<doc id="2601455" url="https://pl.wikipedia.org/wiki?curid=2601455" title="Finansowanie związków wyznaniowych">
Finansowanie związków wyznaniowych

Finansowanie związków wyznaniowych – system zasilania w fundusze związków wyznaniowych. System ten jest przeważnie określony w prawie wyznaniowym.
Modele relacji państwo-kościół.
Każde państwo tworzy własny system relacji państwo-kościół. Systemy prawne współczesnych państw można zakwalifikować do jednego z 3 modeli:
Historia.
W tradycji chrześcijańskiej oraz w judaizmie praktykowano dziesięcinę jako formę utrzymania duchowieństwa. Struktury religijne utrzymywały się ponadto często z własnych majątków i subwencji państw.
Pierwsze znane zwolnienie Kościoła z podatków miało miejsce za cesarza Konstantyna w IV wieku naszej ery.
W XVIII wieku coraz silniej ujawniały się tendencje rozdziału kościoła od państwa i uregulowania kwestii finansowania kościołów. Np. w Stanach Zjednoczonych separacja państwa od kościoła jest dokonana za pomocą pierwszej poprawki do Konstytucji, tzw. Establishment Clause z 1791 r.
Tendencje te napotykały na silny opór m.in. Kościoła katolickiego, m.in. papież Pius IX 8 grudnia 1864 roku ogłosił encyklikę „Quanta cura”, w której m.in. potępiona została idea rozdzielenia Kościoła od państwa. Rozdział ten potępił też 11 lutego 1906 roku papież Pius X w encyklice „Vebementer nos”.
Stan obecny.
Europa.
W Unii Europejskiej funkcjonują 3 modele stosunków między państwem a wspólnotami religijnymi:
Podstawowe formy finansowania.
W Europie najczęściej występują poniższe formy finansowania związków wyznaniowych:
Austria.
Każdy dorosły wierny Kościoła katolickiego, Kościołów protestanckich oraz Kościoła starokatolickiego obowiązany jest do regularnego płacenia składki. Austriacy płacą 1,1% podstawy opodatkowania (za pośrednictwem urzędów skarbowych) na wybrany przez siebie Kościół z oficjalnej listy. Częściowo państwo również finansuje Kościoły i związki wyznaniowe. Szkoły uznanych związków wyznaniowych są finansowane przez państwo. Religia w państwowych szkołach publicznych jest również finansowana przez budżet. Zarejestrowane związki wyznaniowe nie płacą podatku gruntowego, gdy nieruchomość jest wykorzystywana do celów religijnych czy administracyjnych.
Belgia.
W Belgii z budżetu państwa opłacane są pensje i mieszkania duchownych, budowa i utrzymania kościołów oraz szkoły. Mówi o tym artykuł 181 konstytucji Belgii. 60% belgijskich uczniów szkół średnich uczęszcza do szkół pozostających w sieci szkolnictwa katolickiego. W szkołach państwowych obowiązkowe są, finansowane przez państwo, zajęcia z religii lub etyki. Spod opodatkowania wyłączone są dochody uzyskiwane z własności budynków bądź ich części, w których odprawiane są nabożeństwa.
Czechy.
Większość wydatków Kościoła katolickiego pokrywa państwo.
Pensje duchownych należących do zarejestrowanych związków wyznaniowych oraz koszty remontów zabytkowych budynków kościelnych pokrywane są z budżetu państwa. W 2009 roku czeski Kościół katolicki otrzymał z budżetu państwa 35,5 mln euro, z czego ponad 91% zostało wydane na pensje duchowieństwa.
14 lipca 2012 roku czeski rząd uchwalił ustawę o rekompensacie dla Kościołów za zabrane majątki po roku 1918. 80% przekazywanych dóbr trafi do Kościoła katolickiego. Będą to: 2,5 tysiąca budynków (o wartości 3 mld euro), 175 tysięcy hektarów lasów i 25 tysięcy hektarów ziemi. Oprócz tego państwo będzie płacić przez 30 lat odszkodowanie w wysokości 2 mld koron rocznie, czyli równowartość ok. 340 mln złotych (ustawowa kwota 60 mld koron będzie powiększona o inflację, więc do 2043 roku przekazane zostanie ok. 100 mld koron). Samo przyznawanie odszkodowań spowoduje podwojenie majątku Kościoła. Jednocześnie, począwszy od roku 2016, państwo będzie o 5% rocznie obniżać pensje osobom duchownym, aż do kompletnego wycofania się z finansowania Kościoła w 2030 roku. Według opozycji wartość rekompensaty za ziemię rolną przekracza jej cenę rynkową.
Emerytury duchownych są tak samo obliczane jak emerytury innych obywateli.
Dania.
Artykuł 4 Konstytucji Danii mówi, że "Kościół Ewangelicko-Luterański jest kościołem narodowym i powinien być wspierany przez państwo". Z drugiej strony, art. 68 mówi, że nikt nie jest zobowiązany do wspierania finansowego innego kościoła, niż jego własny. Członkowie Kościoła Danii płacą podatek kościelny w wysokości do 1,5% podstawy opodatkowania. Osoby niebędące członkami Kościoła Danii nie płacą podatku kościelnego, ale dotacje państwa na rzecz kościoła stanowią 12% jego przychodów. Oznacza to, że kościół wspierany jest z pieniędzy pochodzących od wszystkich obywateli, nie tylko jego członków. Ponadto pensje biskupów są im wypłacane przez państwo. W sumie roczny budżet Kościoła Danii wynosi ok. 606 mln euro, 75% tej sumy pochodzi z podatku od wiernych, 12% – od państwa, a 13% z dochodów od nieruchomości. Darowizny na rzecz tego Kościoła zwolnione są z podatków.
Kościół katolicki i inne, pozostałe związki wyznaniowe, rejestrowane są jako prywatne stowarzyszenia.
Koszty przedmiotu „wiedza religijna” ponoszone są przez państwo.
Finlandia.
Kościół luterański i Kościół prawosławny otrzymują środki pochodzące z odpisów podatkowych od swoich członków, którzy płacą podatek na kościół w wysokości 1–2%. Są również zwolnione z płacenia podatku dochodowego. Podatek na rzecz kościołów płacą również prywatne przedsiębiorstwa, w zależności od wyznania ich właścicieli. Jest to jedyne takie rozwiązanie w Europie. Kościół katolicki nie otrzymuje żadnych dotacji ani nie dotyczą go żadne zwolnienia podatkowe.
Francja.
We Francji w 1905 roku uchwalono ustawę o rozdziale Kościoła od państwa. Przed 1905 rokiem księża dostawali pensję jako urzędnicy państwowi, od tego roku zniesiono tę pozycję w budżecie państwa. Majątek Kościoła uznano za własność państwa, uwzględniono jednak możliwość powierzenia kościołów, seminariów, domów parafialnych itp. „stowarzyszeniom wyznaniowym”. Państwo jednak zobowiązało się do utrzymania kościołów wybudowanych przed 1905 rokiem. Katedry i pałace biskupie są utrzymywane z budżetu państwa, a inne świątynie przez gminy. Również ubezpieczenia księży finansuje państwo. Jedynie w Alzacji i Lotaryngii związki religijne otrzymują państwowe subwencje. Koszty zatrudnienia kapelanów i pracowników szkół wyznaniowych pokrywa państwo.
Grecja.
Kościół prawosławny, jako religia państwowa, jest finansowany z budżetu państwa.
Hiszpania.
Hiszpanie płacą 0,7% podatku dochodowego (za pośrednictwem urzędów skarbowych) na Kościół katolicki (na inne Kościoły nie można zrobić odpisu, do 2007 roku odsetek ten wynosił 0,52%). Przychód Kościoła z tego tytułu wynosi 150 mln euro rocznie. Religia w szkołach nie jest obowiązkowa, ale jest finansowana z budżetu. Państwo finansuje działalność szkołom wyznaniowym, w tym uniwersytetom katolickim. Na mocy Konkordatu państwo utrzymuje diecezje i dokonuje opłat administracyjnych, co kosztuje 144 mln euro rocznie i zwalnia Kościół katolicki z podatku od nieruchomości, co kosztuje co roku 2,5-3 mld euro.
Holandia.
Holendrzy płacą 1–3% w postaci dobrowolnego odpisu z podatku dochodowego.
Irlandia.
Pomoc państwa sprowadza się m.in. do wsparcia szkolnictwa wyznaniowego: 90% jego kosztów finansowane jest przez państwo. Wyznaniowe budynki szkolne państwo finansuje w 80%. Ponadto kapelani w wojsku i więzieniach finansowani są z budżetu. Budowa kościołów i kaplic nie jest obciążona podatkami lokalnymi.
Luksemburg.
W kraju tym nie ma podatku kościelnego. Państwo finansuje związki wyznaniowe.
Niemcy.
W Niemczech podatek kościelny ("Kirchensteuer") jest dodatkowym obciążeniem podatników (nie pomniejsza podatków wpływających do kasy państwowej ani krajowej). Jego wielkość jest różna w różnych niemieckich krajach związkowych. Wynosi od 8 do 9% podatku dochodowego, czyli od 0,2 do 1,5% podstawy opodatkowania. Aby nie płacić tego podatku, trzeba oficjalnie wystąpić z Kościoła. Kościoły płacą państwu 3–5% przekazywanej kwoty jako opłatę za to pośrednictwo.
Roczny sumaryczny przychód kościołów ewangelickiego i katolickiego z tytułu podatku kościelnego wynosi 8 miliardów euro, w tym, z tytułu tego podatku, państwo przekazuje Kościołowi katolickiemu od 4,0 mld euro (w 2005 roku) do 5,1 mld euro rocznie (w 2008 roku).
Kościół katolicki ma udziały w przedsiębiorstwach, np. posiada własne banki (Pax-Bank i Liga-Bank), a także wydawnictwo Weltbild.
Co roku niemieckie Kościoły dostają 420-480 milionów euro jako odszkodowanie za wywłaszczenia, głównie z 1803 roku, mimo że „skutki sekularyzacji już dawno spłacono”. Konferencja Episkopatu Niemiec i rząd zadeklarowały gotowość do rozmów nad zniesieniem tego odszkodowania.
Państwo funduje większość budżetu niemieckiego Caritas, który rocznie wynosi ok. 45 mld euro.
Ponadto Kościoły korzystają z szeregu zwolnień podatkowych, darowizny na cele charytatywne mogą być odliczone od podatku dochodowego.
Polska.
Dziesięcinę w Galicji zniesiono w roku 1848, w Królestwie Polskim w 1864, w zaborze pruskim w 1865 roku.
W latach 1919–1939 Kościół katolicki zwiększył powierzchnię swoich gruntów z 218 tys. ha do 400 tys. ha. W 1925 roku podpisano Konkordat między Stolicą Apostolską i Rzecząpospolitą Polską, w wyniku którego państwo rezygnowało z podatków i wszelkich opłat od budynków i urządzeń, służących celom religijnym, i zobowiązywało się do wypłacania duchownym katolickim uposażeń i rent – do czasu uregulowania spraw majątkowych Kościoła związanych z utratą jego dóbr na rzecz zaborców. W 1939 roku dotacje na utrzymanie duchowieństwa i wydatków religijnych wyniosły 20 mln zł.
Uchwałą Rady Ministrów Tymczasowego Rządu Jedności Narodowej z 12 września 1945 roku władze PRL stwierdziły, że konkordat przestał obowiązywać w wyniku działań Stolicy Apostolskiej polegających na akceptacji agresji Niemiec na Polskę (zmiana podziałów administracyjnych diecezji, podporządkowanie niektórych polskich parafii ordynariuszom niemieckim i słowackim).
Na skutek zmian granic Polski w 1945 roku Kościołowi zostało 170 tys. ha gruntów. W 1952 wprowadzono w Polsce rozdział Kościoła od państwa, w związku z tym instytucje kościelne czerpały dochody głównie ze składek wiernych i opłaty cmentarnej.
W 1993 roku podpisano Konkordat między Stolicą Apostolską i Rzecząpospolitą Polską regulujący m.in. finansowanie działalności Kościoła katolickiego w Polsce.
W 2006 roku Komisja Majątkowa unieważniła orzeczenie Sądu Najwyższego z 1959 roku o tym, że polski Kościół nie był następcą prawnym niemieckiego i uczyniła Kościół katolicki spadkobiercą Kościoła niemieckiego.
Obecnie Kościół ma – według różnych szacunków – od 100 tys. ha do ponad 160 tys. ha gruntów.
Fundusz Kościelny.
Artykuł 8 ustawy z 20 marca 1950 roku "o przejęciu przez państwo dóbr martwej ręki, poręczeniu proboszczom posiadania gospodarstw rolnych i utworzeniu Funduszu Kościelnego" przewidywał powstanie Funduszu Kościelnego. Na mocy tej ustawy państwo przejęło od wszystkich związków wyznaniowych 980 nieruchomości o powierzchni 66 tys. ha. Kościołowi katolickiemu odebrano 85–170 tysięcy hektarów ziemi, pozostawiając mu 38 tys. ha gruntów, z czego 5 tys. ha Kościół sprzedał. W 2011 roku wydatki z budżetu państwa na Fundusz Kościelny wyniosły 89 milionów złotych. W budżecie na 2015 rok przeznaczono na ten fundusz 118 mln zł.
Komisje majątkowe.
W 1989 roku powołano „komisje majątkowe” działające przy MSWiA rozpatrujące sprawy zwrotu kościołom i związkom wyznaniowym majątku odebranego w PRL z naruszeniem ówczesnego prawa lub przekazania w zamian odpowiedniej rekompensaty. Powołano 5 komisji:
W związku z działalnością komisji dla Kościoła katolickiego do połowy 2011 roku wszczęto 28 śledztw, z czego do kwietnia 2012 roku w ramach jednego z nich wykryto zaniżanie wycen gruntów, na podstawie których Kościół dostawał ziemie. Przeciwko Komisji majątkowej dla Kościoła katolickiego orzekały polski Trybunał Konstytucyjny i Europejski Trybunał Praw Człowieka. Również rządowy raport z 2012 roku stwierdził istnienie wielu nieprawidłowości w tej komisji.
Zgodnie ze „Sprawozdaniem z działalności Komisji Majątkowej w latach 1989–2011” Komisja Majątkowa dla Kościoła katolickiego przekazała kościelnym osobom prawnym rekompensaty i odszkodowania w wysokości 143 534 231,41 zł oraz ponad pół tysiąca nieruchomości (wartych ok. 5 mld zł). Miały one obszar 66 tys. ha. „Sprawozdanie (...)” – w opinii jego krytyków – zawiera błędy i jest niekompletne. Według Agencji Nieruchomości Rolnych przekazała ona Kościołowi katolickiemu na mocy decyzji Komisji 76 tysięcy hektarów, a Lasy Państwowe przekazały 4 tysiące hektarów. Do kwietnia 2005 roku wszystkie Komisje majątkowe przekazały ok. 58 tys. ha gruntów i 701 nieruchomości zabudowanych (oprócz tego związkom wyznaniowym przekazano jeszcze ok. 97 tys. ha). Według jednych źródeł Kościół otrzymał więcej niż państwo zabrało mu w PRL, a według drugich powinien otrzymać 3 razy tyle. Natomiast zgodnie z raportem ks. prof. Dariusza Walencika 31% dóbr zabranych Kościołowi na terenach obecnej RP ciągle jest w jej posiadaniu.
Pozostałe formy wsparcia.
W 1971 roku na mocy „Ustawy o przejściu na osoby prawne Kościoła Rzymskokatolickiego oraz innych kościołów i związków wyznaniowych własności niektórych nieruchomości położonych na Ziemiach Zachodnich i Północnych” Kościół katolicki przejął na Ziemiach Odzyskanych pozostałe po protestantach 830 hektarów gruntów, 4800 kościołów i kaplic oraz 1500 innych budynków (pozostałe związki wyznaniowe dostały 170 budynków i kilkadziesiąt ha ziemi). W 1973 roku przekazano Kościołowi jeszcze 629 obiektów, a pozostałym związkom wyznaniowym 33.
W 1989 roku Caritas otrzymał ok. 200 placówek.
W 1991 roku po wystąpieniu do wojewody każdy dom zakonny mógł dostać 5 hektarów, parafia 15 hektarów, diecezja a także seminarium po 50 hektarów. Kościół katolicki dostał wtedy 70 tysięcy hektarów (w tym 37 tys. ha gruntów z Państwowego Funduszu Ziemi i Agencji Skarbu Państwa), z czego 46 parafii na Dolnym Śląsku dostało grunty kilkakrotnie.
Z mienia wojskowego przekazano Kościołowi katolickiemu 71 366 ha gruntów oraz 9 budynków i budowli o łącznej wartości szacunkowej 16,6 mln zł
W 2001 roku spółki Skarbu Państwa przekazały Kościołowi 3,78 mln zł w gotówce i 1,06 mln zł w majątku rzeczowym.
Ogólne dofinansowanie z budżetu państwa Muzeum Jana Pawła II i Prymasa Wyszyńskiego oraz Świątynia Opatrzności Bożej w Warszawie wyniosło pod koniec 2019 ok. 90 milionów złotych.
Na mocy ustawy o gwarancjach wolności sumienia i wyznania związki wyznaniowe są zwolnione z opłat celnych oraz nie płacą podatków od nieruchomości, czynności cywilnoprawnych, spadków, darowizn i dochodów z działalności niegospodarczej. Zwolnione od opodatkowania są dochody z działalności gospodarczej przeznaczone na cele kultowe, oświatowo-wychowawcze, naukowe, kulturalne, na działalność charytatywno-opiekuńczą, punkty katechetyczne, konserwację zabytków (w 2011 roku związki wyznaniowe dostały na nią 37 mln zł) oraz na inwestycje sakralne i kościelne. Osoby prawne kościołów i innych związków wyznaniowych są zwolnione od opodatkowania i od świadczeń na fundusz gminny i fundusz miejski. Kościelne rozgłośnie radiowe (w 2010 roku było ich 51, a w 1993 roku – 104) mają status nadawców publicznych i przez to są zwolnione z opłat koncesyjnych. Węgiel kupowany do ogrzania klasztorów nie jest objęty akcyzą, gdyż są one traktowane jak gospodarstwa domowe.
Według Katolickiej Agencji Informacyjnej 80% dochodów Kościoła katolickiego (czyli 2,5 mld zł) pochodzi z darowizn. Według portalu money.pl Kościół katolicki w postaci darowizn otrzymuje 1,2 mld zł rocznie, a według kardynała Nycza 6 mld zł rocznie. Przychody Kościoła pochodzą m.in. z publicznych zbiórek pieniędzy (tzw. „taca”, która na mocy art. 21 ust. 2 Konkordatu nie jest opodatkowana) oraz z działalności gospodarczej (sprzedaż i dzierżawa nieruchomości, działalność gospodarcza zakonów i innych podmiotów oraz powoływanych przez nie fundacji, dzierżawa ziemi, prowadzenie wydawnictw, księgarń, domów pielgrzyma czy sklepów benedyktyńskich).
Dotacje z UE dla polskich Kościołów do 2011 roku wyniosły 750 mln zł.
W 2011 roku ówczesny minister finansów, Jacek Rostowski, stwierdził, że przeprowadzanie katechezy w szkołach rocznie kosztuje budżet państwa 1 mld zł. W 2012 roku w budżetach gmin zapisano 1,3 mld zł na lekcje religii, do czego dochodzą koszty organizacyjne, wynajęcia sal lekcyjnych i ich wyposażenia.
W latach 2005-2018 państwowa Grupa Lotos wydała 2000 kart rabatowych księżom uprawniających do zniżek na stacjach paliw.
W lutym 2020 premier Mateusz Morawiecki oraz przedstawiciele województwa śląskiego, miasta Katowice i archidiecezji katowickiej podpisali umowę na sfinansowanie przez budżet państwa, województwo śląskie i miasto Katowice tzw. Panteonu Górnośląskiego w Archikatedrze Chrystusa Króla w Katowicach w kwocie minimum 46 mln złotych.
Całkowita wielkość finansowania.
Według portalu money.pl wspieranie Kościoła katolickiego z publicznych pieniędzy w 2010 roku wyglądało tak (kwoty podane w mln zł; nie uwzględniono kwot przeznaczonych na konserwację zabytków):
1229 mln zł rocznie pochodzi z niedzielnych mszy i zapłat za usługi (śluby, chrzty, komunie święte, pogrzeby).
Money.pl, na podstawie informacji KAI, MON i MEN, podsumował, że w 2011 roku wydatki państwa związane z Kościołem katolickim (bez uwzględnienia ulg podatkowych, dotacji z UE i kwot przeznaczanych na konserwację zabytków) wyniosły ok. 1820 mln zł. Złożyły się na to (kwoty w mln zł):
Według Katolickiej Agencji Informacyjnej publiczne finansowanie Kościoła katolickiego wynosiło w 2011 roku 493 mln zł. Składają się na to (kwoty podane w mln zł):
Ponadto – według KAI – koszty lekcji religii w roku szkolnym 2009/2010 to 1 mld 132 mln zł. Posłowie Ruchu Palikota raportowi KAI zarzucili nieuwzględnienie dotacji dla diecezji, seminariów duchownych i zakonów, wpłat od spółek Skarbu Państwa (wartych setki milionów złotych rocznie), części dotacji na renowacje kościołów i dotacji z samorządów. Skrytykowano także zaniżanie cen usług świadczonych przez duchownych.
Portugalia.
W Portugalii Kościołom i związkom wyznaniowym również przysługują ulgi podatkowe. Nie ma podatku kościelnego.
Słowacja.
Wynagrodzenia duchownych w całości pokrywane są przez państwo. Opodatkowaniu podatkiem dochodowym nie podlegają datki i darowizny, spadki, środki pochodzące z działalności gospodarczej Kościoła. Z podatku od nieruchomości zwolnione są budynki kościelne i cmentarze. Katechizacja w szkołach państwowych jest obowiązkowa i finansowana z budżetu. Szkoły wyznaniowe są finansowane w całości przez państwo.
Szwajcaria.
W kraju tym obowiązuje podatek kościelny w wysokości do 2,3% podstawy opodatkowania.
Szwecja.
Kościół Szwedzki finansowany jest w głównej mierze ze składek, obowiązkowych dla członków Kościoła, ustalanych lokalnie w parafiach (od 0,62% do 1,79% podstawy naliczania podatku od osób fizycznych) oraz z opłat pogrzebowych i w niewielkim stopniu  z subwencji państwowych na utrzymanie dóbr kultury i zysków kapitałowych z posiadanych nieruchomości i instrumentów finansowych. Pobór składek administrowany jest przez Urząd Skarbowy.
Inne wspólnoty religijne również mogą zwrócić się do Urzędu Skarbowego o pobór składek, mają też prawo do subwencji z Urzędu Wspomagania Związków Wyznaniowych.
Węgry.
Do 1998 roku Kościoły były finansowane bezpośrednio z budżetu państwa. Od tego roku wprowadzono możliwość przekazywania przez obywateli dodatkowego 1% podatku dochodowego na Kościół z listy uznanych związków wyznaniowych, ponad istniejącą już możliwość przekazywania 1% podatku na organizacje pozarządowe i instytucje kultury.
W pierwszym roku nowej regulacji 10% podatników zadeklarowało 1% podatku na rzecz któregoś z Kościołów. Po 10 latach istnienia tego prawa odsetek ten wzrósł do około 20%. 65% tego funduszu przekazywana jest na rzecz Kościoła katolickiego, 20% – reformowanego, a 5,7% – luterańskiego.
Z powodu niskiego poziomu wpłat z 1%, od 2003 roku państwo dopłaca do Kościołów 0,8% sumarycznego wpływu z podatków dochodowych od obywateli.
Duchowni pracujący w małych miejscowościach (poniżej 5 tysięcy mieszkańców) od 2002 roku otrzymują wynagrodzenia z budżetu państwa. Z budżetu tego pokrywane są również koszty katechizacji w szkołach publicznych.
Wielka Brytania.
Mimo że anglikanizm jest religią państwową, Kościół anglikański nie jest bezpośrednio finansowany przez państwo. Zabytkowe budynki kościelne są utrzymywane z publicznych pieniędzy. Kościoły czerpią dochody ze swych majątków (beneficja) oraz datków. Nauka religii jest finansowana w państwowych szkołach z budżetu państwa. Kościół anglikański partycypuje wyłącznie w kosztach budowy szkół bądź ich remontów, ale najwyżej do 15%.
Poza Kościołem Anglii i prezbiteriańskim Kościołem Szkocji, inne Kościoły nie dysponują prawami publicznymi. Funkcjonują jako stowarzyszenia. Utrzymują się z ofiar i darowizn.
Duchowni rozliczają się jak indywidualni podatnicy, czyli płacą składkę emerytalną i wypełniają rozliczenia podatkowe.
Włochy.
Obywatele Włoch płacą 0,8% podatku dochodowego na: „Kościół katolicki, jeden ze związków wyznaniowych bądź na 'nadzwyczajne działania podejmowane przez państwo przeciwko głodowi na świecie, katastrofom naturalnym, pomoc uchodźcom i zabezpieczenie pomników kultury'”. 40% podatników wskazuje któregoś z beneficjentów. Państwo redystrybuuje nieprzeznaczone kwoty proporcjonalnie wśród związków wyznaniowych. Według KAI 81% środków trafia do Kościoła katolickiego, 15% na rzecz państwa, a pozostałe 4% jest dzielone pomiędzy adwentystów, zielonoświątkowców, luteran i żydów. Według innych źródeł Kościół katolicki dostaje 85%, przy czym 35% obywateli deklaruje przekazanie Kościołowi swoje pieniądze. Roczne dochody Kościoła katolickiego z tego tytułu to ok. 1 mld euro (np. 930 mln euro w 2006 roku i 1,067 mld euro w 2010 roku).
700 mln euro rocznie Kościół katolicki otrzymuje na prowadzenie swoich szkół i szpitali.
Darowizny do tysiąca euro na rzecz jednego z kościołów z listy uznanych związków wyznaniowych mogą być odliczone od dochodu do opodatkowania. Kościoły, podobnie jak inne organizacje niedochodowe, płacą połowę podatku od swej działalności gospodarczej, zwolnione są z płacenia podatku VAT za kupowane towary. Zajęcia z religii katolickiej są w szkołach państwowych dobrowolne i są finansowane przez państwo. Za włoskie obiekty kościelne (których jest 50 tys., z czego 30 tys. nie jest miejscami kultu) nie jest płacony gminny podatek od nieruchomości. Szacuje się, że wpływy do budżetu są przez to mniejsze o 0,4–3 mld euro. Kościoły mają też 50% ulgi w podatku od dochodów ze szkół, klinik, hoteli i pensjonatów. Według Komisji Europejskiej te 2 ulgi są niezgodne z prawem.
Z publicznych pieniędzy opłacani są również kapelani.
Dziesięcina w poszczególnych Kościołach.
Obecnie obowiązek płacenia dziesięciny stosują niektóre wyznania, takie jak: adwentyści dnia siódmego, chrześcijanie dnia sobotniego, Ruch świętych w dniach ostatnich, niektórzy baptyści i niektórzy zielonoświątkowcy.
Poza Europą.
Australia.
Kościelne szkoły są finansowane przez państwo. Również niektóre organizacje religijne otrzymują od niego wsparcie.
Japonia.
Rząd Japonii nie finansuje żadnych organizacji religijnych. Świątynie shintō – podobnie jak inne obiekty kultu – finansowane są przez wiernych i ich związki.
Stany Zjednoczone.
USA zrzeka się części wpływów podatkowych na rzecz Kościołów. W 2011 roku Kościoły były zwolnione z zapłacenia kwoty równej kilkudziesięciu miliardom USD (wiadomo, że wynosi ona więcej niż 71 miliardów USD, jednak całkowitej kwoty nie udało się oszacować). Organizacjom religijnym przysługują ulgi podatkowe, które w samym Nowym Jorku wynoszą rocznie 627 mln USD. Specjalne zwolnienia podatkowe dla mieszkańców plebanii wynoszą 2,3 mld USD w ciągu pięciu lat. Catholic Charities USA, kontrolowana przez Episkopat USA, otrzymała od państwa w 2010 roku 2,9 mld $, a w 2008 roku 2,64 mld $. Catholic Relief Services otrzymał w ciągu tych dwóch lat ok. 900 mln $. Wartość nieopodatkowanego majątku związków wyznaniowych to ponad 600 mld USD.
Ruch świętych w dniach ostatnich.
Wierni religii mormońskiej (a jest ich ponad 16 milionów, z czego ponad 6 milionów mieszka w USA, głównie w Stanie Utah) finansują swój kościół jedynie ze składek (dziesięciny). Kościół ten od 1959 roku nie ujawnia swoich finansów, jednak w 1999 roku oszacowano roczne przychody kościoła ze składek na 5 miliardów dolarów USA. Jako organizacja niedziałająca dla dochodu, kościół ten nie płaci podatków z tytułu darowizn, natomiast jego działalność gospodarcza jest podstawą do opodatkowania wszystkimi obowiązującymi podatkami (federalnym, stanowym, lokalnym i innymi).

</doc>
<doc id="2601456" url="https://pl.wikipedia.org/wiki?curid=2601456" title="Za Wybitne Osiągnięcia Sportowe">
Za Wybitne Osiągnięcia Sportowe



</doc>
<doc id="2601457" url="https://pl.wikipedia.org/wiki?curid=2601457" title="In the Flesh Tour">
In the Flesh Tour

In the Flesh Tour – ósma trasa koncertowa grupy Pink Floyd, która odbyła się w 1977 r. Obejmowała 28 koncertów w Europie, 25 w USA i 1 w Kanadzie.
Program koncertów.
Bisy.
Po wyżej wymienionych utworach zespół zagrał w Oakland utwór „Careful with that Axe, Eugene”. Natomiast na koncercie w Montrealu po tych samych wyżej wymienionych utworach zespół zagrał utwór „Blues”.

</doc>
<doc id="2601458" url="https://pl.wikipedia.org/wiki?curid=2601458" title="Ahja (rzeka)">
Ahja (rzeka)

Ahja (est. "Ahja jõgi") – rzeka w północnej Estonii.
Rzeka ma długość 103,4 km i powierzchnię zlewni 1074,3 km².
Dopływy:

</doc>
<doc id="2601463" url="https://pl.wikipedia.org/wiki?curid=2601463" title="Aleksandr Abramow (trener)">
Aleksandr Abramow (trener)

Aleksandr Kuźmicz Abramow, ros. Александр Кузьмич Абрамов (ur. w Moskwie, Imperium Rosyjskie, zm. 17 maja 1993 w Wołgogradzie, Rosja) – rosyjski trener piłkarski.
Kariera trenerska.
W 1940 rozpoczął pracę trenerską pomagając trenować Krylja Sowietow Kujbyszew. Po zakończeniu II wojny światowej powrócił do pracy w Kryljach Sowietów. W latach 1947-1952 oraz 1958-1960 prowadził kujbyszewski klub. W ciągu swojej kariery trenerskiej pracował na stanowisku głównego trenera w klubach Trudowi Rezerwy Woroszyłowhrad, Traktor Wołgograd, Ararat Erywań, Paxtakor Taszkent oraz Barrikady Wołgograd. 17 maja 1993 zmarł w Wołgogradzie.

</doc>
<doc id="2601466" url="https://pl.wikipedia.org/wiki?curid=2601466" title="Rafael Albrecht">
Rafael Albrecht

José Rafael Albrecht (ur. 23 sierpnia 1941 w San Miguel de Tucumán, zm. 3 maja 2021 w Buenos Aires) – argentyński piłkarz, grający podczas kariery na pozycji obrońcy.
Kariera klubowa.
Rafael Albrecht rozpoczął karierę w klubie Estudiantes La Plata w 1960. W latach 1963–1970 występował w San Lorenzo de Almagro. Z San Lorenzo zdobył mistrzostwo Argentyny Metropolitano 1968. Ogółem w latach 1960–1970 rozegrał w lidze argentyńskiej 299 meczów, w których strzelił 55 bramek.
W latach 1970–1978 występował w Meksyku w Club León i Atlasie Guadalajara, gdzie zakończył karierę. Z León trzykrotnie zdobył Puchar Meksyku w 1971, 1972 i 1973. W czasie kariery Albrecht był jednym z najbardziej bramkostrzelnych obrońców w historii. Według IFFHS zajmuje 7. miejsce pod względem strzelonych bramek wśród obrońców.
Kariera reprezentacyjna.
W reprezentacji Argentyny Albrecht zadebiutował w 1961. W 1962 został powołany na mistrzostwa świata. Na mundialu w Chile Albrecht był rezerwowym i nie wystąpił w żadnym meczu. W 1963 wystąpił w turnieju Copa América, na którym Argentyna zajęła trzecie miejsce. Na turnieju wystąpił tylko w inauguracyjnym meczu z Kolumbią. W 1966 po raz drugi został powołany na mistrzostwa świata. Na mundialu w Anglii Albrecht wystąpił w trzech meczach z: Hiszpanią, RFN i ćwierćfinale z Anglią.
W 1967 wystąpił w turnieju Copa América, na którym Argentyna zajęła drugie miejsce. Na turnieju wystąpił we wszystkich pięciu meczach z Paragwajem (bramka z karnego w 89 min.), Boliwią, Wenezuelą, Chile i Urugwajem. Ostatni raz w reprezentacji Albrecht wystąpił 31 sierpnia 1969 w zremisowanym 2-2 meczu eliminacji mistrzostw świata 1970 z Peru. Ogółem w barwach "albicelestes" wystąpił w 39 meczach, w których strzelił 3 bramki.

</doc>
<doc id="2601467" url="https://pl.wikipedia.org/wiki?curid=2601467" title="José Rafael Albrecht">
José Rafael Albrecht



</doc>
<doc id="2601469" url="https://pl.wikipedia.org/wiki?curid=2601469" title="Nelson Juan López">
Nelson Juan López



</doc>
<doc id="2601470" url="https://pl.wikipedia.org/wiki?curid=2601470" title="Janina Rogozińska">
Janina Rogozińska

Janina Rogozińska (ur. 25 listopada 1925 w Wolsztynie, zm. 11 sierpnia 2007) – polska uczona, botanik, profesor zwyczajny, specjalizująca się w fizjologii i badaniach "in vitro" roślin. Organizatorka i wieloletnia kierowniczka Katedry Fizjologii Roślin Wydziału Rolniczego Akademii Techniczno-Rolniczej w Bydgoszczy.
Życiorys.
Była córką Jana Rogozińskiego, wolsztyńskiego kupca, oraz Heleny z Waszkowiaków, wdowy po Karolu Kużdowiczu, który zginął podczas wojny w 1914 r. Miała dwóch przyrodnich braci: Alfonsa Kużdowicza, profesora genetyki roślin, oraz Czesława Kużdowicza, rolnika i pracownika Instytutu Fizjologii i Żywienia Zwierząt PAN w Jabłonnie. Miała ponadto dwie rodzone siostry, starszą Annę i młodszą Marylę.
W rodzinnym mieście ukończyła szkołę powszechną i gimnazjum o profilu matematyczno-fizycznym. W czasie II wojny światowej, jako nastolatka, pracowała fizycznie w wolsztyńskiej Holzbau Werke. Po zakończeniu wojny ukończyła liceum i, po nieudanym egzaminie na Uniwersytet Poznański, w 1948 roku została przyjęta na Wydział Biologii Uniwersytetu Mikołaja Kopernika w Toruniu.
W 1952 roku uzyskała tytuł magistra filozofii w zakresie botaniki, na podstawie pracy magisterskiej "O zawiązywaniu się nasion u tataraku", napisanej pod kierunkiem profesora Jana Zabłockiego. Rozpoczęła pracę w Zakładzie Fizjologii Roślin Uniwersytetu Adama Mickiewicza w Poznaniu, kierowanym przez profesora Jerzego Czosnowskiego. W 1957 roku była stypendystką w pracowni kultur tkankowych profesora Rogera Gauthereta w Paryżu. Rok później uzyskała stopień doktora, na podstawie rozprawy "Analiza wpływu substancji rakotwórczych na strukturę i biochemizm tkanek roślinnych hodowanych in vitro". W 1960 roku wyjechała na roczny staż do Instytutu Botanicznego na University of Texas w Austin. Jako przybysz zza „żelaznej kurtyny” i pierwsza polska stażystka, wzbudziła niejaką sensację. W 1961 roku rozpoczęła staż w Instytucie Botanicznym na University of Wisconsin w Madison, w pracowni profesora Folke K. Skooga, gdzie zaproponowano jej trzyletni etat naukowy (1961–1964).
Po powrocie do Polski, z powodu samowolnego przedłużenia pobytu w Stanach Zjednoczonych, nie przywrócono jej do pracy na Uniwersytecie w Poznaniu. Od 1965 roku pracowała w Instytucie Dendrologii PAN w Kórniku, gdzie zorganizowała pracownię kultur "in vitro" roślin drzewiastych i trzy lata później uzyskała stopień doktora habilitowanego, na podstawie rozprawy "Badania nad naturalnymi cytokininami". W 1969 roku rozpoczęła pracę jako kierownik powstającego Zakładu Fizjologii Roślin w bydgoskiej filii poznańskiej Wyższej Szkoły Rolniczej, od następnego roku na stanowisku docenta. W 1974 roku Zakład został włączony w struktury Akademii Techniczno-Rolniczej w Bydgoszczy, zaś Janina Rogozińska objęła Katedrę Fizjologii Roślin Wydziału Rolniczego. W 1981 roku otrzymała tytuł profesora zwyczajnego.
W 1996 roku przeszła na emeryturę. Zmarła 11 sierpnia 2007 roku. Pochowana na cmentarzu św. Jana Vianneya w Poznaniu (kwatera św. Barbary-30-21).
Działalność naukowa.
W zakres jej zainteresowań naukowych wchodziły badania zależności pomiędzy strukturą chemiczną a aktywnością biologiczną naturalnych i syntetycznych cytokinin, udziału fitohormonów w procesach fizjologicznych czy metod pozyskiwania haploidów buraków cukrowego i pastewnego. Była propagatorką metod kultur "in vitro". Opracowała metody rozmnażania klonalnego buraka, rzepaku, powojnika i kalanchoe. Jako pierwsza rozpoczęła badania nad mikrorozmnażaniem polskich odmian papryki.
Zainteresowania naukowe rozwijała i poszerzała podczas staży i wyjazdów zagranicznych. W 1957 roku przez kilka miesięcy przebywała na Sorbonie w pracowni kultur tkankowych profesora Rogera Gauthereta, czego efektem była rozprawa doktorska. Podczas rocznego stażu w 1960 r. na Uniwersytecie stanowym w Austin pracowała w zespole prof. W. G. Whaley, z którym opublikowała wspólny artykuł w "Phytochemistry", co było wówczas znacznym osiągnięciem naukowym. Następne trzy lata spędziła współpracując z zespołem prof. Folke K. Skooga na Uniwersytecie stanowym w Madison (1961–1964), gdzie przyczyniła się do identyfikacji naturalnych cytokinin. W 1972 r. odbyła trzymiesięczny staż w Laboratorium Chemii Organicznej Uniwersytetu Państwowego w Utrechcie w Holandii.
Była członkiem Polskiego Towarzystwa Botanicznego (Oddział Poznański), Bydgoskiego Towarzystwa Naukowego, Federation of European Societes of Plant Physiology oraz International Association for Plant Tissue Culture. 
Była autorką 67 prac oryginalnych, 19 artykułów i 20 komunikatów naukowych, recenzentką 88 publikacji i prac na stopień naukowy, promotorką 46 prac magisterskich, sześciu doktorskich oraz opiekunką jednej habilitacji. Wśród jej wychowanków była między innymi profesor Lucyna Drozdowska.
Nagrody i odznaczenia.
Przyznano jej odznaczenia:

</doc>
<doc id="2601472" url="https://pl.wikipedia.org/wiki?curid=2601472" title="Roberto Oscar Ferreiro">
Roberto Oscar Ferreiro



</doc>
<doc id="2601473" url="https://pl.wikipedia.org/wiki?curid=2601473" title="Mercedes de Jesús Egido">
Mercedes de Jesús Egido

Mercedes de Jesus Egido (ur. 29 marca 1935 w Salamance; zm. 3 sierpnia 2004 w Alcázar de San Juan) – hiszpańska zakonnica, służebnica Boża Kościoła katolickiego.
Życiorys.
Wstąpiła do Zakonu Niepokalanego Poczęcia w dniu 25 października 1953 roku, a w dniu 27 kwietnia 1954 roku złożyła śluby czasowe. 12 maja 1955 roku złożyła śluby zakonne. 8 września 1996 roku została członkinią zakonu. Zmarła 3 sierpnia 2004 roku w klasztorze Alcazar de San Juan w opinii świętości. Obecnie trwa jej proces beatyfikacyjny.

</doc>
<doc id="2601474" url="https://pl.wikipedia.org/wiki?curid=2601474" title="The Wall Tour">
The Wall Tour

The Wall Tour – dziewiąta trasa koncertowa grupy muzycznej Pink Floyd, która odbyła się na przełomie 1980 i 1981 r. W 1980 zespół dał siedem koncertów w Los Angeles, pięć w Uniondale oraz pięć w Londynie. W 1981 zespół dał jedenaście koncertów w Londynie oraz osiem w Dortmundzie.

</doc>
<doc id="2601476" url="https://pl.wikipedia.org/wiki?curid=2601476" title="Ermindo Ángel Onega">
Ermindo Ángel Onega



</doc>
<doc id="2601477" url="https://pl.wikipedia.org/wiki?curid=2601477" title="Aníbal Roberto Tarabini">
Aníbal Roberto Tarabini



</doc>
<doc id="2601478" url="https://pl.wikipedia.org/wiki?curid=2601478" title="Mario Norberto Chaldú">
Mario Norberto Chaldú



</doc>
<doc id="2601481" url="https://pl.wikipedia.org/wiki?curid=2601481" title="Glynis Barber">
Glynis Barber

Glynis Barber z domu van der Riet (ur. 25 października 1955 w Durbanie) – południowoafrykańska aktorka telewizyjna pochodzenia afrykanerskiego.
Życiorys.
Wczesne lata.
Urodziła się w Durbanie jako córka Heather Maureen z domu Robb i Fredericka Werndlya Barry’ego van der Rieta. Kiedy miała pięć lat, jej rodzice rozwiedli się; wraz z matką przeprowadziła się do Johannesburga. Dorastała w czasach apartheidu. Glynis Barber wspominała, że zainspirowała ją Helen Suzman, kiedy gościła w szkole.
Jak wspominała, w wieku pięciu lat, po obejrzeniu komedii rodzinnej "Rodzice, miejcie się na baczności" z Hayley Mills, postanowiła zostać aktorką. Dołączyła do grupy teatralnej i zainteresowała się literaturą. Kiedy miała piętnaście lat, zainspirowana przez jednego z nauczycieli, przeczytała wszystkie dzieła Williama Szekspira. Jej matka i ojczym zgodzili się, że po ukończeniu szkoły będzie mogła wyjechać do Londynu, by studiować aktorstwo. Gdy miała siedemnaście lat, zmarła jej matka. Przez następny rok podejmowała różne prace, była m.in. modelką. W wieku osiemnastu lat, dzięki wsparciu ojczyma, opuściła RPA i rozpoczęła trzyletnie studia w Mountview Theatre School w Londynie. Po ich ukończeniu pozostała w Anglii, gdzie podjęła pracę. W latach 1976–1979 była żoną aktora Paula Anthony’ego-Barbera, którego poznała w szkole teatralnej.
Kariera.
Występowała w teatrze, w tym w przedstawieniu "Once In A Lifetime" w reżyserii Trevora Nunna w Royal Shakespeare Company i "Hamlecie" w roli Ofelii. W 1978 zadebiutowała w filmie kinowym w horrorze "Terror" u boku Jamesa Aubreya, Michaela Craze'a, Williama Russella i Petera Mayhew. W 1981 otrzymała pierwszą większą rolę Soolin w serialu science fiction BBC "Blake’s 7". Rok później wcieliła się w tytułową postać w serialu "Jane" (1982).
W latach 1985–1986 grała policjantkę Harriet Makepeace w serialu kryminalnym ITV "Dempsey i Makepeace na tropie". Na planie tej produkcji poznała Michaela Brandona, grającego Jamesa Dempseya, jej serialowego partnera. Aktorzy pobrali się 18 listopada 1989. Mają syna Alexandra (ur. 1992).
Glynis Barber występowała także w filmach: dramacie Michaela Winnera "The Wicked Lady" (1983) z Faye Dunaway i Alanem Batesem, melodramacie "Déjà Vu" (1997) z Vanessą Redgrave i Stephenem Dillane, komedii fantasy "On the Nose" (2001) u boku Dana Aykroyda i Robbie’go Coltrane'a. W latach 2010–2011 i 2016–2017 wystąpiła łącznie w ponad 100 odcinkach opery mydlanej BBC "EastEnders" w roli Glendy Mitchell.

</doc>
<doc id="2601484" url="https://pl.wikipedia.org/wiki?curid=2601484" title="Bryszne">
Bryszne

Bryszne (słow. "Brišné") – jeden z grzbietów Małego Barańca (1947 m) w słowackich Tatrach Zachodnich. Odchodzi od jego wierzchołka początkowo w południowo-zachodnim kierunku, niżej łukowato zakręcając na południe. Oddziela dolną część Doliny Tarnowieckiej od Kobylego Żlebu. Górna część Brysznego (pod Małym Barańcem) ma nazwę Pod Barańcem ("Pod Barancom"). Pomiędzy tą częścią Brysznego a południowo-zachodnią grzędą wyżej położonego Klina (2044 m) opada w południowo-zachodnim kierunku do Doliny Tarnowieckiej stromy żleb, którym zimą schodzą lawiny.
Górna część Brysznego (Pod Barańcem) jest trawiasta, niższe partie porośnięte są kosodrzewiną i lasem, najniższe znów w dużym stopniu są trawiaste. Bryszne kończy się bowiem w Kotlinie Liptowskiej w miejscowości Końska na wysokości około 760 m, w widłach dwóch opływających go potoków: Tarnowieczanki spływającej Doliną Tarnowiecką i Kobylego Potoku spływającego Kobylim Żlebem.
Na poprzek dolną, zalesioną częścią Brysznego, na wysokości około 930–960 m prowadzi szlak turystyczny – odcinek Magistrali Tatrzańskiej od wylotu Doliny Żarskiej do wylotu Doliny Wąskiej. Poniżej tego szlaku, na łące znajduje się osiedle domków letnich oraz dwa hotele górskie: „Liberka” i „Pečivárov Sereď”. Od osiedla w górę Brysznego prowadzi kończąca się wkrótce ślepo droga leśna.

</doc>
<doc id="2601485" url="https://pl.wikipedia.org/wiki?curid=2601485" title="Alianza PAIS">
Alianza PAIS

Alianza PAIS (Patria Altiva I Soberana) (hiszpański), w tłumaczeniu Dumna i Suwerenna Ojczyzna – ekwadorska lewicowa i socjaldemokratyczna partia polityczna założona w 2006 przez Rafaela Correę przed kampanią prezydencką w tym samym roku. W pierwszej turze uzyskał 22,84 procent, przegrywając z bananowym magnatem Álvaro Noboa, druga tura jednak zakończyła się dla niego spektakularnym zwycięstwem (56,67 procent poparcia). 
W wyborach generalnych, które odbyły się trzy lata później, partia ponowiła zwycięstwo. Rafael Correa wygrał w pierwszej turze z wynikiem 51,99 procent, PAIS natomiast uzyskała 45,78 procent poparcia i ponad półtora miliona głosów.
Postulatem partii jest przebudowa kraju zgodnie z zasadami socjalizmu XXI wieku.

</doc>
<doc id="2601488" url="https://pl.wikipedia.org/wiki?curid=2601488" title="Spacja niełamliwa">
Spacja niełamliwa



</doc>
<doc id="2601490" url="https://pl.wikipedia.org/wiki?curid=2601490" title="Kiriłł Ikonnikow">
Kiriłł Ikonnikow

Kiriłł Giennadjewicz Ikonnikow, ros. Кирилл Геннадьевич Иконников (ur. 5 marca 1984) – rosyjski lekkoatleta specjalizujący się w rzucie młotem.
Brązowy medalista mistrzostw świata juniorów młodszych (2001). W 2002 był piąty na mistrzostwach świata juniorów, a rok później uplasował się na czwartym miejscu w czasie mistrzostw Europy juniorów. Na igrzyskach olimpijskich w Pekinie odpadł w eliminacjach. Szósty zawodnik mistrzostw świata z 2011. W 2012 zajął 5. miejsce podczas igrzysk olimpijskich w Londynie.
W 2013 został ukarany dwuletnią dyskwalifikacją za stosowanie niedozwolonego dopingu (do 1 listopada 2014).
Po powrocie do rywalizacji sięgnął po złoto światowych wojskowych igrzysk sportowych w Mungyeong (2015).
W lutym 2016 ponownie wykryto u Ikonnikowa niedozwolony środek i zdyskwalifikowano go dożywotnio.
Medalista mistrzostw Rosji oraz reprezentant kraju w zimowym pucharze Europy w rzutach.
Rekord życiowy: 80,71 (5 lipca 2012, Czeboksary).

</doc>
<doc id="2601492" url="https://pl.wikipedia.org/wiki?curid=2601492" title="Saint-Etienne-sur-Usson">
Saint-Etienne-sur-Usson



</doc>
<doc id="2601494" url="https://pl.wikipedia.org/wiki?curid=2601494" title="Boston Breakers (WPS)">
Boston Breakers (WPS)

Boston Breakers - amerykański profesjonalny kobiecy zespół piłki nożnej, występujący w Women's Premier Soccer League, Elite League z siedzibą w Bostonie. Swoje mecze w roli gospodarza rozgrywa na Harvard Stadium.

</doc>
<doc id="2601498" url="https://pl.wikipedia.org/wiki?curid=2601498" title="Olha Hołodna">
Olha Hołodna

Olha Anatolijiwna Hołodna (ukr. Ольга Анатоліївна Голодна; ur. 14 listopada 1991) – ukraińska lekkoatletka specjalizująca się w pchnięciu kulą.
W 2009 była dziesiąta na mistrzostwach Europy juniorów, a rok później zajęła dziewiątą lokatę podczas juniorskich mistrzostw świata. W 2013 sięgnęła po złoto młodzieżowych mistrzostw Europy w Tampere. Jedenasta zawodniczka mistrzostw Europy w Zurychu (2014). W 2016 była dziewiąta na mistrzostwach Europy w Amsterdamie.
Medalistka mistrzostw Ukrainy oraz reprezentantka kraju w meczach międzypaństwowych, drużynowych mistrzostwach Europy i pucharze Europy w rzutach.
Rekordy życiowe: stadion – 18,72 (14 czerwca 2013, Kijów); hala – 18,24 (29 stycznia 2013, Zaporoże).

</doc>
<doc id="2601500" url="https://pl.wikipedia.org/wiki?curid=2601500" title="São Luíz do Paraitinga">
São Luíz do Paraitinga



</doc>
<doc id="2601505" url="https://pl.wikipedia.org/wiki?curid=2601505" title="Władimir Iwanowicz Smirnow">
Władimir Iwanowicz Smirnow



</doc>
<doc id="2601506" url="https://pl.wikipedia.org/wiki?curid=2601506" title="Samodzielny Korpus Azerski">
Samodzielny Korpus Azerski

Samodzielny Korpus Azerski (ros. Отдельный Азербайджанский корпус) – związek taktyczny Sił Zbrojnych Demokratycznej Republiki Azerbejdżanu w I połowie 1918 r.
W połowie grudnia 1917 r. decyzją Specjalnego Komitetu Zakaukaskiego miał zostać sformowany w Tyflisie – oprócz Korpusów Gruzińskiego, Armeńskiego i Rosyjskiego – Korpus Muzułmański (Azerski). Miały one zastąpić na froncie kaukaskim dotychczasowe oddziały carskiej armii. Pierwsze działania w kierunku utworzenia zaczątków korpusu podjęto już na początku 1918 r., ale przybyły do Baku 24 lutego tego roku sztab 1 Muzułmańskiej Dywizji Piechoty pod dowództwem gen. Mir Kazim-beka Tałyszinskiego został w całości aresztowany przez miejscowych bolszewików. W tej sytuacji w poł. marca nowy sztab 1 Muzułmańskiej Dywizji Piechoty został umiejscowiony w mieście Şamaxı. W innych miejscowościach Azerbejdżanu, wolnych od bolszewików, jak Gandża, Quba, Nachiczewan, Agdam, czy Lenkoran, rozpoczęło się formowanie pozostałych oddziałów korpusu. Jednym z największych problemów był brak oficerów pochodzenia azerskiego, stąd ponad 60% korpusu oficerskiego stanowili Rosjanie. Były też duże problemy z poborem do tworzonych oddziałów, a także z uzbrojeniem i wyposażeniem wojskowym. Na przełomie kwietnia i maja 1918 r. nastąpiło sformowanie korpusu, na czele którego stanął gen. Ali-Aga Ismaił-Aga ogły Szichlinski. Funkcję szefa sztabu objął gen. Jewgienij A. Mienczukow. Na papierze w jego skład wchodziły 1 i 2 Muzułmańskie Dywizje Piechoty, Samodzielna Brygada Kawalerii, 1 i 2 Brygady Artylerii, Konno-Górska Bateria Artylerii, batalion saperów i 2 parki artyleryjskie. Jednakże faktycznie został sformowany jedynie sztab korpusu i sztaby obu dywizji piechoty z pewną liczbą żołnierzy tych jednostek. Dowódcą 1 Dywizji Piechoty został mianowany gen. A. I. Szichlinski (choć przebywał w areszcie w Baku), zaś 2 Dywizji Piechoty gen. Ibrahim Musa ogły Usubow. Jedyną w pełni ukompletowaną jednostką wojskową z doświadczeniem bojowym był Tatarski Pułk Konny, walczący podczas I wojny światowej w składzie Kaukaskiej Krajowej Dywizji Konnej (tzw. Dzikiej Dywizji).
Po proklamowaniu Demokratycznej Republiki Azerbejdżanu 28 maja tego roku, korpus wszedł w skład nowo formowanych azerskich sił zbrojnych. 4 czerwca została podpisana umowa o przyjaźni i współpracy pomiędzy Azerbejdżanem i Turcją, która przewidywała m.in. turecką pomoc wojskową dla Azerów. 26 czerwca decyzją Rady Ministrów Demokratycznej Republiki Azerbejdżanu Korpus Muzułmański został przemianowany na Samodzielny Korpus Azerski. Na początku lipca został on rozwiązany, a jego oddziały weszły w skład tworzonej w Gandżi przez Turków Kaukaskiej Armii Islamu.

</doc>
<doc id="2601507" url="https://pl.wikipedia.org/wiki?curid=2601507" title="Alberto Mario González">
Alberto Mario González

Alberto Mario González (ur. 21 sierpnia 1941 w Buenos Aires, zm. 26 lutego 2023) – argentyński piłkarz, grający podczas kariery na pozycji pomocnika.
Kariera klubowa.
Alberto Mario González rozpoczął karierę w klubie Atlancie Buenos Aires w 1960. W latach 1962–1968 występował w Boca Juniors. Z Boca Juniors trzykrotnie zdobył mistrzostwo Argentyny w 1962, 1964 i 1965.
W 1969 był zawodnikiem CA Banfield, po czym wyjechał do Chile, gdzie reprezentował barwy klubu Unión Española. Ogółem w latach 1960–1969 rozegrał w lidze argentyńskiej 267 meczów, w których strzelił 20 bramek. Karierę zakończył w trzecioligowym CA Platense w 1971.
Kariera reprezentacyjna.
W reprezentacji Argentyny González zadebiutował w 1961. W 1962 został powołany na mistrzostwa świata. Na mundialu w Chile González wystąpił w meczu z Węgrami. W 1963 wystąpił w turnieju Copa América, na którym Argentyna zajęła trzecie miejsce. Na turnieju był rezerwowym i nie wystąpił w żadnym meczu. W 1966 po raz drugi został powołany na mistrzostwa świata. Na mundialu w Anglii González wystąpił we wszystkich czterech meczach z: Hiszpanią, RFN, Szwajcarią i ćwierćfinale z Anglią.
W 1967 wystąpił w turnieju Copa América, na którym Argentyna zajęła drugie miejsce. Na turnieju wystąpił we wszystkich pięciu meczach z Paragwajem, Boliwią, Wenezuelą, Chile i Urugwajem. Ogółem w barwach "albicelestes" wystąpił w 19 meczach.

</doc>
<doc id="2601508" url="https://pl.wikipedia.org/wiki?curid=2601508" title="Elbu">
Elbu

Elbu – wieś w Estonii, w prowincji Pärnu, w gminie Are.

</doc>
<doc id="2601511" url="https://pl.wikipedia.org/wiki?curid=2601511" title="Litwa na Letnich Igrzyskach Paraolimpijskich 2004">
Litwa na Letnich Igrzyskach Paraolimpijskich 2004

Litwa na Letnich Igrzyskach Paraolimpijskich 2004 w Atenach zdobyła siedem medali, 1 złoty, 1 srebrny i 5 brązowych. Zajęli 50 miejsce w klasyfikacji medalowej.

</doc>
<doc id="2601513" url="https://pl.wikipedia.org/wiki?curid=2601513" title="Alfredo Frassati">
Alfredo Frassati

Alfredo Frassati (ur. 28 września 1868 w Pollone, zm. 21 maja 1961 w Turynie) – włoski wydawca, dziennikarz i polityk, właściciel gazety „La Stampa” i jej dyrektor w latach 1900-1926, senator Królestwa Włoch i Republiki Włoskiej.
Życiorys.
W 1890 roku ukończył prawo na Uniwersytecie Turyńskim. W 1894 roku został współwłaścicielem i dyrektorem gazety „La Gazzetta Piemontese”, której w 1895 roku zmieniono nazwę „La Stampa”. Współpracował także z „Corriere della Sera”. W 1898 roku ożenił się z malarką Adelaide Ametis. W 1913 roku został mianowany senatorem Królestwa Włoch, w latach 1948-1953 senator Republiki Włoskiej. W 1920 roku został ambasadorem Włoch w Berlinie. Miał czworo dzieci. W tym jego synem był bł. Piotr Jerzy Frassati, a córką Luciana Frassati-Gawrońska.

</doc>
<doc id="2601514" url="https://pl.wikipedia.org/wiki?curid=2601514" title="Péter Horváth">
Péter Horváth



</doc>
<doc id="2601515" url="https://pl.wikipedia.org/wiki?curid=2601515" title="Wojskowa Odznaka Za Rany i Kontuzje">
Wojskowa Odznaka Za Rany i Kontuzje



</doc>
<doc id="2601517" url="https://pl.wikipedia.org/wiki?curid=2601517" title="Adelaide Ametis">
Adelaide Ametis

Adelaide Ametis (ur. 17 lutego 1877 w Turynie, zm. 18 czerwca 1949) – włoska malarka, matka Piotra Jerzego Frassatiego i Luciany Frassati-Gawrońskiej.
Życiorys.
Jej nauczycielami byli Alberto Falchetti i Lorenzo Delleani. Wystawiała swoje obrazy kilkakrotnie na Biennale w Wenecji. 5 września 1898 roku wyszła za mąż za Alfredo Frassatiego. Jej syn, tercjarz dominikański Piotr Jerzy Frassati został beatyfikowany w 1990 r. Córka Luciana została żoną polskiego dyplomaty Jana Gawrońskiego; w czasie II wojny światowej była kurierką Rządu Polskiego na Uchodźstwie.
Przyjmowała zamówienia na obrazy m.in. od króla Wiktora Emanuela III.

</doc>
<doc id="2601521" url="https://pl.wikipedia.org/wiki?curid=2601521" title="Alchemik Sędziwój i Zygmunt III">
Alchemik Sędziwój i Zygmunt III



</doc>
<doc id="2601524" url="https://pl.wikipedia.org/wiki?curid=2601524" title="Syndicate (gra komputerowa 2012)">
Syndicate (gra komputerowa 2012)

Syndicate (początkowo zwany Project RedLime) – first-person shooter wyprodukowany przez Starbreeze Studios i wydany w 2012 roku przez Electronic Arts na Microsoft Windows, PlayStation 3 i Xbox 360.

</doc>
<doc id="2601525" url="https://pl.wikipedia.org/wiki?curid=2601525" title="Siostry Brontë">
Siostry Brontë



</doc>
<doc id="2601526" url="https://pl.wikipedia.org/wiki?curid=2601526" title="Ołeksandr Ałpatow">
Ołeksandr Ałpatow

Ołeksandr Afanasijowycz Ałpatow, ukr. Олександр Опанасович Алпатов, ros. Александр Афанасьевич Алпатов, "Aleksandr Afanasjewicz Ałpatow" (ur. 7 marca 1927 w Ługańsku, Ukraińska SRR, zm. 10 października 2006 w Doniecku) – ukraiński piłkarz, grający na pozycji centralnego pomocnika, trener piłkarski.
Kariera piłkarska.
Kariera klubowa.
Wychowanek klubu Dzerżyneć Woroszyłowgrad. W 1947 rozpoczął karierę piłkarską w miejscowym Dynamie Woroszyłowhrad. W 1949 wyjechał do Kijowa, gdzie krótko występował w Spartaku Kijów, a potem został piłkarzem Dynama Kijów. W 1951 przeszedł do Szachtara Stalino, w którym od czerwca 1956 do końca 1957 pełnił funkcje kapitana. W 1959 zakończył karierę zawodową.
Kariera trenerska.
Po zakończeniu kariery zawodniczej rozpoczął pracę trenerską. Najpierw trenował Szachtar Gorłówka. W latach 1963-1964 prowadził Chimik Siewierodonieck. W połowie maja 1964 został zaproszony do Zorii Ługańsk, w którym pracował do końca roku. Potem trenował Dynamo Donieck. Od października 1967 do 16 lipca 1973 z przerwami kierował zespołem Budiwelnyk Połtawa. W 1975 szkolił Łokomotyw Mariupol, a w 1976 ponownie Szachtar Gorłówka. W latach 1974-1986 również pracował na stanowisku Przewodniczącego Miejskiego Związku Piłki Nożnej w Doniecku. 10 października 2006 zmarł w Doniecku.

</doc>
<doc id="2601527" url="https://pl.wikipedia.org/wiki?curid=2601527" title="Vilnis Edvīns Bresis">
Vilnis Edvīns Bresis

Vilnis Edvīns Bresis (ur. 30 stycznia 1938 w Jełgawie, zm. 25 października 2017) – łotewski polityk, ostatni premier Łotewskiej Socjalistycznej Republiki Radzieckiej.
Kariera polityczna.
W Związku Radzieckim.
Bresis w 1961 roku ukończył studia na Łotewskim Uniwersytecie Rolniczym, zaś w 1966 roku Leningradzką Wyższą Szkołę Partyjną. W latach 1970–1973 był pierwszym sekretarzem Leninowskiego Komunistycznego Związku Młodzieży Łotewskiej.
W Komunistycznej Partii Łotwy zajmował różne stanowiska związane z rolnictwem. 6 października 1988 roku został szefem Rady Ministrów Łotewskiej SRR. U schyłku ZSRR opowiedział się za secesją popierając deklarację niepodległości z 4 maja 1990 roku. Pod jego przywództwem rozpoczęto likwidację kołchozów, powstało natomiast pierwsze 8000 prywatnych gospodarstw rolnych.
Niepodległa Łotwa.
Po uzyskaniu przez Łotwę niepodległości, na stanowisku premiera Bresis został zastąpiony przez Ivarsa Godmanisa. W latach 1990–1993 był członkiem Rady Najwyższej. W 1993 roku dostał się do Sejmu V kadencji z listy socjaldemokratycznego ugrupowania "Zgoda dla Łotwy – odrodzenie gospodarki narodowej", które następnie przekształciło się w Partię Zgody Narodowej. Począwszy od 1994, przez ponad rok sprawował funkcję sekretarza stanu ds. współpracy w Ministerstwie Rolnictwa w rządzie Mārisa Gailisa. W Sejmie VIII i IX kadencji (lata 2002–2010) był posłem z ramienia Łotewskiego Związku Rolników.
Życie osobiste.
Był żonaty z Irēną, miał syna Uldisa.

</doc>
<doc id="2601533" url="https://pl.wikipedia.org/wiki?curid=2601533" title="Markownikow">
Markownikow



</doc>
<doc id="2601536" url="https://pl.wikipedia.org/wiki?curid=2601536" title="Csaba Kesjár">
Csaba Kesjár

Csaba Kesjár (ur. 9 lutego 1962 w Budapeszcie, zm. 24 czerwca 1988 w Norymberdze) – węgierski kierowca wyścigowy.
Życiorys.
Jego ojciec János ścigał się motocyklami, a dziadek motorówkami. Ukończył studia na Uniwersytecie Technologicznym w Budapeszcie, uzyskując tytuł inżyniera. W latach 1977–1981 startował w kartingu, wygrywając krajowe mistrzostwa w 1980 i 1981 roku. W 1982 zaczął startować w wyścigach samochodów jednomiejscowych, uczestnicząc do 1985 roku w Formule Easter (w latach 1982–1985 był mistrzem tej serii). W 1986 został mistrzem w Austriackiej Formule Ford, zdobył także tytuł na Węgrzech w wyścigach górskich. W 1987 roku zadebiutował w Niemieckiej Formule 3. Zajął wówczas 14 miejsce w klasyfikacji generalnej. Po Grand Prix Węgier Formuły 1 1987 testował Zakspeeda, stając się pierwszym Węgrem testującym samochód Formuły 1. W 1988 roku nadal ścigał się w Niemieckiej Formule 3. Podczas wyścigu na torze Norisring doszło do awarii układu hamulcowego w jego Dallarze F388 i z prędkością 200 km/h uderzył w ścianę z opon. Zmarł na miejscu.
Upamiętnienie.
Od 1992 roku jego imię nosi jedna ze szkół w Budaörs. Gjon Delhusa nagrał ku jego pamięci piosenkę „Gyertyák a síron”.
Linki zewnętrzne.
 

</doc>
<doc id="2601537" url="https://pl.wikipedia.org/wiki?curid=2601537" title="Conrad Seidl">
Conrad Seidl

Conrad Seidl (ur. 11 sierpnia 1958 w Wiedniu) - dziennikarz, autor książek, krytyk piwny posługujący się pseudonimem Bierpapst - papież piwny. W 2011 r. Seidl był gościem Festiwalu Birofilia w Żywcu i jurorem w IX Konkursie Piw Domowych.
Działalność dziennikarska.
Po maturze i odbyciu służby wojskowej Seidl pracował w latach 1979-83 jako programista w firmie IBM oraz w Międzynarodowej Agencji Energii Atomowej w Wiedniu. Równocześnie jako niezależny dziennikarz publikował felietony do różnych gazet i czasopism austriackich. W 1983 r. trafił do działu polityki wewnętrznej austriackiej gazety codziennej Kurier. Sześć lat później, kiedy na rynku pojawiła się nowa gazeta Der Standard Seidl zasilił szeregi jej redakcji, gdzie zajmował się tematyką ogólnospołeczną i obronności kraju. W związku ze swoją działalnością dziennikarską Seidl opublikował kilkanaście książek dotyczących tematów społecznych m.in. „Der Homo Austriacus in einer veränderten Welt“ (Homo Austriacus w nowym świecie), obronności kraju m.in. „Wehrhaftes Österreich“ (Zbrojna Austria), marketingu m.in. „Die Marke ICH“ (Marka JA).
Seidl jako Bierpapst.
Oprócz tematyki społeczno-politycznej Seidl zaangażował się mocno w propagowanie kultury spożycia piwa. Za namową swojego wydawcy Germanosa Athanasiadisa Seidl przyjął pseudonim Bierpapst - papież piwny, oraz swój obecny styl wyglądu, którego cechami charakterystycznymi jest tradycyjny, ludowy strój składający się z krótkich, skórzanych spodni na szelkach, wysokich getrów oraz butów górskich i okrągłego, szerokiego kapelusza. Jako Bierpapst Seidl uznawany jest zarówno za znawcę i propagatora dobrego, regionalnego i tradycyjnego piwa jak i za niezwykle barwną postać chętnie zapraszaną na wszelkiego rodzaju imprezy i festyny piwne na całym świecie, ale również na seminaria i wykłady. W tematyce dotyczącej piwa i piwowarstwa Seidl opublikował książki: „Hopfen &amp; Malz“ (1995, Chmiel i słód), "Unser Bier" (1996, Nasze piwo), "Bier" (1997, Piwo), „Ins Wirtshaus!“ (1997, Do gospody!), „Conrad Seidls Bier-Katechismus“ (1999, Katechizm piwny Conrada Seidla), „Aus Bier-Küche und Bier-Keller“ (2001, Z kuchni i piwnicy piwnej). Jego książka Bierkatechismus opublikowana została w jęz. niemieckim, portugalskim i włoskim. Seidl regularnie pisuje na tematy piwne w niemiecko- i angielskojęzycznych czasopismach branżowych i popularnych. Od 2000 r. Seidl wydaje co roku swój Bier Guide - przewodnik po najlepszych austriackich lokalach piwnych, restauracjach, pubach i browarach.
Wyróżnienia i nagrody.
Za swoją działalność na polu dziennikarstwa społeczno-politycznego oraz krzewienia kultury piwnej Seidl otrzymał wiele nagród i odznaczeń m.in.: Nagrodę im. Hansa-Kudlicha (1986), Nagrodę im. Barthold Stürgkh (1987), Nagrodę im. Leopolda-Kunschaka (1988), Nagrodę państwową za zasługi na rzecz intelektualnej obrony kraju (1993, Staatspreis f. Verdienste um die geistige Landesverteidigung). Browar Maisel przyznał mu tytuł Najlepszego niemieckojęzycznego dziennikarza piwnego (1993), a w 1998 otrzymał nagrodę North American Guild of Beer Writers za jego fachowe artykuły w czasopiśmie American Brewer. Seidl jest członkiem British Guild of Beer Writers.

</doc>
<doc id="2601543" url="https://pl.wikipedia.org/wiki?curid=2601543" title="Dimítrios Chondrokoúkis">
Dimítrios Chondrokoúkis



</doc>
<doc id="2601548" url="https://pl.wikipedia.org/wiki?curid=2601548" title="Tadeusz Bór-Komorowski">
Tadeusz Bór-Komorowski



</doc>
<doc id="2601554" url="https://pl.wikipedia.org/wiki?curid=2601554" title="Vintage (album)">
Vintage (album)

Vintage – drugi solowy album polskiej wokalistki Alicji Janosz. Płyta została wydana 3 grudnia 2011 roku. Album zwyciężczyni pierwszej edycji polskiego "Idola" wydany po 9 latach od debiutanckiej płyty "Ala Janosz". Większość utworów skomponowała sama Alicja. Płytę promują cztery single: "Jest jak jest" (czerwiec 2011), "I Woke Up So Happy" (wrzesień 2011), "Nie tak" (grudzień 2011) i "Zawsze za mało" (luty 2012) - wybrany w internetowym głosowaniu fanów Alicji na Facebooku.

</doc>
<doc id="2601557" url="https://pl.wikipedia.org/wiki?curid=2601557" title="ZNiO">
ZNiO



</doc>
<doc id="2601558" url="https://pl.wikipedia.org/wiki?curid=2601558" title="Hryhorij Bałaba">
Hryhorij Bałaba

Hryhorij Fedorowycz Bałaba, ukr. Григорій Федорович Балаба, ros. Григорий Фёдорович Балаба, "Grigorij Fiodorowicz Bałaba" (ur. w Wołczańsku, zm. 4 września 2003 w Ługańsku) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek zespołu Szachta im.Iljicza w Kadijewce. W 1933 rozpoczął karierę piłkarską w miejscowym Dynamie Kadijewka. W 1935 został piłkarzem Dynama Stalino. Sezon 1936 spędził w Dynamo Piatigorsk, a potem został piłkarzem Stachanowca Stalino. W 1941 wyjechał do Moskwy, gdzie bronił barw klubów Profsojuzy-1 Moskwa, Krylja Sowietow Moskwa, MWO Moskwa i Piszczewik Moskwa. Brał udział w II wojnie światowej. W 1947 zakończył karierę zawodową.
Kariera trenerska.
Po zakończeniu kariery zawodniczej rozpoczął pracę trenerską. W 1950 trenował Dzierżyniec Czelabińsk. Potem prowadził Metałurh Zaporoże i Metałurh Dniepropetrowsk, po czym ponownie wrócił do Dzierżyńca Czelabińsk. W drugiej połowie sezonu 1960 został zaproszony do Zorii Ługańsk, w którym do końca 1961 roku pracował na stanowisku głównego trenera, w latach 1962–1963 pomagał trenować ługański klub, a potem do maja 1964 na stanowisku dyrektora zespołu. Od sierpnia 1964 do lipca 1965 kierował zespołem Budiwelnyk Połtawa. W 1965-1966 szkolił Szachtar Oleksandria. Potem pracował jako dyrektor stadionu Awanhard w Ługańsku. 4 września 2003 zmarł w Ługańsku.

</doc>
<doc id="2601561" url="https://pl.wikipedia.org/wiki?curid=2601561" title="Swansea (Massachusetts)">
Swansea (Massachusetts)

Swansea - miejscowość w Stanach Zjednoczonych, położona w południowo-wschodnim Massachusetts w hrabstwie Bristol. Zlokalizowana w pobliżu miasta Fall River oraz ok. 76 km na południe od Bostonu. Leży przy ujściu rzeki Taunton do zatoki Mount Hope (Oceanu Atlantyckiego).
Historia.
Nazwa miejscowości pochodzi od miasta Swansea w Walii, z którego pochodzili pierwsi osadnicy. John Miles, założyciel pierwszego Kościoła Baptystów w Walii, przeprowadził się do Swansea w 1662/3.
Ziemię pod zabudowę miasta kupił od Indian William Brenton. Fragmenty terytorium Swansea były pierwotnie częścią Rehoboth.
Demografia.
Według spisu z 2000 roku było 15 901 osób, 5888 gospodarstw domowych i 4539 rodzin zamieszkujących w mieście.
Były 6070 jednostki mieszkaniowe, przy średniej gęstości 101,6/km².
Rasowy skład ludności miasta był następujący:

</doc>
<doc id="2601563" url="https://pl.wikipedia.org/wiki?curid=2601563" title="Matthias Schoenaerts">
Matthias Schoenaerts

Matthias Schoenaerts (ur. 8 grudnia 1977 w Antwerpii) – belgijski aktor i grafik pochodzenia flamandzkiego.
Życiorys.
Wczesne lata.
Urodził się w Antwerpii w Belgii jako syn Dominique Wiche, kostiumograf, i Juliena Schoenaertsa, aktora teatralnego. Opanował zarówno język flamandzki, jak i język francuski, m.in. dzięki swojej babci z Liège. W okresie dojrzewania poświęcił się piłce nożnej i malarstwu. W malarstwie skupiał się głównie na graficie. Ukończył konserwatorium królewskie w Antwerpii (Koninklijk Conservatorium Antwerpen).
Kariera.
Mając osiem lat po raz pierwszy pojawił się na planie filmowym u boku swojego ojca. W wieku 15 lat wystąpił jako Wannes Scholliers w dramacie biograficznym "Daens" o Adolfie Daensie, nominowanym do Oscara dla najlepszego filmu nieanglojęzycznego, gdzie jego ojciec grał rolę biskupa Gandawy, Antoine’a Stillemansa.
Można go było zobaczyć w jednym odcinku serialu telewizyjnego "Patrol 101" (2001), melodramacie "Meisje" (2002) w roli Oscara, zbuntowanego syna, komediodramacie "Z piątku na sobotę" ("Any Way the Wind Blows", 2003) jako Chouki, dreszczowcu "Ellektra" (2005), gdzie po raz ostatni na ekranie przed śmiercią pojawił się jego ojciec oraz filmie "Dennis van Rita" (2006) w roli Dennisa, 26-letniego chłopaka, który po odsiedzeniu kary za gwałt wychodzi z więzienia. 
Po powrocie z Hollywood Paul Verhoeven zaangażował go do roli Joopa w filmie "Czarna księga" (2006), którego akcja umiejscowiona jest w Hadze podczas okupacji niemieckiej. W 2010 znalazł się w obsadzie horroru "La meute" obok takich aktorów jak Yolande Moreau, Émilie Dequenne i Benjamin Biolay. 
W filmie "Głowa byka" (2011) Michaëla R. Roskama zagrał Jacky Vanmarsenille’a, flamandzkiego hodowcę bydła. Do tej roli Matthias musiał przybrać 30 kg muskulatury. Film został nominowany do Oskara w kategorii najlepszy film nieanglojęzyczny. Wkrótce zagrał w dreszczowcu erotycznym "Loft" (2012), dramacie kryminalnym Michaëla Roskama "Brudny szmal" ("Animal Rescue", 2014) Toma Hardy, Noomi Rapace i Jamesa Gandolfiniego, melodramacie Thomasa Vinterberga "Z dala od zgiełku" (2015) u boku Carey Mulligan oraz dramacie biograficznym Toma Hoopera "Dziewczyna z portretu" (2015), gdzie wcielił się w postać Hansa Axgila.

</doc>
<doc id="2601566" url="https://pl.wikipedia.org/wiki?curid=2601566" title="Parafia Narodzenia NMP w Chłopkowie">
Parafia Narodzenia NMP w Chłopkowie



</doc>
<doc id="2601569" url="https://pl.wikipedia.org/wiki?curid=2601569" title="Tp110">
Tp110

Tp110 – oznaczenie PKP rosyjskich parowozów towarowych serii Cz (CzWP/S, ros. Ч), o układzie osi D, budowanej w 1914 roku dla Kolei Warszawsko-Wiedeńskiej.
Historia.
Parowóz serii Cz powstał na zamówienie silnego parowozu towarowego o układzie osi D, złożone w Zakładach Sormowskich przez Kolej Warszawsko-Wiedeńską w 1914 roku, krótko przed wybuchem I wojny światowej. Lokomotywa została zaprojektowana w szybkim tempie, pod kierunkiem inż. B. Małachowskiego, z wykorzystaniem części produkowanej przez te zakłady lokomotywy pasażerskiej serii S (ros. С), w tym tłoczonych elementów jej kotła. Charakterystyki lokomotywy były podobne do wcześniejszych lokomotyw serii Ѵ (iżyca) Zakładów Kołomieńskich, lecz dla zwiększenia prędkości z 50 do 55 km/h, zwiększono średnicę kół. Lokomotywa miała silniki bliźniacze takie, jak seria Ѵ, lecz dla zachowania uciągu zwiększono ciśnienie pary z 12 do 12,5 atmosfer, powierzchnię rusztu oraz powierzchnię ogrzewalną kotła i przegrzewacza Schmidta. W odróżnieniu od typowych lokomotyw rosyjskich, przystosowana była do toru o standardowej europejskiej szerokości 1435 mm, używanego na Kolei Warszawsko-Wiedeńskiej. Nowe lokomotywy miały tam uzupełnić m.in. lokomotywy serii Cz.
Wyprodukowano 27 parowozów tej serii, które otrzymały rosyjskie oznaczenie serii Cz (ros. Ч), z tego Cz oznaczało parowóz z czterema osiami wiązanymi (ros. "czetyriechosnyj"), W w indeksie górnym – model dla kolei Warszawsko-Wiedeńskiej, P – przegrzewacz pary (ros. "paropieriegriewatiel") i S w indeksie dolnym – producenta (Sormowo). Otrzymały one numery od 601 do 627. Były to najmocniejsze lokomotywy w układzie osi D zbudowane w Rosji przed I wojną światową.
Eksploatacja.
Podczas I wojny światowej 25 lokomotyw zostało przystosowanych do pracy na szerokim torze (1524 mm). Były one używane na rosyjskich kolejach – najpierw na Kolei Podolskiej (lokomotywownia Podwołoczysk), a następnie na Kolei Moskiewsko-Kazańskiej, gdzie pracowały lokomotywy serii Ѵ. Z uwagi na pokrewieństwo z serią Ѵ, w 1923 roku zamieniono ich oznaczenie serii na Ѵs (Iżycas, ros. Ѵс) i numery lokomotyw na 557-581. Z łącznego stanu 81 lokomotyw obu serii w 1940 roku wynika, że wszystkie 25 było eksploatowanych do tej pory. Przynajmniej część przetrwała II wojnę światową. Większość lokomotyw obu serii została wycofana w latach 1950–1957.
Tylko jedna lokomotywa trafiła po I wojnie światowej na stan Polskich Kolei Państwowych, gdzie otrzymała oznaczenie serii Tp110, a tender – 23D1. Po II wojnie światowej nie było już w Polsce lokomotyw tej serii.

</doc>
<doc id="2601571" url="https://pl.wikipedia.org/wiki?curid=2601571" title="Eliasz Bombarone">
Eliasz Bombarone



</doc>
<doc id="2601572" url="https://pl.wikipedia.org/wiki?curid=2601572" title="Warszawski Festiwal Pianistów Jazzowych">
Warszawski Festiwal Pianistów Jazzowych

Warszawski Festiwal Pianistów Jazzowych – jazzowy festiwal muzyczny, który odbywał się w latach 2003–2007 w Warszawie.
Głównym organizatorem festiwalu była Fundacja Debiutu Autorskiego, której prezesem jest Jan Kazimierz Siwek. Podczas pięciu edycji Festiwalu wystąpili między innymi tacy muzycy, jak: Adam Makowicz, John Taylor, Andrzej Kurylewicz Trio, Włodek Pawlik, Sławomir Kulpowicz, Bogdan Hołownia, Włodzimierz Nahorny Trio, Krzysztof Herdzin, Sławek Jaskułke Trio, Michał Tokaj Trio, Leszek Możdżer, Simple Acoustic Trio, RGG Trio. Artyści gościli na scenach m.in. w Mazowieckim Instytucie Kultury w Warszawie, a także w Studio Polskiego Radia im. Witolda Lutosławskiego w Warszawie.
Od drugiej edycji imprezy tj. od roku 2004 Festiwalowi towarzyszył Konkurs Pianistów Jazzowych – Debiuty. Laureatami jego Głównej Nagrody byli:
2004 – Kamil Urbański
2005 – Dominik Wania
2006 – ex aequo Miłosz Wośko oraz Dawid Troczewski
2007 – Kuba Płużek
Od samego początku z konkursem związany był polski kompozytor, pianista jazzowy Andrzej Kurylewicz, który w 2004 r. był członkiem jury, a w latach 2005-2006 pełnił funkcję przewodniczącego jury konkursowego. Po śmierci Andrzeja Kurylewicza w 2007 r. kolejnej, 4. edycji Konkursu Pianistów Jazzowych – Debiuty zostało nadane imię kompozytora.

</doc>
<doc id="2601574" url="https://pl.wikipedia.org/wiki?curid=2601574" title="Ivana Nesović">
Ivana Nesović



</doc>
<doc id="2601575" url="https://pl.wikipedia.org/wiki?curid=2601575" title="All About Spring">
All About Spring

All About Spring – album muzyczny amerykańskiego klarnecisty jazzowego Brada Terry'ego i polskiego pianisty jazzowego Joachima Mencla.
Album został nagrany w Krakowie 29 czerwca 1994, wydany przez GOVI (CDG 502) w 1994. Reedycja Art of Life Records (AL 10062) ukazała się 6 maja 2003.

</doc>
<doc id="2601576" url="https://pl.wikipedia.org/wiki?curid=2601576" title="Partia Chrześcijańska (Litwa)">
Partia Chrześcijańska (Litwa)

Partia Chrześcijańska (lit. "Krikščionių partija", KP) – litewska partia polityczna o profilu chadeckim.
Historia.
Ugrupowanie powstało 23 stycznia 2010 w wyniku połączenia się Chrześcijańsko-Konserwatywnego Związku Socjalnego i Litewskiej Chrześcijańsko-Demokratycznej Partii. Na czele ugrupowania stanął Gediminas Vagnorius, były premier i dotychczasowy lider pierwszej z tych formacji.
Do ugrupowania przystąpiło początkowo dziesięciu posłów na Sejm kadencji 2008–2010, wśród nich Vidmantas Žiemelis (wybrany z listy Związku Ojczyzny) i Jonas Ramonas (wybrany z listy Porządku i Sprawiedliwości), a także grupa dotychczasowych parlamentarzystów frakcji Partii Wskrzeszenia Narodowego. Dwóch deputowanych odeszło później do Związku Ojczyzny. Na czele klubu poselskiego stanął Vidmantas Žiemelis. Partia Chrześcijańska wystawiła swoich kandydatów do Sejmu w 2012, lista krajowa uzyskała poparcie na poziomie około 1,2%, żaden z kandydatów z okręgów jednomandatowych nie wszedł do drugiej tury. W 2013 KP przyłączyła się do Partii Pracy.

</doc>
<doc id="2601578" url="https://pl.wikipedia.org/wiki?curid=2601578" title="Maria Parnell">
Maria Parnell

Maria Parnell z domu Łapińska (ur. 28 lipca 1923 w Moskwie, zm. 5 lipca 2010 w Łodzi) – polska tancerka baletowa, primabalerina, pedagog tańca.
Ukończyła kowieńskie studium baletowe przy tamtejszej operze, w której otrzymała angaż po zakończeniu nauki. Dwa lata później została solistką i rozpoczęła pracę w studium, które sama ukończyła. W październiku 1945 została repatriowana do Polski i znalazła zatrudnienie w grupie baletowej Feliksa Parnella, za którego wyszła za mąż w 1947. Razem z mężem występowała na scenach wszystkich większych miast w kraju, początkowo jako solistka, z czasem jako primabalerina. Od początku 1957 otrzymała angaż w Operze Łódzkiej, w której występowała aż do przejścia w stan spoczynku. W późniejszych latach była pedagogiem w Państwowej Szkole Baletowej w Łodzi, której to szkole nadano imię Feliksa Parnella.
W 1968 nadano jej Honorową Odznakę Miasta Łodzi.
Z Feliksem mieli troje dzieci: Feliksę, Marię, Feliksa.
Zmarła 5 lipca 2010 w wieku 86 lat, spoczywa na Starym Cmentarzu w Łodzi.

</doc>
<doc id="2601580" url="https://pl.wikipedia.org/wiki?curid=2601580" title="Róża Toman">
Róża Toman

Róża Rozalia Toman po mężu Bednarek (ur. 9 sierpnia 1931 w Świętochłowicach) – polska lekkoatletka, specjalistka skoku wzwyż.
Życiorys.
Była mistrzynią Polski w skoku wzwyż w 1954, 1955 i 1956 oraz wicemistrzynią w 1951, 1953 i 1957. Zwyciężyła również w nieoficjalnych halowych mistrzostwach Polski w 1956.
W latach 1953-1957 startowała w dziewięciu meczach reprezentacji Polski, odnosząc dwa zwycięstwa indywidualne.
Rekord życiowy:
Była zawodniczką Budowlanych Chorzów i AKS Chorzów.

</doc>
<doc id="2601582" url="https://pl.wikipedia.org/wiki?curid=2601582" title="Məcid Musazadə">
Məcid Musazadə

Məcid Musazadə, ros. Меджид Мусазаде (Мусаев), "Medżyd Musazade (Musajew)", ps. "Medżyd Karsałani" (ur. w 1914 r., zm. 17 lipca 1990 r. w Nowym Jorku) – oficer Legionu Azerbejdżańskiego, jednocześnie redaktor naczelny pisma "Azerbejdżan" podczas II wojny światowej, emigracyjny działacz narodowy, tłumacz
W 1929 r. ukończył szkołę podstawową, zaś w 1933 r. technikum ekonomiczne. Pracował jako buchalter w banku. Od 1937 r. studiował na wydziale historyczno-filologicznym uniwersytetu w Baku. Po jego ukończeniu w 1941 r., został nauczycielem w Piatigorsku. Kiedy wojska niemieckie zajęły miasto latem 1942 r., został wywieziony do Niemiec. Tam wstąpił do kolaboracyjnego Legionu Azerbejdżańskiego. Otrzymał stopień majora. Objął funkcję redaktora naczelnego organu prasowego Legionu "Azerbejdżan". Pod koniec 1942 r. przebywał na okupowanym Kaukazie Północnym jako korespondent wojenny. W listopadzie 1943 r. uczestniczył w Narodowym Zjeździe Azerbejdżańskim w Berlinie. Po zakończeniu wojny uniknął deportacji do ZSRR. Zamieszkał w Monachium, gdzie pracował w azerbejdżańskiej redakcji Radia "Wolna Europa". Na pocz. lat 70. przetłumaczył z języka niemieckiego na azerbejdżański powieść "Ali i Nino", którą czytał w radiu. Następnie wyemigrował do USA.

</doc>
<doc id="2601584" url="https://pl.wikipedia.org/wiki?curid=2601584" title="Bociek">
Bociek

Bociek:

</doc>
<doc id="2601589" url="https://pl.wikipedia.org/wiki?curid=2601589" title="Azerbejdżańskie Centrum Narodowe">
Azerbejdżańskie Centrum Narodowe

Azerbejdżańskie Centrum Narodowe (ros. Азербайджанский Национальный Центр) – emigracyjna organizacja azerbejdżańska w II poł. lat 20. XX wieku
Centrum zostało utworzone w 1924 r. w Stambule. Pełniło rolę azerbejdżańskiego przedstawicielstwa narodowego na uchodźstwie. Miało za zadanie zjednoczyć i koordynować działalność głównych środowisk azerskich emigrantów przeciwko władzy sowieckiej w celu odbudowania niepodległego Azerbejdżanu. Na czele Centrum stanął Ali Mardan bek Topczybaszew. Pozostałymi członkami byli m.in. Mehmed Amin Rasulzade, Chalil bek Chasmamiedow, Akper Aga Szejchulisłamow, Mustafa-bek Wekilow, Mir-Jakub Miechtiejew. Reprezentowali oni przede wszystkim nacjonalistyczny Musawat i islamistyczny Ittihad. Główną rolę odgrywali jednak musawatyści. Krótko po utworzeniu Centrum zainteresowało się ideą konfederacji kaukaskiej wraz z Gruzinami, Ormianami i Góralami kaukaskimi, mającej stanowić zaporę przed Związkiem Sowieckim. Przedstawiciele Centrum pod koniec 1926 r. weszli w skład nowo powstałego Komitetu Niepodległości Kaukazu, głoszącego hasła federacyjne. Silnie zaangażowali się również w tzw. ruchu prometejskim. Rząd Turcji początkowo wspierał działalność Centrum. Jednakże po zawarciu z ZSRR w 1930 r. tajnego porozumienia w sprawie rozwiązania organizacji prowadzących działalność przeciwko jednemu i drugiemu państwu, Centrum zostało zlikwidowane, a część jego członków deportowana.

</doc>
<doc id="2601594" url="https://pl.wikipedia.org/wiki?curid=2601594" title="Jerzy Wukiczewicz-Sarap">
Jerzy Wukiczewicz-Sarap

Jerzy Wukiczewicz-Sarap, serb. Ђорђе Вукићевић-Сарап, Đorđe Vukićević-Sarap (ur. 26 marca 1892 we wsi Ljubotinja k. Cetynii, zm. 16 września 1944 w Warszawie) – podpułkownik broni pancernych Wojska Polskiego.
Życiorys.
W 1905 roku przyjechał do Rosji, gdzie rozpoczął naukę w korpusie kadetów w Orle. Po jego ukończeniu w 1912 roku wstąpił do Michajłowskiej Szkoły Artyleryjskiej w Moskwie. Przerwał jednak naukę, aby udać się do Czarnogóry. Wstąpił ochotniczo do armii czarnogórskiej. Brał udział w I wojnie bałkańskiej przeciwko Turcji, a następnie II wojnie bałkańskiej przeciwko Bułgarii. W styczniu 1913 roku został ranny. Następnie powrócił do Rosji, kończąc naukę w Michajłowskiej Szkole Artyleryjskiej. Krótko był instruktorem w Aleksandrowskiej Szkole Wojskowej. W listopadzie 1914 roku, w stopniu porucznika, objął dowództwo kompanii w 88 Pułku Piechoty. Walczył na frontach I wojny światowej. Od grudnia tego roku dowodził oddziałem konnym 88 pp. Wkrótce został ranny podczas bitwy pod Łodzią. Ponownie go zraniono w czasie walk nad rzeką Rawką w styczniu 1915 roku. Otrzymał Order Św. Włodzimierza, Order Świętej Anny i Order Św. Stanisława. Po wyleczeniu od sierpnia tego roku służył w szkole chorążych w Peterhofie (jako instruktor, a potem adiutant). Po rewolucji bolszewickiej 1917 roku odszedł z armii rosyjskiej. W sierpniu 1918 roku został uwięziony przez bolszewików. Po wyjściu na wolność w połowie stycznia 1919 roku, przybył wkrótce do Polski.
Został przyjęty do Wojska Polskiego. Do września tego roku pełnił funkcję oficera do specjalnych poruczeń w 3 Pułku Strzelców Wojskowej Straży Granicznej. Następnie w stopniu porucznika został dowódcą szwadronu w tym pułku. Od stycznia 1921 roku w stopniu kapitana był adiutantem 8 Dywizjonu Samochodowego. Od kwietnia do listopada 1923 roku szkolił się w Obozie Szkolnym Wojsk Samochodowych w Warszawie. Po zakończeniu przeszkolenia objął dowództwo kolumny szkolnej w 8 Dywizjonie Samochodowym zaś w kwietniu 1930 roku w 1 Dywizjonie Samochodowym w Warszawie. Od stycznia 1932 roku stał na czele referatu szkoleniowego Wydziału Samochodowego Departamentu Zaopatrzenia Inżynierii Ministerstwa Spraw Wojskowych (od 26 maja 1933 roku – Departament Techniczny MSWojsk.). W marcu 1934 roku został referentem w referacie szkoleniowym Dowództwa Broni Pancernych. Z dniem 1 grudnia 1934 roku został przeniesiony do Kierownictwa Zaopatrzenia Broni Pancernych w Warszawie. Na stopień majora został mianowany ze starszeństwem z 1 stycznia 1936 roku i 4. lokatą w korpusie oficerów samochodowych. W 1937 roku został przeniesiony do korpusu oficerów broni pancernych ze starszeństwem z 1 stycznia 1936 roku i 6. lokatą. W marcu 1939 roku pełnił służbę w Kierownictwie Zaopatrzenia Broni Pancernych w Warszawie na stanowisku kierownika referatu odbioru i wojskowego nadzoru technicznego. 
Do ataku wojsk niemieckich na Polskę 1 września 1939 roku i podczas kampanii wrześniowej był szefem służby samochodowej Dowództwa Okręgu Korpusu Nr III w Grodnie. 
W marcu 1940 roku rozpoczął działalność konspiracyjną w Związku Walki Zbrojnej. Przyjął pseudonim „Albin”. Początkowo był oficerem sztabu Komendy Okręgu Warszawa - Województwo ZWZ. W marcu 1941 roku objął kierownictwo Oddziału I w Komendzie. Od lipca 1942 roku stał na czele działu motoryzacyjnego Wydziału Broni Szybkich Oddziału III w Komendzie Głównej Armii Krajowej. W listopadzie tego roku awansowano go do stopnia podpułkownika. Po wybuchu powstania warszawskiego 1 sierpnia 1944 roku, objął funkcję komendanta placu Obwodu Śródmieście - Południe.
Zmarł 16 września tego roku w wyniku zbombardowania siedziby Komendy Placu przy ulicy Wilczej. Pochowany na cmentarzu Wojskowym na Powązkach w Warszawie (kwatera A23-12-25).

</doc>
<doc id="2601595" url="https://pl.wikipedia.org/wiki?curid=2601595" title="Lista okrętów podwodnych Royal Australian Navy">
Lista okrętów podwodnych Royal Australian Navy

Lista okrętów podwodnych Royal Australian Navy obejmuje 22 okręty podwodne różnych typów, które służyły w Royal Australian Navy od 1914 do dnia dzisiejszego.

</doc>
<doc id="2601607" url="https://pl.wikipedia.org/wiki?curid=2601607" title="Siergiej Wojciechowski (pisarz)">
Siergiej Wojciechowski (pisarz)

Siergiej Lwowicz Wojciechowski, ros. Сергей Львович Войцеховский (ur. 4 marca 1900 w Warszawie, zm. 21 stycznia 1984 w USA) – rosyjski działacz emigracyjny, pisarz i publicysta, poeta.
Życiorys.
Dzieciństwo spędził w Mohylewie, gdzie ukończył gimnazjum. Od 1915 r. uczył się w Niżiegorodskim Instytucie Szlacheckim. Naukę przerwała rewolucja bolszewicka w październiku 1917 r. Przyjechał na Ukrainę, gdzie na pocz. 1918 r. wstąpił do antybolszewickiej organizacji gen. P. N. Łomnowskiego. Następnie był urzędnikiem i tłumaczem w ministerstwie spraw zagranicznych Hetmanatu. Od grudnia 1918 r. pracował we francuskim konsulacie w Odessie. W marcu 1919 r. został wysłany do Kijowa, aby nawiązał kontakt z wojskami Białych gen. Antona I. Denikina. W maju tego roku objął funkcję oficera do specjalnych poruczeń w sztabie Wojsk Obwodu Kijowskiego. W styczniu 1920 r. ponownie znalazł się w Odessie, gdzie współtworzył Związek Oswobodzenia Rosji. We wrześniu 1921 r. zamieszkał w Polsce. Działał w Monarchistycznej Organizacji Centralnej Rosji. Od poł. lat 20. był w Warszawie rezydentem oddziału wywiadowczo-informacyjnego kancelarii Wielkiego Księcia Nikołaja Nikołajewicza, na czele którego stał gen. Aleksandr P. Kutiepow. Jako jeden z pierwszych zaczął dowiadywać się o prowokacyjnym charakterze bolszewickiej operacji "Trust". W 1932 r. wszedł w skład redakcji gazety "Wieść". Został też sekretarzem Rosyjskiego Komitetu Społecznego. Był autorem wierszy, które zostały opublikowane w 1932 r. w zbiorze prozy pt. "Stichi". Pisał artykuły do emigracyjnych pism rosyjskich, jak "Bor´ba za Rossiju", "Wozrożdienija", "Rul", "Rossija", "Siegodnia", a także "Kuriera Warszawskiego". Używał pseudonimów "W.", "W. S.", "S. Ł. W - skij", "S. Lwow", "W. Siergiejew", "W". Podczas okupacji niemieckiej od grudnia 1939 r. stał na czele Russische Vertrauenstelle. Wykorzystując swoje wpływy wśród administracji okupacyjnej, umożliwił półlegalną lub nielegalną działalność w Generalnym Gubernatorstwie wysłannikom Narodowej Organizacji Rosyjskiej Młodzieży (NORM), Narodowego Związku Pracujących (NTS) i innych rosyjskich organizacji emigracyjnych. Pełnił też funkcję korespondenta berlińskiego pisma "Nowoje słowo". W 1944 r., po zlikwidowaniu Russische Vertrauenstelle, wyjechał do Berlina. 30 kwietnia 1945 r. w Feldkirche wraz z grupą uchodźców rosyjskich przyłączył się do 1 Rosyjskiej Armii Narodowej gen. Borisa A. Smysłowskiego. Po przejściu formacji na terytorium Liechtensteinu prowadził rozmowy z premierem księstwa w sprawie uzyskania statusu uchodźców politycznych, ale bez skutku. W tej sytuacji przeszedł do francuskiej strefy okupacyjnej Austrii, gdzie pomagał Rosjanom w uniknięciu deportacji do ZSRR. Po 1946 r. został przedstawicielem emigracji rosyjskiej przed administracją amerykańską w Austrii. Wstąpił do Rosyjskiego Związku Imperialnego - Order. W 1947 r. zamieszkał w zachodnich Niemczech. W 1950 lub 1951 r. wyemigrował do USA, gdzie kontynuował działalność w rosyjskich organizacjach emigracyjnych. Pracował w Funduszu Tołstoja. W 1953 r. współtworzył Rosyjski Komitet Polityczny. Był autorem licznych artykułów w pismach "Nasza strana", "Nowoje russkoje słowo", "Rossija", "Wozrożdienije", "Nowyj żurnał", "Czasowoj". Jego prace były publikowane w biuletynie wydawanym przez Rosyjską Grupę Akademicką w Nowym Jorku. W 1974 r. ukazała się jego książka pt. "Triest. Wospominanija i dokumienty" i zbiór wierszy, w 1978 r. zbiór opowiadań wspomnieniowych pt. "Epizody", zaś w 1981 r. kolejny zbiór wierszy.

</doc>
<doc id="2601611" url="https://pl.wikipedia.org/wiki?curid=2601611" title="Mistrzostwa Polski w boksie kobiet 2012">
Mistrzostwa Polski w boksie kobiet 2012

12. Mistrzostwa Polski w Boksie Kobiet 2012 (kobiet) odbyły się w dniach 14-17 marca 2012 w hali sportowej MKS "Start" w Grudziądzu. Na starcie mistrzostw w grupie wiekowej seniorek stanęło 65 zawodniczek z 31 klubów i 14 Okręgowych Związków Bokserskich, z których do startu dopuszczonych zostało 58. 
Jedenasty tytuł mistrzowski zdobyła Karolina Michalczuk, która jako jedyna uczestniczyła we wszystkich dwunastu dotychczasowych edycjach mistrzostw.

</doc>
<doc id="2601612" url="https://pl.wikipedia.org/wiki?curid=2601612" title="Park Miniatur Latarni Morskich w Niechorzu">
Park Miniatur Latarni Morskich w Niechorzu

Park Miniatur Latarni Morskich w Niechorzu – filia Parku Miniatur Zabytków Dolnego Śląska w Kowarach, znajdująca się w Niechorzu w pobliżu latarni morskiej.
W parku prezentowanych jest 29 latarni morskich czynnych i historycznych w skali 1:10, w tym wszystkie działające na polskim wybrzeżu Bałtyku. Otwarcie Parku Latarni Morskich miało miejsce 19 maja 2012 roku. W Parku można zobaczyć także obiekty w całej okazałości z lat swej świetności, które obecnie popadły w ruinę, bądź są niedostępne do zwiedzania. Modele zbudowane są z materiałów odpornych na warunki atmosferyczne. Wkomponowane są w zielone otoczenie wzbogacone kolorowymi kompozycjami kwiatowymi.
W parku można zobaczyć miniatury:

</doc>
<doc id="2601613" url="https://pl.wikipedia.org/wiki?curid=2601613" title="Marian Gąsiewicz">
Marian Gąsiewicz

Marian Gąsiewicz (ur. 2 listopada 1895 w Stryju, zm. 1940 w Kalininie) – kapitan artylerii Wojska Polskiego, później nadkomisarz Policji Państwowej, jedna z ofiar zbrodni katyńskiej.
Życiorys.
Syn Franciszka i Marii z Pruszyńskich. Ukończył Gimnazjum św. Anny w Krakowie. Od 2 września 1914 roku do 24 września 1917 roku żołnierz Legionów Polskich, następnie w Armii Austro-Węgier. Od 11 listopada 1918 roku do 31 lipca 1936 roku w Wojsku Polskim, uczestnik wojny polsko-bolszewickiej. 3 maja 1926 roku został awansowany na kapitana ze starszeństwem z dniem 1 lipca 1925 roku i 111. lokatą w korpusie oficerów artylerii. W 1932 roku pełnił służbę w Dowództwie Obszaru Warownego „Wilno”.
Absolwent Szkoły Oficerów Policji Państwowej w Warszawie. 12 sierpnia 1936 roku awansowany na stopień nadkomisarza. We wrześniu 1939 roku komendant Powiatowy Policji w Płocku.
Po wybuchu II wojny światowej znalazł się w niewoli radzieckiej w obozie NKWD w Ostaszkowie. Zamordowany przez NKWD wiosną 1940 roku w Kalininie (obecny Twer) jako jedna z ofiar zbrodni katyńskiej.
4 października 2007 roku został pośmiertnie awansowany na stopień podinspektora Policji Państwowej.

</doc>
<doc id="2601616" url="https://pl.wikipedia.org/wiki?curid=2601616" title="Karol Stadler">
Karol Stadler

Karol Ludwik Stadler (ur. 28 stycznia 1886 w Rohatynie, zm. 8–9 kwietnia 1940 w Kalininie) – podinspektor Policji Państwowej i kapitan piechoty Wojska Polskiego.
Życiorys.
Urodził się 28 stycznia 1886 w Rohatynie, ówczesnym mieście powiatowym Królestwa Galicji i Lodomerii, w rodzinie Pawła i Sabiny z Janganów. Ukończył studia na Wydziale Filozoficznym Uniwersytetu Jagiellońskiego. 
W czasie I wojny światowej walczył w szeregach cesarskiej i królewskiej Armii. 
Z dniem 1 listopada 1918 został przyjęty do Wojska Polskiego z zatwierdzeniem posiadanego stopnia podporucznika i przydzielony do Kadry Likwidacyjnej 16 Pułku Strzelców. Od 15 września 1919 pełnił obowiązki szefa Oddziału IV Personalnego Sztabu Dowództwa Okręgu Generalnego „Kielce” w Kielcach. Wziął udział w wojnie z bolszewikami. 19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłej armii austro-węgierskiej. 2 października 1920 został przeniesiony z Baonu Zapasowego 4 Pułku Piechoty Legionów do DOGen. „Kielce” na stanowisko kierownika Adiutantury Sztabu. 1 czerwca 1921 nadal pełnił służbę w DOGen. „Kielce”, a jego oddziałem macierzystym był 4 Pułk Piechoty Legionów. 9 grudnia 1921 został przeniesiony do rezerwy i przydzielony w rezerwie do 4 pp Leg. 2 września 1922 został powołany do służby czynnej w Baonach Celnych (od 9 listopada 1922 Straż Graniczna) i oddany do dyspozycji Głównej Komendy Baonów Celnych. Był dowódcą 6 Batalionu Straży Granicznej w Dederkałach. 31 grudnia 1923 znów przeniesiony do rezerwy. Zweryfikowany w stopniu kapitana ze starszeństwem z 1 czerwca 1919 w korpusie oficerów rezerwy piechoty. W 1934 pozostawał w ewidencji Powiatowej Komendy Uzupełnień Warszawa Miasto III. Posiadał przydział do Oficerskiej Kadry Okręgowej Nr I. Był wówczas w grupie „pełniących służbę w Policji Państwowej, w stopniach oficerów PP”
Od 1 stycznia 1924 pełnił służbę w Policji Państwowej na stanowisku oficera inspekcyjnego Okręgu Wileńskiego. Od 1927 w Komendzie Głównej Policji jako naczelnik Wydziału I, następnie oficer inspekcyjny szkół policyjnych, a we wrześniu 1939 w IV Wydziale Komendy Głównej.
Karol Stadler jest autorem książki "Formy wystąpienia policjanta oraz zasady stosowania niektórych środków przymusowych", wyd. 2, Warszawa 1934.
Po wybuchu II wojny światowej znalazł się w niewoli radzieckiej w obozie NKWD w Ostaszkowie. W dniu 11 listopada 1939 roku, z okazji Narodowego Święta Niepodległości, wygłosił przemówienie do policjantów więzionych w obozie w Ostaszkowie, w którym stwierdził, powołując się na jeden z rozkazów Komendanta Głównego Policji, że "mundur policjanta polskiego nie może splamić żadna plama, poza plamą krwi"; prosił o godność i poprawne zachowanie się. 8 lub 9 kwietnia 1940 został zamordowany przez NKWD.
4 października 2007 Minister Spraw Wewnętrznych i Administracji Władysław Stasiak mianował go pośmiertnie na stopień inspektora Policji Państwowej. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był żonaty, miał syna.

</doc>
<doc id="2601620" url="https://pl.wikipedia.org/wiki?curid=2601620" title="Jan Petri">
Jan Petri

Jan Petri (ur. 14 września 1895 w Dublanach, zm. 8–9 kwietnia 1940 w Kalininie) – podinspektor Policji Państwowej.
Życiorys.
Urodził się 14 września 1895 roku w Dublanach, w rodzinie Piotra i Heleny ze Studenckich. Był starszym bratem Teofila (1911–1940), podkomisarza PP, który także został zamordowany w Miednoje.
Ukończył 6 klas gimnazjum i Szkołę Kadetów. W czasie I wojny światowej walczył w szeregach cesarskiej i królewskiej armii. Jego oddziałem macierzystym był lwowski pułk piechoty nr 95. Na stopień chorążego został mianowany ze starszeństwem z 1 września 1916, a podporucznika ze starszeństwem z 1 listopada 1917 roku w korpusie oficerów piechoty.
Od 4 czerwca 1919 do 9 lutego 1922 roku służył w Wojsku Polskim. Wziął udział w wojnie z bolszewikami. 1 czerwca 1921 roku, w stopniu porucznika, pełnił służbę w szwadronie żandarmerii polowej nr 2, a jego oddziałem macierzystym był 1 dywizjon żandarmerii. 8 stycznia 1924 roku został zatwierdzony w stopniu porucznika ze starszeństwem z dnirm 1 czerwca 1919 i 5145. lokatą w korpusie oficerów rezerwy piechoty. Posiadał wówczas przydział w rezerwie do 48 pułku piechoty w Stanisławowie. W 1934 roku, jako oficer rezerwy pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas w grupie oficerów „pełniących służbę w Policji Państwowej w stopniu oficera P.P.”.
Od 15 marca 1922 służył w Policji Państwowej. Był kierownikiem Komisariatu Głównego w Stanisławowie. 21 grudnia 1929 roku został mianowany komendantem powiatowym PP powiatu stanisławowskiego. W latach 1932–1934 w województwie lwowskim, a w latach 1934–1939 w województwie łódzkim. Pełnił stanowisko naczelnika Urzędu Śledczego we Lwowie, a później w latach 30. naczelnika Urzędu Śledczego Komendy Wojewódzkiej Policji w Łodzi do września 1939 roku.
W czasie kampanii wrześniowej 1939 dostał się do sowieckiej niewoli. 17 października był już w Obozie NKWD w Juchnowie. 26 października został wysłany do Obozu NKWD w Ostaszkowie, do którego przybył trzy dni później. 6 kwietnia 1940 roku został oddany do dyspozycji naczelnika Obwodowego Zarządu NKWD w Kalininie. Zamordowany 8 lub 9 kwietnia 1940 roku.
4 października 2007 roku Minister Spraw Wewnętrznych i Administracji Władysław Stasiak mianował go pośmiertnie na stopień inspektora Policji Państwowej. Awans został ogłoszony 10 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2601621" url="https://pl.wikipedia.org/wiki?curid=2601621" title="Izydor (Bogojawleński)">
Izydor (Bogojawleński)

Izydor, imię świeckie Iwan Jakowlewicz Bogojawleński (ur. 1879, zm. 18 grudnia 1949) – rosyjski biskup prawosławny.
Życiorys.
Był synem cerkiewnego psalmisty. Ukończył seminarium duchownego w Kursku, a następnie w 1904 Petersburską Akademię Duchowną. Po ukończeniu szkoły podjął pracę jako wychowawca w szkole duchownej św. Aleksandra Newskiego w Petersburgu. W 1905 przyjął święcenia kapłańskie jako mężczyzna żonaty i rozpoczął służbę duszpasterską w soborze św. Katarzyny w Jamburgu. W 1915 uzyskał tytuł naukowy magistra nauk teologicznych. Pracę duszpasterską prowadził w Gatczynie i Kronsztadzie, w 1919 emigrował z Rosji radzieckiej do Estonii i służył odtąd w prawosławnych parafiach Tallinna. W latach 1930–1940 był również redaktorem pisma prawosławnego "Prawosławnyj Sobiesiednik".
W 1946 wrócił do ZSRR i objął funkcję rektora Leningradzkiej Akademii Duchownej oraz seminarium duchownego w Leningradzie. W grudniu tego samego roku zmarła jego żona. 12 czerwca 1947 złożył wieczyste śluby mnisze i został natychmiast podniesiony do godności archimandryty. 22 czerwca 1947 miała miejsce jego chirotonia na biskupa tallińskiego i estońskiego, w której jako konsekratorzy wzięli udział patriarcha moskiewski i całej Rusi Aleksy I, metropolita leningradzki i nowogrodzki Grzegorz oraz biskup łuski Symeon. Zmarł dwa lata później i został pochowany na cmentarzu św. Aleksandra Newskiego w Tallinnie.
Jego brat Dmitrij, po złożeniu ślubów zakonnych Eleuteriusz, również był biskupem prawosławnym.

</doc>
<doc id="2601622" url="https://pl.wikipedia.org/wiki?curid=2601622" title="Mistrzostwa Polski w boksie kobiet 2011">
Mistrzostwa Polski w boksie kobiet 2011

11. Mistrzostwa Polski w Boksie Kobiet 2011 (kobiet) odbyły się w dniach 24-27 lutego 2011 w hali sportowej MKS "Start" w Grudziądzu. Na starcie mistrzostw w grupie wiekowej seniorek stanęło 61 zawodniczek. 

</doc>
<doc id="2601623" url="https://pl.wikipedia.org/wiki?curid=2601623" title="MTV Europe Music Awards 2012">
MTV Europe Music Awards 2012

20. gala rozdania nagród MTV Europe Music Awards odbyła się 11 listopada 2012 we Frankfurcie nad Menem. Galę prowadziła niemiecka modelka Heidi Klum.
Odbiór.
Tuż po zakończeniu gali, na oficjalnych profilach MTV na portalach społecznościowych pojawiły się opinie, jakoby to EMA 2012 była najgorszą edycją gali wszech czasów. Organizator do tej pory nie odniósł się do tych zarzutów.

</doc>
<doc id="2601624" url="https://pl.wikipedia.org/wiki?curid=2601624" title="Busza">
Busza

Busza (ukr. Буша́́) – wieś na Ukrainie w rejonie jampolskim, obwodu winnickiego, przy ujściu rzeki Buszy do Morachwy, na Podolu.
Historia.
W 1589 roku kupił ja kanclerz Jan Zamoyski i zbudował w niej zamek z sześcioma wieżami. W 1606 roku miejscowość nazywano miastem. Miejsce podpisania traktatu w Buszy w roku 1617. W 1629 roku liczyła dwa tysiące mieszkańców. Należała do Lubomirskich, następnie do Kaczkowskich i Skąpskich, potem do Karola i Juliana Orzechowskich (brata Tadeusza).
W 1648 roku zajęta przez Kozaków Bohdana Chmielnickiego.
Wespazjan Kochowski pozostawił obszerny opis odbicia Buszy 18-20 listopada 1654, streszczony przez SgKP. Według niego, broniący się w warowni buntownicy zabili trębacza, wysłanego przez Stefana Czarneckiego z obietnicą łaski i niepamięci. Po kilku szturmach Czarniecki zadecydował o spuszczeniu wody ze stawu broniącego jedną ze stron fortyfikacji. Wkrótce Balent, chorąży z pułku Koryckiego, mając w ręku chorągiew św. Michała Archanioła, pierwszy wdarł się na wały (może na pamiątkę tego wydarzenia Kazimierz Kaczkowski zbuduje na zamczysku w Buszy w 1756 kościół św. Michała). Po zdobyciu zamku, Czarniecki nie mógł lub nie chciał powstrzymać wściekłości wojska - wycięto w pień 16000 mieszkańców (co zdaje się liczbą znacznie przesadzoną), co okryło hańbą wojsko koronne. Siedemdziesiąt osób, które ukryły się w jaskini naprzeciw miasta, zginęło po zawróceniu biegu rzeczki przez pułkownika Celarego.
Eustachy Iwanowski przypisuje masakrę samym Kozakom:
W latach późniejszych Busza, tak samo jak podobnie położony Kamieniec Podolski utraciła strategiczne znaczenie na skutek wejścia w armii osmańskiej do użytku ciężkiej artylerii. Obecnie pamiątki przeszłości zamku połączone zostały w park historyczno-kulturalny.
W 1756 roku właściciel wsi Mieczysław Kaczkowski polecił na górze zamkowej zbudować ze swoich środków świątynię, w którą wkomponowano ocalałą wieżę zamku Zamoyskiego. Cerkiew zburzono w latach 80. XX wieku, jednak obecnie jest odbudowywana.
Relief z Buszy.
W 1824 roku w rozpadlinie niedaleko zamku Romuald Ostoja Owsiany odkrył tajemniczy "relief z Buszy" z wizerunkiem klęczącego mężczyzny, jelenia i koguta z polskim napisem "„W Antopolu pozostała (ocalała) jedynie Basia" (obecnie czytelny tylko częściowo), a obok na ścianie Oko Opatrzności i napis "Pamięci 1524 R: d. 3 Junii". Relief można obejrzeć w rezerwacie w Buszy.

</doc>
<doc id="2601632" url="https://pl.wikipedia.org/wiki?curid=2601632" title="Kazimierz Gąsior">
Kazimierz Gąsior

Kazimierz Gąsior (ur. 23 marca 1898 w Zakrzowie, zm. 1940 w Kalininie) – bombardier Wojska Polskiego, starszy posterunkowy Policji Państwowej, kawaler Orderu Virtuti Militari.
Życiorys.
Urodził się w Zakrzowie, w ówczesnym powiecie puławskim, w rodzinie Wojciecha i Marianny z Nieróbców. W 1915 został ewakuowany z rodzicami do Rosji. Od 15 marca 1919 roku do 4 lipca 1921 w Wojsku Polskim, uczestnik wojny polsko-bolszewickiej w składzie 9 pułku artylerii polowej. Od 1 września 1923 w Policji Państwowej, pełnił służbę w województwie wołyńskim. Od 1 lipca 1937 do września 1939 na posterunku w Sarnach.
W 1939 znalazł się w niewoli radzieckiej w obozie NKWD w Ostaszkowie. Zamordowany przez NKWD wiosną 1940 jako jedna z ofiar zbrodni katyńskiej.
5 października 2007 pośmiertnie awansowany na stopień aspiranta Policji Państwowej.

</doc>
<doc id="2601634" url="https://pl.wikipedia.org/wiki?curid=2601634" title="Aslı Çakır Alptekin">
Aslı Çakır Alptekin

Aslı Çakır Alptekin (ur. 20 sierpnia 1985 w Antalyi) – turecka lekkoatletka specjalizująca się w biegach średnich.
Odbyła karę dwuletniej dyskwalifikacji za stosowanie niedozwolonego dopingu – nie mogła startować od 22 września 2004 do 21 września 2006, a jej wyniki uzyskane po 15 lipca 2004 zostały anulowane. W biegu na 3000 metrów z przeszkodami bez sukcesów startowała w 2008 na igrzyskach olimpijskich w Pekinie oraz w 2009 podczas mistrzostw świata w Berlinie. Podczas mistrzostw Europy w 2010 była piąta w biegu na 1500 metrów.
Rok później na tym dystansie zdobyła złoty medal uniwersjady oraz dotarła do półfinału mistrzostw świata. Zimą 2012 zdobyła w Stambule brązowy medal halowych mistrzostw świata – jej medal był pierwszym w historii startów reprezentacji Turcji na lekkoatletycznych halowych mistrzostwach świata. Podczas igrzysk olimpijskich w Londynie, 10 sierpnia 2012, zdobyła złoty medal na dystansie 1500 metrów z czasem 4:10,23, wyprzedzając swoją rodaczkę Gamze Bulut i reprezentantkę Bahrajnu Maryam Yusuf Jamal.
W sierpniu 2015 została zdyskwalifikowana na osiem lat za doping krwi (kara biegnie od 10 stycznia 2013 i zakończy się 9 stycznia 2021). Anulowano także wszystkie osiągnięte przez nią wyniki począwszy od 29 lipca 2010 roku – tym samym Alptekin zobowiązała się zwrócić wszelkie otrzymane w tym czasie nagrody finansowe, a także odebrano jej medal olimpijski oraz złoto mistrzostw Europy z 2012 roku, złoty medal Uniwersjady z 2011 roku i brąz Halowych Mistrzostw Świata w Lekkoatletyce 2012 w biegu na 1500 metrów.
W 2003 bez sukcesów startowała w przełajowych mistrzostwach świata, a rok wcześniej indywidualnie była szósta na mistrzostwach Europy w biegach przełajowych.
Medalistka mistrzostw Turcji oraz reprezentantka kraju w pucharze Europy.
Rekordy życiowe w biegu na 1500 metrów: stadion – 3:56,62 (6 lipca 2012, Paryż); hala – 4:08,74 (10 marca 2012, Stambuł). Rezultat zawodniczki ze Stambułu (4:08,74) to aktualny halowy rekord Turcji. Wyniki te zostały anulowane w związku z dyskwalifikacją za doping.
Bibliografia.
 

</doc>
<doc id="2601636" url="https://pl.wikipedia.org/wiki?curid=2601636" title="Ingemar Walder">
Ingemar Walder

Ingemar Walder (ur. 5 czerwca 1978 w Sillian) – austriacki snowboardzista, specjalizujący się w slalomie równoległym. Jego najlepszym wynikiem olimpijskim jest 29. miejsce w gigancie równoległym na igrzyskach olimpijskich w Vancouver. Jego najlepszym wynikiem na mistrzostwach świata w snowboardzie jest 22. miejsce w slalomie równoległym na mistrzostwach w Gangwon. Najlepsze wyniki w Pucharze Świata w snowboardzie osiągnął w sezonie 2011/2012, kiedy to zajął 17. miejsce w klasyfikacji generalnej, a w klasyfikacji PAR był 14.

</doc>
<doc id="2601637" url="https://pl.wikipedia.org/wiki?curid=2601637" title="Piaskownica (środowisko testowe)">
Piaskownica (środowisko testowe)

Piaskownica () – pojęcie z informatyki i inżynierii oprogramowania opisujące środowisko testowe, zaprojektowane do celu prowadzenia dobrze izolowanych eksperymentów na nieprzetestowanych obiektach (np. programach); ułatwia rozwój oprogramowania i kontrolę wersji.
Koncepcja piaskownicy (realizowana np. jako katalog roboczy, serwer testowy lub serwer programistyczny) może być wbudowana w oprogramowanie do kontroli wersji, takie jak CVS i SVN, przy pomocy którego programiści rozwijają i testują eksperymentalną gałąź drzewa kodu źródłowego. Po pełnym przetestowaniu zmian w kodzie, fragment poddawany testom może zostać scalony z innymi wersjami kodu w repozytorium, tym samym udostępniając zmiany innym programistom pracującym nad tym samym programem.

</doc>
<doc id="2601638" url="https://pl.wikipedia.org/wiki?curid=2601638" title="Asli Çakir">
Asli Çakir



</doc>
<doc id="2601639" url="https://pl.wikipedia.org/wiki?curid=2601639" title="Aslı Çakır">
Aslı Çakır



</doc>
<doc id="2601640" url="https://pl.wikipedia.org/wiki?curid=2601640" title="Józef Szaniawski (zm. 1808)">
Józef Szaniawski (zm. 1808)

Józef Szaniawski herbu Junosza (zm. 18 lutego 1808 roku) – opat komendatoryjny wąchocki w 1782 roku, kanonik krakowski, sędzia surogat konsystorza krakowskiego, członek konfederacji targowickiej województwa sandomierskiego.
Syn Filipa Nereusza i Ludwiki Załuskiej.
Odznaczony Orderem Świętego Stanisława w 1791 roku.

</doc>
<doc id="2601641" url="https://pl.wikipedia.org/wiki?curid=2601641" title="Teodozjusz (Czaszczin)">
Teodozjusz (Czaszczin)

Teodozjusz, imię świeckie Siergiej Władysławowicz Czaszczin (ur. 23 kwietnia 1973 w Moskwie) – rosyjski biskup prawosławny.
Życiorys.
Absolwent Instytutu Lotnictwa w Moskwie (1996). W latach 1997–1999 odbywał służbę wojskową w wojskach rakietowych. W 2000 wstąpił jako posłusznik do monasteru św. Michała Archanioła w Kozysze (obwód nowosybirski). 29 grudnia tego samego roku złożył wieczyste śluby mnisze przed przełożonym wspólnoty ihumenem Artemiuszem, przyjmując imię Teodozjusz na cześć św. Teodozjusza Pieczerskiego. 24 maja 2001 arcybiskup nowosybirski i berdski Tichon wyświęcił go na hierodiakona, zaś 17 czerwca tego samego roku – na hieromnicha. Od kwietnia 2002 był proboszczem parafii św. Włodzimierza w Nowosybirsku.
W 2005 ukończył w trybie zaocznym seminarium duchowne w Tomsku, zaś w 2010, w analogiczny sposób, Kijowską Akademią Duchowną. Od 2010 kierował komisją ds. monasterów eparchii nowosybirskiej i zasiadał w radzie eparchialnej. 22 marca 2011 mianowany p.o. namiestnika monasteru w Kozysze. 28 grudnia 2011 Święty Synod Rosyjskiego Kościoła Prawosławnego nominował go na biskupa kaińskiego i barabińskiego, pierwszego ordynariusza nowo powstałej eparchii. W związku z uzyskaną nominacją został w styczniu 2012 podniesiony do godności archimandryty.
Chirotonię biskupią przyjął 17 marca 2012 z rąk patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza, nowosybirskiego i berdskiego Tichona, arcybiskupów istrińskiego Arseniusza, jegorjewskiego Marka, biskupów sołniecznogorskiego Sergiusza, drohobyckiego Filareta, salechardzkiego i nowo-uriengojskiego Mikołaja, woskriesienskiego Sawy, iskitimskiego Łukasza oraz karasuckiego Filipa. W 2021 r. przeniesiony na katedrę niżnotagilską.

</doc>
<doc id="2601642" url="https://pl.wikipedia.org/wiki?curid=2601642" title="Lista okrętów lotniczych Royal Australian Navy">
Lista okrętów lotniczych Royal Australian Navy

Lista okrętów lotniczych Royal Australian Navy obejmuje tendry wodnosamolotów i lotniskowce, które służyły w Royal Australian Navy.

</doc>
<doc id="2601644" url="https://pl.wikipedia.org/wiki?curid=2601644" title="Lano i Woodley rozrabiają">
Lano i Woodley rozrabiają

Lano i Woodley rozrabiają (ang. "The Adventures of Lano and Woodley") – australijsko-brytyjski serial komediowy nadawany przez stację ABC od 1 września 1997 r. do 26 czerwca 1999 r. W Polsce serial nadawany był na antenie TVP1.

</doc>
<doc id="2601648" url="https://pl.wikipedia.org/wiki?curid=2601648" title="Tomas Northug">
Tomas Northug

Tomas Northug (ur. 19 kwietnia 1990 w Mosvik) – norweski biegacz narciarski, trzykrotny medalista mistrzostw świata juniorów.
Kariera.
Po raz pierwszy na arenie międzynarodowej Tomas Northug pojawił się 10 grudnia 2006 roku w zawodach FIS Race w Sjusjøen. Zajął wtedy 97. miejsce w biegu na 15 km techniką klasyczną. W 2009 roku wystąpił na Mistrzostwach Świata Juniorów w Praz de Lys – Sommand, gdzie jego najlepszym indywidualnym wynikiem było dziewiąte miejsce w sprincie stylem klasycznym, a wspólnie z kolegami z reprezentacji wywalczył brązowy medal w sztafecie. Rok później, podczas Mistrzostw Świata Juniorów w Hinterzarten zdobył złote medale w sprincie stylem dowolnym oraz w sztafecie.
W Pucharze Świata zadebiutował 11 marca 2010 roku w Drammen, gdzie zajął 30. miejsce w sprincie klasykiem. Tym samym już w swoim debiucie zdobył pierwsze pucharowe punkty. Były to jego jedyne punkty wywalczone w sezonie 2009/2010, który ukończył na 183. miejscu. Jak dotąd najlepsze wyniki osiągnął w sezonie 2012/2013, który zakończył na 64. miejscu.
Jego bracia Petter i Even również są biegaczami narciarskimi.

</doc>
<doc id="2601649" url="https://pl.wikipedia.org/wiki?curid=2601649" title="Plisków (rejon pohrebyszczeński)">
Plisków (rejon pohrebyszczeński)

Plisków – wieś (dawniej miasteczko) na Ukrainie w rejonie pohrebyszczeńskim, obwodu winnickiego, nad rzeką Rośką.
W pierwszej połowie XIX wieku należał do potomków generała Benedykta Kołyszki.
Dawniej w miasteczku istniała filia parafii rzymskokatolickiej w Pohrebyszczu, która wchodziła w skład dekanatu berdyczowskiego.

</doc>
<doc id="2601650" url="https://pl.wikipedia.org/wiki?curid=2601650" title="Holenderska interwencja na Bali (1906)">
Holenderska interwencja na Bali (1906)

Holenderska interwencja na Bali (1906) – interwencja Holandii na wyspie Bali, która zniszczyła królestwa Badungu i Tabananu znajdujące się w południowej części Bali oraz zmarginalizowała rolę królestwa Klungkungu. Interwencja ta była szóstą z kolei.
Kontekst.
Holendrzy podbili północną część Bali już w połowie XIX wieku, włączając królestwa Jembrana, Buleleng i Karangasem w skład Holenderskich Indii Wschodnich. Południowe królestwa Tabanan, Badung i Klungkung zdołały jednak zachować niepodległość. Pomiędzy Holendrami a południowymi królestwami wybuchały często spory. Można było więc podejrzewać, że wcześniej czy później Holendrzy wykorzystają jakiś pretekst, aby zaatakować wspomniane królestwa.
Jednym z podstawowych sporów pomiędzy Holendrami a balijskimi królami były te, które dotyczyły rabunków wraków, znajdujących się na rafach otaczających Bali. Zgodnie z tradycją balijską, która zwała się "tawan karang", król balijski uważał wraki za własność z czym oczywiście nie zgadzali się Holendrzy. 27 maja 1904 roku chiński szkuner „Sri Kumala” uderzył w rafę niedaleko plaży Sanur i został splądrowany przez Balijczyków. Holendrzy zażądali odszkodowania za rabunek, ale król Badungu odmówił zapłaty, mając za sobą poparcie króla Tabananu i króla Klungkungu. Władca Tabananu naraził się już wcześniej Holendrom poprzez zalegalizowanie tzw. praktyki "suttee" (był to rytuał polegający na ofierze krewnych, w związku ze śmiercią władcy, zwany również jako "wesatia"). Holendrzy wcześniej potępili tę praktykę nakazując Balijczykom rezygnację z niej.
W związku z incydentem w czerwcu 1906 roku Holendrzy rozpoczęli blokadę południowego wybrzeża Bali wysyłając do Balijczyków ultimatum.
Interwencja.
14 września 1906 roku liczne siły Królewskiej Armii Holenderskich Indii Wschodnich pod nazwą Szóstej Ekspedycji Wojskowej wylądowały w północnej części plaży Sanur.
Kesiman.
Siły holenderskie nie napotkały większego oporu maszerując w głąb wysp i dotarły do miasta Kesiman 20 września 1906 roku. W mieście Kesiman lokalny władca, który był wasalem króla Badungu, nie żył już (zamordowany został przez swojego kapłana). Powodem jego śmierci była odmowa oporu zbrojnego wobec Holendrów. Pałac został spalony, a miasto było opuszczone.
Denpasar.
Jednostki holenderskie nie napotykając żadnego oporu dotarły do miasta Denpasar. Kiedy zbliżyły się do pałacu królewskiego zauważono dym unoszący się z pałacu Puri i usłyszano walanie bębnów dochodzące zza murów pałacowych.
Przy pałacu pojawiła się milcząca procesja, kierowana przez radżę, który niesiony był w lektyce przez czterech mężczyzn. Radża ubrany był w tradycyjny biały strój, miał na sobie mnóstwo biżuterii, a jego uzbrojeniem był rytualny sztylet. Pozostałe osoby w procesji składały się z urzędników radży, strażników, kapłanów, żon i dzieci, którzy ubrani byli podobnie jak radża.
Procesja zatrzymała się ok. 100 m od Holendrów. Radża wysiadł z lektyki, dając znak kapłanowi, który po chwili wbił sztylet w jego pierś. Reszta procesji zaczęła się nawzajem zabijać, co było częścią rytuału "Puputan" („walcz aż do śmierci”). Kobiety z odrazą rzucały biżuterią i złotymi monetami w wojsko.
„Przypadkowy strzał” i „atak lancą oraz włócznią” sprowokował Holendrów do otwarcia ognia z karabinów i dział artyleryjskich. Jednocześnie z nowymi osobami wychodzącymi z pałacu rosła ilość zwłok, które leżały na sobie. Cała procesja osiągnęła ostatecznie liczbę ok. 1000 osób. Prawie wszyscy zostali zabici przez Holendrów.
Inne relacje opisują, że Holendrzy otworzyli ogień do Balijczyków znajdujących się poza bramą pałacu, którzy uzbrojeni byli w tradycyjne sztylety, włócznie i tarcze, a ci którzy przeżyli zabijali siebie nawzajem zgodnie z zasadami "puputanu".
Żołnierze ograbili zwłoki z kosztowności. Pałac Denpasar został całkowicie zniszczony.
Tego samego popołudnia doszło do podobnych wydarzeń w pałacu Pemecutan, gdzie przebywał współrządzący Gusti Gede Ngurah. Holendrzy pozwolili, aby dygnitarze w Pemecutan pomordowali się nawzajem, a sami zajmowali się w tym czasie rabunkiem.
Masakra tkwi w pamięci mieszkańców jako tzw. „Badung Puputan” i czczona jest jako przykład oporu wobec obcej agresji. Na centralnym placu Denpasar, tam, gdzie kiedyś stał pałac, postawiono potężny pomnik z brązu, który sławi opór Balijczyków w "Puputan".
Tabanan.
Wojska holenderskie kontynuowały marsz do królestwa Tabanan, z którego król Gusti Ngurah Agung i jego syn uciekli, by potem poddać się Holendrom i próbować wynegocjować pokój i stać się wasalami Holendrów.
Holendrzy zaoferowali im jednak jedynie wygnanie na nieopodal znajdujące się wyspy Madura lub Lombok, co spowodowało, że król i jego syn zabili się nawzajem ("puputan") w więzieniu dwa dni później. Ich pałac został splądrowany i zrównany z ziemią przez Holendrów.
Klungkung.
Siły holenderskie pomaszerowały także do Klungkungu i rozważały atak na króla Dewa Agunga, który był faktycznym władcą Bali, jednak wycofały się z tego, jako że Dewa Agung powstrzymał się od jakichkolwiek działań wojskowych wobec Holendrów oraz zgodził się podpisać porozumienie na mocy, którego miał zniszczyć swoje umocnienia, zniszczyć arsenał broni i znieść podatki importowe i eksportowe.
Pretekst, aby zaatakować Klungkung pojawił się później w czasie holenderskiej interwencji na Bali w 1908 roku, która ostatecznie położyła kres władzy tubylców na Bali.
Po interwencji.
Na krótką metę inwazja holenderska na Bali w 1906 roku i jej ciąg dalszy z 1908 roku przypieczętowała holenderską kontrolę nad wyspą.
Holenderska inwazja była jednak bardzo skrupulatnie obserwowana przez prasę, a relacje z okrutnego podboju południowej części wyspy przedostały się do opinii publicznej na zachodzie Europy. Tym samym obraz Holandii jako łagodnej i odpowiedzialnej potęgi kolonialnej został bardzo poważnie nadszarpnięty.
Holendrzy pod wpływem ostrej krytyki swoich działań na Jawie, Sumatrze i wschodnich wyspach zdecydowali przeprowadzić akcję poprawiającą wizerunek i ogłosili ustanowienie tzw. „polityki etycznej”. Konsekwencją tych działań było stworzenie programu mającego na celu zachowanie kultury wyspy Bali i jej unikalnego charakteru. W roku 1914 Bali zostało otwarte dla turystów, co miało na celu dodatkowe wsparcie dla wyspy jako „żywego muzeum” kultury klasycznej.

</doc>
<doc id="2601656" url="https://pl.wikipedia.org/wiki?curid=2601656" title="Pedeli">
Pedeli

Pedeli (łot. Pedele, hist. niem. "Peddel") – rzeka w Estonii i na Łotwie o długości 31 km i powierzchni dorzecza 229 km². Wypływa z jeziora Kadastiku w Estonii, przepływa przez Valgę i Valkę, następnie płynie po terytorium Łotwy, po czym wraca do Estonii i uchodzi do Väike Emajõgi, której jest najdłuższym dopływem.

</doc>
<doc id="2601660" url="https://pl.wikipedia.org/wiki?curid=2601660" title="Urbańczyk">
Urbańczyk



</doc>
<doc id="2601666" url="https://pl.wikipedia.org/wiki?curid=2601666" title="Tychomel">
Tychomel

Tychomel (ukr. Тихомель) – wieś na Ukrainie, w obwodzie chmielnickim, w rejonie biłohirskim, na prawym brzegu Horynia. W 2001 roku liczyła 272 mieszkańców.
W Tychomlu, na obszarze miejscowego grodziska znajduje się murowany Grobowiec Sieniutów – kaplica ariańska z XVI wieku, wieża z okrągłym, kamiennym sklepieniem, która znajduje się obecnie w stanie głęboko posuniętej ruiny.
Miejsce urodzenia Józefa Aleksandra Jabłonowskiego, historyka, bibliografa, heraldyka, mecenasa sztuki, tłumacza i poety, wojewody nowogródzkiego.

</doc>
<doc id="2601667" url="https://pl.wikipedia.org/wiki?curid=2601667" title="3C 236">
3C 236

3C 236 (PGC 29329) – olbrzymia galaktyka znajdująca się w gwiazdozbiorze Małego Lwa w odległości 1,46 miliarda lat świetlnych. Do czasu wykonania pomiaru rozmiarów radioźródła "J1420-0545" 3C 236 była największą znaną radiogalaktyką. Jest to radiogalaktyka typu FRII rozciągająca się na przestrzeni blisko 15 milionów lat świetlnych (4,38 Mpc).

</doc>
<doc id="2601668" url="https://pl.wikipedia.org/wiki?curid=2601668" title="Charles Hunter Gerhardt">
Charles Hunter Gerhardt



</doc>
<doc id="2601671" url="https://pl.wikipedia.org/wiki?curid=2601671" title="1 Armia (RFSRR)">
1 Armia (RFSRR)



</doc>
<doc id="2601672" url="https://pl.wikipedia.org/wiki?curid=2601672" title="Punkt oporu wzgórze 319">
Punkt oporu wzgórze 319

Punkt oporu wzgórze 319 – jeden z odcinków Obszaru Warownego Śląsk. Jego obiekty znajdowały się na terenie Rudy Śląskiej i zamykały drogi wychodzące z Zabrza. Schrony bojowe punktu oporu wyposażone były w kopuły i półkopuły pancerne, działa i cekaemy. W głębi punktu oporu znajdują się umocnione koszary i magazyn amunicji.
6 października 2020 do rejestru zabytków nieruchomych woj. śląskiego pod numerem A/716/2020 wpisano dwa schrony, będące częścią Punktu Oporu „Wzgórze 319 - Nowy Bytom”. Są to dwa schrony zlokalizowane w rejonie ul. Cynkowej i al. Rodziny Gürtlerów w Rudzie Śląskiej:
27 września 2022 do rejestru zabytków nieruchomych woj. śląskiego wpisano dwa schrony, będące częścią punktu oporu wzgórze 319:
30 września 2022 do rejestru zabytków nieruchomych woj. śląskiego wpisano schron bojowy nr 25 (B-10) w Rudzie Śląskiej, stanowiący element Punktu Oporu „Wzgórze 319 - Nowy Bytom”, zlokalizowany w rejonie al. Rodziny Gürtlerów, na działce ewidencyjnej nr 683/69, wraz z najbliższym otoczeniem obejmującym fragment działki ewidencyjnej nr 683/69 (nr rej. A/1046/22 z 30 września 2022).

</doc>
<doc id="2601680" url="https://pl.wikipedia.org/wiki?curid=2601680" title="Żyłynci (rejon jarmoliński)">
Żyłynci (rejon jarmoliński)

Żyłynci – wieś na Ukrainie, w obwodzie chmielnickim, w rejonie jarmolińskim.
Miejscowość położona około 11 km na północ od miasta Jarmolińce.
Miejsce urodzenia Franciszka Jana Pułaskiego – polskiego historyka, historyka literatury, polityka i dyplomaty.

</doc>
<doc id="2601681" url="https://pl.wikipedia.org/wiki?curid=2601681" title="Trypanosoma viennei">
Trypanosoma viennei

 #PATRZ Trypanosoma vivax

</doc>
<doc id="2601682" url="https://pl.wikipedia.org/wiki?curid=2601682" title="Sferoidyt">
Sferoidyt

Sferoidyt – struktura cementytu kulkowego w osnowie ferrytu, powstała w wyniku zwiększania temperatury powyżej 600 °C aktywujących procesy koagulacji cementytu i zdrowienia (niekiedy też rekrystalizacji) osnowy ferrytycznej. Charakteryzuje się bardzo dobrymi własnościami plastycznymi, ale najgorszymi własnościami wytrzymałościowymi wśród mikrostruktur stali. Twardość sferoidytu nie przekracza 300 HB.
Ogólne informacje.
Sferoidyt jest uzyskiwany poprzez zastosowanie specjalnej obróbki cieplnej zwanej wyżarzaniem sferoidyzującym (zmiękczającym) ze struktury perlitu, bainitu lub martenzytu. Celem takiego zabiegu jest zmniejszenie twardości wskutek zmiany kształtu cementytu na sferoidalny. Proces koagulacji i tworzenia się sferoidytu nie jest do końca poznany. Powstało sześć głównych teorii opisujących proces sferoidyzacji z perlitu:
Skład chemiczny roztworu podczas sferoidyzacji nie zmienia się. Zmianie ulega jedynie kształt wydzieleń cementytu.
Uzyskiwanie sferoidytu.
Sferoidyt może być uzyskany poprzez podgrzewanie mikrostruktury perlitycznej lub bainityczną mikrostruktury do temperaturze poniżej eutektoidalnej przez odpowiednio długi czas (np. około 700 °C pomiędzy 18 a 24 godzin). Zamiast płytek perlitu lub mikrostruktury bainitu, cementyt przekształci się w kulki cząsteczek wbudowanych w osnowę ferrytyczną. Koagulacja jest napędzana przez dodatkową dyfuzją węgla bez zmian w składzie i względnej ilości fazy ferrytu i cementytu. Siłą pędną tej przemiany jest wydzielanie na granicy międzyfazowej α-Fe3C. Kinetyka powstawania sferoidytu nie obowiązuje w przypadku przemiany izotermicznej.
Obróbka plastyczna stali o średniej i wysokiej zawartości węgla oraz mikrostrukturze zawierającej nawet gruboziarnisty perlit może nadal być zbyt trudne do wykonania. Materiał można poddać wyżarzaniu zmiękczającemu w celu uzyskania struktury sferoidytu. Takie stale charakteryzują się dużą plastycznością i dużo łatwiej się obrabiają. Uzyskanie takiej mikrostruktury poprzez obróbkę cieplną może odbyć na się kilka sposobów:
Istnieje zależność pomiędzy mikrostrukturą wyjściową a szybkością sferoidyzacji. Wykazano doświadczalnie, że im drobniejszy perlit wchodził w skład mikrostruktury wyjściowej tym po tej samej obróbce cieplnej uzyskanie sferoidytu było szybsze. Spowodowane to jest występowaniem krótszej drogi dyfuzji w drobnoziarnistym perlicie. Zastosowanie obróbki plastycznej na zimno przed sferoidyzacją zwiększało szybkość koagulacji cementytu.

</doc>
<doc id="2601684" url="https://pl.wikipedia.org/wiki?curid=2601684" title="Samuel Oppeln-Bronikowski">
Samuel Oppeln-Bronikowski

Samuel Oppeln-Bronikowski herbu Osęk (zm. w 1816 roku) – szambelan Jego Królewskiej Mości w 1789 roku, sekretarz Rady Nieustającej, asesor sądów zadwornych asesorskich z prowincji wielkopolskich w 1778 i 1781 roku, komisarz komisji menniczej w 1787 roku. Członek konfederacji targowickiej, delegowany przez nią do zasiadania w komisji ekonomicznej skarbu Jego Królewskiej Mości.
Syn Jana i Teofilii Trepka, żonaty z Marią Unrug, miał synów Karola Augusta i Adolfa, z żony Anny de Faber miał synów Hektora, Nestora i Emila. 
W 1784 roku był członkiem Wielkiego Wschodu Narodowego Polskiego. 
W 1790 roku został kawalerem Orderu Świętego Stanisława. 

</doc>
<doc id="2601687" url="https://pl.wikipedia.org/wiki?curid=2601687" title="Barwy jednostek Polskich Sił Zbrojnych">
Barwy jednostek Polskich Sił Zbrojnych

Barwy jednostek Polskich Sił Zbrojnych - opis bagnetów i proporczyków jednostek Polskich Sił Zbrojnych.

</doc>
<doc id="2601688" url="https://pl.wikipedia.org/wiki?curid=2601688" title="Hymn Jakucji">
Hymn Jakucji

Hymn Republiki Jakucji (, ) – jeden z symboli państwowych Jakucji, republiki autonomicznej w składzie Federacji Rosyjskiej. Autorami tekstu w języku jakuckim są Sawwa Tarasow oraz Michał Timofiejew, tekst w języku rosyjskim opracował Władimir Fiodorow. Muzykę Hymnu skomponował Kirił Gerasimow. Hymn został oficjalnie przyjęty 15 czerwca 2004.

</doc>
<doc id="2601690" url="https://pl.wikipedia.org/wiki?curid=2601690" title="Państwowy Uniwersytet Mołdawski">
Państwowy Uniwersytet Mołdawski

Państwowy Uniwersytet Mołdawski (rum. "Universitatea de Stat din Moldova") – uniwersytet znajdujący się w Kiszyniowie w Mołdawii. Założony w 1946 roku.
Organizacja.
Na uniwersytecie funkcjonuje 11 wydziałów: 

</doc>
<doc id="2601692" url="https://pl.wikipedia.org/wiki?curid=2601692" title="Trypanosoma uniforme">
Trypanosoma uniforme

Trypanosoma uniforme – kinetoplastyd z rodziny świdrowców należący do królestwa protista. Wywołuje u zwierząt parzystokopytnych, wielbłądów, koni zachorowania podobne do choroby nagana. Jest przenoszony przez muchy z rodzaju tse-tse takie jak: "Glossina palpalis", "Glossina fuscipes" i "Glossina morsitans". Mechanicznie może być również przenoszona przez owady należące do rodzaju "Stomoxys"
Występuje na terenie Afryki.

</doc>
<doc id="2601693" url="https://pl.wikipedia.org/wiki?curid=2601693" title="Mikołaj Bułharyn">
Mikołaj Bułharyn

Mikołaj Bułharyn herbu Bułat – kasztelan wołkowyski w 1793 roku, marszałek powiatu wołkowyskiego w 1792 roku, podkomorzy wołkowyski w 1773 roku, miecznik wołkowyski w 1765 roku, członek konfederacji targowickiej.

</doc>
<doc id="2601694" url="https://pl.wikipedia.org/wiki?curid=2601694" title="Duttonella uniformis">
Duttonella uniformis

 #PATRZ Trypanosoma uniforme

</doc>
<doc id="2601696" url="https://pl.wikipedia.org/wiki?curid=2601696" title="Deportivo Guamúchil">
Deportivo Guamúchil



</doc>
<doc id="2601697" url="https://pl.wikipedia.org/wiki?curid=2601697" title="Swoge">
Swoge

Swoge (bułg. Своге) – miasto w zachodniej Bułgarii, w obwodzie sofijskim. To ośrodek administracyjny Gminy Swoge.
Geografia.
Miasto leży w górskim terenie, które położone jest w wąwozie, nad ujściem Iskrecka reka do Iskyru. W tym miejscu graniczą ze sobą trzy góry: Mała Płanina, Golema Płanina i Ponor. Swoge znajduje się 33 km od Sofii. Obszar ten jest siedliskiem wielu gatunków roślin i zwierząt, w tym ponad 40 gatunków wymienionych w Czerwonej Księdze Bułgarii.
Klimat.
Swoge leży w klimacie umiarkowanym ciepłym, jest to teren górzysty dlatego są tu mroźne zimy i chłodne lata. Jeden z chłodniejszych miejsc Bułgarii. Wzdłuż Iskrecka Reka (dopływ rzeki Iskyr) występuje szczególny mikroklimat, idealny do leczenia w chorób płuc.
Geologia.
Struktury geologiczne regionu Swoge reprezentowane są przez skał z okresu triasu, karbonu, ordowiku, jury. Skład skał to głównie wapienie, dolomity, piaskowce, argility, kwarcyty, margiele, i wiele innych.
Historia.
Starożytność.
Ślady zamieszkania na tym terenie zaobserwowano już w starożytności, swoją pierwszą osadę założyli Trakowie z plemienia Tribali, z tego okresu pozostało kilka fortyfikacji, które były przeznaczone do powstrzymania inwazji barbarzyńców. Pozostały także trzy cmentarze. Znaleziska archeologiczne od IV - I wieku p.n.e. wskazują, że ten region był w stosunkach handlowych ze światem śródziemnomorskim, znaleziono również greckie i rzymskie monety, które są dowodem tej tezy.
Średniowiecze.
W V wieku osada była atakowana przez Słowian. Zachowały się też liczne pozostałości zamków związane z dużej aktywności budowlanej cesarza Justyniana I Wielkiego, w celu wzmocnienia Półwyspu Bałkańskiego, przed najazdami Słowian i Protobułgarów, Gotów, Awarów. Te ziemie zostały włączone do Pierwszego Cesarstwa bułgarskiego w na początku IX wieku, kiedy wojska chana Kana Subigi Kruma Strasznego zdobyły te tereny w celach strategicznych. Domniemywa się, że oddziały wojsk Kana Kruma zostały pokonane przez bizantyjską armię cesarza Nicefora I Genika w pobliżu wsi Gubisław, gdzie wieś nawet nosi nazwę "gubi" z języka bułgarskiego: przegrać, jednak niestety nie ma wystarczających danych z okresu wczesnego średniowiecza. Po upadku Bułgarii pod rządami Turków, populacja w miasteczku wzrosła znacząco.
XV-XVIII wiek.
W XV - XVI wieku wznoszono wiele cerkwi. Powstał klasztor. W 1871 roku, przybył tu Wasyl Lewski nazywany "apostołem wolności" z zadaniem rewolucyjnej komisji. Po wyzwoleniu Bułgarii, region Swoge jest stosunkowo słabo rozwinięty gospodarczo. Głównym zajęciem ludności było prymitywne rolnictwo, zwierząt gospodarskich i leśnych. W końcu XIX w. została zbudowana linia kolejowa między Sofią a Romanem.
XIX-XX wiek.
W roku 1900 Swoge staje się centrum administracyjnym gminy odbierając tytuł ten miejscowości Iskrec z powodu dobrych stanowiskach gospodarczych i strategicznych. Powstały wykopaliska węgla, stopniowo rozwijała się gospodarka Swoge, W 1921 roku została założona fabryka cukru i czekolady, gdzie pracowało około 200 pracowników. Powstawały szkoły i ośrodki kultury.
Turystyka.
Miejsce wypoczynkowe, miasto dysponuje licznymi zabytkami oraz walorami przyrodniczymi; jaskiniami; ścieżkami edukacyjnymi. Około 20 km od Swoge znajduje się góra wspinaczkowa "Łataniszki skali", która się najczęściej odwiedzaną i znaną w Bułgarii.
Ekonomia.
W Swoge jest słynna fabryka czekolady "Kraft Foods", która jest wręcz symbolem miasta. Zakład balustrad i wyposażenia hotelu. Są tu również tworzone tekturowe produkty "Grafobal Bułgarii". Duże znaczenie dla gospodarki miasta mają kopalnie węgla kamiennego i kopalnie uranu.
Struktury wyznaniowe.
Mieszkańcy w większości są prawosławni, także adwentystyczni. Istnieją dwie cerkwie.
Edukacja.
W mieście działają 3 przedszkola, jedna szkoła podstawowa, jedno gimnazjum, jedno liceum.
Kultura i instytucje.
Jest tutaj biblioteka, założona w 1907 roku, nosząca imię "Gradiszte", która jest ośrodkiem kulturowym Swoge. Istnieją także teatry i muzea. W Swoge jest jedyny w gminie szpital.
Sport.
Istnieje tu klub piłkarski Sportist Swoge, założony w 1924 roku, występujący regularnie w lidze bułgarskiej, grający na stadionie imienia Czawdara Cwetkowa.
Zobacz też.
Swoge (stacja kolejowa)

</doc>
<doc id="2601699" url="https://pl.wikipedia.org/wiki?curid=2601699" title="Izquierda Republicana">
Izquierda Republicana



</doc>
<doc id="2601700" url="https://pl.wikipedia.org/wiki?curid=2601700" title="Alex James (muzyk)">
Alex James (muzyk)

Steven Alexander „Alex” James (ur. 21 listopada 1968 w Boscombe, Bournemouth) – brytyjski muzyk, od roku 1988 do teraz, najbardziej znany jako basista zespołu Blur.

</doc>
<doc id="2601701" url="https://pl.wikipedia.org/wiki?curid=2601701" title="Duttonella pecorum">
Duttonella pecorum

 #PATRZ Trypanosoma congolense

</doc>
<doc id="2601702" url="https://pl.wikipedia.org/wiki?curid=2601702" title="Trypanosoma berhei">
Trypanosoma berhei

 #PATRZ Trypanosoma congolense

</doc>
<doc id="2601709" url="https://pl.wikipedia.org/wiki?curid=2601709" title="Trypanosoma cellii">
Trypanosoma cellii

 #PATRZ Trypanosoma congolense

</doc>
<doc id="2601710" url="https://pl.wikipedia.org/wiki?curid=2601710" title="Trypanosoma confusum">
Trypanosoma confusum

 #PATRZ Trypanosoma congolense

</doc>
<doc id="2601712" url="https://pl.wikipedia.org/wiki?curid=2601712" title="Trypanosoma dimorphon">
Trypanosoma dimorphon

 #PATRZ Trypanosoma congolense

</doc>
<doc id="2601713" url="https://pl.wikipedia.org/wiki?curid=2601713" title="Trypanosoma frobeniusi">
Trypanosoma frobeniusi

 #PATRZ Trypanosoma congolense

</doc>
<doc id="2601714" url="https://pl.wikipedia.org/wiki?curid=2601714" title="Dave Rowntree">
Dave Rowntree

Dave Rowntree, właściwie David Alexander De Horne Rowntree (ur. 8 maja 1964 w Colchesterze, Essex) – brytyjski muzyk, polityk, prawnik i animator, od 1988 perkusista i kompozytor zespołu rockowego Blur. Absolwent Thames Polytechnic. Radny w radzie hrabstwa Norfolk, reprezentujący Partię Pracy. W sierpniu 2014 Rowntree był jedną z 200 osób publicznych, które były sygnatariuszami listu do „The Guardian” sprzeciwiającego się niepodległości Szkocji w okresie poprzedzającym wrześniowe referendum w tej sprawie.
Przypisy.
 

</doc>
<doc id="2601715" url="https://pl.wikipedia.org/wiki?curid=2601715" title="Fable">
Fable



</doc>
<doc id="2601716" url="https://pl.wikipedia.org/wiki?curid=2601716" title="Trypanosoma mossoense">
Trypanosoma mossoense

 #PATRZ Trypanosoma congolense

</doc>
<doc id="2601722" url="https://pl.wikipedia.org/wiki?curid=2601722" title="Trypanosoma nanum">
Trypanosoma nanum

 #PATRZ Trypanosoma congolense

</doc>
<doc id="2601723" url="https://pl.wikipedia.org/wiki?curid=2601723" title="Vilnis-Edvīns Bresis">
Vilnis-Edvīns Bresis



</doc>
<doc id="2601724" url="https://pl.wikipedia.org/wiki?curid=2601724" title="Trypanosoma pecorum">
Trypanosoma pecorum

 #PATRZ Trypanosoma congolense

</doc>
<doc id="2601725" url="https://pl.wikipedia.org/wiki?curid=2601725" title="Trypanosoma ruande">
Trypanosoma ruande

 #PATRZ Trypanosoma congolense

</doc>
<doc id="2601727" url="https://pl.wikipedia.org/wiki?curid=2601727" title="120 mm armata mle 1878 De Bange">
120 mm armata mle 1878 De Bange

Armata 120 mm mle 1878 De Bange ("Canon de 120 mm L modèle 1878") – francuska armata oblężnicza, skonstruowana przez Charlesa de Bange’a, wykorzystywana przez armię francuską w czasie I wojny światowej. Mimo przestarzałej konstrukcji, trafiła na wyposażenie armii innych krajów, w tym Polski, a armia fińska używała tych dział jeszcze w czasie II wojny światowej.
Armata wz. 1878 był jedną z serii dział konstrukcji Charlesa de Bange’a, wykorzystujących uszczelniacz jego pomysłu, umożliwiający użycie silnych ładunków prochowych w dziale z zamkiem śrubowym. Armaty de Bange’a nie posiadały oporopowrotnika i po każdym wystrzale odrzut odtaczał je do tyłu. Konieczność wtoczenia armaty na stanowisko obniżała celność i szybkostrzelność, dlatego też zostały wyparte przez nowocześniejsze działa Schneidera. Po wybuchu I wojny światowej, wysokie straty w artylerii francuskiej i zbyt mała siła niszcząca dział kalibru 75 mm zmusiła Francuzów do użycia armat zmagazynowanych jako przestarzałe.
Mimo przestarzałej konstrukcji, armaty De Bange wz. 1878 miały swoje zalety: wystrzeliwały osiem rodzajów pocisków (burzące, zapalające, chemiczne, szrapnele) o masie 18–20 kg i dużej sile rażenia, na skuteczny dystans 8–10 km i maksymalny ponad 12 km; były proste w budowie; zamek z uszczelniaczem pozwalał na wykorzystanie ładunków miotających w woreczkach, bez użycia łusek, co oszczędzało deficytowe metale, zwłaszcza miedź.
Dla osłabienia odrzutu używano specjalnych platform z wbudowanym oporopowrotnikiem lub nakładek na koła, czyli okoli. Armaty holowano sześciokonnym zaprzęgiem, drugi taki zaprzęg holował jaszcz amunicyjny. Działa te tworzyły dywizjony artylerii ciężkiej będące w dyspozycji każdej armii.
Po I wojnie światowej 48 armat wz. 1878 trafiło do Polski wraz z Armią generała Hallera. Służyły w 1 Pułku Artylerii Ciężkiej, aż do zastąpienia ich przez moździerze wz. 32. W latach 1931–1934 przebudowano je, osadzając lufy na łożach rosyjskich haubic, tworząc armatę wz. 1878/09/31. Innymi użytkownikami dział wz. 1878 były Finlandia (która użyła ich w wojnie kontynuacyjnej), Rumunia i Serbia.
Zachowany egzemplarz armaty wz. 1878 znajduje się w Narodowym Muzeum Wojskowym ("Muzeul Militar Național") w Bukareszcie. Dwie armaty stoją na terenie Cytadeli Warszawskiej przy Bramie Żoliborskiej przed 1977 armaty stały przed koszarami w Górze Kalwarii.

</doc>
<doc id="2601729" url="https://pl.wikipedia.org/wiki?curid=2601729" title="Trypanosoma somaliense">
Trypanosoma somaliense

 #PATRZ Trypanosoma congolense

</doc>
<doc id="2601730" url="https://pl.wikipedia.org/wiki?curid=2601730" title="Stefan Borzęcki">
Stefan Borzęcki

Stefan Borzęcki (ur. 9 kwietnia 1930 w Sromowcach Niżnych, zm. 6 grudnia 2015) – polski rzeźbiarz, profesor ASP w Krakowie.
Życiorys.
Ukończył Państwowe Liceum Technik Plastycznych w Zakopanem (1950) oraz Akademię Sztuk Pięknych w Krakowie (1961). Studiował na Wydziale Rzeźby u prof. Stanisława Popławskiego i u prof. Jerzego Bandury oraz w Studium Konserwacji Dzieł Sztuki u prof. Józefa Dutkiewicza. 
W 1961 został zatrudniony na stanowisko asystenta w Katedrze Rzeźby na Wydziale Architektury Wnętrz ASP w Krakowie a w 1970 na Wydziale Rzeźby. Na uczelni pracował do 2000. W 1982 otrzymał tytuł profesora nadzwyczajnego, a w 1992 profesora zwyczajnego. W 1972-78 i w 1988-91 pełnił funkcję dziekana Wydziału Rzeźby a w 1978-80 prorektora uczelni.
W czasach PRL należał do PZPR. Odznaczony Srebrnym Krzyżem Zasługi (1969) oraz Krzyżem Kawalerskim Orderu Odrodzenia Polski (1976), Krzyżem Oficerskim Orderu Odrodzenia Polski (1985), Medalem Komisji Edukacji Narodowej (1993). W 2009 został odznaczony Złotym Medalem „Zasłużony Kulturze Gloria Artis”. Zmarł 6 grudnia 2015.

</doc>
<doc id="2601731" url="https://pl.wikipedia.org/wiki?curid=2601731" title="Trypanosoma urundiense">
Trypanosoma urundiense

 #PATRZ Trypanosoma congolense

</doc>
<doc id="2601732" url="https://pl.wikipedia.org/wiki?curid=2601732" title="Trypanozoon congolense">
Trypanozoon congolense

 #PATRZ Trypanosoma congolense

</doc>
<doc id="2601733" url="https://pl.wikipedia.org/wiki?curid=2601733" title="Trypanozoon dimorphon">
Trypanozoon dimorphon

 #PATRZ Trypanosoma congolense

</doc>
<doc id="2601734" url="https://pl.wikipedia.org/wiki?curid=2601734" title="Trypanozoon nanum">
Trypanozoon nanum

 #PATRZ Trypanosoma congolense

</doc>
<doc id="2601735" url="https://pl.wikipedia.org/wiki?curid=2601735" title="Marinus Bernardus Rost van Tonningen">
Marinus Bernardus Rost van Tonningen

Marinus Bernardus Rost van Tonningen (ur. 24 października 1852 w Paramaribo, zm. 7 stycznia 1927 w Hadze) – generał major Królewskiej Armii Holenderskiej i Królewskiej Armii Holenderskich Indii Wschodnich. 
Jest znany z dowodzenia wojskami holenderskimi podczas holenderskiej interwencji na Bali w 1906 roku. 
Był ojcem Meinouta Marinusa Rosta van Tonningena.

</doc>
<doc id="2601736" url="https://pl.wikipedia.org/wiki?curid=2601736" title="Linia kolejowa Rokita – Czarnogłowy">
Linia kolejowa Rokita – Czarnogłowy

Linia kolejowa Rokita – Czarnogłowy – rozebrana normalnotorowa i wąskotorowa linia kolejowa łącząca stację Rokita ze stacją Czarnogłowy.
Historia.
Linia została otwarta 6 września 1911 roku. Była jednotorowa, posiadająca sploty szyn o rozstawach wynoszących 1000 mm i 1435 mm. Fizyczna likwidacja linii nastąpiła przed rokiem 1959.

</doc>
<doc id="2601737" url="https://pl.wikipedia.org/wiki?curid=2601737" title="Wojna (obrazy Artura Grottgera)">
Wojna (obrazy Artura Grottgera)

Wojna – cykl jedenastu czarno-białych rysunków autorstwa polskiego malarza Artura Grottgera poświęconych wojnie. Znajduje się w zbiorach Muzeum Narodowego we Wrocławiu.
Okoliczności powstania.
W 1866 roku artysta przybył z Wiednia do Polski i pracował nad tym cyklem rysunków w Krakowie, Lwowie, Grybowie oraz wsi Poręba koło Oświęcimia. W Krakowie spotkał się ze szkolnymi kolegami i odwiedził Jana Matejkę, z którym konsultował swój cykl litewski, nanosząc za jego radą w kilku miejscach dalsze poprawki.
Cykl „Wojna” powstawał w latach 1866–1867 i artysta zamierzał pokazać go na Wystawie światowej w Paryżu wraz z drugim ukończonym już cyklem pt. „Lithuania”. W przeciwieństwie do dwóch cyklów poświęconych powstaniu styczniowemu z roku 1863 pt. „Polonia” oraz „Lithuania”, autor postanowił nadać „Wojnie” bardziej uniwersalny charakter i pozbawić go bezpośrednich odniesień do wydarzeń współczesnych. W tym celu postanowił nadać mu antyczną stylistykę zasięgając konsultacji u historyka sztuki profesora Józefa Kremera.
Literackimi źródłami inspiracji Grottgera podczas pracy nad cyklem były "Boska komedia" włoskiego poety Dantego Alighieri oraz poemat "Przedświt" jednego z trzech polskich wieszczów – Zygmunta Krasińskiego. Założony cel, jakim było przedstawienie tematu wojny w stylistyce klasycznej, nie został przez Grottgera do końca utrzymany i na kartonach sąsiadują obok siebie elementy antyczne oraz elementy współczesne artyście. Obrazy ukazane w cyklu „Wojna” są wypadkową tych dwóch światów i wzajemnie się przenikają. Ten brak konsekwencji oraz dysonans pomiędzy scenami przedstawionymi w kolejnych kartonach cyklu został negatywnie oceniony przez ówczesnych krytyków sztuki, a cały cykl uznano za artystyczną klęskę artysty.
Dwie stałe, przewodnie postacie w cyklu „Wojna” Grottger potraktował bardzo osobiście, przedstawiając siebie jako artystę, oraz jako prowadzącą go muzę – swoją narzeczoną Wandę Młodnicką z domu Monné. W 1866 roku pomysł ten w Paryżu spotkał się z ostrą krytyką francuskich artystów (m.in. Jeana Gérôme’a oraz Félixa Giacomottiego), wskutek czego Grottger częściowo zmienił wygląd postaci, starając się im nadać wygląd klasyczny. Ubolewał nad tym w liście do narzeczonej:
Cykl „Wojna” Artura Grottgera stał się inspiracją dla Marii Konopnickiej, która poświęciła mu poemat "Z teki Artura Grottgera: Wojna".
Opis.
Cykl rysunków Artura Grottgera zatytułowany "Wojna" jest wykonany czarną i białą kredką na ciemnożółtych kartonach. Składa się z 11 ułożonych chronologicznie prac zatytułowanych: "Pójdź ze mną przez padół płaczu" (karta tytułowa), "Kometa", "Losowanie rekrutów", "Pożegnanie", "Pożoga", "Głód", "Zdrada i kara", "Ludzie czy szakale", "Już tylko nędza", "Świętokradztwo", "Ludzkości, rodzie Kaina". Nie zachowały się do czasów obecnych trzy kolejne kartony, nad którymi artysta pracował w ramach cyklu. Były to "Bitwa", "Walka królów-szkieletów" oraz "Alegoria Wojny". Kartony I oraz XI mają rozmiary 48 cm x 30 cm, natomiast pozostałe 48 cm x 61,5 cm. Po ukończeniu cyklu Grottger planował również narysowanie jego drugiej części, w której zamierzał przedstawić wojnę jako symbol demoralizacji i utraty człowieczeństwa.

</doc>
<doc id="2601739" url="https://pl.wikipedia.org/wiki?curid=2601739" title="Ambasada Malty w Warszawie">
Ambasada Malty w Warszawie

Ambasada Malty w Warszawie (malt. "Ambaxxata ta 'Malta fil-Polonja", ang. "Embassy of Malta in Warsaw") – maltańska placówka dyplomatyczna mieszcząca się w Warszawie przy ul. Wiśniowej 40.
Ambasador Malty w Warszawie akredytowany jest również w Gruzji.
Siedziba.
Stosunki dyplomatyczne z Maltą nawiązano w 1971. W Warszawie akredytowane były ambasady Malty z siedzibami w Moskwie (1984-1991), La Valetcie (od 1991), Genewie, Bonn i Berlinie przy "Klingelhöferstraße" 7 (2001). W 2011 utworzono ambasadę w Warszawie.

</doc>
<doc id="2601740" url="https://pl.wikipedia.org/wiki?curid=2601740" title="Siewiersk">
Siewiersk



</doc>
<doc id="2601741" url="https://pl.wikipedia.org/wiki?curid=2601741" title="L’Amore">
L’Amore

L'Amore – trzeci album solowy Marka Torzewskiego, wydany 8 lutego 2011 roku przez wytwórnię płytową EMI Music Poland. Album zawiera 10 przebojów włoskiej muzyki popularnej oraz dwa bonusowe utwory „Zapomnij” oraz „L.V.B”. 
Album uzyskał status platynowej płyty.
Lista utworów.
Sporządzono na podstawie materiału źródłowego.

</doc>
<doc id="2601742" url="https://pl.wikipedia.org/wiki?curid=2601742" title="Ave Regina Caelorum">
Ave Regina Caelorum

Ave Regina Caelorum (łac. "Witaj, Niebios Królowo") − starożytna antyfona maryjna odmawiana w czasie Liturgii Godzin w Kościele rzymskokatolickim.
Antyfona ta jest odmawiana na zakończenie komplety od 3 lutego do Wielkiego Czwartku.
Tekst i tłumaczenie.
Tekst łaciński:
Ave, Regina caelorum,
Ave, Domina Angelorum:
Salve, radix, salve, porta
Ex qua mundo lux est orta.
Gaude, Virgo gloriosa,
Super omnes speciosa,
Vale, o valde decora,
Et pro nobis Christum exora.
Tłumaczenie polskie:
Witaj, Niebios Królowo,
Witaj, Pani aniołów,
Witaj, Różdżko, witaj Bramo,
Jasność zrodziłaś światu.
Ciesz się, Panno chwalebna,
Ponad wszystkie piękniejsza,
Witaj, o Najśliczniejsza,
Proś Chrystusa za nami.

</doc>
<doc id="2601744" url="https://pl.wikipedia.org/wiki?curid=2601744" title="Zaguinho">
Zaguinho



</doc>
<doc id="2601745" url="https://pl.wikipedia.org/wiki?curid=2601745" title="Alex García">
Alex García



</doc>
<doc id="2601747" url="https://pl.wikipedia.org/wiki?curid=2601747" title="Richard Ebeling">
Richard Ebeling

Richard M. Ebeling (ur. w 1950 roku w Nowym Jorku) – profesor ekonomii na Uniwersytecie Northwood. W latach 1989–2003 był wiceprezesem ds. naukowych w organizacji non-profit Future of Freedom Foundation, a w latach 2003–2008 jej prezesem. Od 1988 do 2003 roku pracował także w Hillsdale College w stanie Michigan.
Życiorys.
Odpowiednik tytułu licencjata Ebeling uzyskał na California State University w Sacramento, magistra – na Rutgers University, a doktora ekonomii na Middlesex University w Londynie. W latach 1981–1983 wykładał ekonomię w Narodowym Uniwersytecie Irlandii (Cork), a następnie od 1984 do 1988 był asystentem profesora ekonomii na Uniwersytecie w Dallas.
Pełniąc funkcję wiceprezesa fundacji The Future of Freedom Foundation, Ebeling współredagował i wydał publikacje 5 książek, a także pisał comiesięczne artykuły i recenzje dla czasopisma fundacji – "Freedom Daily". Jego artykuły ukazywały się ponadto w wielu pismach libertariańskich, m.in. "The Freeman", "Reason", "Libertarian Review", "Critical Review", "Political Studies", "Advances in Austrian Economics", "The Austrian Economics Newsletter", "International Journal of World Peace", "American Journal of Economics and Sociology", oraz "Advances in Austrian Economics". Publikował swoje teksty w wielu krajach świata, jak Austria, Chiny, Czechy, Anglia, Francja, Litwa, Polska, Rosja, Hiszpania czy Szwajcaria.
W latach 1990–1991 Ebeling, wówczas doktor ekonomii często podróżował do byłego ZSRR, gdzie był konsultantem rządu Litwy, członków parlamentu rosyjskiego i miasta Moskwy w ramach wolnorynkowych reform oraz prywatyzacji mienia pozostałego po gospodarce socjalistycznej. W styczniu 1991 roku był naocznym świadkiem walk wojsk sowieckich w Wilnie, podczas których zginęło 13 osób. Z kolei podczas pobytu w Moskwie w sierpniu tego samego roku dołączył do obrońców wolności i demokracji na barykadach otaczających parlament rosyjski podczas nieudanej próby przejęcia władzy w drodze zamachu stanu przez „twardogłowych” liderów ZSRR (pucz moskiewski).
W październiku 1996 roku po raz kolejny odwiedził Moskwę, tym razem z żoną – Anną Ebeling. W czasie pobytu, w byłym sekretnym archiwum sowieckim odkrył „zagubione dokumenty” austriackiego ekonomisty Ludwiga von Misesa. Skradzione przez nazistów z jego apartamentu w Wiedniu w 1938 roku, zostały przejęte przez Armię Czerwoną pod koniec II wojny światowej. Ebeling uzyskał kserokopie praktycznie całej kolekcji dokumentów liczących około 10 000 pozycji, które od 50 lat były przetrzymywane w tajnym archiwum KGB w Moskwie.
Ebeling nadzorował tłumaczenie i redagował dużą część z tych dokumentów, których wydanie zostało zaplanowane w trzytomowej publikacji "Wybrane dzieła Ludwiga von Misesa" (Selected Writings of Ludwig von Mises) organizacji Liberty Fund z Indianapolis. Ostatnia z nich zostanie wydana w kwietniu 2012 roku; dotychczas światło dzienne ujrzały pierwsze dwa tomy, które zawierają wiele artykułów, wykładów i innych poprzednio niepublikowanych rozpraw politycznych, pisanych przez Misesa w okresie przed, w trakcie oraz po I wojnie światowej (1906–1938). W tamtym czasie Mises pracował jako starszy analityk polityki gospodarczej dla wiedeńskiej izby handlowej.
Tom III "Polityka ekonomiczna międzynarodowych reform i rekonstrukcji" ("The Political Economy of International Reform and Reconstruction") będzie zawierał poprzednio niepublikowane wykłady oraz monografie, napisane przez Misesa w latach 1940–1945 dotyczące problemów odbudowy gospodarki po II wojnie światowej. 
Ebeling był także redaktorem publikacji "Pieniądz, metoda i proces rynkowy: eseje Ludwiga von Misesa"("Money, Method and the Market Process: Essays by Ludwig von Mises") wydanej przez Ludwig von Mises Institute w 1990 r.
W 2007 roku, podczas corocznej konferencji ekonomii politycznej, Ebeling otrzymał w Pradze nagrodę Franza Cuhela wręczaną przez czeski Instytut Liberalny (Liberální instytut) za edukację w zakresie wolnego rynku, a w listopadzie 2005 odebrał odznaczenie „Liberty in Theory” za wkład w postęp klasycznego liberalizmu przyznawane przez Libertarian Alliance/Libertarian International w Londynie. Był także dwukrotnie – w 1975 i w 1977 roku – stypendystą „Hayek Fellow” w Instytucie nauk humanistycznych (Institute For Humane Studies).
Gościnnie wykładał m.in. na Uniwersytecie Francisco Marroquina w Gwatemali, Wyższej Szkole Ekonomicznej w Pradze, Międzynarodowym Uniwersytecie w Kuala Lumpur (Malezja) czy American National University (ANC) w Kolombo (Sri Lanka). Jego wykłady w USA, Ameryce Łacińskiej, Wschodniej Europie i w Azji dotyczą szeroko rozumianych kwestii prywatyzacji, reform monetarnych, wolnego handlu etc.

</doc>
<doc id="2601750" url="https://pl.wikipedia.org/wiki?curid=2601750" title="Puchar Europy w biathlonie 2005/2006">
Puchar Europy w biathlonie 2005/2006

Puchar Europy w biathlonie 2005/2006 był osiemnastą edycją tego cyklu zawodów. Puchar Europy rozpoczął się od zawodów w austriackim Obertilliach 2 grudnia 2005, zaś zakończył 18 marca 2006 w szwajcarskiej miejscowości Gurnigel. Zwycięzcami klasyfikacji generalnej zostali Rosjanie Dmitrij Jaroszenko i Olga Anisimowa.

</doc>
<doc id="2601755" url="https://pl.wikipedia.org/wiki?curid=2601755" title="Alejandro García">
Alejandro García

Luis Alejandro "Gallo" García Barrera (ur. 26 lutego 1961 w Monterrey) – meksykański piłkarz występujący na pozycji bramkarza.
Kariera klubowa.
García jest wychowankiem zespołu Deportivo Neza z siedzibą w mieście Nezahualcóyotl, w którego barwach zadebiutował w meksykańskiej Primera División w sezonie México '86. Do końca swojego pobytu w tym zespole był podstawowym golkiperem Nezy i prezentował wysoką formę, co zaowocowało transferem do ówczesnego mistrza Meksyku – stołecznej drużyny Club América. Z tą ekipą odnosił największe sukcesy w karierze, takie jak mistrzostwo kraju w sezonie 1988/1989, wicemistrzostwo w rozgrywkach 1990/1991, zwycięstwo w Pucharze Mistrzów CONCACAF w latach 1990 i 1992, triumf w Copa Interamericana w 1990 roku, finał Copa México w 1991 roku oraz zdobycie Campeón de Campeones w 1989. Barwy Amériki reprezentował łącznie przez ponad sześć sezonów, jednak przez niemal cały ten czas pozostawał rezerwowym dla Adriána Cháveza. Pierwszym bramkarzem klubu był tylko w rozgrywkach 1992/1993.
Wiosną 1995 García odszedł do drugoligowego CD Irapuato, gdzie spędził pół roku, po czym powrócił do pierwszej ligi, podpisując umowę z Puebla FC. Początkowo pozostawał drugim golkiperem, jednak z biegiem czasu wywalczył sobie miejsce w wyjściowej jedenastce Puebli i profesjonalną karierę zakończył w wieku 37 lat.
Kariera reprezentacyjna.
W seniorskiej reprezentacji Meksyku García zadebiutował 10 lutego 1993 w wygranym 2:0 meczu towarzyskim z Rumunią. Kilka miesięcy później został powołany przez selekcjonera Miguela Mejíę Baróna na turniej Copa América, gdzie debiutujący w tych rozgrywkach Meksykanie doszli aż do finału. García nie rozegrał jednak ani jednego spotkania, będąc jedynie alternatywą dla Jorge Camposa. W tym samym roku znalazł się w składzie na Złoty Puchar CONCACAF, na którym wystąpił w trzech meczach i zwyciężył ze swoją kadrą na tej imprezie. Swój bilans reprezentacyjny zamknął na pięciu spotkaniach, w których przepuścił dwa gole.

</doc>
<doc id="2601757" url="https://pl.wikipedia.org/wiki?curid=2601757" title="Memoriał Huberta Jerzego Wagnera 2006">
Memoriał Huberta Jerzego Wagnera 2006

Memoriał Huberta Jerzego Wagnera 2006 – 4. edycja turnieju siatkarskiego odbyła się w dniach 28 czerwca – 2 lipca 2006 roku w Ostródzie, Iławie i Olsztynie.
Rozgrywki.
Grupa A.
 Ostróda
Tabela
Wyniki
Grupa B.
 Iława
Tabela
Wyniki
Półfinały.
 Olsztyn
!colspan="10" style="background:#f6f6f6;"| Mecze o miejsca 5-8.
!colspan="10" style="background:#f6f6f6;"| Mecze o miejsca 1-4.
Finały.
 Olsztyn
!colspan="10" style="background:#f6f6f6;"| Mecz o 7. miejsce
!colspan="10" style="background:#f6f6f6;"| Mecz o 5. miejsce
!colspan="10" style="background:#f6f6f6;"| Mecz o 3. miejsce
!colspan="10" style="background:#f6f6f6;"| Finał

</doc>
<doc id="2601758" url="https://pl.wikipedia.org/wiki?curid=2601758" title="Čirč (przystanek kolejowy)">
Čirč (przystanek kolejowy)

Čirč - przystanek osobowy w Čirč, w kraju preszowskim, na Słowacji. 
Obecnie do stacji dojeżdża jeden kurs pociągu z Koszyc.
Čirč to ostatni po stronie słowackiej przystanek linii biegnącej z Koszyc.
Źródła.
https://www.zssk.sk/wp-

</doc>
<doc id="2601762" url="https://pl.wikipedia.org/wiki?curid=2601762" title="Potapij Jemieljanow">
Potapij Jemieljanow

Potapij Jemieljanow, (ur. 1884 w guberni ufijskiej, zm. 14 sierpnia 1936 w Karelii) – rosyjski sługa Boży Kościoła katolickiego.
Życiorys.
Piotr Jemieljanow urodził się w rodzinie staroobrzędowców. Został wyświęcony jako hieromnich w Kościele prawosławnym w Ławrze Poczajowskiej i przyjął imię zakonne Potapij. W 1918 roku nawrócił się na katolicyzm wraz z parafią we wsi Niżniaja Bogdanowka koło Ługańska, której był proboszczem. W 1927 roku skazany na 10 lat łagrów. Zmarł podczas budowy kanału Białomorskiego-Bałtyckiego w opinii świętości. Trwa jego proces beatyfikacyjny.

</doc>
<doc id="2601765" url="https://pl.wikipedia.org/wiki?curid=2601765" title="Linia kolejowa nr 188 (Słowacja)">
Linia kolejowa nr 188 (Słowacja)

Linia kolejowa nr 188 (słow. Železničná trať Košice – Plaveč – Muszyna) - linia kolejowa biegnąca przez Słowację i Polskę, łączy Koszyce z przygraniczną Muszyną przez przejście graniczne w Pławcu.

</doc>
<doc id="2601768" url="https://pl.wikipedia.org/wiki?curid=2601768" title="Krasnogwardiejskaja">
Krasnogwardiejskaja

Krasnogwardiejskaja ( – "Czerwonogwardyjska") – stacja moskiewskiego metra linii Zamoskworieckiej (kod 020) położona w południowym okręgu administracyjnym Moskwy w rejonie Ziablikowo. Nazwana od dużej dzielnicy mieszkaniowej w pobliżu. Pełniła funkcję stacji końcowej linii do 24 grudnia 2012. Od 2 grudnia 2011 roku na stacji istnieje możliwość przejścia na ostatnią stację linii Lublinsko-Dmitrowskajej - Ziablikowo. Wyjścia prowadzą na Bulwar Oriechowyj, ulice Jasenewaja i Musy Cälila.
Konstrukcja i wystrój.
Jednopoziomowa, jednonawowa stacja metra z jednym peronem. Tematem przewodnim wystroju jest rewolucja październikowa (poprzez m.in. witraże). Strop, składający się z 11 segmentów, przypomina konstrukcją stacje metra w Waszyngtonie. Ściany nad torami pokryto czerwonym marmurem. Podłogi wyłożono szarym granitem. 

</doc>
<doc id="2601770" url="https://pl.wikipedia.org/wiki?curid=2601770" title="Giulio Facibeni">
Giulio Facibeni

Giulio Facibeni (ur. 29 lipca 1884 w Galeata; zm. 2 czerwca 1958) – włoski sługa Boży Kościoła katolickiego.
Życiorys.
Urodził się w wielodzietnej rodzinie. Jego ojciec był z zawodu szewcem, a matka gospodynią domową. Po maturze rozpoczął studia na uniwersytecie we Florencji. W dniu 21 grudnia 1907 roku otrzymał święcenia kapłańskie, a w maju 1910 roku założył klub katolickich Włochów. Był założycielem Dzieła Boskiej Opatrzności Madonny del Grappa na rzecz osieroconych dzieci. Podczas II wojny światowej ratował Żydów. Zmarł 2 czerwca 1958 roku w opinii świętości; na jego pogrzeb przybyło wielu wiernych; został pochowany na cmentarzu Rifredi. Obecnie trwa jego proces beatyfikacyjny. W dniu 2 września 1996 roku przyznano mu pośmiertnie tytuł Sprawiedliwy wśród Narodów Świata.

</doc>
<doc id="2601771" url="https://pl.wikipedia.org/wiki?curid=2601771" title="Lido degli Estensi">
Lido degli Estensi

Lido degli Estensi – nadmorski kurort w prowincji Ferrara należący do siedmiu kąpielisk w gminie Comacchio.
Po Lido delle Nazioni jest największym z siedmiu Lido. Nazwany został na cześć rodziny D'Este, która rządziła Ferrarą. Jednym z założeń lokalnej polityki środowiskowej było utworzenie miejsca dla nowych budynków. Doprowadziło to w konsekwencji do zmniejszenia liczby sosen oraz częstszego uwzględniania miejsca na sadzenie sosen w planach architektonicznych środkowej części miasta. Plaża w kurorcie jest największa we Włoszech. Na wybrzeżu zachodzi zjawisko ekspansji plaży, która rozszerza się co roku o kilka centymetrów z powodu naturalnej erozji i sedymentacji.

</doc>
<doc id="2601773" url="https://pl.wikipedia.org/wiki?curid=2601773" title="Nicolas Souchu">
Nicolas Souchu

Nicolas Jean-Marie Souchu (ur. 25 lipca 1958 w Neuilly-sur-Seine) – francuski duchowny katolicki, biskup Aire i Dax od 2017.
Życiorys.
Prezbiterat.
Święcenia kapłańskie otrzymał 1 czerwca 1986 i został inkardynowany do diecezji Orleanu. Pracował głównie jako duszpasterz parafialny, był także m.in. pomocnikiem dyrektora centrum edukacyjnego oraz wikariuszem generalnym diecezji.
Episkopat.
28 listopada 2008 papież Benedykt XVI mianował go biskupem pomocniczym archidiecezji Rennes, ze stolicą tytularną "Cataquas". Sakry biskupiej udzielił mu 18 stycznia 2009 metropolita Rennes - abp Pierre d’Ornellas.
15 listopada 2017 papież Franciszek mianował go biskupem diecezji Aire i Dax.

</doc>
<doc id="2601781" url="https://pl.wikipedia.org/wiki?curid=2601781" title="Słotwina (Brzesko)">
Słotwina (Brzesko)

Słotwina – dawna samodzielna wieś, obecnie w granicach Brzeska.
Historia.
W 1933 we wsi miała miejsce demonstracja w której uczestniczyło około 3000 chłopów. W czasie interwencji policji zginęło 3 osoby, a wiele zostało rannych. Do 31 lipca 1934 wieś znajdowała się w granicach gminy Słotwina-Brzezowiec, kiedy to została włączona do gminy Okocim. Z dniem 1 stycznia 1951 została włączona, wraz z całą gromadą Słotwina-Brzezowiec, do miasta Brzeska.
Obiekty.
Na terenie dawnej wsi znajdują się:

</doc>
<doc id="2601782" url="https://pl.wikipedia.org/wiki?curid=2601782" title="Carlos Turrubiates">
Carlos Turrubiates

Carlos Turrubiates Pérez (ur. 24 stycznia 1968 w Reynosie) – meksykański piłkarz występujący na pozycji środkowego obrońcy, w późniejszym czasie trener.
Kariera klubowa.
Turrubiates jest wychowankiem zespołu Club León, z którym po sezonie 1989/1990 awansował z drugiej do pierwszej ligi. W meksykańskiej Primera División zadebiutował 29 września 1990 w zremisowanym 0:0 meczu z Monterrey, natomiast premierowego gola strzelił 26 kwietnia 1992 w wygranej 2:1 konfrontacji z Correcaminos UAT. W tych samych rozgrywkach – 1991/1992 – odniósł największy sukces w karierze, zdobywając z Leónem tytuł mistrza Meksyku. W drugim meczu finałowym z Pueblą, wygranym ostatecznie 2:0, otworzył wynik meczu.
Latem 1993 Turrubiates przeszedł do jednego z najbardziej utytułowanych zespołów w kraju – Chivas de Guadalajara. Jego barwy reprezentował przez trzy lata, przeważnie w roli podstawowego zawodnika, jednak nie zdołał wywalczyć z Chivas większych osiągnięć i powrócił do Leónu. Po dwóch sezonach spędzonych w swoim macierzystym klubie został graczem stołecznego Atlante FC. W ekipie tej grał przez rok, a profesjonalną karierę piłkarską zakończył w wieku 32 lat podczas trzeciego już pobytu w Leónie.
Kariera reprezentacyjna.
W seniorskiej reprezentacji Meksyku Turrubiates zadebiutował w 1993 roku. Kilka tygodni później został powołany przez selekcjonera Miguela Mejíę Baróna na turniej Copa América. Debiutujący wówczas w tych rozgrywkach Meksykanie doszli aż do finału, przegrywając ostatecznie 1:2 z Argentyną. W tym samym roku znalazł się w składzie na Złoty Puchar CONCACAF, gdzie jego kadra narodowa zajęła pierwsze miejsce, wygrywając turniej. Swój bilans reprezentacyjny Turrubiates zamknął na siedmiu rozegranych meczach bez zdobyczy bramkowej.
Kariera trenerska.
Karierę szkoleniową Turrubiates rozpoczynał jako asystent Carlosa Reinoso w swojej byłej drużynie, Atlante FC. W jesiennym sezonie Apertura 2003 przez krótki czas prowadził drugoligową ekipę Trotamundos de Tijuana, a później objął funkcję trenera rezerw i juniorów w klubie Tigres UANL z siedzibą w mieście Monterrey. W trakcie sezonu Apertura 2010 zastąpił Sergio Bueno na stanowisku szkoleniowca drugoligowego Tiburones Rojos de Veracruz. Poprowadził tę drużynę w czternastu meczach, notując pięć zwycięstw, dwa remisy oraz siedem porażek i doszedł z Veracruz do dwumeczu finałowego fazy play–off, gdzie jednak przegrał łącznym wynikiem 0:3 (0:2, 0:1) z Tijuaną.

</doc>
<doc id="2601786" url="https://pl.wikipedia.org/wiki?curid=2601786" title="EFM (dyski optyczne)">
EFM (dyski optyczne)

EFM (akronim - modulacja „8-w-14”) – modulacja danych stosowana na płytach kompaktowych.
Klasyfikacja.
EFM należy do klasy kodów RLL, bez prądowej stałej o następujących właściwościach:
W systemach z optycznym zapisem, serwomechanizm dokładnie śledzi ścieżkę w trzech wymiarach (promień, ostrość i prędkość kątowa). Uszkodzenia wynikające z codziennego używania takie jak kurz, odciski palców czy małe zarysowania, nie tylko wpływają na odczyt danych, lecz także zakłócają pracę serwomechanizmu. Może to powodować gubienie ścieżki lub uniemożliwić całkowicie odczyt. Niektóre sekwencje wgłębień i pól są szczególnie narażone na takie uszkodzenia a odtwarzalność płyt kompaktowych można by znacznie usprawnić jeśli takie sekwencje nigdy by się w nagraniu nie pojawiły. Zastosowanie EFM pozwoliło na uzyskanie płyt odpornych na drobne „codzienne” uszkodzenia, rozwiązując je w sposób bardzo efektywny.
Opis działania.
Według zasad EFM proces konwersji danych rozpoczyna się na podzielenie strumienia danych na bloki 8-bitowe (bajty). Następnie każdy z 8-bitowych bloków jest tłumaczony na odpowiadający mu kod 14-bitowy. Przekształcenie to jest wyznaczone przez stablicowanie.
14-bitowe wartości są tak dobrane, aby w ostatecznym strumieniu danych „jedynki” były zawsze rozdzielone przez minimalnie dwa i maksymalnie dziesięć „zer”. Jest to spowodowane dalszym kodowaniem w trybie NRZI, w którym „jedynka” jest kodowana na płycie jako zmiana wgłębienia w pole lub odwrotnie, natomiast „zero” nie wprowadza żadnych zmian. Wobec powyższego ciąg 0011 zostanie zastąpiony przez 1101 lub jego negację 0010 w zależności wartości poprzedzającej. Dwa kolejne „zera” pomiędzy dwoma „jedynkami” są zastępowane przez trzy kolejne zera (lub jedynki), na przykład 010010 zostanie zastąpione przez 100011 (lub 011100). Ciąg EFM 000100010010000100 zostanie zapisany jako 111000011100000111 (lub jego negacja).
Ponieważ EFM zapewnia, że pomiędzy dwiema jedynkami są co najmniej dwa zera, to w efekcie każde wgłębienie lub pole ma długość przynajmniej trzech bitów zegarowych. Ta właściwość jest bardzo przydatna, gdyż zmniejsza wymagania optyki układu odtwarzającego. Ograniczenie największej dopuszczalnej długości ciągu zerowego do 10 bitów zapewnia rekonstruowalność sygnału zegarowego w odtwarzaczu dla najtrudniejszych przypadków.
Metoda EFM wymaga trzech bitów łączących sąsiednie 14-bitowe kody, aby zapewnić, że kody połączone kaskadowo nie naruszą ograniczeń dotyczących długości sekwencji powtarzających się bitów. Trzy bity łączące są również wykorzystywane do kształtowania widma zakodowanego ciągu. Tak więc w ostatecznym rozrachunku do zakodowania 8 bitów danych potrzeba 17 bitów przestrzeni na płycie.
EFMPlus.
EFMPlus to metoda modulacji danych stosowana w płytach DVD i SACD.
Generator kodu EFMPlus to czterostanowy deterministyczny automat skończony, który tłumaczy 8-bitowe słowa wejściowe na 16-bitowe słowa kodowe. Ciągi binarne utworzone przez ten generator mają co najmniej dwa i nie więcej niż dziesięć zer pomiędzy kolejnymi jedynkami, co jest zgodne z EFM. Nie ma jednak w tym ciągu bitów łączących.
W efekcie ostateczne zapotrzebowanie przestrzeni na płycie do zapisania zakodowanych danych zmniejszyło się o jeden bit na każdy bajt danych użytkownika, zwiększając pojemność o 1/16 = 6,25%. Odkodowanie generowanych ciągów EFMPlus jest realizowane dzięki zastosowaniu przesuwnego bloku dekodera o podwójnej długości, czyli do jednoznacznego odkodowania jednego słowa wejściowego potrzeba dwóch słów zakodowanych.

</doc>
<doc id="2601788" url="https://pl.wikipedia.org/wiki?curid=2601788" title="Patrick Le Gal">
Patrick Le Gal

Patrick Le Gal (ur. 14 stycznia 1953 w Ermont) – francuski duchowny katolicki, biskup pomocniczy Lyonu od 2009.
Życiorys.
Święcenia kapłańskie otrzymał 8 grudnia 1982 z rąk biskupa Henriego Schwery. Był m.in. przełożonym organizacji "Foyer de Charité de la Part-Dieu" oraz moderatorem stowarzyszenia kapłańskiego "Notre-Dame de la Sagesse".
Episkopat.
12 września 1997 papież Jan Paweł II mianował go biskupem ordynariuszem diecezji Tulle. Sakry biskupiej udzielił mu 7 grudnia 1997 metropolita Bordeaux - kard. Pierre Eyt.
23 maja 2000 został mianowany ordynariuszem diecezji Armii Francuskiej.
7 października 2009, po zakończeniu służby w wojsku został mianowany biskupem pomocniczym Lyonu ze stolicą tytularną "Arisitum". W 2013 został mianowany rektorem bazyliki Notre-Dame de Fourvière.

</doc>
<doc id="2601789" url="https://pl.wikipedia.org/wiki?curid=2601789" title="Towarzystwo Historyczne we Frankfurcie nad Odrą">
Towarzystwo Historyczne we Frankfurcie nad Odrą

Towarzystwo Historyczne we Frankfurcie nad Odrą (niem. "Historischer Verein zu Frankfurt (Oder)", w skrócie HV) – niemieckie stowarzyszenie rejestrowe z siedzibą we Frankfurcie nad Odrą. Zostało założone w 1990 i od początku działalności kierowane jest przez Wolfganga Buwerta, obecnie emerytowanego nauczyciela historii i języka niemieckiego, a także było dyrektora kilku szkół średnich z regionu.
Raz w miesiącu odbywa się wykład otwarty organizowany przez Towarzystwo, zaś raz na pół roku ukazuje się kolejny zeszyt naukowy wydawany przez członków stowarzyszenia. Towarzystwo ma transgraniczny profil, gdyż bada historię nie tylko Frankfurtu nad Odrą, ale i polskich Słubic, zaś od lutego 2005 – także oficjalną stronę internetową.
Wśród członków znajdują się m.in. Bernhard Klemm (restaurator zabytków), Eckard Reiß (badacz lokalnej historii Słubic i Frankfurtu nad Odrą), dr Martin Schieck (dyrektor "Museum Viadrina" gromadzącego eksponaty związane z historią regionalną), Ralf-Rüdiger Targiel (dyrektor archiwum miejskiego we Frankfurcie nad Odrą), a także dr Klaus Eichler, Udo Harttung, Joachim Schneider oraz Joachim Winkler.

</doc>
<doc id="2601790" url="https://pl.wikipedia.org/wiki?curid=2601790" title="Magnes dusz">
Magnes dusz

Magnes dusz – drugi album solowy Marka Torzewskiego, wydany 11 czerwca 2005 roku przez wydawnictwo muzyczne EMI Music Poland. Album zawiera 11 premierowych kompozycji, a pierwszym singlem promującym płytę został utwór „La Passion”, do którego nakręcono teledysk w reżyserii Izabeli Poniatowskiej.
Album uzyskał status złotej płyty.
Lista utworów.
Sporządzono na podstawie materiału źródłowego.

</doc>
<doc id="2601791" url="https://pl.wikipedia.org/wiki?curid=2601791" title="Impresario">
Impresario

Impresario (z „przedsiębiorca”) – osoba organizująca, a często również finansująca, koncerty, spektakle teatralne i operowe; analogicznie do producenta filmowego w przemyśle filmowym i telewizyjnym oraz aniołów biznesu w biznesie. Impresario odpowiada również za spotkania, konferencje, podróże itp. artysty, sportowca lub grupy.

</doc>
<doc id="2601797" url="https://pl.wikipedia.org/wiki?curid=2601797" title="Poliuto">
Poliuto

Poliuto – opera z muzyką Gaetana Donizettiego i librettem Salvatore Cammarano, skomponowana w 1838 roku dla neapolitańskiego Teatro San Carlo, lecz niewystawiona z powodu zakazu wydanego przez króla Ferdynanda II. W wersji francuskiej "grand opéra", zatytułowanej "Męczennicy" ((fr.) "Les Martyrs") wystawiona w 1840 roku w Paryżu. W wersji włoskiej, łączącej pierwotną z elementami opracowania francuskiego, wystawiona w Neapolu dopiero w 1848 roku.
Treść.
Akcja opery rozgrywa się w armeńskim mieście Melitene w pierwszych wiekach chrześcijaństwa.
Polieuktes, wprowadzony do wspólnoty przez swego przyjaciela Nearkosa, przyjmuje w katakumbach chrzest, czemu bezskutecznie usiłuje zapobiec jego żona Paulina, obawiająca się niebezpieczeństw związanych z prześladowaniem chrześcijan. Do miasta przybywa nowy prokonsul rzymski Sewerus, niegdyś związany uczuciami z Pauliną; jego zadaniem ma być zniszczenie rodzącej się gminy chrześcijańskiej.
Kallistenes, kapłan Jowisza wprowadza Sewerusa do domu Feliksa, ojca Pauliny, by tworząc pozory jej zdrady zemścić się na niej za odrzucenie jego umizgów. Paulina odrzuca awanse Sewerusa, ale intryga Kallistenesa osiąga cel: Polieuktes jest przekonany, że żona zdradziła go z Rzymianinem. Nearkos zostaje aresztowany przez Rzymian, a kiedy torturami usiłują oni wydobyć od niego imię nowo ochrzczonego, Polieuktes sam wyznaje że to on i zostaje również wtrącony do więzienia.
Paulina odwiedza Polieuktesa w więzieniu i oczyszcza się z podejrzeń o zdradę wyjawiając motywy, które kierowały Kallistenesem. Prosi męża, by wyparł się nowej wiary dla ratowania życia, on jednak odmawia. Budzi to w Paulinie wiarę i małżonkowie razem idą na męczeńską śmierć.
Historia utworu.
Donizetti skomponował 3-aktową operę "Poliuto" na prośbę tenora Adolphe'a Nourrita, który miał być pierwszym wykonawcą partii tytułowej. Przygotowania do prapremiery, która miała odbyć się w neapolitańskim Teatro San Carlo zostały przerwane 12 sierpnia 1838 roku dekretem króla Obojga Sycylii Ferdynanda II, który zakazał wystawienia utworu uznając go za bluźnierczy.
Wobec niemożności wystawienia opery we Włoszech Donizetti przerobił ją na potrzeby opery paryskiej, tworząc jej opracowanie jako grand opéra, z librettem opracowanym przez Eugène'a Scribe'a. Wersja francuska, zatytułowana "Męczennicy" ((fr.) "Les Martyrs") jest czteroaktowa; kompozytor rozszerzył partyturę o nowe fragmenty, dodał uwerturę i wstawkę baletową oraz wprowadził liczne korekty. Partię Polieuktesa kreował Gilbert Duprez, wielki rywal Adolphe'a Nourrita, jako Paulina wystąpiła Julie Dorus-Gras, a jako Nearkos – Pierre-François Wartel. Dostosowana do gustów publiczności francuskiej opera spodobała się publiczności, choć krytyka przyjęła ją powściągliwie; na scenie opery paryskiej odbyło się 20 przedstawień "Męczenników".
Już po śmierci Donizettiego, w 1848 roku wystawiono operę z librettem włoskim w Teatro San Carlo w Neapolu. Nie była to jednak pierwotna wersja utworu, lecz jej połączenie z elementami adaptacji francuskiej. W wiodących partiach wystąpili: Carlo Baucardé (Polieuktes), Eugenia Tadolini (Paulina) i Domenico Ceci (Nearkos). Włosko-francuska wersja opery utrzymała się na scenach włoskich, gdzie wystawiano ją pod różnymi tytułami ("Paolina e Severo", "Paolina e Poliuto", "I Martiri"). Słynnymi wykonawcami partii Polieuktesa byli m.in. Enrico Tamberlik, Francesco Tamagno, Beniamino Gigli, Giacomo Lauri-Volpi i Franco Corelli, a partii Pauliny – Maria Caniglia, Maria Callas i Leyla Gencer.

</doc>
<doc id="2601804" url="https://pl.wikipedia.org/wiki?curid=2601804" title="Iskrec">
Iskrec

Iskrec (bułg. Искрец) – wieś w zachodniej Bułgarii, znajdująca się w obwodzie sofisjkim, w gminie Swoge.
Iskyr leży w odległości 45 km od stolicy Bułgarii Sofii. Wieś położona w zachodniej części góry Stara Płanina. Miejscowość jest ulubionym miejscem wypoczynku dla wielu mieszkańców Sofii. Przez wioskę przepływa Iskrecka reka.

</doc>
<doc id="2601807" url="https://pl.wikipedia.org/wiki?curid=2601807" title="Edgars Gruzītis">
Edgars Gruzītis

Edgars Gruzītis (ur. 14 marca 1912 w Dzirciems, zm. 19 maja 1950 w Tukums) – łotewski biegacz narciarski i kombinator norweski, olimpijczyk. Dwukrotny mistrz Łotwy w kombinacji norweskiej. Zawodnik klubu US Ryga.
Edgars Gruzītis jest jedynym łotewskim kombinatorem norweskim, który wystartował w zimowych igrzyskach olimpijskich. W Zimowych Igrzyskach Olimpijskich 1936, jedynych, w których brał udział, wystartował w dwóch konkurencjach w dwóch różnych dyscyplinach – biegach narciarskich i kombinacji norweskiej. W biegach wziął udział w wyścigu męskich sztafet na dystansie 4x10 kilometrów. Wraz z reprezentacją swojego kraju, biegnącą w składzie Herberts Dāboliņš, Pauls Kaņeps, Edgars Gruzītis i Alberts Riekstiņš, został sklasyfikowany na 13. miejscu w gronie 15 sztafet, które ukończyły bieg (Łotysze wyprzedzili Rumunów i Bułgarów). Z kolei w kombinacji norweskiej wystartował w jedynej konkurencji rozgrywanej podczas tych igrzysk – rywalizacji indywidualnej mężczyzn. W pierwszej części dwuboju, biegu narciarskim na dystansie 18 kilometrów, uzyskał czas 1:35:22, prawie o 20 minut wolniejszy od zwycięzcy tej części rywalizacji Norwega Oddbjørna Hagena. Po przeliczeniu tego wyniku na punkty otrzymał notę w wysokości 134,6 punktów i został sklasyfikowany na 44. pozycji w gronie 48 zawodników, którzy ukończyli bieg. W drugiej części dwuboju, konkursie skoków narciarskich na skoczni normalnej, oddał skoki na odległość 35 i 36,5 metrów, za które uzyskał łączną notę w wysokości 148,1 punktów i został sklasyfikowany na 43. miejscu w gronie 46 zawodników. W sumie w całym konkursie kombinacji norweskiej zdobył 282,7 punktów, co pozwoliło mu zająć 42. pozycję wśród 46 sklasyfikowanych sportowców (gorszy wynik uzyskali: Japończyk Shinzo Yamada, Amerykanin Paul Ottar Satre, Brytyjczyk Percy Legard oraz Kanadyjczyk William Ball).
Edgars Gruzītis jest dwukrotnym mistrzem Łotwy w kombinacji norweskiej. Tytuł ten zdobywał w latach 1935 i 1936. Jest także absolwentem Uniwersytetu Łotwy.

</doc>
<doc id="2601808" url="https://pl.wikipedia.org/wiki?curid=2601808" title="Stefan Pomer">
Stefan Pomer

Stefan Pomer (1905?–1941) – polski poeta, pisarz, publicysta, tłumacz żydowskiego pochodzenia.
Był związany z przedwojennym czasopismem "Chwila", wydawanym we Lwowie. Wydał zbiór "Elegie podolskie". Przetłumaczył z jidysz na polski "Braci Aszkenazy" Izraela Jehoszuy Singera (przekład ukazał się w roku 1935 na łamach "Naszego Przeglądu", wydanie książkowe opublikowano w dwu tomach w 1992).
Chciał, aby polscy pisarze-Żydzi w równym stopniu opiewali Syjon i Wawel, Jordan i Wisłę. Zginął w czasie II wojny światowej, ale nieznana jest dokładna data jego śmierci ani miejsce.

</doc>
<doc id="2601809" url="https://pl.wikipedia.org/wiki?curid=2601809" title="Hector Barbera">
Hector Barbera



</doc>
<doc id="2601810" url="https://pl.wikipedia.org/wiki?curid=2601810" title="Ołeksandr Nyczyporczuk">
Ołeksandr Nyczyporczuk

Ołeksandr Nyczyporczuk (ukr. Олександр Ничипорчук; ur. 14 kwietnia 1992) – ukraiński lekkoatleta specjalizujący się w rzucie oszczepem.
Finalista mistrzostw Europy juniorów z 2011. Nie awansował do finału podczas mistrzostw Europy w Helsinkach (2012). Reprezentant Ukrainy w pucharze Europy w rzutach.
Rekord życiowy: 81,99 (6 lipca 2019, Kijów).

</doc>
<doc id="2601813" url="https://pl.wikipedia.org/wiki?curid=2601813" title="Wołodymyr Kobzariew">
Wołodymyr Kobzariew

Wołodymyr Ołeksandrowycz Kobzariew, ukr. Володимир Олександрович Кобзарєв, rus. Владимир Александрович Кобзарев, "Władimir Aleksandrowicz Kobzariew" (ur. 12 czerwca 1957 w Woroszyłowgradzie) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Zoria Ługańsk (trener Wołodymyr Kowałenko) oraz Internatu Sportowego w Woroszyłowgradzie (trener Wadym Dobyża). W 1975 rozpoczął karierę piłkarską w rodzimym klubie Zoria Woroszyłowgrad. Najpierw występował w drużynie rezerw, a w 1977 debiutował w podstawowym składzie Zorii. W latach 1980-1981 służył w wojskowym klubie SKA Kijów, skąd został zaproszony do Dnipra Dniepropetrowsk. Drugą połowę sezonu 1983 roku spędził w farm-klubie Dnipra Kołos Pawłohrad. W 1984 powrócił do rodzimej Zorii Woroszyłowgrad, w której pełnił funkcję kapitana drużyny. W 1989 rozegrał tylko 2 pierwsze mecze, po czym przeszedł do Szachtara Pawłohrad. A już wkrótce został zaproszony do pierwszego profesjonalnego klubu futsalowego w ZSRR - Mechanizator Dniepropetrowsk, w którym w marcu 1994 zakończył karierę zawodową.
Kariera trenerska.
Po zakończeniu kariery piłkarskiej rozpoczął pracę trenerską. W kwietniu 1994 objął stanowisko głównego trenera w rodzimym klubie Zoria Ługańsk, w którym pracował do końca roku. Potem łączył funkcje trenera i piłkarza w amatorskim zespole Drużba-Chlib Mahdałyniwka. W sezonach 1996/97 oraz 1997/98 prowadził Metałurh Nowomoskowsk. W październiku 1998 został zaproszony na stanowisko głównego trenera Dnipra Dniepropetrowsk, z którym pracował do kwietnia 1999. Potem prowadził drugą drużynę Dnipra Dniepropetrowsk, po czym wyjechał do Moskwy, gdzie został starszym trenerem Szkoły Piłkarskiej Goleador. W lipcu 2002 ponownie został głównym trenerem Zorii Ługańsk. W sierpniu 2003 po nieudanym starcie Zorii w sezonie podał się do dymisji. Potem pracował w Szkole Piłkarskiej CSKA Moskwa na stanowisku starszego trenera.

</doc>
<doc id="2601819" url="https://pl.wikipedia.org/wiki?curid=2601819" title="Jaka Muhar">
Jaka Muhar

Jaka Muhar (ur. 15 marca 1993) – słoweński lekkoatleta specjalizujący się w rzucie oszczepem. 
Odpadł w 2009 w eliminacjach na mistrzostwach świata juniorów młodszych. Bez powodzenia brał udział w mistrzostwach świata juniorów w Moncton (2010) i mistrzostwach Europy juniorów w Tallinnie (2011). Reprezentant Słowenii w zimowym pucharze Europy w rzutach oraz meczach międzypaństwowych. 
Rekord życiowy: 75,94 (18 marca 2012, Bar), jest to rekord Słowenii juniorów. 

</doc>
<doc id="2601822" url="https://pl.wikipedia.org/wiki?curid=2601822" title="Ambasada Luksemburga w Warszawie">
Ambasada Luksemburga w Warszawie

Ambasada Luksemburga w Warszawie (fr. "Ambassade du Luxembourg en Pologne") – luksemburska placówka dyplomatyczna mieszcząca się w Warszawie przy ul. Słonecznej 15.
Ambasador Luksemburga w Warszawie oprócz Rzeczypospolitej Polskiej akredytowany jest także w Republice Litewskiej i w Republice Łotewskiej.
Siedziba.
Stosunki dyplomatyczne pomiędzy obydwoma krajami nawiązano przed 1929. 
Po II wojnie światowej stosunki dyplomatyczne reaktywowano w 1945 na szczeblu poselstw, w 1961 podnosząc je do rangi ambasad. Początkowo poselstwo było zlokalizowane w hotelu Polonia w Al. Jerozolimskich 45 (1945-1948). Przez szereg lat w Warszawie był akredytowany ambasador Luksemburga z siedzibą w Moskwie, od 1993 do 2005 w Strasburgu. Ambasadę Luksemburga w Warszawie utworzono w 2005. Początkowo mieściła się w hotelu Sheraton przy ul. Prusa 2, obecnie w willi (proj. Lucjan Korngold, Stefan Koziński, Philip Denis Omer Vanherrewege) Zofii Żochowskiej z Wedlów z 1936 przy ul. Słonecznej 15 (2005-). Wcześniej w willi mieściły się ambasady – Bułgarii (1950) i Albanii (1950–2003).

</doc>
<doc id="2601823" url="https://pl.wikipedia.org/wiki?curid=2601823" title="Trnovečanka">
Trnovečanka



</doc>
<doc id="2601824" url="https://pl.wikipedia.org/wiki?curid=2601824" title="Trnovčianka">
Trnovčianka



</doc>
<doc id="2601827" url="https://pl.wikipedia.org/wiki?curid=2601827" title="Brišné">
Brišné



</doc>
<doc id="2601828" url="https://pl.wikipedia.org/wiki?curid=2601828" title="Nic nie dane jest na zawsze">
Nic nie dane jest na zawsze

Nic nie dane jest na zawsze – pierwszy album solowy Marka Torzewskiego, wydany 11 maja 2002 roku przez wydawnictwo muzyczne EMI Music Poland. Album zawiera 11 premierowych kompozycji oraz jeden bonusowy utwór w postaci remixu.
Album uzyskał status platynowej płyty.
Lista utworów.
Sporządzono na podstawie materiału źródłowego.

</doc>
<doc id="2601830" url="https://pl.wikipedia.org/wiki?curid=2601830" title="Petr Sedov">
Petr Sedov



</doc>
<doc id="2601832" url="https://pl.wikipedia.org/wiki?curid=2601832" title="Chivas de Guadalajara">
Chivas de Guadalajara

Club Deportivo Guadalajara (wym. []) – meksykański klub piłkarski z siedzibą w mieście Guadalajara, stolicy stanu Jalisco. Występuje w rozgrywkach Liga MX. Swoje domowe mecze rozgrywa na obiekcie Estadio Akron. 
Najczęściej określany poprzez swój przydomek, jako Chivas Guadalajara. Znany z zatrudniania wyłącznie meksykańskich piłkarzy.
Guadalajara gra w Liga MX i jest jednym z najpopularniejszych klubów tej ligi. Klub ma miliony kibiców nie tylko w Meksyku, ale także całym świecie.
Chivas wraz z Américą są najbardziej utytułowanymi klubami w Meksyku. Mecze między tymi drużynami zawsze są wielkim wydarzeniem piłkarskim w Meksyku, którego znaczenie jest podobne do bojów Boca Juniors – River Plate, Real Madryt – FC Barcelona, Inter Mediolan – A.C. Milan albo Celtic Glasgow – Rangers. Klub zdobył sobie tak dużą popularność w Stanach Zjednoczonych, że doprowadził tam do powstania klubu o nazwie Chivas USA.
Historia.
Klub założony został w roku 1906 przez belgijskiego sklepikarza Edgara Everaerta pod nazwą Club Unión, ale już w 1908 przyjął do dziś obowiązującą nazwę Club Deportivo Guadalajara. Nazwa klubu była wzorowana na nazwie ulubionego belgijskiego klubu założyciela – Club Brugge. Historycy zapewniają, że barwy klubu wywodzą się z trzech kolorów flagi francuskiej, ponieważ kilku pierwszych graczy klubu było Francuzami.
Klub miewał sukcesy w amatorskim okresie meksykańskiego futbolu, ale tak naprawdę wielką sławę zdobył dopiero w erze futbolu profesjonalnego. W 1948 po wygraniu jednego z meczów któraś z gazet napisała drwiąco, że mecz wygrały kozy (po hiszpańsku Chivas). Gazeta nazwała drużynę kozami, określając sposób gry zespołu, że niby jak te kozy biegają dookoła boiska. Wbrew intencji pomysłodawcy nazwa ta, w intencji mająca być obelgą, spodobała się kibicom klubu, przyjęła się i odtąd na całym świecie klub znany jest pod nazwą Chivas. W początkowym okresie sławy klubu jeden z kardynałów katolickich pobłogosławił klub chrzcząc go imieniem „El Rebano Sagrado” co znaczy „Święta Trzoda”.
W roku 1956 rozpoczęła się kolejna edycja ligi meksykańskiej, w której po raz pierwszy w historii Chivas sięgnęły w 1957 po mistrzostwo kraju. W ciągu 9 lat zespół ośmiokrotnie sięgał po tytuł mistrza Meksyku, a doliczając do tego puchary narodowe i międzynarodowe, udało się w tym okresie zgromadzić aż 28 trofeów. W okresie tym zawodnicy z drużyny Chivas stanowili kręgosłup narodowej drużyny Meksyku. Wielu z nich do dziś stanowi legendę klubu.
W latach 70. XX wieku nadeszły dla klubu chude lata i kibice musieli czekać aż do sezonu 1982/83 by ich ulubiony zespół dotarł do finału, jednak przegranego. W następnym sezonie 1983/84 znów osiągnięty został finał, i znów przegrany. W końcu jednak w sezonie 1986/87 Chivas po raz dziewiąty sięgnęli po tytuł mistrza Meksyku. Apetyty kibiców urosły i spodziewano się następnych trofeów. Jednak pomimo posiadania takich graczy jak Salcido, Bravo czy Morales, nie udało się powtórzyć tego sukcesu. Na dziesiąty tytuł kibice musieli poczekać jeszcze 10 lat.
N początku lat 90. klub musiał borykać się z poważnymi problemami finansowymi, które rozwiązała grupa znana jako „Promotora Guadalajara”. naprawiając finanse klubu i wnosząc powiew świeżego powietrza w zatęchłą strukturę organizacyjną. Ligowe rozgrywki zmieniły się i odtąd na wzór Ameryki Południowej w ciągu roku rozgrywano dwa turnieje o mistrzostwo kraju. Latem 1997 klub wygrał turniej Verano, stając się mistrzem wiosny. Był to dziesiąty, jubileuszowy tytuł mistrza Meksyku. Tyle samo tytułów miał tylko znienawidzony rywal Chivas – Club América.
Ostatni raz Chivas dotarli do finału w turnieju zamknięcia (Clausura) w roku 2004, gdzie przegrali z Pumas UNAM rzutami karnymi. Pomimo słabych okresów, jakie klub posiadał w swojej historii, Chivas zaliczani są do wielkich klubów meksykańskich.
Klub najbardziej znany jest z tego, że, tak jak Athletic Bilbao czy Deportivo Saprissa korzysta z usług tylko krajowych piłkarzy. Właścicielem tego ostatniego klubu jest Jorge Vergara, także aktualny właściciel Chivas. Ze względu na taką politykę kibice klubu uważają, że jest on synonimem tego co meksykańskie. Opierając się na meksykańskich graczach, klub wyklucza kupowanie graczy, którzy nie urodzili się na meksykańskiej ziemi. Nie oznacza to jednak, że i trener musi być Meksykaninem.
Resztę roku 2005 kibice klubu najchętniej wymazaliby z pamięci. Vergara zaszokował wszystkich, wyrzucając dotychczasowego trenera Benjamína Galindo, który zdobył sobie wielka popularność po znakomitych występach w Copa Libertadores. Wydawało się, że jego pozycja jest nienaruszalna. Klub zaangażował Xabiera Azkargortę, stosunkowo mało znanego hiszpańskiego trenera, nieznającego specyfiki meksykańskich rozgrywek ligowych.
Wyniki były katastrofalne aż do końca turnieju otwarcia (Apertura) roku 2005. Natychmiast po zakończeniu fatalnego turnieju hiszpański trener został wyrzucony z posady, choć większość kibiców była przekonana, że powinno się to zrobić znacznie wcześniej. W powszechnej opinii za złe rezultaty w większym stopniu niż Azkargortę winiono Vergarę, uważając że sposób, w jaki wyrzucił on z klubu, i to w środku sezonu, mającego dotąd znakomite wyniki Galindo, wpłynęło w ogromnym stopniu na całą drużyną i wynikłych stąd napięć Azkargorta nie był w stanie opanować. W początkach turnieju otwarcia (Clausura) roku 2006, w stulecie istnienia klubu, zatrudniono byłego, odnoszącego już niegdyś z Chivas sukcesy, holenderskiego trenera Hansa Westerhofa. Jednak nie na długo, gdyż wkrótce zwolniono go ze stanowiska, a na jego miejsce powołano dotychczasowego asystenta José Manuela de la Torre.
Na stulecie klubu rozpoczęto w Guadalajarze budowę nowego stadionu o nazwie „Estadio Chivas” (przewidywana pojemność 45000 widzów).

</doc>
<doc id="2601833" url="https://pl.wikipedia.org/wiki?curid=2601833" title="Aavoja">
Aavoja

Aavoja – rzeka w Estonii, w prowincji Harjumaa. Uchodzi do rzeki Jägala we wsi Ülejõe, w pobliżu miasta Kehra. Ma 23 km długości.

</doc>
<doc id="2601834" url="https://pl.wikipedia.org/wiki?curid=2601834" title="Thomas Luthi">
Thomas Luthi



</doc>
<doc id="2601836" url="https://pl.wikipedia.org/wiki?curid=2601836" title="Demokracja - bóg, który zawiódł">
Demokracja - bóg, który zawiódł



</doc>
<doc id="2601837" url="https://pl.wikipedia.org/wiki?curid=2601837" title="Allan Zeman">
Allan Zeman

Allan Zeman (ur. 1949; po chińsku 盛智文) – przedsiębiorca i multimilioner z Hongkongu. Urodził się w Ratyzbonie w Niemczech. Jego matka była Żydówką z Polski. Wychował się w Montrealu w Kanadzie. Zaczął studia, ale nie ukończył ich, bo uznał, że będzie tracił czas, zamiast zarabiać pieniądze. Zaczął od sprowadzania ubrań z Hongkongu do Kanady w latach siedemdziesiątych. W latach osiemdziesiątych osiadł na stałe w Hongkongu, gdzie otworzył kluby i restauracje. Jest nazywany obecnie "królem Lan Kwai Fong", dzielnicy rozrywkowej w tym mieście. Zasiada w zarządzie Ocean Park Hong Kong, jednego z największych parków rozrywki w Chinach. Mówi po angielsku, francusku i kantońsku. Jest abstynentem i członkiem liberalnej gospodarczo New People's Party.

</doc>
<doc id="2601841" url="https://pl.wikipedia.org/wiki?curid=2601841" title="Marcin Nowacki (piłkarz)">
Marcin Nowacki (piłkarz)



</doc>
<doc id="2601842" url="https://pl.wikipedia.org/wiki?curid=2601842" title="Steel Panther">
Steel Panther

Steel Panther – amerykańska grupa muzyczna, wykonująca szeroko rozumiany heavy metal oraz rock. Pochodzi z Los Angeles i została założona w 2000 roku.
Zespół wyróżnia się humorystycznymi tekstami oraz wizerunkiem nawiązującym do zespołów glam metalowych z lat 80. Zespół występował pod nazwą Metal Skool, a następnie Metal Shop wydając debiutancki album "Hole Patrol", a w kwietniu 2008 roku postanowił zmienić nazwę na Steel Panther. Pierwszym albumem pod nową nazwą był "Feel the Steel", promował go teledysk do utworu "Fat Girl".
Życiorys.
Metal Skool.
Kwartet zaczął zdobywać popularność w Sunset Strip na początku 2000 roku pod nazwą Metal Shop (wkrótce nazwa zespołu zmieniona na "Metal Skool", a następnie w "Steel Panther"). Grupę muzyczną tworzyli: wokalista Ralph Saenz („Michael Starr”), perkusista Darren Leader („Stix Zadinia”), basista Travis Haley („Lexxi Foxxx”) i gitarzysta Russ Parrish („Satchel”). Zespół zaczynał grając cotygodniowe poniedziałkowe koncerty w Viper Room, parodiując metalowe hity lat osiemdziesiątych. Pomimo występowania pod różnymi nazwami, kapeli udało się osiągnąć sukces. W 2003 Steel Panther wypuścili swój debiut Patrol Hole. Zespół pojawił się w reklamie Discover Card jako Danger Kitty oraz w sitcomie Drew Carey Show jako oni sami. Również w 2003 roku ich piosenka „Death to All But Metal” została uwzględniona w kompilacji o nazwie „Hey, That's What I Call Sludge! Vol. 1” wypuszczonej przez stronę internetową Sludge Metal. Ich cover utworu „Fantasy” autorstwa Aldo Novy został wykorzystany do otwarcia tematu muzycznego programu MTV Roba Dyrdeka Fantasy Factory.
Steel Panther.
W kwietniu 2008 zespół zmienił nazwę z Metal Skool na Steel Panther, debiutując w klubie "The Rockin' Saddle Club" w Redlands. W wywiadzie Michael Starr, stwierdził, że nazwa zespołu nie była inspirowana przez Steel Dragon – zespół Zakka Wylda i Marka Wahlberga z filmu Rock Star. W maju 2008 grupa podpisała kontrakt z Republic Records.
Pierwszy singiel, zremasterowana wersja „Death to All but Metal”, pojawił się na iTunes 27 stycznia 2009, podczas gdy album "Feel the Steel" wyprodukowany przez Jaya Rustona pojawił się w czerwcu tego samego roku. 6 grudnia, 2011, Steel Panther ogłosili ich drugą trasę koncertową po Wielkiej Brytanii promującą ich najnowszą płytę "Balls Out". Bilety do sprzedaży weszły 3 dni później i rozeszły się w niecały miesiąc. To skłoniło ich do rozpoczęcia następnej trasy w listopadzie 2012.
Steel Panther grali na scenie głównej festiwalu Download Festival w czerwcu 2012, podczas show towarzyszył im Corey Taylor, wokalista zespołu Slipknot w piosence „Death to All But Metal”. Tego dnia grali przed widownią liczącą 100 000 osób.
Aktualnym menadżerem zespołu jest brat Satchela, Glenn Parrish.
Historia.
"Feel The Steel" (2009–2010).
Steel Panther wydali swój pierwszy ważny album, "Feel the Steel" 8 czerwca 2009 w Wielkiej Brytanii i 6 października 2009 w Ameryce Północnej. "Feel the Steel" uplasował się na pierwszym miejscu listy the Billboard Comedy chart, 123 miejscu the Billboard 200 chart. Płyta oferuje takie hity jak, "Community Property" czy "Death To All But Metal". Na krążku występują gościnnie znane gwiazdy jak Corey Taylor, Justin Hawkins, czy M. Shadows.
Sukces płyty spowodował, że była pretendentem do nagrody Grammy w kategorii „Best Comedy Album”, jednak nie dostała nominacji.
Utwór "Eyes of a Panther" z albumu Feel the Steel znajduje się na ścieżce dźwiękowej gry komputerowej "Skate 3".
"Balls Out" (2011-…).
Nowa płyta została stworzona w podobnej stylizacji do poprzedniej, kontynuując tradycje Heavy metalu lat 80. "Balls Out" wydana przez wytwórnię Universal Republic ujrzała światło dzienne 31 października 2011 w Wielkiej Brytanii i 1 listopada 2011 w Ameryce Północnej. "Balls Out" zadebiutowała jak nr 1 w Brytyjskim notowaniu iTunes Rock chart wyprzedzając album TH1RT3EN grupy Megadeth oraz "Lulu" zespołu Metallica. "Balls Out" zajęło 4 pozycję na amerykańskiej liście iTunes Rock chart. W Stanach zjednoczonych album sprzedał się w ilości 12,000 kopii w pierwszym tygodniu sprzedaży.
Steel Panther wypuścili swoje pierwsze DVD koncertowe British Invasion we wrześniu 2012 w Australii. następnie na świecie 22 października 2012. DVD zostało sfilmowane w Brixton Academy w Londynie i zawiera 2 godziny koncertu. Aktualnie jest to najlepiej sprzedające się koncertowe DVD w Australii.
Trasy koncertowe.
UK Arena tour /Def Leppard &amp; Mötley Crüe.
Dzięki wzrastającej popularności, Steel Panther zostali zaproszeni przez Def Leppard do towarzyszenia im razem z Mötley Crüe jako Goście Specjalni na Mirrorball Tour w grudniu 2011.
The Forum /Guns N' Roses.
Dokładnie tydzień po zakończeniu UK arena tour w Londynie z Def Leppard i Mötley Crüe, Steel Panther otwierali swoim występem The Forum grając przed Guns N’ Roses 21 grudnia 2011.
Soundwave/Revolution.
11 maja 2011 Steel Panther ogłosili, że będą występować na scenie głównej festiwalu Soundwave Revolution (obok Van Halen), jednak wydarzenie zostało odwołane z powodu zbyt małej sprzedaży biletowej. W rzeczywistości perkusista Stix Zadinia był odpowiedzialny za opublikowanie na swoim koncie na Twitterze wpisu: „Soundwave resolution odwołany. Jestem zdruzgotany” na miesiąc przed wydarzeniem. Wiadomość zszokowała fanów i wywołała olbrzymią debatę. W końcu kapela została oskarżona o zniszczenie festiwalu.
European Tour 2012.
Trasa została zwieńczona olbrzymim sukcesem. Większość koncertów zagrali w Niemczech

</doc>
<doc id="2601843" url="https://pl.wikipedia.org/wiki?curid=2601843" title="Memoriał Huberta Jerzego Wagnera 2005">
Memoriał Huberta Jerzego Wagnera 2005

Memoriał Huberta Jerzego Wagnera 2005 – 3. edycja turnieju siatkarskiego odbyła się w dniach 12–14 sierpnia 2005 roku w Olsztynie i w Iławie.

</doc>
<doc id="2601845" url="https://pl.wikipedia.org/wiki?curid=2601845" title="Franciszek Salezy Gordon">
Franciszek Salezy Gordon

Franciszek Salezy Gordon herbu Bydant (ur. w 1756 roku w Krakowie) – pułkownik wojsk koronnych w 1792 roku, członek konfederacji targowickiej, właściciel Osiemborowa i Żelaznej w ziemi czerskiej. 
Żonaty z Marianną z Sapieńskiech miał syna Karola i córkę Urszulę.

</doc>
<doc id="2601848" url="https://pl.wikipedia.org/wiki?curid=2601848" title="Alvaro Bautista">
Alvaro Bautista



</doc>
<doc id="2601849" url="https://pl.wikipedia.org/wiki?curid=2601849" title="Memoriał Huberta Jerzego Wagnera 2004">
Memoriał Huberta Jerzego Wagnera 2004

Memoriał Huberta Jerzego Wagnera 2004 – 2. edycja turnieju siatkarskiego odbyła się w dniach 27–31 sierpnia 2004 roku w Olsztynie.

</doc>
<doc id="2601850" url="https://pl.wikipedia.org/wiki?curid=2601850" title="Linatyna">
Linatyna

Linatyna – organiczny związek chemiczny z grupy α-aminokwasów, pochodna proliny, antagonista witaminy B6. Jest pierwszym występującym naturalnie kwasem z ugrupowaniem hydrazynowym, który wykazuje działanie przeciwbakteryjne. Została wyizolowana z lnu zwyczajnego ("Linum usitatissimum").

</doc>
<doc id="2601851" url="https://pl.wikipedia.org/wiki?curid=2601851" title="Memoriał Huberta Jerzego Wagnera 2003">
Memoriał Huberta Jerzego Wagnera 2003

Memoriał Huberta Jerzego Wagnera 2003 – 1. edycja turnieju siatkarskiego odbyła się w dniach 20–22 sierpnia 2003 roku w Olsztynie.

</doc>
<doc id="2601856" url="https://pl.wikipedia.org/wiki?curid=2601856" title="Trypanosoma simiae">
Trypanosoma simiae

Trypanosoma simiae - kinetoplastyd z rodziny świdrowców należący do królestwa protista. Pasożytuje w krwi i wywołuje u świń i wielbłądów zachorowania kończące się śmiercią w ciągu kilku dni. Okres inkubacji choroby to 5 do 15 dni.
Jest przenoszony przez muchy z rodzaju tse-tse takie jak: "Glossina palpalis", "Glossina austeni", "Glossina brevipalpis", "Glossina fusca", "Glossina fuscipleuris", "Glossina longipalpis", "Glossina morsitans", "Glossina pallidipes", "Glossina tabaniformis", "Glossina tachinoides" oraz "Glossina vanhofi".
Występuje na terenie Afryki.

</doc>
<doc id="2601858" url="https://pl.wikipedia.org/wiki?curid=2601858" title="Čirč">
Čirč

Čirč – wieś (obec) na Słowacji położona w kraju preszowskim, w powiecie Lubowla.
Pierwsza pisemna wzmianka o tych terenach pochodzi z roku 1248, gdy wymienione są jako królewski rewir łowiecki. Z 1330 roku pochodzi wzmianka o tutejszym proboszczu Henrichu, wspomniany jest także sam kościół. W 1427 roku Čirč był niezbyt dużą, nieopodatkowaną osadą, w której osiedlali się Rusini.
W 2011 roku wieś liczyła 1240 mieszkańców, w tym 46,9% Słowaków, 44,1% Rusinów, 3,5% Romów.
W miejscowości znajduje się nieczynny przystanek kolejowy.

</doc>
<doc id="2601860" url="https://pl.wikipedia.org/wiki?curid=2601860" title="Tereza Králová">
Tereza Králová

Tereza Králová (ur. 22 października 1989) – czeska lekkoatletka specjalizująca się w rzucie młotem.
Finalistka juniorskich mistrzostw świata z 2008 oraz młodzieżowych mistrzostw Europy z 2011.
Medalistka mistrzostw Czech ma w dorobku dwa złota (Vyškov 2012 i Tábor 2013) srebro (Brno 2011) oraz brąz (Trzyniec 2010).
Reprezentantka kraju w pucharze Europy w rzutach.
Rekord życiowy: 70,21 (18 maja 2013, Kladno).

</doc>
<doc id="2601862" url="https://pl.wikipedia.org/wiki?curid=2601862" title="Stanisław Popławski (rzeźbiarz)">
Stanisław Popławski (rzeźbiarz)

Stanisław Popławski (ur. 4 lipca 1886 w Warszawie, zm. 7 czerwca 1959 w Krakowie) – polski rzeźbiarz, ceramik, profesor ASP w Krakowie. 
Życiorys.
Ukończył szkołę realną w Warszawie, następnie w latach 1901–1906 studiował w warszawskiej Szkole Rysunkowej Wojciecha Gersona oraz prywatnie u Piusa Welońskiego, studia kontynuował również we Florencji (1906). Od 1906 do 1911 studiował rzeźbę w Akademii Sztuk Pięknych w Krakowie, pod kierunkiem Konstantego Laszczki i Alfreda Dauna. W 1913 przebywał w Paryżu i Rzymie. Po powrocie wstąpił do Związku Strzeleckiego „Strzelec”, 5 sierpnia 1914 zgłosił się do oddziału strzeleckiego Legionów Polskich. Następnie został oddelegowany do Intendentury I Brygady w stopniu szeregowca. W drugiej połowie 1916 został przeniesiony do rezerwy, ze względu na zły stan zdrowia.
W latach 1923–1930 pracował jako pedagog w Szkole Sztuk Zdobniczych i Przemysłu Artystycznego w Krakowie. Od 1937 był wykładowcą na ASP w Krakowie, zajmował tam również stanowisko kierownika Zakładu Ceramiki.
11 listopada 1937 otrzymał Krzyż Oficerski Orderu Odrodzenia Polski.
Zmarł 7 czerwca 1959 w Krakowie. Pochowany na Cmentarzu Salwatorskim (sektor SC9-10-10).

</doc>
<doc id="2601866" url="https://pl.wikipedia.org/wiki?curid=2601866" title="Duttonella simiae">
Duttonella simiae

 #PATRZ Trypanosoma simiae

</doc>
<doc id="2601867" url="https://pl.wikipedia.org/wiki?curid=2601867" title="Jekatierina Strokowa">
Jekatierina Strokowa

Jekatierina Strokowa (ur. 17 grudnia 1989 w Lipiecku) – rosyjska lekkoatletka specjalizująca się w rzucie dyskiem. 
Odpadła w eliminacjach podczas juniorskich mistrzostw świata w 2008 roku. Finalistka uniwersjady z 2009 oraz młodzieżowych mistrzostw Europy z 2011. Dziewiąta zawodniczka mistrzostw Europy w Zurychu (2014). Uczestniczka zimowego pucharu Europy w rzutach i meczów międzypaństwowych.
Rekord życiowy: 65,78 (10 maja 2014, Moskwa). 

</doc>
<doc id="2601868" url="https://pl.wikipedia.org/wiki?curid=2601868" title="Dwór w Leszczkowie">
Dwór w Leszczkowie

Leszczków – dwór klasycystyczny z drugiej połowy XVIII wieku, znajdował się około jednego kilometra na zachód od wsi Leszczków (powiat sokalski, województwo lwowskie). 
W 1935 r. do dworu należało 352 hektary gruntów: 269 ha roli, 47 ha lasów, 20 ha łąk, 7 ha pastwisk, 5 ha ogrodów, 3 ha gruntów zabudowanych, 0,7 ha nieurodzajów, 0,3 ha jezior i stawów. Właściciele Leszczkowa posiadali dodatkowo połowę zalesionych przez siebie majątków Skrzynka (460 ha), Delastowice (64 ha) i Wócina (44 ha) położonych w pobliżu Dąbrowy Tarnowskiej.
Historia.
Dwór został wybudowany przez Kaspra Świeżawskiego, herbu Paprzyca i jego syna Michała w drugiej połowie XVIII wieku (zmarli niemal równocześnie przed 1793). W pierwszej połowie XIX wieku właścicielem został Feliks Obertyński, członek Stanów Galicyjskich w latach 1817–1845. Dwór po nim odziedziczył jego syn Wacław. Około 1857 majątek został sprzedany A. Hulimce. W ostatnim dziesięcioleciu XIX wieku majątek ziemski należał do Stanisława Łomnickiego, a przed pierwszą wojną światową do Stefanii Łomnickiej. 11 września 1919 majątek został kupiony przez Romana Żurowskiego i Karolinę z Kraińskich Żurowską od grupy żydowskich finansistów, którzy weszli w posiadanie majątku, gdy Łomniccy nie wywiązali się ze swoich zobowiązań i nie wykupili wystawionych weksli. Na terenie majątku ziemskiego znajdował się młyn, gorzelnia i spichlerz z XVIII w.. Przy dworze Żurowscy wybudowali fabrykę samodziałów (rozbudowana w latach 1935–1937 po pożarze; wybuchł 24 grudnia 1934), która dzięki wysokiej jakości swoich produktów z czystej wełny cieszyła się uznaniem w II RP. W 1944 wojska niemieckie, wycofując się przed nacierającą Armią Czerwoną, podpalili dwór, złożywszy w nim wcześniej nadmiar amunicji. Zabudowania dworskie zostały doszczętnie zniszczone. Ocalał tylko XVIII-wieczny spichlerz i budynek gospodarczy tzw. oficyna południowa.
Opis.
Dwór był parterowy o planie prostokąta ze skrzydłem północnym przylegającym pod kątem prostym, kryty dość wysokim, czterospadowym dachem gontowym. Od strony podjazdu miał portyk o czterech szeroko rozstawionych kolumnach. Na osiach skrajnych portyku stały jeszcze dwie kolumny przyścienne. Portyk wieńczył okazały trójkątny przyczółek z niewielkim oculusem. Gładko tynkowane elewacje budynku dekorowane były jedynie szerokimi pilastrami, umieszczonymi pomiędzy oknami oraz w narożnikach. 
Po prawej stronie dworu, równolegle do jego północnego skrzydła, stała oficyna o planie prostokąta krótkiego, również opilastrowana i pokryta dachem z gontu, w której mieściły się pomieszczenia kuchenne i pralnia. Żurowscy połączyli dwór z tą oficyną i dobudowali nowe skrzydło od strony południowej. Po przebudowie dwór uzyskał plan podkowy. W 1936 zainstalowano wodę bieżącą, łazienkę i wc. 
Przed dworem rozciągał się ogromny kolisty, nie zadrzewiony gazon z klombami kwiatowymi, po bokach i od tyłu park krajobrazowy. Od strony południowej ciągnęła się stara aleja lipowa biegnąca w kierunku wschód-zachód. Na południe od alei znajdowały się dwa ziemne tarasy. Na górnym rosły truskawki, poziomki i pośrodku aleja kwiatów. Na dolnym hodowano róże cukrowe i warzywa. Na samym dole górki znajdowała się łąka i staw.

</doc>
<doc id="2601869" url="https://pl.wikipedia.org/wiki?curid=2601869" title="Trypanosoma ignotum">
Trypanosoma ignotum

 #PATRZ Trypanosoma simiae

</doc>
<doc id="2601872" url="https://pl.wikipedia.org/wiki?curid=2601872" title="Trypanosoma porci">
Trypanosoma porci

 #PATRZ Trypanosoma simiae

</doc>
<doc id="2601873" url="https://pl.wikipedia.org/wiki?curid=2601873" title="Wołodymyr Kuzowlew">
Wołodymyr Kuzowlew

Wołodymyr Andrijowycz Kuzowlew, ukr. Володимир Андрійович Кузовлєв, rus. Владимир Андреевич Кузовлев, "Władimir Andriejewicz Kuzowlew" (ur. 20 maja 1958) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
W 1976 rozpoczął karierę piłkarską w klubie Zoria Woroszyłowgrad. Najpierw występował w drużynie rezerw, a w 1978 debiutował w podstawowym składzie Zorii. W latach 1981-1982 służył w wojskowym klubie SKA Kijów, skąd został zaproszony do Kołosa Pawłohrad. W 1986 powrócił do rodzimej Zorii Woroszyłowgrad, w której zakończył karierę zawodową.
Kariera trenerska.
Po zakończeniu kariery piłkarskiej rozpoczął pracę trenerską. Przez całą swoją karierę pracował w sztabie szkoleniowym kierowanym przez Jurija Pohrebniaka. Najpierw pomagał trenować klub Dynamo Ługańsk. W 1995 razem z Pohrebniakiem przeniósł się do Metałurha Mariupol. W lipcu 1997 po dymisji Pohrebniaka jeden mecz kierował mariupolskim zespołem. Potem pomagał trenować kluby Ełłada-Enerhija Ługańsk, Szachtar Ługańsk, Mołnija Siewierodonieck i Stal Dnieprodzierżyńsk. Od grudnia 2007 do kwietnia 2009 pracował w klubie Helios Charków. W 2011 objął stanowisko głównego trenera FK Stachanow.

</doc>
<doc id="2601874" url="https://pl.wikipedia.org/wiki?curid=2601874" title="Chlorek metylotioninium">
Chlorek metylotioninium



</doc>
<doc id="2601875" url="https://pl.wikipedia.org/wiki?curid=2601875" title="Leszczków (województwo świętokrzyskie)">
Leszczków (województwo świętokrzyskie)

Leszczków – wieś w Polsce położona w województwie świętokrzyskim, w powiecie opatowskim, w gminie Lipnik.
W latach 1975–1998 miejscowość administracyjnie należała do województwa tarnobrzeskiego.
W obszar wsi wchodzą:
Transport i komunikacja.
Wieś położona przy drodze krajowej nr 9, 12 km od Opatowa. Do Sandomierza, odległego o 22 km, prowadzi droga krajowa nr 77.
Historia wsi.
Wieś znana w początkach XIX wieku jako: Leszczków, wieś i folwark.
Położona nad rzeką Opatówką, w powiecie sandomierskim, gmina Lipnik, parafii Malice Kościelne, w odległości 20 wiorst od Sandomierza.

</doc>
<doc id="2601876" url="https://pl.wikipedia.org/wiki?curid=2601876" title="Jekaterina Strokowa">
Jekaterina Strokowa



</doc>
<doc id="2601879" url="https://pl.wikipedia.org/wiki?curid=2601879" title="Trypanosoma rodhaini">
Trypanosoma rodhaini

 #PATRZ Trypanosoma simiae

</doc>
<doc id="2601888" url="https://pl.wikipedia.org/wiki?curid=2601888" title="Erica Moore">
Erica Moore

Erica Moore (ur. 25 marca 1988 w Seymour) – amerykańska lekkoatletka specjalizująca się w biegach średnich.
W 2012 roku zdobyła w Stambule brązowy medal halowych mistrzostw świata. 
Rekordy życiowe w biegu na 800 metrów: stadion – 2:00,05 (21 lipca 2012, Ninove); hala – 1:59,97 (11 marca 2012, Stambuł). 

</doc>
<doc id="2601893" url="https://pl.wikipedia.org/wiki?curid=2601893" title="Oleksandr Nychyporchuk">
Oleksandr Nychyporchuk



</doc>
<doc id="2601896" url="https://pl.wikipedia.org/wiki?curid=2601896" title="Język javindo">
Język javindo

Język javindo – język kreolski powstały na bazie języka niderlandzkiego. Był używany na Jawie w Indonezji. Nazwa powstała z połączenia słów „Java” i „Indo”, niderlandzkiego słowa, które oznacza osobę mieszanego pochodzenia niderlandzko-indonezyjskiego. Gramatyka opierała się na wzorcu jawajskim, a słownictwo na niderlandzkim, ale wymawianym w sposób charakterystyczny dla Jawajczyków. W języku tym, podobnie jak w jawajskim, nie było czasu przeszłego.

</doc>
<doc id="2601898" url="https://pl.wikipedia.org/wiki?curid=2601898" title="Jerzy Szmidt">
Jerzy Szmidt

Jerzy Szmidt (ur. 10 listopada 1939 w Kielcach, zm. 26 sierpnia 1987 w Warszawie) – polski aktor teatralny i filmowy.
Po ukończeniu Państwowej Wyższej Szkoły Teatralnej w 1962 otrzymał angaż w Teatrze Polskim w Bydgoszczy, gdzie grał przez jeden sezon. Kolejne dwa sezony związały go ze sceną Teatru im. Stefana Żeromskiego w Kielcach i jego sceną zamiejscową w Radomiu. W 1966 przeniósł się do Teatru im. Juliusza Słowackiego w Krakowie, gdzie grał sześć sezonów. Od 1972 do tragicznej śmierci w 1987 grał w zespole Teatru Polskiego w Warszawie. Zginął tragicznie w wypadku, został pochowany na cmentarzu Bródnowskim w Warszawie (kw. 13E-II-33).

</doc>
<doc id="2601900" url="https://pl.wikipedia.org/wiki?curid=2601900" title="Trypanosoma brucei">
Trypanosoma brucei



</doc>
<doc id="2601903" url="https://pl.wikipedia.org/wiki?curid=2601903" title="Wolfgang Buwert">
Wolfgang Buwert

Wolfgang Buwert (ur. 1951 w Rheinsbergu) – niemiecki historyk i pedagog, od 1990 przewodniczący Towarzystwa Historycznego we Frankfurcie nad Odrą.
Ukończył germanistykę oraz historię na Uniwersytecie Ernsta Moritza Arndta w Greifswaldzie. Nieprzerwanie od czasu założenia w 1990 przewodniczący Towarzystwa Historycznego we Frankfurcie nad Odrą. Autor publikacji na temat historii Frankfurtu nad Odrą, w tym na temat historii Dammvorstadt, czyli dzisiejszych Słubic. Wieloletni dyrektor szkół we Frankfurcie nad Odrą i w Erkner pod Berlinem.
W lutym 2011 przeszedł na emeryturę. Mieszka we Frankfurcie nad Odrą w dzielnicy Gubener Vorstadt.

</doc>
<doc id="2601905" url="https://pl.wikipedia.org/wiki?curid=2601905" title="Widzialny wszechświat">
Widzialny wszechświat



</doc>
<doc id="2601906" url="https://pl.wikipedia.org/wiki?curid=2601906" title="Jurij Pohrebniak">
Jurij Pohrebniak

Jurij Anatolijowycz Pohrebniak, ukr. Юрій Анатолійович Погребняк, rus. Юрий Анатольевич Погребняк, "Jurij Anatoljewicz Pogriebniak" (ur. 22 czerwca 1959, Ukraińska SRR) – ukraiński trener piłkarski.
Kariera trenerska.
Kariery trenerską rozpoczął w amatorskim zespole Nywa Swatowo grającym w mistrzostwach obwodu ługańskiego. Po dwóch latach pracy przeniósł się na stanowisko dyrektora zespołu Zoria Woroszyłowgrad. Od 1991 prowadził Dynamo Ługańsk. W 1995 razem z piłkarzami przeniósł się do Metałurha Mariupol. W lipcu 1997 po skandalu związanym z pobiciem arbitrów meczu podał się do dymisji i wyjechał za granicę aby uniknąć kary. Na Ukrainie zabroniono mu wykonywać funkcje trenerskie w klubach profesjonalnych, dlatego od 1998 do maja 1999 pomagał Anatolijowi Bajdacznemu trenować rosyjski klub Żemczużyna Soczi. Potem powrócił do Ukrainy, gdzie trenował amatorski zespół Ełłada-Enerhija Ługańsk, Szachtar Ługańsk, Mołnija Siewierodonieck i Stal Dnieprodzierżyńsk. Od grudnia 2007 do kwietnia 2009 był na czele klubu Helios Charków. Wkrótce po tym, w maju 2009 objął stanowisko wiceprezesa Zorii Ługańsk.

</doc>
<doc id="2601907" url="https://pl.wikipedia.org/wiki?curid=2601907" title="Lipszyc">
Lipszyc

Lipszyc, Lipšic, Lipschitz:

</doc>
<doc id="2601908" url="https://pl.wikipedia.org/wiki?curid=2601908" title="Obserwowalny Wszechświat">
Obserwowalny Wszechświat



</doc>
<doc id="2601909" url="https://pl.wikipedia.org/wiki?curid=2601909" title="Dekanat Karwina">
Dekanat Karwina

Dekanat Karwina – jeden z 11 dekanatów tworzących diecezję ostrawsko-opawską Kościoła łacińskiego w Czechach. 
Obejmuje 21 parafii i w części z nich prowadzone są msze w języku polskim dla polskiej mniejszości. Obowiązki dziekana pełni (2011) ks. Martin Pastrňák, proboszcz parafii w Orłowej.
Historia.
Powstał w 1769 na terenie diecezji wrocławskiej z połączenia parafii w Karwinie i Orłowej z dekanatu Frysztat, Szonowa, Polskiej Ostrawy i Racimowa z dekanatu Frydek oraz Cierlicka z dekanatu Cieszyn. W 1770 wszedł w skład wikariatu cieszyńskiego.
Według schematyzmów kościelnych z 1847 i 1848 na dekanat Jabłonków składało 7 parafii i 2 lokalie: Błedowice (z filią w Szumbarku), Karwina (filie w Stonawie i Olbrachcicach), Orłowa (z kaplicą zamkową w Dąbrowie), Polska Ostrawa (z kościołami w Gruszowie i Herzmanicach), Piotrowice (lokalia), Racimów (z filią w Rzepiszczu), Szonów (z lokalią w Pietwałdzie), Sucha (lokalia, z kaplicą w Suchej Górnej i kaplicą zamkową w Suchej Średniej), Cierlicko (z filią w Kościelcu). Większość parafii była polskojęzyczna, językiem czeskim posługiwano się w Polskiej Ostrawie i Racimowie a charakter mieszany miała lokalia w Pietwałdzie.
W 1919 dekanat posiadał 13 parafii i 2 lokalie: Błędowice, Herzmanice, Gruszów, Karwina, Michałkowice, Sucha Średnia (lokalia), Sucha Górna, Orłowa, Pietwałd, Polska Ostrawa, Radwanice, Racimów, Szonów, Stonawa (lokalia), Cierlicko.
Po I wojnie światowej i polsko-czechosłowackim konflikcie granicznym obszar dekanatu znalazł się w granicach Czechosłowacji. Wciąż jednak podległy był diecezji wrocławskiej, pod zarządem nowej instytucji "Książęco-Biskupiego Komisariatu dla Czeskiego Śląska" (, nazywanym także "Komisariatem Wschodniośląskim". Jego siedziba znajdowała się w Karwinie, a pierwszym komisarzem został ks. Stanislav Weissmann (1866-1946) z Morawki, który w 1922 przeprowadził się do Karwiny aby objąć funkcję dziekana.
W 1928 parafie Herzmanice, Gruszów, Michałkowice, Pietwałd, Radwanice, Racimów, Śląska Ostrawa i Szonów zostały przejęte przez nowo utworzony dekanat śląskoostrawski. Tym samym w 1938 dekanat posiadał już tylko 7 parafii: Błędowice, Sucha Górna, Karwina, Orłowa, Sucha Średnia, Stonawa, Cierlicko. 
Kiedy Polska dokonała aneksji tzw. Zaolzia w październiku 1938 powyższe parafie włączono do diecezji katowickiej, a w 1940 z powrotem diecezji wrocławskiej. W międzyczasie przyłączono parafię Pietwałd z dekanatu śląskoostrawskiego oraz Domasłowice z dekanatu frydeckiego, tak więc dekanat karwiński w 1940 składał się z 9 parafii: Błędowice, Domasłowice, Karwina, Sucha Średnia, Sucha Górna, Orłowa, Pietwałd, Stonawa, Cierlicko. W 1947 obszar ten wyjęto ostatecznie spod władzy biskupów wrocławskich i utworzono Apostolską Administraturę w Czeskim Cieszynie podległą Watykanowi. W 1963 r. do dekanatu włączono kolejne parafie dawnego dekanatu Frysztat w tym należącą wcześniej do dekanatu wodzisławskiego parafię w Boguminie. W 1978 obszar Administratury podporządkowany został archidiecezji ołomunieckiej. W 1996 powstała diecezja ostrawsko-opawska, do której odtąd należy dekanat karwiński.
Parafie.
Na terenie dekanatu znajdują się następujące parafie:

</doc>
<doc id="2601911" url="https://pl.wikipedia.org/wiki?curid=2601911" title="1 Batalion Łączności">
1 Batalion Łączności



</doc>
<doc id="2601918" url="https://pl.wikipedia.org/wiki?curid=2601918" title="Dekanat Karniów">
Dekanat Karniów

Dekanat Karniów – jeden z 11 dekanatów tworzących diecezję ostrawsko-opawską Kościoła łacińskiego w Czechach. Obowiązki dziekana pełni (2011) ks. Karel Doležel, proboszcz parafii w Městie Albrechticach.
Dekanat istniał już w 1639. W 1713 obejmował również znajdujące się dziś na terytorium Polski, a po I wojnie śląskiej od 1742 w granicach Prus (zob. dystrykt kietrzański) parafie: Głubczyce, Nowa Cerekwia, Gołuszowice, Równe, Włodzienin, Opawica i Sucha Psina z filiami.
Obejmuje 27 parafii

</doc>
<doc id="2601920" url="https://pl.wikipedia.org/wiki?curid=2601920" title="Paweł Czenpiński">
Paweł Czenpiński



</doc>
<doc id="2601921" url="https://pl.wikipedia.org/wiki?curid=2601921" title="Trypanosoma pecaudi">
Trypanosoma pecaudi

 #PATRZ Świdrowiec nagany

</doc>
<doc id="2601922" url="https://pl.wikipedia.org/wiki?curid=2601922" title="Grajcar (lotnictwo)">
Grajcar (lotnictwo)

Grajcar (lotnictwo) – przyrząd służący do zakotwiczenia samolotu stacjonującego na nieutwardzonej płycie lotniska celem zabezpieczenia go przed silnymi podmuchami wiatru.
Grajcar ma kształt korkociągu zakończonego okiem do przewlekania linki bądź taśmy mocującej, a jednocześnie ułatwiającego wkręcanie w grunt.
Najczęściej w skład zestawu wchodzą trzy sztuki grajcarów wraz z linkami lub taśmami mocującymi zaopatrzonymi w napinacze podobne jak w taśmach transportowych stosowanych w pojazdach ciężarowych.
Samolot zabezpiecza się przed uszkodzeniem przez porywisty wiatr poprzez przymocowanie linkami końcówek skrzydeł i ogona do grajcarów wkręconych w płytę lotniska.

</doc>
<doc id="2601923" url="https://pl.wikipedia.org/wiki?curid=2601923" title="End of Time">
End of Time

End of Time – piosenka amerykańskiej wokalistki Beyoncé Knowles, pochodząca z jej czwartego albumu studyjnego, "4" (2011). Została napisana przez Knowles, Teriusa Nasha, Shea Taylora i Dave’a Taylora, zaś za jej produkcję odpowiadali Knowles, The-Dream, Switch oraz Diplo. Demo utworu, znanego wówczas nieoficjalnie jako „Till the End of Time”, wyciekło do Internetu 20 maja 2011 roku, rodząc spekulacje, iż może on zostać wydany jako drugi singel z płyty, po „Run the World (Girls)” (2011). Jednakże ostatecznie na kolejny singel z "4" wybrany został „Best Thing I Never Had”. W lutym 2012 roku na stronie internetowej wokalistki ogłoszono, że „End of Time” jest piątym singlem promującym album, a jego premiera w Wielkiej Brytanii miała miejsce 22 kwietnia 2012 roku.
Jako utrzymany w szybkim tempie utwór z pogranicza R&amp;B i dance, „End of Time” zawiera wpływy późnej twórczości legendy nigeryjskiej sceny muzycznej, Fela Kutiego; linia basowa kompozycji inspirowana była dokonaniami tegoż multiinstrumentalisty. Piosenka składa się również z elementów Afrobeatu, a jej instrumentacja obejmuje między innymi dźwięki marszowych bębnów, perkusji oraz rogów. Energetyczna instrumentacja „End of Time” przywodzi na myśl podobieństwa do kilku utworów Michaela Jacksona z ery "Off the Wall" (1979-80). „End of Time” została dobrze przyjęta przez krytyków muzycznych, którzy uznali ją za jeden z najlepszych punktów "4", chwaląc tekst piosenki, wokal Knowles, a także chwytliwe beaty.
Tło i nagrywanie.
Knowles wytłumaczyła w jednym z wywiadów, że do nagrania „End of Time” zmotywowało ją bliższe zapoznanie się z twórczością kilku artystów rockowych, których wcześniej widziała na festiwalach muzycznych całego świata. Wokalistka analizowała teksty oraz melodie ich utworów, a także sposób, w jaki łączyli dźwięki różnych instrumentów; „Instrumentacja była po prostu piękna. Poczułam, że potrzebuję w moim repertuarze właśnie takich klasyków”, dodała. Z kolei linia basowa „End of Time” inspirowana była twórczością legendy nigeryjskiej sceny muzycznej, Fela Kutiego. Mówiąc o jego dokonaniach, Beyoncé przyznała, że „docenia to, w jaki sposób ukazywał swoje serce i duszę w muzyce, [...] dzięki czemu można się w niej zatracić”.
„End of Time” został nagrany w nowojorskich MSR Studios, gdzie Knowles przez kilka dni współpracowała z zespołem z "Fela!" – broadwayowskiego musicalu o życiu Kutiego. Jak powiedział Jordan „DJ Swivel” Young, ten okres miał szczególnie ważny wpływ na „Fela Kuti-owski charakter” utworu; jest on wyczuwalny przede wszystkim w bogatej instrumentacji, złożonej między innymi z perkusji i rogów. Tekst utworu został napisany przez Knowles, Teriusa Nasha, Shea Taylora i Dave’a Taylora, podczas gdy za jego produkcję odpowiadali Knowles, The-Dream, Switch oraz Diplo. The-Dream i Switch włączyli do piosenki elementy muzyki elektronicznej, zmodyfikowali fragmenty pierwotnego wokalu, a także wykorzystali syntezatory do nagrania intro.
Wydanie i konkurs na remiks.
Fragmenty „End of Time” wyciekły do Internetu 1 maja 2011 roku, natomiast 20 maja w sieci pojawiło się pełne demo utworu. W międzyczasie, 12 maja, wybrana grupa fanów wokalistki miała okazję przedpremierowo wysłuchać podczas zamkniętego przyjęcia pięciu nowych piosenek Knowles, włączając w to „End of Time”. W tamtym okresie nieoficjalnie utwór nazywano „Till the End of Time”. Kilka stron internetowych, a w tym MTV News, spekulowało, że „End of Time” może być drugim singlem z "4". Jednakże pogłoski te zostały ucięte przez premierę amerykańskiego singla promocyjnego „1+1” 25 maja 2011 roku. Wkrótce Columbia Records oświadczyła, że „1+1” nie zostanie wysłany do rozgłośni radiowych, jako że to „Best Thing I Never Had” został wybrany na kolejny międzynarodowy singel promujący album.
8 lutego 2012 roku za pośrednictwem oficjalnej strony internetowej wokalistki i jednocześnie oświadczenia prasowego Parkwood Entertainment/Columbia Records poinformowano, że „End of Time” zostanie wydany jako piąty singel z "4".
Jeszcze przed premierą singla, Beyoncé, we współpracy ze stroną internetową SoundCloud, zorganizowała konkurs na remiks „End of Time”; mógł w nim uczestniczyć każdy, kto ukończył co najmniej 18 lat. Następnie internauci oddawali głosy w SoundCloud na, ich zdaniem, najlepszą wersję. Konkurs trwał od 8 lutego do 9 marca 2012 roku; w sumie otrzymano ponad trzy tysiące zgłoszeń. 50 remiksów, które zdobyły najwięcej głosów od użytkowników SoundCloud przeszło do kolejnego etapu, w którym międzynarodowy panel jurorski wybrał ostatecznego triumfatora. W skład tego grona wchodziła Knowles, brytyjska artystka Isabella Summers z Florence and the Machine, holenderski producent i DJ Afrojack, polski duet DJ-ów i producentów WAWA, nowojorski DJ Jus-Ske, a także nagrodzony Oscarem kompozytor i producent Giorgio Moroder. 17 kwietnia 2012 roku ogłoszono oficjalnie, że zwycięzcą konkursu jest Polak, Radzimir Dębski, uczestniczący z kompetencji pod pseudonimem Jimek; w ramach nagrody otrzymał 4 tysiące dolarów, zaś jego remiks ukazał się ponadto na minialbumie "".
Kompozycja.
„End of Time” to utrzymany na pograniczu R&amp;B i dance utwór o szybkim tempie, który zawiera ponadto elementy Afrobeatu, Latin jazzu oraz funku. Od strony muzycznej, utwór opiera się przede wszystkim na dźwiękach instrumentów dętych blaszanych, w tym marszowych bębnów i perkusji, a także gitary basowej, trąbek, rogów, puzonu, saksofonu tenorowego, altowego i barytonowego. Jak zauważa AOL, instrumentacja perkusyjna oraz beaty utworu dostarczają mu wysokiego poziomu energii. James Dihn z MTV News uznał, że „End of Time” stanowi spuściznę twórczości Destiny’s Child, głównie dzięki rapowo-wokalnemu stylowi, jaki prezentuje w nim Knowles, i który zbliżony jest do charakteru utworu „Say My Name” (2000) formacji.
Charley Rogulewski z AOL Music skomentował, że „End of Time” nawiązuje do twórczości Quincy’ego Jonesa oraz Michaela Jacksona z początków lat 80., a zwłaszcza utworu „Off the Wall”. Podobną opinię wyraził Brad Wete z "Entertainment Weekly", który z kolei uznał, że rytmiczna aranżacja „End of Time” przypomina inną ścieżkę Jacksona, „Wanna Be Startin' Somethin'” (1983). Adam Markovitz z tej samej publikacji zauważył, że styl „End of Time” nawiązuje do dokonań Jacksona z ery "Off the Wall" (1979-80), zaś beaty utworu przywodzą na myśl podobieństwa do twórczości wokalisty Bo Diddleya.
Przyjęcie.
Odbiór krytyków.
„End of Time” został generalnie dobrze przyjęty przez krytyków muzycznych, którzy chwalili jego produkcję, a zwłaszcza beaty; wielu z nich wyróżniło utwór jako jeden z najmocniejszych punktów albumu. Lewis Corner z Digital Spy przyznał piosence maksymalną ocenę, uznając ponadto, że „End of Time” „jest jedną z najbarwniejszych i najbardziej radosnych kompozycji w twórczości Bey”. Joanne Dorken z MTV UK stwierdziła, że rytm piosenki czyni ją „szalenie chwytliwą” i zarazem „pozostającą w pamięci”; recenzję zakończyła słowami, że „End of Time” jest „gwarantowanym wypełniaczem parkietów”. Z kolei Erika Ramirez z magazynu "Billboard" nazwała „End of Time” „utworem uzależniającym”. Craig Jenkins z "Prefix Magazine" wyróżnił „End of Time” jako jeden z najlepszych elementów "4", opisując go jako „radośnie żwawą kolizję Afrobeatu i Latin jazzu”. Matthew Perpetua z magazynu "Rolling Stone" uznał, że „End of Time” jest jednym z najbardziej ciekawych i ekscytujących ścieżek na "4"; podkreślił on jednocześnie występowanie „miłosnego, słodkiego tekstu na tle ekstatycznej, wypełnionej beatami aranżacji muzycznej”.
Charley Rogulewski z AOL Music napisał, że „End of Time” wykorzystuje „post-apokaliptyczny wydźwięk” „Run the World (Girls)”, jednakże „ze znacznie większą oryginalnością”. Pochwalił on ponadto sposób, w jaki „marszowy, militarny beat towarzyszy słodkiemu tekstowi”. Priya Elan z "NME" uznał, że „przebiegła, podstępna linia basowa”, przypominająca twórczość Lauryn Hill, „stanowi perfekcyjny balans wobec nieznośnych militarnych bębnów”. Dodał ponadto, że „piosenka przypomina słuchaczom, iż Knowles jest dość niezwykłą wokalistką”. Jody Rosen z "Rolling Stone" stwierdziła, że „End of Time” w jasny sposób ukazuje, iż Fela Kuti był wielką inspiracją dla Knowles podczas produkcji "4". Greg Kot z "Chicago Tribune" skomentował, że „End of Time” brzmi niczym dzieło „szalonego naukowca”. Chris Coplan z witryny internetowej Consequence of Sound uznał „End of Time” za „wspaniały utwór, który doskonale pasowałby do broadwayowskich musicali”. Ricky Schweitzer z One Thirty BPM zauważył, że „End of Time” odświeża „ten rodzaj pokazu kobiecej siły”, z którym Knowles zwykła eksperymentować jako członkini Destiny’s Child. Z drugiej strony, Claire Suddath z magazynu "Time" uznała, że piosenka brzmi niczym „krzyki [Knowles], nagrane ze wsparciem licealnej grupy acapella, a następnie opublikowane w serwisie YouTube”.
"The Village Voice" umieścił „End of Time” na 343. miejscu listy najlepszych utworów popowych i jazzowych 2011 roku.
Odbiór komercyjny.
Jeszcze przed premierą jako singel, „End of Time” uplasował się na 62. miejscu UK Singles Chart oraz na 20. pozycji UK R&amp;B Chart w wydaniu z 4 lipca 2011 roku. Debiut ten był możliwy dzięki 4 488 cyfrowych kopii utworu, które rozeszły się w Wielkiej Brytanii w premierowym tygodniu "4". Piosenka zadebiutowała na 26. miejscu południowokoreańskiego notowania South Korea Gaon International Singles Chart, jako że w tygodniu kończącym się 2 lipca 2011 roku znalazła 18 222 nabywców. W wydaniu z 16 lipca 2011 roku „End of Time” zadebiutował na 13. pozycji "Billboard" Bubbling Under Hot 100 Singles.
Wykonania na żywo.
Beyoncé wykonała „End of Time” po raz pierwszy na żywo 20 czerwca 2011 roku podczas koncertu w Palais Nikaia, we francuskiej Nicei. Utwór był następnie częścią set listy w ramach jej występu na Glastonbury Festival, który miał miejsce 26 czerwca. Ubrana w cekinowy, złoty żakiet, wokalistka zaśpiewała „End of Time” przed ponad 175 tysiącami fanów. Zapis wykonania „End of Time” z Glastonbury Festival został tej samej nocy wyświetlony podczas odbywającej się w Stanach Zjednoczonych gali BET Awards 2011.
Utwór grany był podczas wszystkich czterech koncertów w ramach rewii 4 Intimate Nights with Beyoncé, która w sierpniu 2011 roku odbyła się w nowojorskiej Roseland Ballroom. Jon Caramanica z dziennika "The New York Times" napisał, że „'End of Time’ był jednym z najważniejszych momentów rewii, [...] z powalającym wokalem i elektryzującą harmonią”. Podobnie, Brad Wete z "Entertainment Weekly" wyróżnił wykonanie „End of Time” jako jedną z ozdób wieczoru. Jozen Cummings z "The Wall Street Journal" skomentował, że „kiedy [Knowles] przeszła do szybkich utworów pokroju ‘End of Time’, scenę opanowała jej wirtuozowska zdolność do wykonywania skomplikowanych choreografii bez najmniejszego załamania wielkiego głosu”. Dan Aguiliante z "New York Post" pochwalił wykonanie piosenki, zauważając, że Beyoncé „błyszczała” podczas „End of Time”. Nekesa Mumbi Moody z ABC News opisała wykonanie „End of Time” jako „zaraźliwe”. Echoing Cummings’ sentiments, Mike Wass z witryny internetowej Idolator zauważył, że „Countdown” i „End of Time” zebrały największy aplauz zgromadzonej publiczności. Z kolei Joycelyn Vena z MTV News podsumowała, że „wykonania szybkich, tanecznych ścieżek pokroju ‘Party’, ‘Countdown’, ‘End of Time’ i 'Run the World (Girls)' w pełni ukazały rangę Knowles jako artystki, która potrafi śpiewać i tańczyć na pełnych obrotach przez całą noc”.
Wideoklip koncertowy.
Koncertowa wersja „End of Time” z DVD "" miała premierę w Internecie 16 listopada 2011 roku. W wersji DVD, wykonanie utworu podczas rewii 4 Intimate Nights with Beyoncé zostało połączone z wykonaniami „End of Time” z Glastonbury Festival oraz O2 Shepherds Bush Empire.
Flash mob.
18 lipca 2011 roku grupa fanów Beyoncé zorganizowało flash mob w sklepie sieci Target, gdzie ekskluzywną premierę miała edycja deluxe "4". Prowadzeni przez byłego uczestnika programu "American Idol", Todricka Halla, tancerze porzucili swoje czerwone koszyki zakupowe, by wykonać choreografię do „End of Time”, podczas gdy zebrani wokół ludzie zaczęli nagrywać ich występ telefonami komórkowymi. Ekipa, ubrana w czerwone, czarne i białe stroje, powiększała się wraz z kolejnymi wersami utworu, by w końcu objąć kilkadziesiąt osób. Akcja zaimponowała Beyoncé i jej współpracownikom do tego stopnia, że zdecydowali się zamieścić wideo na oficjalnej stronie wokalistki, a sama Knowles nagrała również krótkie wideo, w którym podziękowała Hallowi i wszystkim uczestnikom flash moba.
Autorzy.
Lista autorów zaczerpnięta z książeczki albumowej "4".

</doc>
<doc id="2601924" url="https://pl.wikipedia.org/wiki?curid=2601924" title="Rock Band 2">
Rock Band 2

Rock Band 2 – komputerowa gra muzyczna wyprodukowana przez Harmonix Music Systems i wydana w 2008 roku przez Electronic Arts. Jest to kontynuacja gry komputerowej "Rock Band". Gracz w niej kieruje grupą muzyczną.

</doc>
<doc id="2601925" url="https://pl.wikipedia.org/wiki?curid=2601925" title="Birdy (album Birdy)">
Birdy (album Birdy)

Birdy - debiutancki album Birdy wydany 7 listopada 2011 w Wielkiej Brytanii przez wytwórnię Atlantic Records. Album zawiera covery różnych artystów w wykonaniu piosenkarki. 
Album dotarł do pierwszej piątki oficjalnych notowań w Australii, Belgii, Holandii, Szwajcarii, Irlandii, Nowej Zelandii i Francji. W Polsce płyta zadebiutowała na trzynastej pozycji listy OLiS i osiągnęła status złotej płyty.

</doc>
<doc id="2601927" url="https://pl.wikipedia.org/wiki?curid=2601927" title="Dekanat Mistek">
Dekanat Mistek

Dekanat Mistek – jeden z 11 dekanatów tworzących diecezję ostrawsko-opawską Kościoła łacińskiego w Czechach. Obejmuje 18 parafii. Obowiązki dziekana pełni (2011) ks. Karel Doležel, proboszcz parafii w miejscowości Stará Ves nad Ondřejnicí.
Na terenie dekanatu znajdują się następujące parafie:

</doc>
<doc id="2601928" url="https://pl.wikipedia.org/wiki?curid=2601928" title="Zhou Hang">
Zhou Hang

Zhou Hang (chiń. 週航,; ur. 8 kwietnia 1993 w Harbinie) – chiński narciarz dowolny, specjalizujący się w skokach akrobatycznych. Jak dotąd nie startował na igrzyskach olimpijskich. Na mistrzostwach świata startował dwa razy lecz najlepszy wynik zanotował w Kreischbergu, gdzie zajął 4. miejsce w skokach akrobatycznych. Najlepsze wyniki w Pucharze Świata osiągnął w sezonie 2014/2015, kiedy to zajął 10. miejsce w klasyfikacji generalnej, a w klasyfikacji skoków akrobatycznych był 3.

</doc>
<doc id="2601929" url="https://pl.wikipedia.org/wiki?curid=2601929" title="GKKF">
GKKF



</doc>
<doc id="2601930" url="https://pl.wikipedia.org/wiki?curid=2601930" title="Sonoma Raceway">
Sonoma Raceway

Sonoma Raceway (dawniej Sears Point Raceway i Infineon Raceway) – tor wyścigowy o długości 4,056 km położony niedaleko miasta Sonoma w Kalifornii, na południowym krańcu gór o tej samej nazwie, około 45 km na północ od San Francisco. Odbywa się na nim wiele serii wyścigowych, m.in. NASCAR Sprint Cup Series, IndyCar Series, Ferrari Challenge, AMA Pro Racing, Formula DRIFT, World Touring Car Championship. Ze względu na swoje położenie występują na nim znaczne różnice wysokości. Oprócz standardowej konfiguracji istnieje również wersja NASCAR (3,203 km) i wersja IndyCar/motocyklowa (3,573 km), a także prosty odcinek do wyścigów na 1/4 mili.

</doc>
<doc id="2601931" url="https://pl.wikipedia.org/wiki?curid=2601931" title="Kościół Wniebowzięcia NMP w Łodzi">
Kościół Wniebowzięcia NMP w Łodzi



</doc>
<doc id="2601932" url="https://pl.wikipedia.org/wiki?curid=2601932" title="Dekanat Nowy Jiczyn">
Dekanat Nowy Jiczyn

Dekanat Nowy Jiczyn – jeden z 11 dekanatów tworzących diecezję ostrawsko-opawską Kościoła łacińskiego w Czechach. Obejmuje 27 parafii. Obowiązki dziekana pełni (2011) ks. Alois Peroutka, proboszcz parafii w Nowym Jiczynie.
Na terenie dekanatu znajdują się następujące parafie:

</doc>
<doc id="2601934" url="https://pl.wikipedia.org/wiki?curid=2601934" title="Klasztor Dominikanów w Legnicy">
Klasztor Dominikanów w Legnicy



</doc>
<doc id="2601935" url="https://pl.wikipedia.org/wiki?curid=2601935" title="Juan Carlos Oleniak">
Juan Carlos Oleniak

Juan Carlos Oleniak (ur. 4 marca 1942 w Buenos Aires) – argentyński piłkarz, grający podczas kariery na pozycji napastnika.
Kariera klubowa.
Juan Carlos Oleniak rozpoczął karierę w klubie Racing Club de Avellaneda w 1960. Z Racingiem zdobył mistrzostwo Argentyny w 1961. Sezon 1962 spędził w Argentinos Juniors Buenos Aires, po czym na dwa kolejne lata wrócił do Racingu.
W latach 1965-1970 występował w Chile w Universidad de Chile i Santiago Wanderers. Trzykrotnie w tym okresie zdobywał mistrzostwo Chile w 1965, 1967 i 1968. W 1971 występował w Meksyku w klubie Veracruz. Ostatnim klubem w karierze Oleniaka był San Martín Mendoza, w którym w 1972 zakończył piłkarską karierę. Ogółem w latach 1960-1972 rozegrał w lidze argentyńskiej 70 meczów, w których strzelił 16 bramek.
Kariera reprezentacyjna.
W reprezentacji Argentyny Oleniak zadebiutował w 1962 . W tym samym roku został powołany na Mistrzostwa Świata. Na Mundialu w Chile Oleniak wystąpił w dwóch meczach z Anglią i Węgrami. Ogółem w barwach "albicelestes" wystąpił w 3 meczach.
W 1959 i 1963 Oleniak wystąpił z reprezentacją olimpijską na Igrzyskach Panamerykańskich. W 1960 uczestniczył w Igrzyskach Olimpijskich. Na turnieju w Rzymie wystąpił w trzech meczach grupowych z Danią (bramka), Tunezją(dwie bramki) i Polską(bramka).

</doc>
<doc id="2601936" url="https://pl.wikipedia.org/wiki?curid=2601936" title="Alex MacDowall">
Alex MacDowall

Alexander „Alex” Hay MacDowall (ur. 22 stycznia 1991 w Carlisle) – brytyjski kierowca wyścigowy. Obecnie jeździ w zespole Bamboo Engineering w serii World Touring Car Championship.

</doc>
<doc id="2601937" url="https://pl.wikipedia.org/wiki?curid=2601937" title="Klasztor Franciszkanów w Koszalinie">
Klasztor Franciszkanów w Koszalinie



</doc>
<doc id="2601938" url="https://pl.wikipedia.org/wiki?curid=2601938" title="Pasquale Di Sabatino">
Pasquale Di Sabatino

Pasquale Di Sabatino (ur. 20 stycznia 1988 w Atri) – włoski kierowca wyścigowy. Zdobywca tytułu mistrzowskiego we Włoskiej Formule Junior.

</doc>
<doc id="2601939" url="https://pl.wikipedia.org/wiki?curid=2601939" title="Język petjo">
Język petjo

Język petjo – język kreolski powstały na bazie języka niderlandzkiego, używany przez tzw. Indów, Mulatów niderlandzko-indonezyjskich w dawnych Holenderskich Indiach Wschodnich. Język cechuje się wpływami z niderlandzkiego, jawajskiego i betawi. Jego użytkownicy żyją dzisiaj w Holandii i Indonezji. Przewiduje się, że do końca XXI wieku będzie martwy. Nie jest wzajemnie zrozumiały z javindo.

</doc>
<doc id="2601941" url="https://pl.wikipedia.org/wiki?curid=2601941" title="Marc-Antoine Gagnon">
Marc-Antoine Gagnon

Marc-Antoine Gagnon (ur. 6 marca 1991 w Québecu) – kanadyjski narciarz dowolny. Specjalizuje się w jeździe po muldach.
W zawodach Pucharu Świata zadebiutował 15 stycznia 2011 roku w Mont Gabriel, zajmując dziewiąte miejsce. Tym samym już w swoim debiucie zdobył pierwsze pucharowe punkty. Na podium zawodów tego cyklu po raz pierwszy stanął 18 marca 2012 roku w Megève, kończąc jazdę po muldach na trzeciej pozycji. W zawodach tych wyprzedzili go jedynie Patrick Deneen z USA i kolejny Kanadyjczyk, Mikaël Kingsbury. Najlepsze wyniki w Pucharze Świata osiągnął w sezonie 2011/2012, kiedy to zajął 15. miejsce w klasyfikacji generalnej, a w klasyfikacji jazdy po muldach uplasował się na 5. miejscu.
W 2015 roku wywalczył brązowy medal w muldach podwójnych na mistrzostwach świata w Kreischbergu. Startował także na igrzyskach olimpijskich w Soczi w 2014 roku, gdzie uplasował się na czwartej pozycji w jeździe po muldach. W walce o medal lepszy okazał się tam Rosjanin Aleksandr Smyszlajew. Czwarty w jeździe po muldach Gagnon był też na igrzyskach w Pjongczangu w 2018 roku, tym razem walkę o podium przegrywając z Daichim Harą z Japonii.

</doc>
<doc id="2601944" url="https://pl.wikipedia.org/wiki?curid=2601944" title="Gábor Wéber">
Gábor Wéber

Gábor Wéber (ur. 4 grudnia 1971 w Budapeszcie) – węgierski kierowca wyścigowy. Zdobywca m.in. tytułów mistrzowskich w Renault Clio Cup i SEAT León Eurocup.

</doc>
<doc id="2601945" url="https://pl.wikipedia.org/wiki?curid=2601945" title="Carlos Arangio">
Carlos Arangio



</doc>
<doc id="2601946" url="https://pl.wikipedia.org/wiki?curid=2601946" title="Holendry (powiat pułtuski)">
Holendry (powiat pułtuski)

Holendry – przysiółek wsi Burlaki w Polsce, położony w województwie mazowieckim, w powiecie pułtuskim, w gminie Zatory.
W latach 1975–1998 przysiółek należał administracyjnie do województwa ostrołęckiego.

</doc>
<doc id="2601947" url="https://pl.wikipedia.org/wiki?curid=2601947" title="Alberto Cerqui">
Alberto Cerqui

Alberto Cerqui (ur. 20 czerwca 1992 w Brescii) – włoski kierowca wyścigowy. Zdobywca tytułów mistrzowskich w Formule Azzurra i Superstars Series. Obecnie jest kierowcą zespołu Ebimotors w serii Porsche Carrera Cup Italia.

</doc>
<doc id="2601948" url="https://pl.wikipedia.org/wiki?curid=2601948" title="Festiwal Nowa Muzyka">
Festiwal Nowa Muzyka

Festiwal Nowa Muzyka (Tauron Nowa Muzyka) – festiwal muzyczny, odbywający się w Katowicach, wcześniej także w Cieszynie, prezentujący muzykę z pogranicza jazzu i elektronicznej muzyki tanecznej.
Historia.
Pierwsza edycja festiwalu odbyła się w 2006 roku w Szybie Wilson w Katowicach, dwie kolejne edycje odbyły się w Cieszynie. Od 2009 roku główna lokalizacja festiwalu to tereny byłej Kopalni Węgla Kamiennego w Katowicach. Od początku istnienia festiwal skupiał się na twórczości artystów z pograniczna muzyki elektronicznej, tanecznej i jazzu. W jego ramach wystąpili tacy muzycy jak: Autechre, DJ Krush, Prefuse 73, Jamie Lidell, Amon Tobin, Flying Lotus, Battles, Bonobo czy Fever Ray.
Nagroda "European Festival Awards".
Festiwal trzykrotnie (w 2010, 2012 i 2014 roku) został laureatem nagrody "European Festival Awards" w kategorii "Najlepszy Mały Europejski Festiwal".
Formuła festiwalu.
Od 2009 roku festiwal odbywa się w ciągu kilku dni pod koniec sierpnia. Niezależnie od tego, w różnych miejscach w trakcie roku odbywają się koncerty w ramach cyklu "Before Tauron Nowa Muzyka", które w założeniu mają przygotować słuchaczy do głównego, kilkudniowego wydarzenia.
Lokalizacja.
Po dwóch edycjach zorganizowanych na terenie Doliny Trzech Stawów w Katowicach (lata 2012 - 2013) IX edycja Tauron Festiwalu Nowa Muzyka przeniosła się na teren byłej Kopalni Katowice (KWK "Katowice"), gdzie obecnie znajduje się nowa siedziba Muzeum Śląskiego. Również tam odbyła się jubileuszowa, X edycja festiwalu Tauron Nowa Muzyka 2015 oraz kolejne edycje (lata 2016-2018).

</doc>
<doc id="2601949" url="https://pl.wikipedia.org/wiki?curid=2601949" title="GKKFiT">
GKKFiT



</doc>
<doc id="2601952" url="https://pl.wikipedia.org/wiki?curid=2601952" title="Dekanat Opawa">
Dekanat Opawa

Dekanat Opawa – jeden z 11 dekanatów tworzących diecezję ostrawsko-opawską Kościoła łacińskiego w Czechach. Obejmuje 35 parafii. Obowiązki dziekana pełni (2011) ks. Pavel Cieslar, proboszcz parafii w Březovej.
Dekanat opawski był jednym z najstarszych w diececji ołomunieckiej. Już w 1244 wzmiankowano dziekana opawskiego ("decanus Oppaviensis"). Obejmował pierwotnie znacznie większy obszar, lecz z czasem wydzielały się z niego kolejne dekanaty, np. w 1729 położony dziś w Polsce dekanat Kietrz.
Na terenie dekanatu znajdują się następujące parafie:

</doc>
<doc id="2601955" url="https://pl.wikipedia.org/wiki?curid=2601955" title="Tauron Nowa Muzyka">
Tauron Nowa Muzyka



</doc>
<doc id="2601956" url="https://pl.wikipedia.org/wiki?curid=2601956" title="Ramón Abeledo">
Ramón Abeledo

Ramón Gregorio Abeledo (ur. 29 kwietnia 1937) – argentyński piłkarz, grający podczas kariery na pozycji napastnika.
Kariera klubowa.
Ramón Abeledo rozpoczął karierę w klubie Independiente Avellaneda w 1956. Z Independiente zdobył mistrzostwo Argentyny w 1960. Drugim i ostatnim klubem Abeledo było Boca Juniors, w którym występował w 1964. Z Boca Juniors zdobył mistrzostwo Argentyny w 1964. Ogółem w latach 1956-1964 rozegrał w lidze argentyńskiej 89 meczów, w których strzelił 30 bramek.
Kariera reprezentacyjna.
W reprezentacji Argentyny Abeledo zadebiutował w 1960 . W 1962 został powołany na Mistrzostwa Świata. Na Mundialu w Chile Abeledo był rezerwowym i nie wystąpił w żadnym meczu. Ogółem w barwach "albicelestes" wystąpił w 7 meczach.

</doc>
<doc id="2601957" url="https://pl.wikipedia.org/wiki?curid=2601957" title="Ramón Gregorio Abeledo">
Ramón Gregorio Abeledo



</doc>
<doc id="2601959" url="https://pl.wikipedia.org/wiki?curid=2601959" title="GKKFiS">
GKKFiS



</doc>
<doc id="2601960" url="https://pl.wikipedia.org/wiki?curid=2601960" title="James Nash">
James Nash

James Nash (ur. 16 grudnia 1985 w Milton Keynes) – brytyjski kierowca wyścigowy. Obecnie jeździ w zespole Bamboo Engineering w serii World Touring Car Championship.

</doc>
<doc id="2601961" url="https://pl.wikipedia.org/wiki?curid=2601961" title="Edmond Farhat">
Edmond Farhat

Edmond Y. Farhat (ur. 20 maja 1933 w Ain Kfaa, zm. 17 grudnia 2016 w Rzymie) – libański duchowny katolicki, arcybiskup, nuncjusz apostolski.
Życiorys.
28 marca 1959 otrzymał święcenia kapłańskie.
26 sierpnia 1989 został mianowany przez Jana Pawła II pro-nuncjuszem apostolskim w Algierii, Tunezji i delegatem w Libii oraz arcybiskupem tytularnym "Byblus". Sakry biskupiej 20 października 1989 r. udzielił sam papież.
Następnie reprezentował Stolicę Świętą w Słowenii i Macedonii (1995–2001) oraz w Turcji i Turkmenistanie (lata 2001-2005).
26 lipca 2005 został przeniesiony do nuncjatury w Austrii. 14 stycznia 2009 przeszedł na emeryturę.

</doc>
<doc id="2601962" url="https://pl.wikipedia.org/wiki?curid=2601962" title="Kopaniec (województwo mazowieckie)">
Kopaniec (województwo mazowieckie)

Kopaniec – przysiółek wsi Stawinoga w Polsce, położony w województwie mazowieckim, w powiecie pułtuskim, w gminie Zatory.
W latach 1975–1998 przysiółek należał administracyjnie do województwa ostrołęckiego.

</doc>
<doc id="2601963" url="https://pl.wikipedia.org/wiki?curid=2601963" title="Dekanat Ostrawa">
Dekanat Ostrawa

Dekanat Ostrawa – jeden z 11 dekanatów tworzących diecezję ostrawsko-opawską Kościoła łacińskiego w Czechach. Obejmuje 21 parafii. Obowiązki dziekana pełni (2011) ks. Josef Gazda, proboszcz parafii w Porubie.
Na terenie dekanatu znajdują się następujące parafie:

</doc>
<doc id="2601964" url="https://pl.wikipedia.org/wiki?curid=2601964" title="Mistrzostwa Polski Seniorów w Lekkoatletyce 1963">
Mistrzostwa Polski Seniorów w Lekkoatletyce 1963

39. Mistrzostwa Polski Seniorów w Lekkoatletyce – zawody sportowe, które rozgrywane były w Bydgoszczy na stadionie WKS Zawisza w dniach 23–25 sierpnia 1963 roku.
Podczas mistrzostw Józef Szmidt ustanowił najlepszy wynik w 1963 na świecie w trójskoku, osiągając odległość 16,99 m, o 4 cm mniej od swego rekordu świata z 1960 roku. Rekord Polski ustanowił Wiesław Sarnecki w chodzie na 20 kilometrów wynikiem 1:32:08,2, a wyrównały Elżbieta Szyroka i Barbara Sobotta w biegu na 100 metrów rezultatem 11,4 oraz męska sztafeta 4 × 100 metrów Legii Warszawa czasem 41,4 s (w kategorii rekordów klubowych).
Biegi przełajowe.
36. mistrzostwa Polski w biegach przełajowych rozegrano 21 kwietnia w Puławach. Seniorki rywalizowały na dystansie 1,2 kilometra, a seniorzy na 3 km i 6 km.
Wieloboje.
Mistrzostwa w wielobojach lekkoatletycznych zostały rozegrane 21 i 22 lipca w Łodzi.

</doc>
<doc id="2601966" url="https://pl.wikipedia.org/wiki?curid=2601966" title="Okopy (powiat pułtuski)">
Okopy (powiat pułtuski)

Okopy – przysiółek wsi Śliski w Polsce, położony w województwie mazowieckim, w powiecie pułtuskim, w gminie Zatory.
W latach 1975–1998 przysiółek należał administracyjnie do województwa ostrołęckiego.

</doc>
<doc id="2601972" url="https://pl.wikipedia.org/wiki?curid=2601972" title="Journal of Marriage and Family">
Journal of Marriage and Family

Journal of Marriage and Family – recenzowane czasopismo naukowe zawierające artykuły z dziedziny nauk o rodzinie. Jest wydawane przez Wiley-Blackwell w imieniu National Council on Family Relations.
Czasopismo zostało założone w 1939 roku pod nazwą „Living”. W 1941 roku zmieniło nazwę na „Marriage and Family Living”, a od 1964 roku jest wydawane jako „Journal of Marriage and Family”.
Ukazuje się 5 razy w roku i jest wiodącym czasopismem w swojej dziedzinie. Każde wydanie liczy średnio 284 strony. Jego średni nakład wynosi ponad 6200 egzemplarzy. Do redakcji wysyłanych jest średnio ponad 700 manuskryptów rocznie, z czego około 15% jest publikowanych po co najmniej jednej poprawce.
Na łamach periodyku publikowane są prace teoretyczne, oryginalne, przeglądowe, interpretacyjne, zwięzłe raporty i krytyczne omówienia, dotyczące małżeństwa, bliskich relacji i rodziny. Autorzy artykułów są specjalistami z różnych dziedzin nauki, takich jak: antropologia, ekonomia, socjologia, historia, demografia, psychologia, rozwój człowieka i nauki o rodzinie.
„Journal of Marriage and Family” jest najczęściej cytowanym czasopismem w swojej dziedzinie. Impact factor periodyku za rok 2015 wyniósł 1,873, co uplasowało go na:
Na polskiej liście czasopism punktowanych przez Ministerstwo Nauki i Szkolnictwa Wyższego z 2015 roku „Journal of Marriage and Family” przyznano 45 punktów.

</doc>
<doc id="2601974" url="https://pl.wikipedia.org/wiki?curid=2601974" title="Główny Komitet Kultury Fizycznej">
Główny Komitet Kultury Fizycznej

Główny Komitet Kultury Fizycznej (GKKF) – centralny organ administracji PRL w zakresie kultury fizycznej, sportu i turystyki utworzony 1950.
W 1960 został przemianowany w Główny Komitet Kultury Fizycznej i Turystyki (GKKFiT), który w 1978 podzielono na Główny Komitet Kultury Fizycznej i Sportu (GKKFiS) i Główny Komitet Turystyki. W 1985 obie struktury połączono w Główny Komitet Kultury Fizycznej i Turystyki.
Swoją siedzibę miał w Warszawie i nadzorowany był przez prezesa Rady Ministrów.

</doc>
<doc id="2601975" url="https://pl.wikipedia.org/wiki?curid=2601975" title="Główny Komitet Kultury Fizycznej i Turystyki">
Główny Komitet Kultury Fizycznej i Turystyki

Główny Komitet Kultury Fizycznej i Turystyki (GKKFiT) – organ administracji PRL.
Pierwotnie w 1960 Główny Komitet Kultury Fizycznej został przemianowany w Główny Komitet Kultury Fizycznej i Turystyki. W 1978 GKKFiT został podzielony na Główny Komitet Kultury Fizycznej i Sportu i Główny Komitet Turystyki.
GKKFiT został ponownie utworzony w 1985, gdy scalone zostały Główny Komitet Kultury Fizycznej i Sportu i Główny Komitet Turystyki. W 1988 został zastąpiony przez nowy resort, Komitet ds. Młodzieży i Sportu.

</doc>
<doc id="2601980" url="https://pl.wikipedia.org/wiki?curid=2601980" title="Ja’ir Caban">
Ja’ir Caban

Ja’ir Caban (hebr. "יאיר צבן", ang.: Yair Tzaban, ur. 23 sierpnia 1930 w Jerozolimie) – izraelski polityk i aktywista lewicowy, w latach 1981–1996 poseł do Knesetu, w latach 1992–1996 minister absorpcji imigrantów.
Życiorys.
W czasie wojny o niepodległość Izraela walczył w oddziałach Palmach. Był jednym z założycieli kibucu Cora. Przez wiele lat był nauczycielem w biednych dzielnicach Tel Awiwu. Działał w różnych partiach lewicowych. W 1981 i 1984 uzyskiwał mandat poselski z listy Koalicji Pracy
22 października 1984 wraz z Elazarem Granotem, Chajką Grossman, Amirą Sartani, Wiktorem Szem-Towem i Muhammadem Watadem opuścił Koalicję Pracy zakładając frakcję Mapam i pozostał w niej do końca kadencji.
Jako minister ds. absorpcji imigrantów (w latach 1992–1996) wystarał się o równy status przy imigracji do Izraela dla żydów reformowanych i konserwatywnych. Hebrew Union College przyznał mu z tego powodu doktorat honoris causa. Działa na rzecz rozwoju judaizmu humanistycznego.
Był członkiem partii Merec-Jachad.

</doc>
<doc id="2601987" url="https://pl.wikipedia.org/wiki?curid=2601987" title="Bacillus thuringiensis">
Bacillus thuringiensis

Bacillus thuringiensis (Bt) – Gram-dodatnia bakteria żyjąca w glebie oraz przewodach pokarmowych gąsienic różnych gatunków motyli.
Jest powszechnie stosowana do biologicznego zwalczania szkodników. W procesie tworzenia przetrwalników wiele szczepów Bt wytwarza kryształy z białek nazywanych delta-endotoksynami, które mają działanie owadobójcze. Toksyny te oraz same przetrwalniki są stosowane w rolnictwie jako biopestycydy. W ostatnich latach również geny Bt służące do wytwarzania tych toksyn są używane w modyfikowanych genetycznie roślinach, aby uodpornić je na szkodniki.
Odkrycie.
"B. thuringiensis" został odkryty po raz pierwszy w 1901 przez japońskiego biologa Shigetane Ishiwata. W 1911 "B. thuringiensis" został niezależnie odkryty przez niemieckiego biologa Ernsta Berlinera, który wyizolował go jako przyczynę chorób u gąsienic ciem. W 1976 Robert A. Zakharyan odkrył plazmidy wewnątrz tych bakterii i zasugerował, że biorą one udział w powstawaniu form przetrwalnikowych i tworzeniu kryształów białkowych.
Właściwości owadobójcze.
"B. thuringiensis" jest blisko spokrewniony z żyjącą w glebie bakterią "Bacillus cereus" oraz z "Bacillus anthracis", wywołującą wąglika. Te trzy bakterie różnią się głównie swoimi plazmidami. Podobnie jak pozostałe bakterie tego rodzaju, są aerobami (wymagają dostępu do tlenu) i wytwarzają formy przetrwalnikowe. W procesie ich wytwarzania "B. thuringiensis" tworzy kryształy białek nazywanych delta-endotoksynami. U większości szczepów "B. thuringiensis" geny kodujące te białka zlokalizowane są w plazmidach.
Białka te mają toksyczne działanie dla larw owadów z rzędu motyli (motyle i ćmy), muchówek (muchy i komary), chrząszczy (stonki) i błonkoskrzydłych (pszczoły, osy i mrówki). W przewodzie pokarmowym tych owadów omawiane białka są aktywowane przez proteazy w środowisku zasadowym i po aktywacji wbudowują się w błony komórkowe tkanki nabłonkowej, tworząc kanały jonowe i doprowadzając do śmierci tych komórek. Wywołane tym uszkodzenia tkanki nabłonkowej sprawiają, że bakterie żyjące w przewodzie pokarmowym gąsienicy, takie jak pałeczka okrężnicy, dostają się do jej układu krwionośnego, co prowadzi do jej śmierci w wyniku sepsy.
Zastosowanie w postaci pestycydów.
Przetrwalniki i kryształy białek wytwarzanych przez "B. thuringiensis" są stosowane w rolnictwie do zwalczania owadów od lat 20. XX wieku. Od lat 60. XX wieku zaczęły być sprzedawane jako selektywne insektycydy pod różnymi nazwami handlowymi, m.in. "Dipel," "Thuricide" i "Lepinox". Ze względu na swoją selektywność uznaje się je za przyjazne dla środowiska i mające niewielki wpływ na ludzi i dzikie zwierzęta, w tym owady zapylające. Są nanoszone na rośliny w postaci zawiesiny, poprzez opryskiwanie, gdzie muszą zostać zjedzone przez larwy owadów, aby być skuteczne. Poza ochroną roślin przed szkodnikami stosuje się je również (szczep "Bacillus thuringiensis israelensis") do zwalczania komarów.
Zastosowanie w roślinach modyfikowanych genetycznie.
Belgijska firma Plant Genetic Systems jako pierwsza zastosowała w 1985 geny "B. thuringiensis" do wytworzenia transgenicznej odmiany tytoniu odpornej na szkodniki.
W 1995 ziemniaki z genami Bt zostały zatwierdzone jako bezpieczne przez amerykańską Environmental Protection Agency, stając się pierwszą rośliną uprawną wytwarzającą pestycydy dopuszczoną do sprzedaży w USA. W 1996 w sprzedaży w USA pojawiła się również analogicznie zmodyfikowana kukurydza Bt i bawełna Bt.
W 2006 uprawy genetycznie zmodyfikowanej kukurydzy obejmowały 165 600 km² (11,1% wszystkich upraw kukurydzy), a genetycznie zmodyfikowanej bawełny 115 900 km² (33,6% wszystkich upraw). Zwolennicy tej technologii podkreślali, że przyniesie ona wielkie zyski rolnikom, szczególnie w krajach rozwijających się. Przeciwnicy kwestionowali te zapewnienia. Precyzyjne określenie jej wpływu na sytuację rolników okazało się bardzo skomplikowane ze względu na trudność wyizolowania jej wpływu i zebrania porównywalnych danych przy braku innych zmian (w identycznych warunkach uprawy takich samych odmian, różniących się jedynie obecnością albo brakiem genów Bt). W krajach rozwijających się uprawiana jest głównie transgeniczna bawełna, a ekonomiczne skutki jej uprawiania zostały podsumowane następująco „ogólny wynik podsumowania, choć obiecujący, jest różnoraki. Skutki ekonomiczne są bardzo różne w zależności od roku, typu farmy i położenia geograficznego”.
Zaobserwowano pozytywne skutki dla środowiska w ciągu pierwszych dziesięciu lat uprawiania tych roślin (1996–2005). W jednym z badań stwierdzono zmniejszenie ilości używanych pestycydów o 35 tysięcy ton, co odpowiada ilości, jaka jest stosowana w ciągu roku w całej Unii Europejskiej. Wykorzystując współczynnik oddziaływania na środowisko (EIQ), oceniono, że zastosowanie transgenicznej bawełny i kukurydzy zmniejszyło oddziaływanie na środowisko odpowiednio o 24,3% i 4,6%.
Zalety.
Można wskazać następujące zalety stosowania genów Bt w roślinach zmodyfikowanych genetycznie:
Kwestie bezpieczeństwa.
Badania nad transgenicznymi uprawami pokazują, że są one bezpieczne dla środowiska. Toksyny Bt były używane do zwalczania szkodników we Francji od 1938, a w USA od 1958 i nie stwierdzono ich szkodliwego wpływu na środowisko. Należą one do toksyn bardzo selektywnych i stanowią potencjalne zamienniki dla pestycydów o szerszym działaniu. Nie są szkodliwe dla kręgowców, ponieważ ich działanie wymaga przyłączenia się do odpowiednich białek receptorowych na powierzchni komórek jelitowych owadów. Organizmy, których komórki nie posiadają odpowiednich białek, są niewrażliwe na działanie tych toksyn.
Istnieją badania laboratoryjne wskazujące, że toksyny Bt mogą oddziaływać na inne organizmy, szczególnie te blisko spokrewnione ze zwalczanym szkodnikami. Zwykle jest to skutkiem spożycia przez te organizmy pyłku lub szczątków rośliny zmodyfikowanej genetycznie, bądź owada, który na takiej roślinie żerował. Metodologia tych badań była jednak kwestionowana.
W badaniach przeprowadzonych w 2007 z inicjatywy Greenpeace wykazano, że rośliny posiadające geny Bt mogą powodować niewielkie, ale zauważalne ryzyko uszkodzenia wątroby u szczurów, które je spożywają. Wyniki tych badań zostały uznane za nieistotne przez Europejski Urząd ds. Bezpieczeństwa Żywności. W 2009 ten sam zespół badaczy przedstawił kolejne badania potwierdzające ryzyko toksyczności dla ssaków, ponownie odrzucone przez EFSA. Wyniki uzyskane przez ten zespół sugerują, że toksyny produkowane przez genetycznie zmodyfikowane rośliny są często zmodyfikowane i skrócone w stosunku do oryginałów, co może modyfikować ich działanie w nieprzewidywalny sposób.
Powstawanie odporności.
Ciągła ekspozycja na toksyny wytwarza silną presję selekcyjną na owady, prowadzącą do pojawienia się odmian odpornych na nie. Przykładowo stwierdzono, że owad tantniś krzyżowiaczek uodpornił się na toksyny Bt w postaci zarówno rozpylanej na rośliny, jak i obecnej w roślinach transgenicznych. W listopadzie 2009 badacze z firmy Monsanto potwierdzili pojawienie się w stanie Gudźarat w Indiach larw ciem z gatunku "Pectinophora gossypiella" odpornych na toksyny Bt. W czterech regionach tego stanu uprawy roślin Bt przestały być odporne na szkodniki. Dotyczyło to upraw pierwszej generacji roślin transgenicznych, "Cry1Ac", posiadającej jeden gen z bakterii Bt. W 2011 wykryto w USA stopniowe wykształcanie odporności na toksyny Bt u stonki kukurydzianej, będącej jednym z głównych szkodników upraw kukurydzy w tym kraju.
Jedną z metod ograniczenia rozwoju odporności szkodników jest pozostawianie obszarów pozbawionych toksyn, które umożliwią owadom przetrwanie i odtworzenie swojej populacji. W ten sposób geny odpowiedzialne za odporność mają mniejsze szanse rozpowszechnić się w populacji. Technika ta jest najskuteczniejsza, jeśli geny związane z odpornością są recesywne i osobniki heterozygotyczne (S/s) nie są odporne. Jeśli odporność pojawia się tylko w niewielkim procencie populacji, a populacja osobników nieodpornych jest wystarczająco duża, większość potomków osobników odpornych (S/S) posiada tylko jedną kopię genu odporności i ginie przed osiągnięciem dojrzałości. Aby wykorzystać ten mechanizm, w USA i innych krajach wprowadzono obowiązkowe wydzielanie obszarów uprawy roślin pozbawionych toksyn przy obszarach obsianych roślinami transgenicznymi.
Łączenie obszarów zasiedlanych przez rośliny silnie toksyczne z zasiedlanymi przez nietoksyczne ma jednak swoje ograniczenia. Przykładowo ekspresja genów Bt może być zmienna. Czynniki środowiskowe, takie jak temperatura, mogą wpływać na rozwój rośliny, w szczególności ograniczając ekspresję różnych genów. Udokumentowano zmniejszenie się ekspresji w przypadku roślin rosnących w trudniejszych warunkach, prawdopodobnie spowodowaną metylacją DNA promotora. Takie zmniejszenie ekspresji może ułatwiać wykształcenie odporności u owadów, ponieważ częściowo odporne owady mogą przeżyć i przekazać swoje geny potomstwu. Choć obecność nietoksycznych obszarów okazała się skuteczna w przedłużaniu trwałości upraw Bt, ten sukces jest związany z wieloma czynnikami niezależnymi od tej strategii: małym rozpowszechnieniem genów odporności, kosztem wytworzenia odporności i powszechnością innych roślin, które również stanowiły bezpieczne obszary nietoksyczne.
Pojawianie się nowych szkodników.
Kilka badań potwierdziło gwałtowny wzrost liczebności szkodników innego typu (niewrażliwych na toksyny Bt) w ciągu kilku lat po zastosowaniu upraw Bt. W Chinach rozpowszechnienie się pluskwiaków z rodziny tasznikowatych, żywiących się sokami roślin, na niektórych obszarach „całkowicie zniwelowało zyski ze stosowania bawełny Bt”.
Podobne problemy w Indiach sprawiają mszyce i wełnowcowate.
Kontrowersje.
Toksyczność dla motyli.
Jednym z pierwszych podnoszonych w USA problemów związanych z roślinami Bt była kwestia ich toksyczności dla motyli monarchów. Badania potwierdzające tę toksyczność zostały zakwestionowane, ponieważ pyłek, którymi karmią się te motyle, zawiera o wiele mniej toksyn niż inne tkanki rośliny. Kontrowersje te doprowadziły do kolejnych badań.
Wiarygodność pierwotnych badań została zakwestionowana ze względu na sposób zbierania pyłku. Badacze karmili motyle pyłkiem wymieszanym z fragmentami pręcików, w których stężenie toksyny było wielokrotnie wyższe. Przy innej procedurze zbierania pyłku nie stwierdzono zagrożenia dla monarchów. Zakwestionowano również zagrożenie wynikające z modyfikowania kukurydzy, ponieważ motyle te żerują głównie na roślinach z rodziny trojeściowatych.
Genetyczne zanieczyszczenie środowiska.
W 2001 roku w Nature ukazał się artykuł pokazujący, że geny kodujące toksyny Bt przedostały się do dziko rosnących roślin spokrewnionych z kukurydzą w Meksyku. W kolejnym roku redaktorzy "Nature" przyznali, że „dostępne dowody nie są wystarczające, aby uzasadnić publikację tego artykułu”. Wypowiedź ta wywołała jednak wiele kontrowersji.
W kolejnych latach przeprowadzono szereg badań nad tym zagadnieniem. W 2005 roku ukazały się wyniki badań, które nie wykazały śladów przedostania się genów do środowiska. W 2008 i 2009 roku ukazały się wyniki innych badań, które wykazały takie przedostawanie się.
Metaanaliza wyników różnych badań wykazała przewagę dowodów przemawiających za przedostwaniem się tych genów do środowiska w Meksyku.

</doc>
<doc id="2601988" url="https://pl.wikipedia.org/wiki?curid=2601988" title="Stanley Motta">
Stanley Motta

Stanley Beresford Brandon Motta (ur. 5 października 1915 w Kingston, zm. 22 marca 1993 tamże) – jamajski producent muzyczny, założyciel pierwszego na wyspie studia nagraniowego Motta’s Recording Studio.
Życiorys.
Urodził się i dorastał w stolicy Jamajki w rodzinie Żydów sefardyjskich. Jako nastolatek przyuczał się do zawodu mechanika, praktykując w warsztacie samochodowym wujka. W wieku 16 lat otworzył przy 10C East Street niewielki sklepik z częściami zamiennymi do radioodbiorników. Trzy lata później zdobył rozgłos, jako pierwszy oferując w sprzedaży nowoczesny amerykański system oświetleniowy "Sylvania"; wkrótce mógł sobie pozwolić na przeniesienie sklepu z częściami elektronicznymi do większego lokalu przy 109 Harbour Street. W grudniu 1951 roku na zapleczu stolarni przy 93 Hanover Street zorganizował i wyposażył pierwsze na Jamajce studio nagraniowe, Motta’s Recording Studio, stając się wiodącym wydawcą płyt winylowych z muzyką mento. Kierował działalnością studia do roku 1957, kiedy to zdecydował o jego zamknięciu w związku z malejącą (na rzecz amerykańskiego R&amp;B) popularnością mento. Ponownie skupił się wówczas na rozwoju swojej sieci sklepów elektronicznych, zaś po odsprzedaniu jej w roku 1986 spółce Mussori Ltd przeszedł na emeryturę. Zmarł 22 marca 1993 roku.

</doc>
<doc id="2601992" url="https://pl.wikipedia.org/wiki?curid=2601992" title="Bt toksyny">
Bt toksyny



</doc>
<doc id="2601995" url="https://pl.wikipedia.org/wiki?curid=2601995" title="Dolinka za Mnichem">
Dolinka za Mnichem



</doc>
<doc id="2602006" url="https://pl.wikipedia.org/wiki?curid=2602006" title="Alphons Kowalewski">
Alphons Kowalewski



</doc>
<doc id="2602010" url="https://pl.wikipedia.org/wiki?curid=2602010" title="Gintautas Umaras">
Gintautas Umaras

Gintautas Umaras (ur. 20 maja 1963 w Kownie) – litewski kolarz torowy i szosowy reprezentujący ZSRR, dwukrotny mistrz olimpijski oraz czterokrotny medalista torowych mistrzostw świata.
Kariera.
Pierwszy sukces w karierze Gintautas Umaras odniósł w 1985 roku, kiedy zdobył srebrny medal w indywidualnym wyścigu na dochodzenie podczas mistrzostw świata w Bassano. W wyścigu tym uległ jedynie innemu reprezentantowi ZSRR - Wiaczesławowi Jekimowowi, a bezpośrednio wyprzedził Rolanda Günthera z RFN. Rok później, na mistrzostwach świata w Colorado Springs był drugi indywidualnie, a wspólnie z Jekimowem, Aleksandrem Krasnowem i Wiktorem Manakowem zdobył brązowy medal drużynowo. Na rozgrywanych w 1987 roku mistrzostwach świata w Wiedniu Umaras zdobył indywidualnie złoto wśród amatorów, wyprzedzając Jekimowa i swego rodaka Artūrasa Kasputisa. Największe sukcesy osiągnął jednak na igrzyskach olimpijskich w Seulu 1988 roku, gdzie razem z Jekimowem, Kasputisem, Dmitrijem Nielubinrm i swym bratem - Mindaugasem Umarasem zdobył złoto w drużynie. Na tych samych igrzyskach złoto zdobył także w wyścigu indywidualnym, wyprzedzając Australijczyka Deana Woodsa i Bernda Ditterta z NRD. W wyścigach szosowych jego największe osiągnięcia to zwycięstwa w Tour d'Egypte i Olympia's Tour w 1986 roku oraz Dookoła Grecji w 1988 roku. Wśród profesjonalistów występował w latach 1989-1991, po czym zakończył karierę.

</doc>
<doc id="2602016" url="https://pl.wikipedia.org/wiki?curid=2602016" title="Świdrowiec rodezyjski">
Świdrowiec rodezyjski

Świdrowiec rodezyjski ("Trypanosoma rhodesiense" lub "Trypanosoma brucei rhodesiense") – kinetoplastyd należący do królestwa protista. Osiąga wielkość 15 - 35 μm. Występuje w środkowej i wschodniej Afryce.
Znaczenie medyczne.
Świdrowiec rodezyjski jest pasożytem wywołującym u ludzi śpiączkę afrykańską i przenoszonym przez muchy z rodzaju tse-tse takie jak: "Glossina morsitans", "Glossina pallidipes", "Glossina swynnertoni".
Tereny na których przede wszystkim występuje świdrowiec rodezyjski to sawanny, a głównym rezerwuarem tego pasożyta są: zwierzęta dzikie (antylopy, guźce, lwy, szczury i inne) i hodowlane (bydło, kozy, świnie, owce i inne). 
Choroba wywoływana przez świdrowca rodezyjskiego jest zoonozą i występuje w cyklu enzootycznym, przez co rzadziej przenosi się na człowieka niż śpiączka afrykańska wywoływana przez świdrowca gambijskiego. Pasożytuje we krwi, chłonce i płynie mózgowo-rdzeniowym człowieka w postaci trypomastigota.

</doc>
<doc id="2602018" url="https://pl.wikipedia.org/wiki?curid=2602018" title="Greater Anglia">
Greater Anglia

Abellio Greater Anglia Ltd. – brytyjski przewoźnik kolejowy działający pod marką Greater Anglia, należący do przedsiębiorstwa Abellio, które z kolei jest własnością Nederlandse Spoorwegen. Spółka obsługuje połączenia pasażerskie na terenie regionu East of England oraz Wielkiego Londynu. Siedziba przedsiębiorstwa mieści się w Londynie.
Przedsiębiorstwo rozpoczęło działalność w lutym 2012 roku, zastępując dotychczasowego przewoźnika – National Express East Anglia. Greater Anglia zatrudniała w 2012 roku około 3000 pracowników i obsługiwała około 43 000 połączeń miesięcznie, z których korzystało około 2 000 000 pasażerów tygodniowo.

</doc>
<doc id="2602019" url="https://pl.wikipedia.org/wiki?curid=2602019" title="Trypanosoma rhodesiense">
Trypanosoma rhodesiense

 #PATRZ Świdrowiec rodezyjski

</doc>
<doc id="2602020" url="https://pl.wikipedia.org/wiki?curid=2602020" title="Trypanosoma brucei rhodesiense">
Trypanosoma brucei rhodesiense

 #PATRZ Świdrowiec rodezyjski

</doc>
<doc id="2602031" url="https://pl.wikipedia.org/wiki?curid=2602031" title="London Liverpool Street">
London Liverpool Street



</doc>
<doc id="2602033" url="https://pl.wikipedia.org/wiki?curid=2602033" title="Stanisław Studencki (psycholog)">
Stanisław Studencki (psycholog)

Stanisław Mateusz Studencki (ur. 1883 we Włocławku, zm. 1945) – polski psycholog, psychotechnik, kierownik Zakładu Psychotechnicznego przy Państwowej Szkole Budowy Maszyn.
Po nauce w Instytucie Technologicznym w Petersburgu i studiach na Uniwersytecie w Zurychu uzupełniał studia w Państwowym Instytucie Pedagogicznym. Od 1925 pracował w Państwowej Szkole Budownictwa w Warszawie.
Żonaty z Ludmiłą Bulińską (1879-1951), lekarką. Był wujem Władimira Lindenberga.

</doc>
<doc id="2602034" url="https://pl.wikipedia.org/wiki?curid=2602034" title="Gold Anti-Trust Action Committee">
Gold Anti-Trust Action Committee

Gold Anti-Trust Action Committee, skrót ang. GATA (Stowarzyszenie przeciwko Kartelowi na Rynku Złota) – amerykańska organizacja założona w stanie Delaware w styczniu 1999 roku przez grupę ekonomistów i menedżerów zarządzających funduszami inwestycyjnymi. Założycielami byli Bill Murphy, komentator finansowy oraz Chris Powell, redaktor gazety w Connecticut. Celem stowarzyszenia jest działanie przeciwko zmowie w celu kontrolowania cen i podaży złota przez banki centralne świata.
Głównymi zarzutami stawianymi przez GATA jest podejrzenie, że banki centralne w celu zaniżenia kursu złota na rynkach światowych nie podają prawdziwych danych o ilości zasobów złota w swoich skarbcach. Według danych zebranych przez stowarzyszenie w skarbcach banków centralnych jest o połowę mniej złota (tj. tylko 15 tys. ton zamiast "zaksięgowanych" 30 tys.). Pozostałą część sprzedały lub pożyczyły prywatnym instytucjom finansowym.

</doc>
<doc id="2602035" url="https://pl.wikipedia.org/wiki?curid=2602035" title="Anatolij Szakun">
Anatolij Szakun

Anatolij Dmytrowycz Szakun, ukr. Анатолій Дмитрович Шакун, rus. Анатолий Дмитриевич Шакун, "Anatolij Dmitrijewicz Szakun" (ur. 2 stycznia 1948 w Konstancy, zm. 27 lutego 2020) – ukraiński piłkarz grający na pozycji napastnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Trudowi Rezerwy Ługańsk. Pierwsze trenerzy P.K.Bujanow i B.W.Fomiczew. W 1965 rozpoczął karierę piłkarską w klubie Zoria Ługańsk, a w 1975 zakończył w nim karierę zawodową, wychodząc 119 razy na boisko w koszulce Zorii i strzelając 19 bramek.
Kariera reprezentacyjna.
Występował w juniorskiej reprezentacji ZSRR.
Kariera trenerska.
Po zakończeniu kariery piłkarskiej rozpoczął pracę trenerską. Od 1976 do 2009 pracował z przerwami w Szkole Piłkarskiej Zoria Woroszyłowgrad. W latach 1978-1979, 1981 oraz 1990–1993 pomagał trenować rodzimy klub, a w czerwcu 1993 objął stanowisko głównego trenera Zorii, z którą pracował do kwietnia 1994. Potem pracował w klubach Dynamo Ługańsk (asystent), Awanhard Roweńky i Szachtar Ługańsk.

</doc>
<doc id="2602037" url="https://pl.wikipedia.org/wiki?curid=2602037" title="Stanisław Kostka Krajewski">
Stanisław Kostka Krajewski

Stanisław Kostka Krajewski herbu Trzaska (ur. 1746 - zm. 28 listopada 1801) – instygator koronny w latach 1772-1794, łowczy płocki w latach 1766-1772, starosta gołąbski w 1773 roku, członek konfederacji targowickiej, w 1792 roku był członkiem Komisji Skarbowej Koronnej.
Syn Jana Chryzostoma Krajewskiego kasztelana płockiego. W 1764 roku podpisał elekcję Stanisława Augusta Poniatowskiego. W 1774 roku otrzymał dobra: Żyżyn, Kotliny, Zagrody, Borysów, Strzyżowo i inne. W 1790 roku był członkiem Komisji Porządkowej Cywilno-Wojskowej dla ziemi stężyckiej województwa sandomierskiego.
Żonaty z Franciszką Kluszewską, miał córki Annę i Teresę oraz syna Jana Stanisława (zm. 1794).
Był od 1782 kawalerem Orderu Świętego Stanisława.
Pochowany w katakumbach na cmentarzu Powązkowskim w Warszawie (rząd 68-6).

</doc>
<doc id="2602039" url="https://pl.wikipedia.org/wiki?curid=2602039" title="Iwan Zwaryczuk">
Iwan Zwaryczuk

Iwan Zwaryczuk (ukr. Іван Зваричук; ur. w Białej Cerkwi, zm. 13 września 1939 w rejonie Mienia) – rosyjski, a następnie ukraiński wojskowy, oficer kontraktowy Wojska Polskiego.
Życiorys.
W czerwcu 1914 r. ukończył gimnazjum w Białej Cerkwi. W latach 1915–1916 studiował prawo na Uniwersytecie Kijowskim. Następnie zmobilizowano go do armii rosyjskiej. Na początku lutego 1917 r. ukończył junkierską szkołę kawaleryjską w Jelizawetgradzie. Brał udział w końcowym okresie I wojny światowej. Służył jako chorąży 1 Zaamurskiego pułku konnego. Od końca listopada 1917 r. w stopniu kapitana dowodził sotnią konną, a następnie kureniem piechoty sił zbrojnych Hetmanatu. W armii czynnej Ukraińskiej Republiki Ludowej pełnił funkcję adiutanta w sztabie generalnym. Awansował do stopnia podpułkownika. W listopadzie 1920 wraz z pozostałymi wojskowymi ukraińskimi został internowany w Polsce. Wyjechał do Czechosłowacji, gdzie w 1927 r. ukończył studia agronomiczno-leśne na Ukraińskiej Akademii Gospodarczej w Podebradach. Po powrocie do Polski wstąpił do Wojska Polskiego. Został oficerem kontraktowym w stopniu rotmistrza. W 1938 r. rozpoczął naukę w Wyższej Szkole Wojennej w Warszawie, którą przerwał atak wojsk niemieckich 1 września 1939 r. Iwan Zwaryczuk objął funkcję kwatermistrza Podlaskiej Brygady Kawalerii w Białymstoku. Zginął w rejonie miejscowości Mień 13 września tego samego roku.

</doc>
<doc id="2602040" url="https://pl.wikipedia.org/wiki?curid=2602040" title="Półmaraton Warszawski">
Półmaraton Warszawski

Półmaraton Warszawski – impreza biegowa odbywająca się corocznie od 2006 r. na terenie Warszawy. Organizatorem jest Fundacja „Maraton Warszawski”.
Do 2011 r. sponsorem tytularnym imprezy był Carrefour. 25 marca 2012 r. w ramach 7. Półmaratonu Warszawskiego zostały rozegrane mistrzostwa Polski kobiet w półmaratonie.

</doc>
<doc id="2602043" url="https://pl.wikipedia.org/wiki?curid=2602043" title="Joanna Page">
Joanna Page

Joanna Louise Page (ur. 23 marca 1978 w Treboeth) – brytyjska aktorka telewizyjna i filmowa.
Życiorys.
Pochodzi z Walii. W 1998 została absolwentką londyńskiej Royal Academy of Dramatic Art. Jest żoną brytyjskiego aktora serialowego Jamesa Thorntona. Debiutowała jako aktorka w 1999 na planach filmów telewizyjnych. W 2001 wystąpiła w filmach "Duża mała Ania" i "Z piekła rodem". W 2003 wcieliła się w postać Judy w komedii romantycznej "To właśnie miłość". W latach 2007–2010 grała tytułową rolę Stacey w serialu komediowym "Gavin &amp; Stacey" produkowanym przez BBC. W 2010 prowadził program telewizyjny "My Pet Shame" w stacji Sky1. W tym samym roku została twarzą kampanii reklamowej sieci sklepów kosmetycznych Superdrug.

</doc>
<doc id="2602049" url="https://pl.wikipedia.org/wiki?curid=2602049" title="Iwan Zwaryczyk">
Iwan Zwaryczyk



</doc>
<doc id="2602051" url="https://pl.wikipedia.org/wiki?curid=2602051" title="MKKS Gorzów Wielkopolski">
MKKS Gorzów Wielkopolski

G'Power Gorzów Wielkopolski (dawniej MKKS Gorzów Wielkopolski) – polski klub kajakarski z Gorzowa Wielkopolskiego. Przez rok działał pod nazwą "Międzyszkolny Kajakowy Klub Sportowy Międzyszkolnego Ośrodka Sportowego".
Zawodnicy.
Osiągnięcia: Brązowa medalistka Igrzysk Olimpijskich w Sydney w 2000 roku w parze z Beatą Sokołowską-Kulesza. Mistrzyni świata z 1999 roku, Wicemistrzyni świata w 1999 i 2-krotna brązowa medalistka mistrzostw świata w 1999 roku. Mistrzyni Europy w 1999 i 2000 roku oraz brązowa medalistka mistrzostw Europy w 2000 roku.
Osiągnięcia: 2-krotna brązowa medalistka Igrzysk Olimpijskich w Sydney w 2000 roku i w Atenach w 2004 roku w parze z Anetą Konieczną. Mistrzyni świata z 1999 roku, 4-krotna Wicemistrzyni świata w 1999, 2001 i 2005 roku, 5-krotna brązowa medalistka mistrzostw świata w 1999 i 2003 roku. Mistrzyni Europy w 1999 i 2000 roku.
Osiągnięcia: Mistrzyni świata w 2002 roku, 5-krotna Wicemistrzyni świata w 2001, 2002, 2003 i 2005 roku. 5-krotna brązowa medalistka mistrzostw świata w 1999, 2001, 2003 i 2005 roku. Mistrzyni Europy w 2002, wicemistrzyni Europy w 2001 i 2002 roku oraz brązowa medalistka mistrzostw Europy w 2001 i 2002 roku. Uczestniczka Igrzysk Olimpijskich w Sydney w 2000 roku i w Atenach w 2004 roku.
Osiągnięcia: Mistrzyni świata w 2002 roku, 2-krotna Wicemistrzyni świata w 2001 i 2003 roku, 2-krotna brązowa medalistka mistrzostw świata w 2001 i 2003 roku. 4-krotna brązowa medalistka mistrzostw Europy w 2001, 2002 i 2005 roku. Uczestniczka XXVIII Igrzysk Olimpijskich w Atenach w 2004 roku.
Osiągnięcia: Wicemistrzyni świata z 2003 i 2005 roku. Mistrzyni Europy w 2005 roku i 2-krotna brązowa medalistka mistrzostw Europy w 2002 i 2005 roku. Uczestniczka XXVIII Igrzysk Olimpijskich w Atenach w 2004 roku.
Osiągnięcia: Brązowy medalista mistrzostw Europy w 2004 roku. Uczestnik Igrzysk Olimpijskich w Sydney w 2000 roku i w Atenach w 2004 roku.

</doc>
<doc id="2602053" url="https://pl.wikipedia.org/wiki?curid=2602053" title="Ołeksandr Szakun">
Ołeksandr Szakun

Ołeksandr Dmytrowycz Szakun, ukr. Олександр Дмитрович Шакун, rus. Александр Дмитриевич Шакун, "Aleksandr Dmitrijewicz Szakun" (ur. 10 grudnia 1952 w Krasnodarze, zm. 20 kwietnia 2017 w Ługańsku) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Zoria Ługańsk. Pierwszy trener Borys Fomiczew. W 1969 rozpoczął karierę piłkarską w klubie Zoria Ługańsk, ale nie potrafił przebić się do gwiazdorskiego składu Zorii, dlatego w 1971 odszedł do Chimika Siewierodonieck. W latach 1974-1975 służył w wojskowym klubie SK Czernihów, po czym został piłkarzem Torpedo Taganrog, w którym w 1982 zakończył karierę piłkarską.
Kariera reprezentacyjna.
W latach 1967-1970 występował w juniorskiej reprezentacji ZSRR.
Kariera trenerska.
Po zakończeniu kariery piłkarskiej rozpoczął pracę trenerską. Od 1983 do 2009 pracował z przerwami w Szkole Piłkarskiej Zoria Woroszyłowgrad. W 1997 prowadził rodzimy klub Zoria Ługańsk, ale w końcu roku odszedł z klubu przez konflikt z kierownictwem. W sierpniu 1998 kierował zespołem w jednym meczu na stanowisku głównego trenera Zorii. Od 2010 pracuje w DJuFSz Zoria Ługańsk.

</doc>
<doc id="2602059" url="https://pl.wikipedia.org/wiki?curid=2602059" title="Ałma-Atinskaja">
Ałma-Atinskaja

Ałma-Atinskaja () – stacja moskiewskiego metra linii Zamoskworieckiej położona w południowym okręgu administracyjnym Moskwy w rejonie Bratiejewo, otwarta 24 grudnia 2012 (jest drugą, po Borisowo otwartej 2 grudnia 2011, stacją w tym rejonie). Wyjścia prowadzą na ulice Bratiejewskaja, Paromnaja i Kluczewaja.
Nazwa.
Początkowo stacja miała nosić nazwę Bratiejewo (Братеево). Nazwę tę wcześniej miała też nosić stacja Borisowo. 29 listopada 2011 władze Moskwy zmieniły ją na Ałma-Atinskaja (na cześć dawnej stolicy Kazachstanu). Nową nazwę zaproponowały władze Kazachstanu oferując w zamian nazwanie jednej ze stacji metra w Ałmaty Moskowskaja (Московская). 

</doc>
<doc id="2602061" url="https://pl.wikipedia.org/wiki?curid=2602061" title="Chór mieszany">
Chór mieszany



</doc>
<doc id="2602065" url="https://pl.wikipedia.org/wiki?curid=2602065" title="GATA">
GATA



</doc>
<doc id="2602066" url="https://pl.wikipedia.org/wiki?curid=2602066" title="Jim Thompson">
Jim Thompson

Jim Thompson, właśc. James Myers Thompson (ur. 27 września 1906 w Anadarko, Oklahoma, zm. 7 kwietnia 1977 w Los Angeles) – amerykański pisarz i scenarzysta filmowy oraz telewizyjny. Znany był najbardziej dzięki publikacjom powieści kryminalnych w magazynach pulpowych.
Jest autorem ponad trzydziestu powieści, których część została sfilmowana: Ucieczka gangstera (1972), The Killer Inside Me (1976), Série noire (1979), Coup de Torchon (1981), Naciągacze (1990), The Kill-Off (1990), Po zmroku, kochanie (1990), The Killer Inside Me (2010).

</doc>
<doc id="2602068" url="https://pl.wikipedia.org/wiki?curid=2602068" title="Marta Ingarden">
Marta Ingarden

Marta Ingarden, z domu Bińkowska (ur. 8 września 1921 we Lwowie, zm. 18 stycznia 2009 w Krakowie) – polska inżynier architekt.
Życiorys.
Ukończyła Gimnazjum i Liceum Ogólnokształcące im. Królowej Jadwigi we Lwowie w 1939 r. Rozpoczęła studia na Wydziale Architektury Politechniki Lwowskiej, które kontynuowała w czasie okupacji hitlerowskiej. W 1945 r. podjęła studia na Wydziale Architektury Politechniki Krakowskiej, które ukończyła w 1948 r.
Podjęła pracę jako projektant w Biurze Budowlanym Przemysłu Węglowego w Krakowie, potem w Dyrekcji Zakładu Osiedli Robotniczych, a od 1 stycznia 1950 r. w Centralnym Biurze Projektów i Studiów Budownictwa Osiedlowego ZOR dla miasta Nowa Huta.
Wraz z mężem Januszem Ingardenem zaprojektowała i czuwała nad realizacją wielu budynków Nowej Huty. Między innymi Teatru Kameralnego, który miał być sceną kameralną niezrealizowanego nowohuckiego teatru, oraz budynków S i Z Centrum Administracyjnego Huty im. Lenina. W 1957 wraz z mężem otrzymała nagrodę II stopnia za projekt "gmachu eksperymentalnego" na osiedlu B-32 dziś Osiedle Szklane Domy.
Autorka wielu projektów architektonicznych w Krakowie m.in. (wraz z zespołem) Szpitala im. L. Rydygiera. Poza Krakowem według jej projektów zrealizowano budynki mieszkalne w Polkowicach i na Polanie Szymoszkowej w Zakopanem.
Pogrzeb Marty Ingarden odbył się 24 stycznia 2009 na Cmentarzu Salwatorskim.

</doc>
<doc id="2602076" url="https://pl.wikipedia.org/wiki?curid=2602076" title="Lawa andezytowa">
Lawa andezytowa



</doc>
<doc id="2602078" url="https://pl.wikipedia.org/wiki?curid=2602078" title="Ernesto Brown">
Ernesto Brown

Ernesto Alejandro Brown (ur. 7 stycznia 1885, zm. 12 lipca 1935) – argentyński piłkarz, grający podczas kariery na pozycji pomocnika.
Kariera klubowa.
Ernesto Brown rozpoczął karierę w klubie Alumni AC w 1902. Z Alumni ośmiokrotnie zdobył mistrzostwo Argentyny w 1902, 1903, 1905, 1906, 1907, 1909, 1910 i 1911. Potem występował jeszcze w CA Argentino de Quilmes.
Kariera reprezentacyjna.
W reprezentacji Argentyny Brown występował w latach 1902–1912. W reprezentacji zadebiutował 20 lipca 1902 w wygranym 6-0 meczu z Urugwajem, którym był pierwszym meczem reprezentacji Argentyny w historii. W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Brown wystąpił w obu meczach Argentyny z Chile i Urugwajem. Ogółem w barwach "albicelestes" wystąpił w 13 meczach, w których zdobył bramkę.

</doc>
<doc id="2602079" url="https://pl.wikipedia.org/wiki?curid=2602079" title="Ernesto Alejandro Brown">
Ernesto Alejandro Brown



</doc>
<doc id="2602082" url="https://pl.wikipedia.org/wiki?curid=2602082" title="Luca Bigazzi">
Luca Bigazzi

Luca Bigazzi (ur. 9 grudnia 1958 w Mediolanie) – włoski operator filmowy.
Laureat pięciu nagród David di Donatello za najlepsze zdjęcia (na 14 nominacji) oraz Złotej Oselli dla najlepszego operatora na 55. MFF w Wenecji. Nominowany do Europejskiej Nagrody Filmowej dla najlepszego operatora.

</doc>
<doc id="2602083" url="https://pl.wikipedia.org/wiki?curid=2602083" title="Anatolij Korszykow">
Anatolij Korszykow

Anatolij Mykołajowycz Korszykow, ukr. Анатолій Миколайович Коршиков, rus. Анатолий Николаевич Коршиков, "Anatolij Nikołajewicz Korszykow" (ur. 20 sierpnia 1951 w Woroszyłowgradzie) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Trudowi Rezerwy Ługańsk (trener A.Dawydenko), a potem Zoria Ługańsk (pierwsze trenerzy B.W.Fomiczew i J.A.Dwureczenski). W 1969 rozpoczął karierę piłkarską w klubie Zoria Ługańsk, ale przez wysoką konkurencję nie potrafił przebić się do gwiazdorskiego składu, dlatego występował tylko w drużynie rezerw. W latach 1973-1980 występował w klubach Chimik Siewierodonieck, Szachtior Karaganda, Kuzbass Kemerowo, Gieołog Tiumeń, Chorezm Urgencz i FK Chiwa. W 1980 powrócił do rodzimego Woroszyłowgrada, gdzie potem do 1991 grał w amatorskim zespole Sokił Roweńky do zakończenia kariery piłkarskiej.
Kariera reprezentacyjna.
Występował w juniorskiej reprezentacji ZSRR.
Kariera trenerska.
Jeszcze będąc piłkarzem Sokiłu Roweńky rozpoczął pracę trenerską. Od 1992 do 2000 pomagał trenować rodzimy klub, a od 5 marca do 21 kwietnia oraz od 15 października do 5 listopada 1995 pełnił obowiązki głównego trenera Zorii. Od 1996 pracował z przerwami w Szkole Piłkarskiej Zoria Ługańsk.

</doc>
<doc id="2602101" url="https://pl.wikipedia.org/wiki?curid=2602101" title="Bizant">
Bizant

Bizant, bezant (łac. "bysantius", "besantius" od "Byzantius nummus") – potoczne określenie złotej monety cesarstwa bizantyńskiego; w średniowieczu symbol bogactwa i dobrobytu.
Późna postać bizantyjskiego solida mającego szeroki obieg w Europie od IV do ok. XV wieku. 
Zwłaszcza po pierwszych wyprawach krzyżowych rozpowszechniony w krajach zachodnioeuropejskich włącznie z Anglią. Do pojawienia się florenów (1252) i weneckich dukatów (1284) był podstawową złotą monetą handlową, szczególnie w kontaktach z krajami Bliskiego Wschodu. Decydowała o tym jakość kruszcu monety i jej dość stała waga (przeciętnie 3,2 g). Uważany za „dolar średniowiecza” i oznakę gospodarczego dobrobytu. W krajach wschodniej Słowiańszczyzny spotykany nieczęsto.
Obce naśladownictwa.
Dzięki swej popularności bizant (czasem nazywany też besamt) zyskał w średniowieczu liczne naśladownictwa. Poza arabskimi znane są one przede wszystkim z państw krzyżowców na Bliskim Wschodzie. Niektóre z nich (np. Hrabstwo Trypolisu 1109-1289) emitowały monety ("byzantius Tripolitanicus" albo "besantius stauratus") o mieszanych cechach chrześcijańsko-arabskich. Głównie dla lokalnego handlu bliskowschodniego wypuszczano w pierwszej ćwierci XII wieku tzw. bezanty saraceńskie ("besanti sarracinati") z obustronnymi legendami pseudokufickimi i błędnymi wyobrażeniami arabskimi. Z kolei w latach 1250-59 bito monety z legendami kufickimi, ale swą treścią (tj. datowaniem, symbolem krzyża itp.) propagujące chrześcijaństwo. 
Mianem biały bizant (franc. "bésant blanc") określano w zachodniej Europie monety Królestwa Cypru o niskiej zawartości (próbie) złota.

</doc>
<doc id="2602102" url="https://pl.wikipedia.org/wiki?curid=2602102" title="Carlos Tomás Wilson">
Carlos Tomás Wilson

Carlos Tomás Wilson (ur. 1889 w Rosario, zm. 19 września 1952) – argentyński piłkarz, grający podczas kariery na pozycji bramkarza.
Kariera klubowa.
Carlos Tomás Wilson rozpoczął karierę w klubie San Isidro Buenos Aires w 1907. Z San Isidro trzykrotnie zdobył wicemistrzostwo Argentyny w 1912, 1913 i 1914. Karierę Wilson zakończył w 1916.
Kariera reprezentacyjna.
W reprezentacji Argentyny Wilson występował w latach 1907–1916. W reprezentacji zadebiutował 6 października 1907 w wygranym 2-1 meczu z Urugwajem, którego stawką była Copa Newton. W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Wilson wystąpił w obu meczach Argentyny z Chile i Urugwajem. W 1916 został powołany na pierwszą, już oficjalną edycję Mistrzostw Ameryki Południowej. Na turnieju w Buenos Aires Wilson wystąpił w meczu z Chile, który był jego ostatnim meczem w reprezentacji. Ogółem w barwach "albicelestes" wystąpił w 25 meczach.

</doc>
<doc id="2602105" url="https://pl.wikipedia.org/wiki?curid=2602105" title="Mała Góra (Beskid Mały)">
Mała Góra (Beskid Mały)

Mała Góra (706 m n.p.m.) – niewybitny, zalesiony szczyt usytuowany na zboczu Magurki Wilkowickiej w Beskidzie Małym. Przez szczyt przechodzi czarny szlak z Wilkowic na Magurkę Wilkowicką. Powyżej szczytu znajduje się osada Koleby.

</doc>
<doc id="2602107" url="https://pl.wikipedia.org/wiki?curid=2602107" title="Andranik Toros Ozanian">
Andranik Toros Ozanian



</doc>
<doc id="2602108" url="https://pl.wikipedia.org/wiki?curid=2602108" title="Strangers in the night">
Strangers in the night



</doc>
<doc id="2602109" url="https://pl.wikipedia.org/wiki?curid=2602109" title="Lala-1">
Lala-1

Lala-1 (Latające laboratorium) – polski powojenny samolot doświadczalny zaprojektowany w Instytucie Lotnictwa.
W czerwcu 1971 roku konstruktorzy z Instytutu Lotnictwa zdecydowali o budowie samolotu eksperymentalnego przeznaczonego do badań samolotu rolniczego z zastosowanym silnikiem odrzutowym AI-25. Wyniki z tych badań posłużyły konstruktorom do opracowania koncepcji rolniczego odrzutowca PZL M-15 (Belphegor). Postanowiono wykorzystać układ samolotu dwupłatowego An-2 wersja PZL An-2R przeznaczona jest do prac agrolotniczych. Wykorzystano bez zmian płat, zespół napędowy ASz-62IR, kabinę pilotów i podwozie główne. W konstrukcji skrócono kadłub, z boku zamontowano jeden chwyt powietrza, w końcu kadłuba zamontowano dodatkowy silnik turboodrzutowy AI-25 o ciągu 1470 daN (1500 kG) z silnikiem rozruchowym AI-9. Autorem tego pomysłu był mgr inż. Andrzej Frydrychewicz. Całość kończyła owiewka z laminatu szklano-epoksydowego. Usterzenia były pokryte płótnem. Badano wpływ gazów wylotowych silnika odrzutowego na usterzenie i układ sterowania sterami wysokości i kierunku, oraz na rozpylane chemikalnia w celach ochrony roślin. Projekt konstrukcyjny tego doświadczalnego samolotu i prace nad nim wykonane były przez Ośrodek Płatowców i Wytrzymałości w Instytucie Lotnictwa w 1971 przez zespół pod kierunkiem mgr. inż. Jerzego Świdzińskiego i trwały pół roku. Samolot oblatano 10 lutego 1972 z wykorzystaniem silnika tłokowego. Oblotu dokonał inż. Andrzej Abłamowicz, pilot doświadczalny Instytutu Lotnictwa. Doświadczenia z testów samolotu Lala-1 zostały wykorzystane przy konstruowaniu nowego eksperymentalnego samolotu, oznaczonego LLM-15, który oblatano 30 maja 1973. Silnik odrzutowy uruchomiono w locie 26 kwietnia. Samolot latał z wojskowymi szachownicami, z numerem taktycznym 12832. Po zakończeniu prób został zdemontowany. Wyniki z badań w locie posłużyły do opracowania samolotu M-15. Nie wiadomo, by jakiś fragment konstrukcji był eksponowany w muzeum lotniczym.

</doc>
<doc id="2602111" url="https://pl.wikipedia.org/wiki?curid=2602111" title="Księga przypadków Sherlocka Holmesa">
Księga przypadków Sherlocka Holmesa

Księga przypadków Sherlocka Holmesa (w tomie "Księga przypadków Sherlocka Holmesa") lub Kroniki Sherlocka Holmesa (w tłumaczeniu Adama Brandta) lub Sprawy Sherlocka Holmesa (w tłumaczeniu Ewy Łozińskiej-Małkiewicz) (ang. "The Case-Book of Sherlock Holmes") – zbiór 12 opowiadań o Sherlocku Holmesie autorstwa Arthura Conana Doyle’a, ilustrowanych przez Sidneya Pageta. Pierwsze wydanie ukazało się w czerwcu 1927 roku, w liczbie ponad 15 tys. egzemplarzy.
Lista opowiadań.
Kolejność w nowych wydaniach inna od oryginalnej.
W poszczególnych polskich wydaniach tom opowiadań niekiedy różni się nieco zawartością.

</doc>
<doc id="2602113" url="https://pl.wikipedia.org/wiki?curid=2602113" title="Peyton List (ur. 1998)">
Peyton List (ur. 1998)

Peyton Roi List (ur. 6 kwietnia 1998 na Florydzie) – amerykańska aktorka i modelka. Wystąpiła m.in. w serialach "Jessie", "Obóz Kikiwaka". Ma dwóch braci: Spencera (bliźniak) i Phoenixa, są aktorami i modelami.

</doc>
<doc id="2602115" url="https://pl.wikipedia.org/wiki?curid=2602115" title="Helm Glöckler">
Helm Glöckler

Helm Glöckler, właśc. Helmut Glöckler (ur. 13 stycznia 1909 we Frankfurcie nad Menem, zm. 18 grudnia 1993 tamże) – niemiecki kierowca wyścigowy.

</doc>
<doc id="2602117" url="https://pl.wikipedia.org/wiki?curid=2602117" title="Kroniki Sherlocka Holmesa">
Kroniki Sherlocka Holmesa



</doc>
<doc id="2602118" url="https://pl.wikipedia.org/wiki?curid=2602118" title="Karan Brar">
Karan Brar

Karan Brar (ur. 18 stycznia 1999 w Redmond) – amerykański aktor filmowy i telewizyjny.
Życiorys.
Urodził się w Redmond w stanie Waszyngton. jako syn Jasbinder i Harindera Brara. Przodkowie jego rodziców pochodzili z Indii. Dorastał w Bothell wraz ze starszą siostrą Sabreeną. W trakcie nauki w Cedar Wood Elementary School uczęszczał na warsztaty z gry aktorskiej do szkoły aktorstwa i modelingu Johna R. Powersa w Seattle. W młodym wieku próbował rozpocząć karierę sportową. Został zachęcony przez ojca do rozpoczęcia kariery aktorskiej. Mając 8 lat zadebiutował jako aktor w reklamie telewizyjnej. Był jednym ze współlokatorów zmarłego aktora Camerona Boyce’a i jest aktywnym członkiem fundacji utworzonej na jego cześć.
Biegle mówi językiem angielskim i pendżabskim. Mieszka w Los Angeles.

</doc>
<doc id="2602119" url="https://pl.wikipedia.org/wiki?curid=2602119" title="Helmut Glöckler">
Helmut Glöckler



</doc>
<doc id="2602120" url="https://pl.wikipedia.org/wiki?curid=2602120" title="Jurij Raszczupkin">
Jurij Raszczupkin

Jurij Mychajłowycz Raszczupkin, ukr. Юрій Михайлович Ращупкін, ros. Юрий Михайлович Ращупкин, "Jurij Michajłowicz Raszczupkin" (ur. 31 marca 1939 w Jasynuwatej, w obwodzie donieckim) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
W 1957 rozpoczął karierę piłkarską w amatorskim zespole Łokomotyw Krasnyj Łyman. Potem został powołany do służby w wojsku na Dalekim Wschodzie, gdzie go zauważyli selekcjonerzy Tomicza Tomsk. Następnie na 5 lat związał się z wojskowym klubem SKA Chabarowsk. W 1964 powrócił do Ukrainy, gdzie został piłkarzem Zorii Ługańsk. W 1971 zakończył karierę piłkarską w Chimiku Siewierodonieck.
Kariera trenerska.
Po zakończeniu kariery zawodniczej rozpoczął pracę trenerską. W 1971 pracował w Szkole Piłkarskiej Zoria Woroszyłowhrad, a potem w Internacie Sportowym w Woroszyłowhradzie. W 1974, 1975 i 1980 pomagał trenować Zorię Woroszyłowhrad, a w latach 1982-83 pracował na stanowisku głównego trenera Zorii. Potem ponownie pracował w Szkole Piłkarskiej Zoria Woroszyłowhrad. W 1990 prowadził Szachtar Pawłohrad. W 1991 wyjechał na stałe do Izraela, gdzie początkowo pracował jako kierowca. Potem ponownie trenował miejscową młodzież.

</doc>
<doc id="2602123" url="https://pl.wikipedia.org/wiki?curid=2602123" title="Robotix (film)">
Robotix (film)

Robotix: The Movie (Skalorr - planeta robotów) – amerykański / kanadyjski film animowany oparty na marce zabawek firmy Hasbro, wyprodukowany wspólnie przez wytwórnie Sunbow i Marvel a zanimowany przez japońskie Toei Animation. Film kompiluje 15 odcinków (6-ciominutowych) serii animowanej "Robotix", która była emitowana wcześniej w telewizji.
W grudniu 1989 wyświetlany w kinach w Krakowie.
Wersja polska.
Skalorr - Planeta robotów (Robotix) – wersja wydana na VHS z angielskim dubbingiem i polskim lektorem.

</doc>
<doc id="2602134" url="https://pl.wikipedia.org/wiki?curid=2602134" title="Ręczna wypłata gotówki">
Ręczna wypłata gotówki

Ręczna wypłata gotówki – gotówkowa transakcja bankowa polegająca na wypłacie gotówki przez kasjera z rachunku bankowego posiadaczowi tego rachunku przy użyciu karty płatniczej. Jednak w odróżnieniu od podjęcia gotówki z bankomatu, czynności dokonuje kasjer przy użyciu terminala EFT-POS. Oprócz karty, klient jest zobowiązany do okazania dokumentu tożsamości. Sama transakcja jest potwierdzana kodem PIN lub podpisem składanym na pokwitowaniu.
Nie należy mylić ręcznej wypłaty gotówki z usługą cash back, gdyż w przeciwieństwie do niej:
Ręczna wypłata gotówki zazwyczaj powoduje naliczenie prowizji takiej samej lub wyższej niż przy podjęciu gotówki z bankomatu, o ile takie podjęcie nie jest realizowane w oddziale banku, który wydał kartę. Transakcja tego typu nie uprawnia do okresu bezodsetkowego dla karty kredytowej.
W Polsce usługa jest dostępna głównie w placówkach Poczty Polskiej i agencjach PKO BP.

</doc>
<doc id="2602136" url="https://pl.wikipedia.org/wiki?curid=2602136" title="Skai Jackson">
Skai Jackson

Skai Jackson (ur. 8 kwietnia 2002) – amerykańska aktorka dziecięca.

</doc>
<doc id="2602137" url="https://pl.wikipedia.org/wiki?curid=2602137" title="Soul (ujednoznacznienie)">
Soul (ujednoznacznienie)



</doc>
<doc id="2602147" url="https://pl.wikipedia.org/wiki?curid=2602147" title="Bocha González">
Bocha González



</doc>
<doc id="2602149" url="https://pl.wikipedia.org/wiki?curid=2602149" title="Óscar Mario González">
Óscar Mario González



</doc>
<doc id="2602160" url="https://pl.wikipedia.org/wiki?curid=2602160" title="Trypanosoma evansi">
Trypanosoma evansi



</doc>
<doc id="2602161" url="https://pl.wikipedia.org/wiki?curid=2602161" title="Kevin Chamberlin">
Kevin Chamberlin

Kevin Chamberlin (ur. 25 listopada 1963 w Baltimore) – amerykański aktor teatralny, telewizyjny i filmowy. Występował w roli kamerdynera Bertrama w serialu "Jessie". Był trzykrotnie nominowany do Tony Award i Drama Desk Award za występ w przedstawieniu "Dirty Blonde" (2000), jako Horton w musicalu "Seussical" (2001) i za rolę wujka Festera w scenicznej wersji "Rodziny Addamsów" (2010). W latach 2018–2019 występował na Broadwayu jako Czarnoksiężnik z Oz w musicalu "Wicked".

</doc>
<doc id="2602164" url="https://pl.wikipedia.org/wiki?curid=2602164" title="Remixes &amp; Live">
Remixes &amp; Live

Remixes &amp; Live to remix album brytyjskiego piosenkarza R&amp;B Craiga Davida wydany w 2001 roku przez wytwórnię M6 Interactions. Zawiera on remiksy takich hitów, jak: "7 Days", "Walking Away", "Fill Me In" oraz "Rendezvous", pochodzących z płyty "Born to Do It". Album był sprzedawany w sklepach z czasopismami na terenie Francji.

</doc>
<doc id="2602165" url="https://pl.wikipedia.org/wiki?curid=2602165" title="Wiktor Huriejew">
Wiktor Huriejew

Wiktor Hryhorowycz Huriejew, ukr. Віктор Григорович Гурєєв, ros. Виктор Григорьевич Гуреев, "Wiktor Grigorjewicz Guriejew" (ur. 1937 w Leningradzie, Rosyjska FSRR, zm. 1993 w Ługańsku) – ukraiński piłkarz, grający na pozycji obrońcy, a wcześniej napastnika, trener piłkarski.
Kariera piłkarska.
Kariera klubowa.
Wychowanek FSzM Trudowyje Riezierwy Leningrad. W 1957 rozpoczął karierę piłkarską w klubie Zoria Ługańsk, w którym grał przez 7 lat. W 1964 zakończył karierę zawodową w 3-ligowym zespole Komunareć Komunarsk.
Kariera trenerska.
Po zakończeniu kariery zawodniczej rozpoczął pracę trenerską. W 1964–1965 trenował Szachtar Krasnyj Łucz. Od 1968 do września 1969 prowadził Zorię Ługańsk. W latach 1972-1981 pracował w klubach Chimik Siewierodonieck, Kuzbass Kemerowo, Kubań Krasnodar i Siewier Murmańsk. W 1993 zmarł w Ługańsku.

</doc>
<doc id="2602166" url="https://pl.wikipedia.org/wiki?curid=2602166" title="Wiktor Guriejew">
Wiktor Guriejew



</doc>
<doc id="2602167" url="https://pl.wikipedia.org/wiki?curid=2602167" title="Komintern (ujednoznacznienie)">
Komintern (ujednoznacznienie)



</doc>
<doc id="2602173" url="https://pl.wikipedia.org/wiki?curid=2602173" title="From Refuge to Ruin">
From Refuge to Ruin

From Refuge to Ruin – trzeci album studyjny zespołu Dark Empire, który swoją premierę miał 27 marca 2012.

</doc>
<doc id="2602174" url="https://pl.wikipedia.org/wiki?curid=2602174" title="Sofia Gyllenhielm">
Sofia Gyllenhielm



</doc>
<doc id="2602177" url="https://pl.wikipedia.org/wiki?curid=2602177" title="Zdzisław Dmochowski">
Zdzisław Dmochowski

Zdzisław Ambroży Dmochowski (ur. 7 grudnia 1864 w Kłodnicy, zm. 6 stycznia 1924 w Warszawie) – tytularny generał brygady Wojska Polskiego, doktor medycyny, profesor.
Życiorys.
Urodził się 7 grudnia 1864 w Kłodnicy, w rodzinie Stanisława i Julii z Kempińskich. Absolwent gimnazjum w Siedlcach i Uniwersytetu Warszawskiego. Członek założyciel Towarzystwa Naukowego Warszawskiego w 1907 roku. Pracownik naukowy Uniwersytetu Warszawskiego w latach 1889–1910. Był też profesorem anatomii patologicznej na Uniwersytecie Lwowskim. W połowie 1917 został wybrany dziekanem Wydziału Lekarskiego Uniwersytetu Lwowskiego na rok akademicki 1917/1918. Autor dzieła "Diagnostyka anatomopatologiczna" (I tom ukazał się w roku 1903, II w roku 1909).
Z dniem 1 stycznia 1919 został przyjęty do Wojska Polskiego i mianowany podpułkownikiem lekarzem. Początkowo pełnił służbę na stanowisku prezesa Wojskowej Rady Sanitarnej przy Szpitalu Ujazdowskim w Warszawie. W 1920 przyczynił się do założenia czasopisma Lekarz Wojskowy, w tym samym roku zweryfikowany jako pułkownik ze starszeństwem z 1 czerwca 1919 roku. 27 sierpnia 1921 mianowany kierownikiem oddziału anatomii patologicznej w Wojskowym Instytucie Sanitarnym. 31 października 1923 został przeniesiony w stan spoczynku jako tytularny generał brygady. Mieszkał w Warszawie, gdzie zmarł 6 stycznia 1924. Pochowany na cmentarzu w Tuchowiczu.
Żonaty z Julią z Sosnowskich, z którą miał córkę Marię Ludwikę i syna Zdzisława Włodzimierza.

</doc>
<doc id="2602178" url="https://pl.wikipedia.org/wiki?curid=2602178" title="Plan z Tacubayi">
Plan z Tacubayi

Plan z Tacubayi (hiszp. "Plan de Tacubaya") – meksykański plan polityczny przyjęty 17 grudnia 1857 roku przez przeciwników liberalnego rządu skupionych wokół generała Félixa Maríi Zuloagi (1803–1898).
Przewidywał zniesienie konstytucji z lutego 1857 roku, wprowadzenie dyktatury prezydenta Ignacio Comonforta, a także zwołanie Konstytuanty (w ciągu trzech miesięcy). Mówił również o ochronie przywilejów i pozycji Kościoła katolickiego oraz cenzurowaniu prasy. Spotkał się z entuzjastycznym przyjęciem duchowieństwa, 19 grudnia poparł go także Commonfort. Wystąpienie władz kilku stanów przeciwko zapisom dokumentu z Tacubayi było jedną z przyczyn wybuchu wojny domowej, która trwała do 1861.

</doc>
<doc id="2602180" url="https://pl.wikipedia.org/wiki?curid=2602180" title="Pasi Ahonen">
Pasi Ahonen

Pasi Ahonen (ur. 17 maja 1981 w Lahti) – fiński skoczek narciarski. Reprezentant klubu Lahden Hiihtoseura. Medalista mistrzostw kraju.
Brat Janne Ahonena.
Przebieg kariery.
Jego debiut w zawodach organizowanych przez FIS miał miejsce w grudniu 1997, kiedy trzykrotnie wystąpił w kwalifikacjach do zawodów Pucharu Kontynentalnego w Lahti, lecz ani raz nie wystąpił w konkursie głównym.
9 sierpnia 2000 jedyny raz w karierze wystartował w konkursie Letniego Grand Prix w Kuopio, gdzie zajął 29. miejsce. W ten sposób zdobył dwa punkty do klasyfikacji generalnej cyklu i ostatecznie zajął w niej 56. miejsce. Dwa sezony później w Lahti przystąpił do kwalifikacji do konkursu LGP, ale nie uzyskał awansu do zawodów. 
Pięciokrotnie przystępował do kwalifikacji do zawodów Pucharu Świata, z czego w konkursie głównym wystąpił dwukrotnie, zajmując miejsca w czwartej dziesiątce oraz trzykrotnie nie zdołał się zakwalifikować.
W konkursie Pucharu Kontynentalnego po raz ostatni wystąpił 15 grudnia 2002 w Lahti, gdzie zajął 28. miejsce. Po raz kolejny w międzynarodowych zawodach wystartował prawie 7 lat później. W październiku 2009 uczestniczył w zawodach FIS Cup w Einsiedeln i zajął odpowiednio 22. i 27. miejsce.
Wziął udział w konkursie pożegnalnym swojego brata 9 lipca 2008 i, mimo że od wielu lat nie brał udziału w międzynarodowych zawodach, nie zajął ostatniego miejsca. Wyprzedził Ville Larinto, Ville Kantee i Andreasa Goldbergera
W rozegranych na zakończenie sezonu 2012/2013 mistrzostwach Finlandii uplasował się na 18. miejscu.
Latem 2013 wystąpił w dwóch konkursach cyklu FIS Cup, gdzie zajął 28. i 7. miejsce, oraz w czterech konkursach Letniego Pucharu Kontynentalnego, w których najlepszą uzyskaną przez niego lokatą było 8. miejsce w Kuopio.
Za jego największy sukces na arenie międzynarodowej można uważać zajęcie piątego miejsca w zawodach Pucharu Kontynentalnego w szwedzkim Örnsköldsvik oraz w niemieckiej miejscowości Lauscha w 2001 roku. Na arenie krajowej zdobył jeden medal mistrzostw Finlandii – w sierpniu 2013, wraz z pierwszym zespołem klubu Lahden Hiihtoseura (skakali w nim również Janne Ahonen, Olli Muotka i Ville Larinto), zdobył tytuł mistrza kraju w konkursie drużynowym na skoczni dużej.
W sezonie 2018/2019 był indywidualnym trenerem swojego bratanka Mico Ahonena.

</doc>
<doc id="2602181" url="https://pl.wikipedia.org/wiki?curid=2602181" title="Bogusław Stanisławski">
Bogusław Stanisławski

Bogusław Wacław Stanisławski (ur. 18 czerwca 1930 w Warszawie, zm. 12 września 2019 w Pruszkowie) – polski działacz społeczny zajmujący się prawami człowieka, inicjator i członek władz organizacji pozarządowych, prezes Amnesty International Polska w latach 1999–2001.
Życiorys.
Syn Czesława i Haliny. Ukończył anglistykę na Uniwersytecie Warszawskim, pracował w zawodzie do czasu przejścia na emeryturę. W latach 80. działał w opozycji demokratycznej w ramach „Solidarności”. Współtworzył polski oddział Amnesty International, w latach 90. koordynował jego warszawskie struktury, a od 1999 do 2001 pełnił funkcję prezesa zarządu AI w Polsce. Od 2006 był związany z nowo powstałą Fundacją Inna Przestrzeń, pełnił funkcję przewodniczącego rady tej organizacji. Zajmował się głównie problematyką przestrzegania praw człowieka w Tybecie, m.in. w ramach tzw. Programu Tybetańskiego. Zasiadał też m.in. w radzie Fundacji Otwarty Dialog.
Pochowany na cmentarzu tworkowskim w Pruszkowie.
Odznaczenia.
W 2011 prezydent Bronisław Komorowski odznaczył go Krzyżem Komandorskim Orderu Odrodzenia Polski.

</doc>
<doc id="2602182" url="https://pl.wikipedia.org/wiki?curid=2602182" title="Jurij Sewastjanow">
Jurij Sewastjanow

Jurij Wołodymyrowycz Sewastjanow, ukr. Юрій Володимирович Севастьянов (ur. 7 listopada 1961 w ZSRR) - ukraiński polityk, biznesmen i działacz sportowy, trener piłkarski.
Życiorys.
W 1984 ukończył studia w Państwowym Instytucie Pedagogicznym w Lipiecku. Otrzymał tytuł nauczyciela w.f. W 1991 rozpoczął pracę trenerską pomagając trenować odrodzony klub Dynamo Ługańsk. W 1994 został zaproszony do sztabu szkoleniowego Zorii Ługańsk. Od czerwca 2002 do lipca 2005 pracował na stanowisku prezesa ługańskiego klubu, a 26 września 2003 kierował drużyną jako pełniący obowiązki głównego trenera. Od lipca 2005 do maja 2006 pracował na stanowisku wiceprezesa Zorii.
Członek Partii Regionów. Obecnie kieruje Urzędem Celnym w Ługańsku.

</doc>
<doc id="2602183" url="https://pl.wikipedia.org/wiki?curid=2602183" title="Ratusz (dwutygodnik)">
Ratusz (dwutygodnik)

Ratusz – bezpłatny magazyn wydawany przez władze Warszawy w latach 1992–1998. Ukazywał się z podtytułem "Dwutygodnik (Zarządu) Związku Dzielnic-Gmin Warszawy", a następnie "Magazyn Miasta Stołecznego Warszawy". Zajmował się bieżącymi sprawami miasta, architekturą i urbanistyką, infrastrukturą miejską, historią, kulturą i przyrodą Warszawy oraz problematyką społeczną.
Do niektórych numerów dołączany był dodatek urbanistyczno-architektoniczny "Krajobraz Warszawski".
"Ratusz" otrzymywały Sejm, Senat, urzędy centralne, ambasady, redakcje, biblioteki, księgarnie, muzea i hotele.
Magazyn redagowali: Wanda Kowalska, Krzysztof Kulicz, Jolanta Lewińska, Krzysztof Naumienko, Małgorzata Zdancewicz.

</doc>
<doc id="2602184" url="https://pl.wikipedia.org/wiki?curid=2602184" title="Wyżni Staw Staszica">
Wyżni Staw Staszica



</doc>
<doc id="2602186" url="https://pl.wikipedia.org/wiki?curid=2602186" title="Niżni Staw Staszica">
Niżni Staw Staszica



</doc>
<doc id="2602193" url="https://pl.wikipedia.org/wiki?curid=2602193" title="Ołeksij Czystiakow">
Ołeksij Czystiakow

Ołeksij Ołeksijowycz Czystiakow, ukr. Олексій Олексійович Чистяков, rus. Алексей Алексеевич Чистяков, "Aleksiej Aleksiejewicz Czistiakow" (ur. 3 sierpnia 1974 w Iwanowo, Rosyjska FSRR) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Kołos Nikopol (trenerzy A.Borowykow i I.Błażewski) oraz Internatu Sportowego w Dniepropetrowsku (trener Wołodymyr Kobzariew). W 1992 rozpoczął karierę piłkarską w klubie Dynamo Ługańsk, skąd latem 1994 został zaproszony do Zorii Ługańsk. W 1995 wyjechał do Rosji, gdzie bronił barw klubów Giekris Anapa i Kubań Sławiańsk nad Kubaniem. We wrześniu 1996 został piłkarzem Metałurhu Nowomoskowsk. Latem 1998 przeszedł do klubu Metałurh-2 Zaporoże, ale przez werdykt lekarzy był zmuszony zakończyć karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Najpierw pomagał trenować czwartą i trzecią drużynę Dnipra Dniepropetrowsk. W rundzie wiosennej sezonu 2002/03 objął stanowisko głównego trenera w klubie Stal Dnieprodzierżyńsk. Latem 2003 został zaproszony do sztabu szkoleniowego Zorii Ługańsk, w którym pracował do końca sezonu. Od sierpnia do września 2003 pełnił funkcje głównego trenera Zorii. W 2004 trenował Wuhłyk Dymytrow. Od 2005 do 2014 pracował w Akademii Piłkarskiej Dnipra Dniepropetrowsk. W 2017 stał na czele młodzieżowej drużyny Czornomorca Odessa. Od 30 sierpnia 2017 pełnił obowiązki głównego trenera Czornomorca. Ale już wkrótce, 4 września 2017 został zmieniony na Aleha Dułuba.

</doc>
<doc id="2602195" url="https://pl.wikipedia.org/wiki?curid=2602195" title="Kogutki (Tatry Zachodnie)">
Kogutki (Tatry Zachodnie)

Kogutki – dwie niewielkie turnie w grzbiecie ograniczającym od wschodu Żleb pod Kogutkami w polskich Tatrach Zachodnich. Nieco wyższa turnia północna wznosi się na wysokość 1009 m n.p.m.
Skałki te są odwiedzane przez wspinaczy skalnych, pomimo zakazu wynikającego z przepisów Tatrzańskiego Parku Narodowego. Ich popularność spowodowana jest łatwą dostępnością i bliskością Zakopanego. Wschodnia ścianka północnej turniczki, opadająca do żlebu, liczy sobie około 20 m wysokości i 20 m szerokości, zachodnia jest o połowę niższa. Południowa skałka jest niższa, jej zachodnia ścianka ma 8 m wysokości, wschodnia natomiast jest mało interesująca wspinaczkowo. Władysław Cywiński odnotowuje w swoim przewodniku (1994) łącznie 18 dróg wspinaczkowych na Kogutkach, o trudnościach od III do VIII w skali tatrzańskiej.

</doc>
<doc id="2602211" url="https://pl.wikipedia.org/wiki?curid=2602211" title="Andrzej Janowski (pedagog)">
Andrzej Janowski (pedagog)

Andrzej Janowski, właśc. Alfred Andrzej Janowski (ur. 25 listopada 1935 w Warszawie, zm. 13 grudnia 2020 tamże) – polski pedagog, profesor nauk humanistycznych, wykładowca akademicki, działacz społeczny i harcerski, wiceminister edukacji narodowej w rządzie Tadeusza Mazowieckiego.
Życiorys.
W czasie II wojny światowej jego ojciec prawdopodobnie został rozstrzelany przez Niemców. Po powstaniu warszawskim Andrzej Janowski został wraz z bratem i matką wysiedlony z Warszawy, w późniejszym czasie zamieszkał w Radomiu, gdzie ukończył szkołę średnią.
W 1955 został absolwentem polonistyki na Uniwersytecie Warszawskim. Od tego samego roku pracował w Bibliotece Narodowej. Później był zatrudniony w Warszawskim Okręgu Wojskowym jako sekretarz generała Józefa Kuropieski. Był pracownikiem Ośrodka Badań Psychopedagogicznych przy Głównej Kwaterze ZHP oraz sekretarzem redakcji wydawnictwa „Harcerstwo”. W 1970 na Uniwersytecie im. Adama Mickiewicza w Poznaniu obronił doktorat, a w 1976 na Uniwersytecie Warszawskim uzyskał stopień doktora habilitowanego. W 1988 otrzymał tytuł profesorski w zakresie nauk humanistycznych.
W pracy naukowej specjalizował się w polityce edukacyjnej i teorii wychowania. Zajmował się psychologią społeczną klasy szkolnej, socjologią wychowania oraz metodologią badań pedagogicznych. Jako wykładowca akademicki był związany z Akademią Pedagogiki Specjalnej im. Marii Grzegorzewskiej w Warszawie, kierował Katedrą Polityki Edukacyjnej. Wykładał również na Uniwersytecie w Białymstoku. Zajmował stanowisko profesora zwyczajnego Akademii Humanistyczno-Ekonomicznej w Łodzi. Został też wykładowcą Wydziału Pedagogicznego Wyższej Szkoły Społeczno-Ekonomicznej w Warszawie. Był członkiem Komitetu Nauk Pedagogicznych Polskiej Akademii Nauk. W latach 1977–1989 był kierownikiem Zakładu Psychologii w Instytucie Badań Pedagogicznych, a od 1989 profesorem w IBP.
Przez wiele lat działał w harcerstwie, m.in. jako jeden z pierwszych drużynowych reaktywowanej w 1957 1 Warszawskiej Drużyny Harcerskiej „Czarna Jedynka”, działającej przy VI Liceum Ogólnokształcącym im. Tadeusza Reytana w Warszawie. Został przewodniczącym rady Muzeum Harcerstwa w Warszawie. W okresie PRL współpracował z opozycją demokratyczną, w latach 1980–1981 był ekspertem „Solidarności” w zakresie edukacji, był w grupie inicjatorów Zespołu Oświaty Niezależnej. Od 1980 do 1989 brał aktywny udział w ruchu oświaty niezależnej. Uczestniczył także w przygotowywaniu materiałów dla tzw. stolika edukacyjnego w trakcie obrad Okrągłego Stołu. Pełnił następnie funkcję wiceministra edukacji w rządzie Tadeusza Mazowieckiego. Związany z Fundacją Edukacja dla Demokracji, był przewodniczącym rady nadzorczej tej organizacji. W marcu 2008 powołany w skład Rady Edukacji Narodowej.
Odznaczenia.
W 2011 prezydent Bronisław Komorowski odznaczył go Krzyżem Komandorskim Orderu Odrodzenia Polski. W 2020 pośmiertnie odznaczony Krzyżem Komandorskim z Gwiazdą tego Orderu.
Publikacje.
Autor i współautor publikacji poświęconych kwestiom oświatowym, w tym:

</doc>
<doc id="2602222" url="https://pl.wikipedia.org/wiki?curid=2602222" title="Jean-Claude Kaufmann">
Jean-Claude Kaufmann

Jean-Claude Kaufmann (ur. 12 kwietnia 1948 w Rennes) - socjolog francuski.
Życiorys.
Jean-Claude Kaufmann rozpoczął swoją karierę naukową w 1969 roku. Od 1977 roku pracuje w Ośrodku Badań nad Więziami Społecznymi (Uniwersytet Paris 5 - Uniwersytet Paryski) wchodzącego w skład CNRS - na początku pracował jako adiunkt, obecnie jest dyrektorem badań tego ośrodka i tam również wykłada. Przez wiele lat zajmował się zagadnieniami takimi jak związki par i życie codzienne. Początkowo specjalizował się w socjologii życia codziennego z czasem poszerzając swoje analizy na zagadnienia tożsamości. Jego badania w CNRS dotyczą także takich zagadnień jak socjalizacja i podmiotowość.
Tematy badawcze podejmowane przez Kaufmanna dotyczą społecznych mechanizmów, o których wcześniej niewiele było wiadomo. Zasadniczy przedmiot badań odnosi się zawsze do zagadnienia o znaczeniu ogólnym, stanowi on dopiero punkt wyjścia do szerszych analiz: na przykład badanie intymności w związkach par poprzez analizowanie tego jak pary takie piorą swoją brudną bieliznę ("La Trame conjugale", 1992); socjologiczne badania nad męskimi spojrzeniami na nagie piersi kobiet na plaży ("Corps de femmes, regards d’hommes", 1995); analiza logiki prac związanych z utrzymaniem gospodarstwa domowego w kontekście cielesnym i duchowym ("Le Coeur à l'ouvrage", 1997); badania doszukujące się przyczyn samotnego życia kobiet w "bajce o księciu" ("La Femme seule et le Prince charmant", 1999); rozwój uczucia miłości po "przygodzie łóżkowej" ("Premier matin", 2002).
Kaufmann opracował nowe narzędzia i metody badań socjologicznych. W swej skłonności do konkretyzacji nie sprowadza wszystkiego do empirii. Dane empiryczne, spojrzenie na fakty stanowią dla niego punkt wyjścia do budowania teorii krok po kroku. Taka indukcyjna metoda budowania teorii socjologicznych w przeciwieństwie do klasycznych metod polega na wyprowadzaniu teorii z faktów a następnie na systematycznym jej weryfikowaniu na bieżąco.
W latach 80. i 90. był konsultantem francuskiego Ministerstwa Budownictwa, francuskiego Ministerstwa Kultury, Unii Europejskiej oraz wielu instytucji publicznych i firm prywatnych. Od kilku lat koncentruje się na badaniach naukowych, pisaniu i prezentowaniu wyników swoich badań.

</doc>
<doc id="2602223" url="https://pl.wikipedia.org/wiki?curid=2602223" title="Katowice Szopienice Północne">
Katowice Szopienice Północne

Katowice Szopienice Północne – stacja techniczna (dawniej stacja) w Katowicach, w województwie śląskim, w Polsce, położona pomiędzy ul. Roździeńską i Wałową od północy a placem Ogród Dworcowy od południa, w dzielnicy Szopienice-Burowiec.
Stacja została oddana do użytku w 1868 roku w ramach budowy linii Kolei Prawego Brzegu Odry () od strony z Wrocławia w do Dziedzic. Obecnie przez stację odbywa się wyłącznie ruch pociągów towarowych, natomiast ruch pasażerski przez Katowice Szopienice Północne prowadzony był do 1 kwietnia 1968 roku.
Historia.
Powstanie i eksploatacja stacji.
Północna stacja kolejowa na granicy Roździenia i Szopienic powstała dzięki powołanemu w 1868 roku Towarzystwu Kolei Prawego Brzegu Odry, które kontynuowało prace Kolei Opolsko-Tarnogórskiej. Spółka ta budowała etapami z Wrocławia linię kolejową w kierunku Górnego Śląska od strony północnej (przez Kluczbork, Tarnowskie Góry i Bytom). Linię od strony Chorzowa (Starego) do Szopienic i dalej w kierunku Muchowca otwarto 15 listopada 1868 roku. Linia ta prowadziła dalej do Dziedzic. Łączna długość linii z Wrocławia przez Bytom, Szopienice Północne, Murcki i Pszczynę liczyła 256,97 km. Wraz z tą linią w Szopienicach powstała stacja kolejowa ze dużym budynkiem dworca kolejowego. W 1870 roku pociąg osobowy z Pszczyny do Szopienic docierał do stacji po dwóch godzinach i 16 minutach.
Przez Roździeń i Szopienice już przebiegała natomiast wybudowana wcześniej linia kolejowa Kolei Górnośląskiej, lecz ze względu na konkurencję ze stacji kolei prawoodzrzańskiej również Kolej Górnośląska zdecydowała się na budowę przystanku, którego oddanie do użytku nastąpiło w 1870 roku. Dzięki powstaniu drugiego punktu na mieszkańcy Szopienic i Roździenia mieli do dyspozycji od tego momentu dwa posterunki ruchu, które dzieliły między siebie dystans kilku minut dojścia pieszo.
W latach powojennych przestały kursować pociągi pasażerskie przez Katowice Szopienice Północne – ruch pasażerski zawieszono 1 kwietnia 1968 roku. PKP prowadziła również proces elektryfikacji linii kolejowych. W ramach tych działań, 25 kwietnia 1990 oddano do eksploatacji trakcję elektryczną na liniach kolejowych przechodzących przez stację.
Modernizacja stacji.
31 maja 2019 roku PKP Polskie Linie Kolejowe ogłosiło przetarg na kompleksową przebudowę stacji Katowice Szopienice Północne w ramach modernizacji północnej kolejowej obwodnicy Górnośląskiego Okręgu Przemysłowego, lecz po przedłużającej się procedurze przetargowej umowę na prace podpisano dopiero w dniu 4 września 2020 roku. Wartość prac ma łącznie wynieść około 100 milionów złotych, a zakończenie realizacji planowane jest na I kwartał 2023 roku.
W ramach tych prac planowana jest wymiana torów i rozjazdów, co umożliwi wzrost prędkości przejeżdżających przez stację pociągów do 80 km/h. Dodatkowo zostanie wymieniona sieć trakcyjna, a także ma powstać nowa nastawnia. Wraz z przebudową stacji planowana jest modernizacja sąsiedniego wiaduktu kolejowego nad ul. Lwowską – pod nią zostanie poprowadzony nowy chodnik oraz ścieżka rowerowa.
Infrastruktura.
Katowice Szopienice Północne to stacja techniczna (dawniej stacja), zarządzana przez PKP Polskie Linie kolejowe. Położona jest ona na trzech czynnych liniach kolejowych: nr 161 (stacja początkowa; km osi 0,001), 654 (stacja końcowa; km osi 1,358) i 657 (stacja początkowa; km osi 0,001). Na liniach tych odbywa się wyłącznie ruch towarowy. Stacja Katowice Szopienice Północne wyposażona jest w 14 torów stacyjnych o łącznej długości 7516 metrów, ka których znajduje się 40 rozjazdów.
Na tej stacji technicznej znajdują się dwa obiekty prowadzące ruch kolejowy:
Do sterowania ruchem kolejowym na stacji używa się urządzeń mechanicznych z sygnalizacją świetlną, zabudowanych w 1905 roku. Stacja jest oświetlona za pomocą 68 opraw, a także posiada urządzenia elektrycznego ogrzewania rozjazdów – obydwa systemy zainstalowano w 1972 roku.
Stacja techniczna Katowice Szopienice Północne jest wyposażona w punkt ładunkowy. Posiada ona także nieużywane bądź używane w innym przeznaczeniu budynki: lokomotywownię, obrotnicę i wieżę wodną. W przeszłości na stacji znajdował się żuraw wodny, a także dwa perony, z czego ten przy budynku był w przeszłości zadaszony. Wieża wodna zlokalizowana jest na końcu ul. Wypoczynkowej, przy zabudowaniach lokomotywowni. Jest ona oczyszczona z wewnętrznego wyposażenia, a jej stan techniczny jest zły. We wnętrzu głowicy zachował się zbiornik na wodę, a na elewacji łata wodowskazowa.
Dworzec kolejowy zlokalizowany jest przy placu Ogród Dworcowy. Powstał on w latach 80. XIX wieku w stylu historyzmu ceglanego. Obok budynku dworca kolejowego, przy ul. Lwowskiej 6 zlokalizowany jest budynek dawnej poczty kolejowej w stylu historyzmu ceglanego, który powstał w tym samym okresie. Jest on wpisany do gminnej ewidencji zabytków. Budynek jest murowany, o powierzchni użytkowej budynku wynoszącej 217 m² i kubaturze 1860 m³, kryty dwuspadowym dachem z papy. Pełni obecnie funkcje mieszkalne. Decyzją z 22 marca 2022 roku dworzec wraz z sąsiednim budynkiem dawnego biura celnego został wpisany do rejestru zabytków (nr rej. A/948/2022).

</doc>
<doc id="2602227" url="https://pl.wikipedia.org/wiki?curid=2602227" title="Gilbert Durand">
Gilbert Durand

Gilbert Durand (ur. 1 maja 1921 w Chambéry, Sabaudia, zm. 7 grudnia 2012) – filozof francuski, badacz wyobrażeń, symboli, mitów.
Życiorys.
Gilbert Durand studiował filozofię, po wojnie w 1947 roku uzyskując "agrégé". W czasie II wojny światowej od 1940 roku walczył po zgłoszeniu się ochotniczo do Francuskiego Korpusu Zbrojnego. W 1944 roku był więziony przez osiem miesięcy przez Gestapo. W latach 50. osiedlił się w Grenoble, tam też w 1956 roku podjął pracę na miejscowym uniwersytecie. W 1959 roku uzyskał doktorat z zakresu nauk humanistycznych. W 1962 roku uzyskał tytuł profesora zwyczajnego. W 1966 roku był współzałożycielem Ośrodka Badań nad Wyobraźnią (ośrodek ten działał w ramach CNRS)
Duży wpływ na Gilberta Duranda wywarli jego pierwsi mistrzowie Ferdinand Alquié i Gaston Bachelard. Duże znaczenie dla jego naukowego rozwoju miały też spotkania z Henry Corbin'em i Mircea Eliade. Pozostawał też pod wpływami intelektualnymi Carla Gustava Junga, którego jednak nie miał okazji poznać osobiście.
Był członkiem wielu instytucji naukowych, zajmując ważne i eksponowane miejsce w życiu naukowym we Francji, oprócz pracy naukowej zajmował się też działalnością naukowo-populizatorską wygłaszając odczyty i wykłady.
Międzynarodowe uznanie przyniosły mu szczególnie dwie prace: "Antropologiczne struktury wyobraźni" (1960) i "Wyobraźnia symboliczna" (1964). Durand przedstawił koncepcję, w myśl której pierwotne struktury wyobraźni symbolicznej, jakie można odnaleźć w mitach, rytuałach, obyczajach, sztuce i literaturze różnych ludów i narodów cechuje uniwersalność. Struktury takie nie były jednak tożsame z jungowskimi archetypami.
Durand dążył do całościowego spojrzenia na człowieka sprzeciwiając się specjalizacji we współczesnych naukach humanistycznych. Myśl Duranda znalazła się w opozycji do freudyzmu, historycyzmu i strukturalizmu. Durand prezentował radykalny antyhistoryzm uważając, że postawy historyczne nie są przydatne w wyjaśnianiu mitów czy pierwotnych struktur wyobraźni. Zamiast tego odwoływał się do pojęcia tradycji – jednak tradycji rozumianej bardzo szeroko. Odrzucał też neopozytywistyczny scjentyzm proponując zamiast tego swoisty pluralizm otwartego racjonalizmu. Z tego też względu uważał, że mity należy badać inaczej niż robili to Bronisław Malinowski czy Claude Lévi-Strauss. Atakował też wszelkie formy, także skryte, europocentryzmu (zob. też etnocentryzm), rasizmu i nacjonalizmu.
Durand podkreślał doniosłą rolę "myślenia obrazem" i odwoływania się do symboli w takim myśleniu (myślenie pojęciowe, które odwołuje się do języka to tylko cześć sfery myśli). W swej radykalnej konkluzji związał symbol i myślenie obrazem z jakąś formą transcendencji stąd też zarzucano mu zwrot ku pewnemu rodzajowi spirytualizmu i włączenie się w nurt współczesnego irracjonalizmu. Do dziś jego teorie wywołują dyskusje i wzbudzają silny opór wśród różnych środowisk naukowych.
Do uczniów Duranda należy między innymi Michel Maffesoli.
Linki zewnętrzne.
Zdjęcie Gilberta Duranda

</doc>
<doc id="2602231" url="https://pl.wikipedia.org/wiki?curid=2602231" title="Władimir Brand">
Władimir Brand

Władimir Władimirowicz Brand, ros. Владимир Владимирович Бранд (ur. 17 lipca 1892 w guberni tulskiej, zm. 16 marca 1942 w okupowanym Smoleńsku) – rosyjski wojskowy (podpułkownik), emigracyjny poeta, publicysta, działacz antysowiecki, współpracownik Sonderstab "R" podczas II wojny światowej.
Ukończył nikołajewski korpus kadetów, zaś w 1912 r. michajłowską szkołę artyleryjską. Brał udział w I wojnie światowej. Służył w oddziałach artylerii. Awansował do stopnia kapitana. W czerwcu 1919 r. wstąpił do Armii Północno-Zachodniej gen. Nikołaja N. Judenicza. Objął funkcję zastępcy dowódcy 6 Samodzielnego Dywizjonu Artylerii Lekkiej. Doszedł do stopnia podpułkownika. Na emigracji zamieszkał w Polsce. Należał do Ludowego Związku Obrony Ojczyzny i Wolności pod przewodnictwem Borysa W. Sawinkowa. Od 1924 r. działał w Bractwie Prawdy Rosyjskiej (BRN). W 1935 r. przeszedł do Narodowego Związku Pracujących (NTS). Jednocześnie należał do kierownictwa NTS. Na pocz. lat 20. współtworzył tzw. "Tawernę poetów", wydającej almanach literacki "Шестеро". Był autorem wierszy, opublikowanych w zbiorze pt. "Стихи" w Warszawie w 1932 r. Pisał artykuły do emigracyjnych pism rosyjskich, jak "За Свободу!", czy "Грань". Od pocz. lat 30. redagował pisma "Wieść", a następnie "Miecz". Współpracował z polskim wywiadem wojskowym. Po ataku wojsk niemieckich na ZSRR 22 czerwca 1941 r., został współpracownikiem tzw. Sonderstab "R". Jako przedstawiciela NTS wysłano go z tajną misją do okupowanego Smoleńska. Stanął na czele miejscowej grupy działaczy NTS, ale zmarł wkrótce na tyfus.

</doc>
<doc id="2602232" url="https://pl.wikipedia.org/wiki?curid=2602232" title="Henryka Jóźwik">
Henryka Jóźwik

Henryka Jóźwik z domu Staneta (ur. 7 lutego 1938 w Staszowie, zm. 17 lutego 2017 w Kielcach) – polska lekkoatletka, specjalistka biegów średniodystansowych, trzykrotna mistrzyni Polski.
Kariera.
Była mistrzynią Polski w biegu na 800 metrów w 1963 i wicemistrzynią w 1964, a także mistrzynią w biegu przełajowym w 1960 i 1963 oraz wicemistrzynią w 1959, 1962 i 1965.
W latach 1958–1964 siedem razy wystąpiła w meczach reprezentacji Polski, bez zwycięstw indywidualnych.
Rekordy życiowe:
5. zawodniczka crossu organizowanego przez redakcję L’Humanité (1963).
Była zawodniczką klubów: LZS Staszów (1955–1957), LZS Łysica Kielce (1958–1960) i Budowlani Kielce (1962–1971).
Absolwentka AWF Poznań, nauczycielka wychowania fizycznego, trenerka lekkoatletyczna (m.in. Celiny Sokołowskiej i Małgorzaty Ciszek).
Pracowała jako kurator sądowy oraz sędzia lekkoatletyczny.
Jej mężem był lekkoatleta i trener Adam Jóźwik.

</doc>
<doc id="2602236" url="https://pl.wikipedia.org/wiki?curid=2602236" title="Zdzisław Hellwig">
Zdzisław Hellwig

Zdzisław Henryk Hellwig (ur. 26 maja 1925 w Dokszycach, zm. 5 listopada 2013 we Wrocławiu) – polski ekonomista, profesor.
Życiorys.
Tytuł profesora uzyskał w 1967 roku. Był profesorem Akademii Ekonomicznej we Wrocławiu. Przez wiele lat pełnił funkcję dyrektora Instytutu Cybernetyki Ekonomicznej, był inicjatorem utworzenia Wydziału Zarządzania i Informatyki i współtwórcą jego profilu naukowego i dydaktycznego. Kilkukrotnie sprawował funkcję prorektora do spraw nauki. W latach 1948–1980 należał do PZPR.
Zdzisław Hellwig jest twórcą szkoły naukowej statystyki, ekonometrii i cybernetyki. W statystyce opracował m.in. metodę Hellwiga.
Autor kilkuset publikacji i prac naukowych. Do najważniejszych należą:
Był także wykładowcą Wyższej Szkoły Bankowej we Wrocławiu i w Poznaniu oraz ekspertem UNESCO w Paryżu w latach 1968–1974. Wykładał w Nigerii na Uniwersytecie w Ibadanie 1965/1966 i Uniwersytecie Tohoku w Japonii w 1997. Był członkiem Polskiej Akademii Nauk.
Odznaczenia i wyróżnienia.
Odznaczony został Krzyżem Kawalerskim i Oficerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej i innymi odznaczeniami.
Otrzymał tytuł doktora honoris causa:
Pochowany został na cmentarzu św. Wawrzyńca we Wrocławiu.

</doc>
<doc id="2602237" url="https://pl.wikipedia.org/wiki?curid=2602237" title="Puchar Europy w biathlonie 2004/2005">
Puchar Europy w biathlonie 2004/2005

Puchar Europy w biathlonie 2004/2005 był siedemnastą edycją tego cyklu zawodów. Puchar Europy rozpoczął się od zawodów w norweskim Geilo 23 listopada 2004 r., zaś zakończył 12 marca 2008 we szwajcarskiej miejscowości Gurnigel. Zwycięzcami klasyfikacji generalnej okazali się Niemiec Carsten Pump oraz Rosjanka Irina Malgina.

</doc>
<doc id="2602244" url="https://pl.wikipedia.org/wiki?curid=2602244" title="Julian Radoniewicz">
Julian Radoniewicz

Julian Jan Radoniewicz (ur. 8 października 1895 w Żmigrodzie Nowym, zm. 1940 w Kalininie) – kapitan piechoty Wojska Polskiego i nadkomisarz Policji Państwowej.
Życiorys.
Julian Jan Radoniewicz urodził się 8 października 1895 roku w Żmigrodzie Nowym, w rodzinie Jakuba i Marii z Majchów. Od 5 września 1914 roku żołnierz Legionów Polskich, służył w 2 Pułku Piechoty Legionów. Latem 1917 roku, po kryzysie przysięgowym wstąpił do Polskiego Korpusu Posiłkowego. Służył w kolumnie sanitarnej. W 1918 roku był internowany w Huszt, Szeklence i Marmarosz Sziget.
Od 11 listopada 1918 roku do 31 lipca 1936 roku w Wojsku Polskim. W 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 20. lokatą w korpusie oficerów rezerwowych administracji, w dziale sanitarnym. Jako oficer rezerwy został zatrzymany w służbie czynnej, w 10 batalionie sanitarnym w Przemyślu. 23 sierpnia 1924 roku został przemianowany z dniem 1 lipca 1924 roku na oficera zawodowego w stopniu porucznika ze starszeństwem z dniem 1 lipca 1919 roku i 3. lokatą w korpusie oficerów administracji, w dziale sanitarnym. W dalszym ciągu pełnił służbę w 10 batalionie sanitarnym w Przemyślu. Następnie został przeniesiony z korpusu oficerów administracji do korpusu oficerów piechoty, w stopniu porucznika ze starszeństwem z dniem 1 lipca 1919 roku, i przydzielony do 22 pułku piechoty w Siedlcach.
W maju 1926 roku wziął udział w zamachu stanu po stronie Józefa Piłsudskiego i został ranny. 27 stycznia 1930 roku awansował na kapitana ze starszeństwem z dniem 1 stycznia 1930 roku i 132. lokatą w korpusie oficerów piechoty. Później został przeniesiony do Korpusu Ochrony Pogranicza i przydzielony do batalionu KOP „Wołożyn”. W latach 1934–1935 pełnił służbę w batalionie KOP „Podświle” na stanowisku dowódcy kompanii karabinów maszynowych.
W 1935 roku odkomenderowany do Komendy Głównej Policji. Po ukończeniu specjalnego kursu dla oficerów WP w Szkole Oficerów Policji Państwowej w Warszawie, w 1936 roku objął funkcję Komendanta Powiatowego Policji w Ostrowi Mazowieckiej, gdzie pełnił służbę do 1939 roku. Od 3 lutego 1939 roku do września 1939 roku Komendant Powiatowy Policji w Lublinie.
13 września 1939 roku, po wybuchu II wojny światowej, ewakuował się wraz z Komendą Powiatową Policji do Tarnopola. 17 września 1939 roku, po agresji ZSRR na Polskę, dostał się do niewoli radzieckiej koło Łucka i został uwięziony w specjalnym obozie NKWD w Ostaszkowie. Zamordowany przez NKWD wiosną 1940 w Kalininie (obecny Twer) roku jako jedna z ofiar zbrodni katyńskiej.
4 października 2007 roku Julian Radoniewicz został pośmiertnie awansowany na stopień podinspektora Policji Państwowej. 
Upamiętnienie.
Krzyż Srebrny Orderu Virtuti Militari (nr 14384) – zbiorowe, pośmiertne odznaczenie żołnierzy polskich zamordowanych w Katyniu i innych nieznanych miejscach kaźni, nadane przez Prezydenta RP na Uchodźstwie profesora Stanisława Ostrowskiego (11 listopada 1976).
Krzyż Kampanii Wrześniowej – zbiorowe, pośmiertne odznaczenie pamiątkowe wszystkich ofiar zbrodni katyńskiej (1 stycznia 1986).
9 kwietnia 2010 roku w Olsztynie uroczyście posadzono poświęcony mu Dąb Pamięci i odsłonięto okolicznościowy obelisk.

</doc>
<doc id="2602245" url="https://pl.wikipedia.org/wiki?curid=2602245" title="De domo">
De domo



</doc>
<doc id="2602248" url="https://pl.wikipedia.org/wiki?curid=2602248" title="Ralf-Rüdiger Targiel">
Ralf-Rüdiger Targiel

Ralf-Rüdiger Targiel (ur. 1953) – niemiecki historyk, archiwista i publicysta, dyrektor archiwum miejskiego we Frankfurcie nad Odrą, wieloletni wiceprzewodniczący a obecnie przewodniczący Towarzystwa Historycznego w tym samym mieście. Autor publikacji na temat historii Frankfurtu nad Odrą, w tym na temat historii prawobrzeżnej dzielnicy "Dammvorstadt", czyli dzisiejszych Słubic.

</doc>
<doc id="2602250" url="https://pl.wikipedia.org/wiki?curid=2602250" title="Epic house">
Epic house

Epic house, dance mix – współczesna odmiana muzyki tanecznej, wywodząca się z muzyki house powstała w latach 90. XX wieku, niekiedy nazywana jej komercyjną odmianą. Utwory zazwyczaj śpiewane, posiadające wyraźną linię melodyczną, niemal zawsze szybkie i rytmiczne. Bardzo często nagrania tego gatunku to covery lub remiksy starszych przebojów (w praktyce zazwyczaj z lat 80).
Wybrani przedstawiciele epic house: DJ Sammy, Groove Coverage, Novaspace, Vinylshakerz.

</doc>
<doc id="2602253" url="https://pl.wikipedia.org/wiki?curid=2602253" title="Grand Prix Malezji 2012">
Grand Prix Malezji 2012

Grand Prix Malezji 2012 (oficjalnie Petronas Malaysian Grand Prix 2012) – druga runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2602255" url="https://pl.wikipedia.org/wiki?curid=2602255" title="Operacja Algeciras">
Operacja Algeciras

Operacja Algeciras - niedoszła argentyńska operacja z kwietnia 1982, planowana w czasie wojny o Falklandy-Malwiny, której zadaniem było uszkodzenie lub zatopienie brytyjskich okrętów przebywających w Gibraltarze. Do Hiszpanii przerzucono oddział komandosów, których zadaniem było podłożenie magnetycznych min pod okręty brytyjskie. Nazwa operacji pochodzi od hiszpańskiego miasta Algeciras, skąd mieli wypłynąć nurkowie. Operacja nie doszła do skutku, kiedy biorący w niej udział komandosi zostali aresztowani przez hiszpańską policję z powodu podejrzanego zachowania.
Tło historyczne.
Operacja została zaplanowana przez admirała Jorge Anaya i była tak tajna, że nie wiedziała o niej większość rządowej junty argentyńskiej. Anaya miał nadzieję, że zatopienie lub uszkodzenie okrętów brytyjskich przebywających w Gibraltarze zmusi Brytyjczyków do rozdzielenia ich sił i osłabi ich obecność w pobliżu Falklandów-Malwinów.
Komandosi biorący udział w operacji należeli do antyrządowej organizacji Montoneros, od lat 70. walczącej z kolejnymi rządami argentyńskimi, także z militarną juntą, niemniej - podobnie jak większość Argentyńczyków - także oni popierali odzyskanie przez Argentynę Malwinów i zgodzili się wziąć udział w operacji.
Operacja.
Czterej komandosi przybyli do Hiszpanii na fałszywych paszportach argentyńskich, wcześniej miny magnetyczne zakupione we Włoszech zostały przywiezione do Hiszpanii w bagażu dyplomatycznym. Po przybyciu do Algeciras przez kilka tygodni obserwowali port w Gibraltarze w oczekiwaniu na przybycie okrętu o znaczącej wartości bojowej. 2 maja do Gibraltaru przybyła fregata , która miała stać się celem ataku. Początkowo komandosom odmówiono pozwolenia na atak, mając ciągle nadzieję na pokojowe rozwiązanie konfliktu, ale kiedy później w tym samym dniu brytyjski okręt podwodny zatopił krążownik ARA „General Belgrano”, dzień później 3 maja wydano rozkaz ataku.
Porankiem 3 maja dwóch komandosów udało się do wypożyczalni samochodów, aby przedłużyć o kilka dni wynajem samochodu. Ich wcześniejsze zachowanie wzbudziło podejrzenia u właściciela wypożyczalni, który powiadomił o tym policję. Obydwaj komandosi zostali aresztowani, a ich dwaj towarzysze broni zostali zatrzymani w hotelu. Wszyscy czterej szybko przyznali się, że pracowali dla rządu Argentyny i zdradzili ich zadanie.
Wszyscy czterej zostali w tajemnicy deportowani z Hiszpanii do Argentyny. Operacja została ujawniona rok później.

</doc>
<doc id="2602260" url="https://pl.wikipedia.org/wiki?curid=2602260" title="Mała Mędralowa">
Mała Mędralowa

Mała Mędralowa – porośnięty lasem szczyt o wysokości 1042 m w Grupie Mędralowej. Grupa ta wchodzi w skład Pasma Przedbabiogórskiego i wraz z nim według Jerzego Kondrackiego (autora regionalizacji fizycznogeograficznej Polski) należy do Beskidu Makowskiego. Mała Mędralowa znajduje się w bocznym i krętym grzbiecie, który od Mędralowej Zachodniej (1024 m) odchodzi w północno-zachodnim kierunku i poprzez Małą Mędralową (1042 m), Jaworzynę (997 m), Kalików Groń (916 m), Miziowy Groń (874 m) i Czoło (821 m) opada do doliny rzeki Koszarawa w Przyborowie. Grzbiet ten oddziela należącą do Przyborowa dolinę potoku Przybyłka od należącej do Koszarawy doliny potoku Bystra. Północno-zachodnie stoki Małe Mędralowej opadają do przełęczy 952 m oddzielającej ją od Jaworzyny (977 m).
Szlak turystyczny.
Wschodnie stoki Małej Mędralowej trawersuje zielony szlak z Przyborowa przez Jaworzynę na Mędralową Zachodnią (dojście do czerwonego Głównego Szlaku Beskidzkiego). Na wspomnianej wyżej przełęczy krzyżuje się on z czarnym szlakiem z Przełęczy Jałowieckiej do Korbielowa.

</doc>
<doc id="2602261" url="https://pl.wikipedia.org/wiki?curid=2602261" title="Stanisław Porębski (policjant)">
Stanisław Porębski (policjant)

Stanisław Jan Porębski (ur. 26 kwietnia 1898 w Zembrzycach Wadowickich, zm. 1940 w Kalininie) – oficer Wojska Polskiego, później nadkomisarz Policji Państwowej, jedna z ofiar zbrodni katyńskiej.
Życiorys.
Od 6 sierpnia 1914 roku żołnierz Legionów Polskich, służył w 2 pułku piechoty i w 3 pułku piechoty. Od 1 listopada 1918 roku do 24 lipca 1920 roku w Wojsku Polskim, następnie w niewoli bolszewickiej. Od 4 kwietnia 1921 do 31 lipca 1936 roku ponownie w Wojsku Polskim; służył w 3 pułku piechoty Legionów (1921), 11 pułku piechoty (1923–1924, 1928) i 20 pułku piechoty Ziemi Krakowskiej (1932–1936), kapitan piechoty rezerwy. Od 1 sierpnia 1936 roku w Policji Państwowej. We wrześniu 1939 roku komendant powiatowy Policji w Warszawie.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD w Kalininie (obecnie Twer) wiosną 1940 roku jako jedna z ofiar zbrodni katyńskiej.
Awans pośmiertny.
4 października 2007 roku Stanisław Porębski został pośmiertnie awansowany na stopień podinspektora Policji Państwowej.

</doc>
<doc id="2602263" url="https://pl.wikipedia.org/wiki?curid=2602263" title="Grand Prix Chin 2012">
Grand Prix Chin 2012

Grand Prix Chin 2012 (oficjalnie 2012 UBS Chinese Grand Prix) – trzecia runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2602264" url="https://pl.wikipedia.org/wiki?curid=2602264" title="Mars (album Gackta)">
Mars (album Gackta)

MARS – pierwszy album studyjny japońskiego artysty Gackta, wydany 26 kwietnia 2000. Album osiągnął 3 pozycję w rankingu Oricon i pozostał na listach przebojów przez 5 tygodni. Sprzedano egzemplarzy.
Lista utworów.
Słowa utworów są autorstwa Gackt C.

</doc>
<doc id="2602265" url="https://pl.wikipedia.org/wiki?curid=2602265" title="Martin Schieck">
Martin Schieck

Martin Schieck - niemiecki historyk, doktor nauk historycznych, muzealnik i publicysta. Dyrektor "Museum Viadrina" we Frankfurcie nad Odrą, sekretarz Towarzystwa Historycznego w tym samym mieście. Autor publikacji na temat historii Frankfurtu nad Odrą, w tym na temat historii prawobrzeżnej dzielnicy "Dammvorstadt", czyli dzisiejszych Słubic.

</doc>
<doc id="2602267" url="https://pl.wikipedia.org/wiki?curid=2602267" title="Jan Kukulski">
Jan Kukulski

Jan Kukulski (ur. 22 grudnia 1896 w Brzyściu, zm. 1940 w Kalininie) – sierżant Wojska Polskiego, starszy posterunkowy Policji Państwowej, kawaler Orderu Virtuti Militari.
Życiorys.
Syn Wojciecha i Franciszki z Krępów. Żołnierz Legionów Polskich, służył w 2 pułku piechoty, a następnie w 6 pułku piechoty. Członek Polskiej Organizacji Wojskowej. W latach 1918–1921 w Wojsku Polskim, uczestnik wojny polsko-bolszewickiej, sierżant w 18 pułku piechoty. 
Od 1922 pełnił służbę w Policji Państwowej m.in. w województwie wołyńskim, w Warszawie i w województwie nowogródzkim. W 1926 ukończył Szkołę Przodowników Policji Państwowej w Sosnowcu z wynikiem bardzo dobrym. W lutym 1939 otrzymał stopień starszego posterunkowego, przeszedł na emeryturę i zamieszkał w Horodzieju.
We wrześniu 1939 roku, po agresji ZSRR na Polskę, został aresztowany przez władze radzieckie w Horodzieju i osadzony w obozie specjalnym NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Figuruje na Liście wywózkowej 054/2 z 5 maja 1940, poz. 44.
Postanowieniem nr 112-52-07 Prezydenta RP Lecha Kaczyńskiego z 5 października 2007 został awansowany pośmiertnie na stopień aspiranta Policji Państwowej. Awans został ogłoszony 10 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2602269" url="https://pl.wikipedia.org/wiki?curid=2602269" title="Alicja Weber">
Alicja Weber

Alicja Weber (ur. 1943 we Lwowie) – polska muzykolog, pedagog muzyczny, recenzentka i publicystka muzyczna, dyrektor Państwowej Opery w Bydgoszczy (1981–1990).
Życiorys.
Urodziła się w 1943 roku we Lwowie. Od 6. roku życia uczyła się gry na fortepianie. Kształciła się w Liceum Muzycznym w Bydgoszczy pod kierunkiem prof. Zygmunty Morskiej. Po ukończeniu Wydziału Teorii w gdańskiej Państwowej Wyższej Szkole Muzycznej, rozpoczęła pracę w Filharmonii Pomorskiej, gdzie pełniła m.in. funkcję sekretarza pierwszych Festiwali Muzyki Polskiej. W latach 1968–1970 była kierownikiem artystycznym Estrady Bydgoskiej, by potem przez lat 10 piastować funkcje w Wydziale Kultury i Sztuki Urzędu Wojewódzkiego w Bydgoszczy. Przez pierwszych 5 lat była wizytatorem muzycznych szkół, a potem zastępcą dyrektora wydziału. Przez cały ten czas walczyła u boku Andrzeja Szwalbe o utworzenie w Bydgoszczy szkoły muzycznej wyższego szczebla.
Na kolejno piastowanych stanowiskach wykazywała talenty organizatorskie i skuteczność działania. 1 marca 1981 r. objęła funkcję dyrektora Państwowej Opery w Bydgoszczy. Okres jej pracy jako dyrektora przypadł na kryzys społeczno-polityczny lat 80. w Polsce. Przy wsparciu kierowników artystycznych: Adama Pałki, Z. Rycherta, Andrzeja Knapa i Rafała Delekty – przeprowadziła bydgoską operę przez 10 trudnych sezonów.
W tym czasie opera dała szereg znaczących premier, w tym: cykl oper G. Verdiego – "Aida" (1985), "Otello" (1989), "Tosca" G. Pucciniego (1984), polską prapremierę "Przemysława II" Henryka Swolkienia (1986). W dawnym Pomorskim Domu Sztuki uruchomiono Scenę Kameralną oraz nawiązano znaczące kontakty międzynarodowe, które owocowały przynoszącymi artystyczne i finansowe efekty zagranicznymi tournée (Holandia, Belgia, Włochy, Malta). Bydgoski zespół uczestniczył w kilku krajowych i zagranicznych festiwalach. Na deskach Teatru Polskiego i w przedstawieniach Sceny Kameralnej wystąpiły wielkie nazwiska polskiej sceny operowej (Bernard Ładysz, Andrzej Hiolski, B. Zagórzanka). Zjednano do współpracy wielu renomowanych reżyserów i scenografów. Rozszerzono formy pozyskiwania widza (w ścisłej kooperacji z miejscową prasą), rozwinięto działalność edytorską. Jedną z trudnych kwestii było utrzymanie w planach inwestycyjnych budującego się od 1973 r. nowego gmachu Opery.
Obok licznych entuzjastów jej stylu kierowania placówką i przyznawanych za to nagród (m.in. Nagroda „BIK-u” 1984), byli też krytycy, którzy zarzucali jej apodyktyczność i skłonności autokratyczne. W marcu 1990 r. złożyła rezygnację z funkcji dyrektora Opery.
Następnie pracowała jako wykładowca w Akademii Muzycznej im. F. Nowowiejskiego w Bydgoszczy. W 1999 r. została dziekanem Wydziału Dyrygentury Chóralnej i Edukacji Muzycznej tej uczelni. Współpracowała z wieloma wydawnictwami i czasopismami w regionie („Pomorze”, „Fakty i Myśli”, „Gazeta Pomorska”, „Rocznik Kulturalny Pomorza i Kujaw”, „Promocje Pomorskie”, „Bydgoski Informator Kulturalny”). W 1996 r. wydała książkę "Z dziejów opery w Bydgoszczy 1956–1994"; jest także autorką szeregu artykułów dotyczących bydgoskiej kultury muzycznej.
W r. 1985 odznaczona Medalem 40-Lecia PRL
1 października 2005 r. otrzymała z rąk ministra kultury Waldemara Dąbrowskiego Srebrny Medal „Zasłużony Kulturze Gloria Artis”.

</doc>
<doc id="2602270" url="https://pl.wikipedia.org/wiki?curid=2602270" title="Andrzej Jurkiewicz">
Andrzej Jurkiewicz

Andrzej Jurkiewicz (ur. 1931) – dyrygent operowy i symfoniczny; w latach 1990-1991 dyrektor Opery Nova w Bydgoszczy.
Życiorys.
Urodził się w 1931 roku w Toruniu. Otrzymał wykształcenie muzyczne. Pracował w Operze Wrocławskiej, a po 1972 r. w Stanach Zjednoczonych, gdzie przez szereg lat był kierownikiem muzycznym i dyrygentem orkiestr w Devon i Filadelfii. Przez 10 lat sprawował funkcję dyrektora artystycznego Berks Grand Opera w Reading.
W sierpniu 1990 r. przybył do Bydgoszczy, aby 2 listopada tego roku objąć stanowisko dyrektora naczelnego bydgoskiej Opery. Według jego pomysłu, dotychczasową Państwową Operę w Bydgoszczy zaczęto nazywać Operą Nova. Po odejściu z końcem roku Rafała Delekty, objął również po nim kierownictwo artystyczne bydgoskiej sceny muzycznej. 
W swojej pracy jako dyrektor Opery Nova skupił wysiłki na kontynuacji inwestycji nowej siedziby Opery nad Brdą. Planował przy pomocy kapitału zagranicznego uczynić obiekt wielofunkcyjnym, przystosować go do działalności telewizji, stworzyć studia nagrań i połączyć je światłowodami z salą koncertową Filharmonii Pomorskiej. Jego zamierzenia starły się jednak z okresem ustrojowej transformacji w Polsce, kiedy skończyły się państwowe dotacje, a zaczęły pracownicze i związkowe roszczenia. 
Za jego kadencji w repertuarze artystycznym Opery Nova znalazły się takie pozycje jak: „"Requiem"” W.A. Mozarta, „"Traviata"” G. Verdiego i premiera „"Carmen"” G. Bizeta. Andrzej Jurkiewicz dał się poznać jako w dobry kapelmistrz, dbający o muzyczny detal, panujący swobodnie nad aparatem wykonawczym. Wkrótce jednak względy pozaartystyczne, przede wszystkim konflikty z miejscową NSZZ „Solidarność” spowodowały, że złożył rezygnację ze stanowiska dyrektora, która została przyjęta 26 kwietnia 1991 r. Opuszczony przez niego fotel zajął w trybie awaryjnym dyrektor Teatru Polskiego Andrzej M. Marczewski, powołując na kierownika artystycznego Macieja Figasa.
Andrzej Jurkiewicz dalszą pracę zawodową kontynuował w Stanach Zjednoczonych.

</doc>
<doc id="2602271" url="https://pl.wikipedia.org/wiki?curid=2602271" title="Fawzia Koofi">
Fawzia Koofi

Fawzia Koofi (ur. 1975) – afgańska feministka i polityk, członkini lokalnego parlamentu w Badachszanie i wiceprzewodnicząca Zgromadzenia Narodowego.
Sytuacja rodzinna i edukacja.
Jej ojciec, Abdul Rahman, był posłem w afgańskim parlamencie. Matka Koofi, Bibi Jan, była jedną z siedmiu żon Rahmana. Dziadek ze strony ojca był przywódcą plemiennym. Koofi urodziła się jako siódme dziecko matki i dziewiętnaste dziecko ojca w 1975 roku. Ojciec stosował przemoc wobec matki Koofi - m.in. bił ją metalową chochlą do momentu, gdy traciła przytomność. W 1978 roku ojciec Koofi został zastrzelony przez mudżahedinów. Reszta Rodzina Koofi uniknęła śmierci z rąk mudżahedinów uciekając z miejsca zamieszkania do Fajzabadu. Tam, jako pierwsza kobieta w swojej rodzinie, zaczęła uczęszczać do szkoły podstawowej. Wcześniej Rahman zabraniał swoim krewnym edukacji, gdyż uważał, że nie jest ona potrzebna kobietom. Od 11 roku życia Koofi kontynuowała edukację w Kabulu. Jej matka zmarła w 1993 roku. W 1996 roku Koofi rozpoczęła w Kabulu studia medyczne, które musiała jednak wkrótce przerwać ze względu na dyskryminację kobiet w dostępie do edukacji i zawodów wprowadzoną przez talibów. W 1997 roku Koofi poślubiła mężczyznę imieniem Hamid z dystryktu Khawhan, który zmarł na gruźlicę w 2003 roku. Koofi urodziła dwie córki: Szaharzad i Szuhro.
Działalność społeczno-polityczna.
Fawzia Koofi rozpoczęła karierę polityczną w 2001 roku po upadku talibów, promując prawo do edukacji kobiet w kampanii „Z powrotem do szkoły”.
W wyborach parlamentarnych w 2005 roku została wybrana do Zgromadzenia Narodowego z dystryktu Badachszan (położonego w północnej części kraju niedaleko Chin i Tadżykistanu) i została jego wiceprzewodniczącą. Jest pierwszą kobietą na tym stanowisku w historii Afganistanu. Została ponownie wybrana do parlamentu w wyborach 2010 roku. Uniknęła śmierci w próbie zamachu na jej życie podjętej 8 marca 2010 roku w okolicy miasta Tora Bora. Zamierza startować w nadchodzących wyborach prezydenckich w 2014 roku.
Jej priorytetem jest obrona praw kobiet w Afganistanie. Najbardziej kluczowe inicjatywy na rzecz praw kobiet, które podjęła jako członkini parlamentu to: poprawa warunków w jakich kobiety odsiadują karę więzienia, ustanowienie komisji do walki z przemocą (zwłaszcza seksualną) wobec dzieci, poprawka do prawa statusu osobistego shia, dyskryminującego i opresyjnego wobec kobiet. Koofi promuje również edukację dla kobiet i dziewcząt poprzez zaangażowanie na rzecz ich dostępu do dobrych szkół i stworzenie możliwości nieformalnej edukacji w prowincji Badakhshan. W 2009 roku Koofi została uznana Młodą Światową Liderką przez Światowe Forum Ekonomiczne. Znalazła się w gronie 150 Nieustraszonych Kobiet magazynu The Daily Beast.

</doc>
<doc id="2602275" url="https://pl.wikipedia.org/wiki?curid=2602275" title="Benecke">
Benecke

Osoby noszące nazwisko Benecke:

</doc>
<doc id="2602282" url="https://pl.wikipedia.org/wiki?curid=2602282" title="Józef Miłosz">
Józef Miłosz

Józef Miłosz (Miłłosz) herbu Lubicz – miecznik kowieński w 1793 roku, cześnik kowieński w 1791 roku, konsyliarz powiatu kowieńskiego w konfederacji generalnej litewskiej w konfederacji targowickiej w 1792 roku, z jej ramienia był deputatem do ułożenia formy rządu oraz do komisji do spraw statutu litewskiego.

</doc>
<doc id="2602283" url="https://pl.wikipedia.org/wiki?curid=2602283" title="Zatonięcie Kurska">
Zatonięcie Kurska



</doc>
<doc id="2602284" url="https://pl.wikipedia.org/wiki?curid=2602284" title="Dala-Järna">
Dala-Järna



</doc>
<doc id="2602285" url="https://pl.wikipedia.org/wiki?curid=2602285" title="Stefan Miłosz">
Stefan Miłosz

Stefan Miłosz herbu Lubicz – strukczaszy kowieński w 1788 roku, w 1792 roku był konsyliarzem konfederacji targowickiej z powiatu kowieńskiego.

</doc>
<doc id="2602286" url="https://pl.wikipedia.org/wiki?curid=2602286" title="Zatonięcie RMS Titanic">
Zatonięcie RMS Titanic



</doc>
<doc id="2602287" url="https://pl.wikipedia.org/wiki?curid=2602287" title="Zatonięcie Titanica">
Zatonięcie Titanica



</doc>
<doc id="2602289" url="https://pl.wikipedia.org/wiki?curid=2602289" title="Masakra na olimpiadzie w Monachium">
Masakra na olimpiadzie w Monachium



</doc>
<doc id="2602294" url="https://pl.wikipedia.org/wiki?curid=2602294" title="Järna (Dalarna)">
Järna (Dalarna)

Järna lub Dala-Järna – szwedzka miejscowość w środkowej części regionu Dalarna, w gminie Vansbro. Leży w połowie drogi między podnóżem Gór Skandynawskich, a brzegiem Bałtyku. Według spisu ludności miejscowość ta zamieszkiwana jest przez 1413 osób.
Działa tu wielosekcyjny klub sportowy Dala-Järna IK. Urodzili się tu między innymi dwuboista klasyczny Sven Israelsson oraz biegacz narciarski Mats Larsson.

</doc>
<doc id="2602295" url="https://pl.wikipedia.org/wiki?curid=2602295" title="Järna (region Sztokholm)">
Järna (region Sztokholm)

Järna – miejscowość ("tätort") w Szwecji, w regionie administracyjnym ("län") Sztokholm (gmina Södertälje).
Miejscowość położona jest w prowincji historycznej ("landskap") Södermanland, ok. 15 km na południe od Södertälje. Na wschód od centrum Järna przebiega trasa europejska E4 i ma swój początek/koniec droga krajowa nr 57 ("Riksväg 57") do Katrineholm. Järna jest węzłem kolejowym, gdzie od linii kolejowej Västra stambanan odchodzi linia Nyköpingsbanan. Järna jest jedną ze stacji sztokholmskiego Pendeltågu (linia J37, Södertälje – Gnesta).
W Ytterjärna, na południowy wschód od centrum Järna w pobliżu węzła drogowego na autostradzie E4, znajduje się centrum kultury "Kulturhuset i Ytterjärna", stanowiące główny ośrodek antropozoficzny w Szwecji. Otwarty w 1992 r. budynek centrum został zaprojektowany przez duńskiego architekta związanego z Järna, Erika Asmussena.
W 2010 r. Järna liczyła 6377 mieszkańców.

</doc>
<doc id="2602296" url="https://pl.wikipedia.org/wiki?curid=2602296" title="Michał Orzeszko">
Michał Orzeszko

Michał Orzeszko herbu Pobóg – rotmistrz województwa brzeskolitewskiego, konsyliarz konfederacji targowickiej powiatu pińskiego.

</doc>
<doc id="2602297" url="https://pl.wikipedia.org/wiki?curid=2602297" title="Bratrušov">
Bratrušov

Bratrušov (niem. Brattersdorf) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 635 mieszkańców.
Dzieli się na dwie części:
W miejscowości znajduje się renesansowy kościół pw. Wszystkich Świętych z 1603.

</doc>
<doc id="2602298" url="https://pl.wikipedia.org/wiki?curid=2602298" title="Brníčko">
Brníčko

Brníčko (niem. Brünnless) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 638 mieszkańców.
Dzieli się na dwie części:
W miejscowości znajdują się ruiny czternastowiecznego zamku.

</doc>
<doc id="2602299" url="https://pl.wikipedia.org/wiki?curid=2602299" title="Bušín">
Bušín

Bušín (niem. Buschin) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 414 mieszkańców.

</doc>
<doc id="2602300" url="https://pl.wikipedia.org/wiki?curid=2602300" title="Dlouhomilov">
Dlouhomilov

Dlouhomilov (niem. Lomigsdorf) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 484 mieszkańców.
Dzieli się na dwie części:

</doc>
<doc id="2602306" url="https://pl.wikipedia.org/wiki?curid=2602306" title="Dolní Studénky">
Dolní Studénky

Dolní Studénky (niem. Schönbrunn) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 1314 mieszkańców.
Dzieli się na dwie części:

</doc>
<doc id="2602307" url="https://pl.wikipedia.org/wiki?curid=2602307" title="Drozdov (kraj ołomuniecki)">
Drozdov (kraj ołomuniecki)

Drozdov (niem. Drossenau) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 345 mieszkańców.
Zobacz też:

</doc>
<doc id="2602308" url="https://pl.wikipedia.org/wiki?curid=2602308" title="Drozdov">
Drozdov

Gminy w Czechach:

</doc>
<doc id="2602309" url="https://pl.wikipedia.org/wiki?curid=2602309" title="Wojciech Warchoł">
Wojciech Warchoł

Wojciech Warchoł (ur. 18 stycznia 1961) – polski pływak, mistrz i reprezentant Polski.
Kariera sportowa.
Był zawodnikiem Startu Gdańsk i AZS-AWFiS Gdańsk.
Na mistrzostwach Polski seniorów na basenie 50-metrowym został w 1983 mistrzem Polski seniorów na dystansie 100 metrów stylem dowolnym. Ponadto na tym samym dystansie wywalczył dwa srebrne (1980, 1984) i cztery brązowe medale (1979, 1981, 1986, 1987). Na 200 metrów stylem dowolnym trzykrotnie był wicemistrzem Polski seniorów (1978, 1979, 1982), w 1983 zdobył brązowy medal. Był też brązowym medalistą mistrzostw Polski seniorów na 50 metrów stylem dowolnym (1981) i 200 metrów stylem motylkowym (1980). Na zimowych mistrzostwach Polski zdobył 14 medali indywidualnie – złote na 100 metrów stylem dowolnym w 1980, 1982 i 1983, złote na 200 metrów stylem dowolnym w 1980 i 1981, srebrne na 100 metrów stylem dowolnym w 1979 i 1981, srebrny na 200 metrów stylem dowolnym w 1979, srebrne na 400 metrów stylem dowolnym w 1979 i 1980, brązowy na 100 metrów stylem dowolnym w 1985, brązowe ma 200 metrów stylem dowolnym w 1982, 1983 i 1987.
W latach 1979–1983 czterokrotnie poprawiał rekord Polski na 100 metrów stylem dowolnym (basen 50-metrowy) – od wyniku 54,20 (10.06.1979) do 53,29 (16.07.1983). Był także rekordzistą Polski w sztafecie 4 x 100 metrów stylem zmiennym (4:00,04 - 12.08.1979 i 3:59,44 - 15.08.1982), 4 x 100 metrów stylem dowolnym (sześciokrotnie: od 3:40,51 - 1.08.1981, do 3:33,25 - 8.07.1989), 4 x 200 metrów stylem zmiennym (7:50,16 - 12.08.1979).
Jest absolwentem Akademii Wychowania Fizycznego w Gdańsku (kierunek – trener, specjalizacja – pływanie). Został nauczycielem wychowania fizycznego w Zespole Kształcenia Podstawowego i Gimnazjalnego nr XXI w Gdańsku oraz trenerem pływania w UKS Dwójka Morena, wychowawcą wielu medalistów mistrzostw Polski w pływaniu w kategorii dzieci i juniorów.

</doc>
<doc id="2602310" url="https://pl.wikipedia.org/wiki?curid=2602310" title="Dubicko">
Dubicko

Dubicko – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 1081 mieszkańców.

</doc>
<doc id="2602313" url="https://pl.wikipedia.org/wiki?curid=2602313" title="Maksymilian Sieradzki">
Maksymilian Sieradzki

Maksymilian Sieradzki – pułkownik regimentu Ilińskiego, konsyliarz konfederacji targowickiej w 1792 roku.

</doc>
<doc id="2602314" url="https://pl.wikipedia.org/wiki?curid=2602314" title="Mark Antokolski">
Mark Antokolski

Mark Matwiejewicz Antokolski, ros. "Марк Матвеевич Антокольский" (ur. w Wilnie, zm. we Frankfurcie nad Menem) – rosyjski rzeźbiarz pochodzenia żydowskiego.
Życiorys.
Urodził się 2 listopada 1843 r. w Wilnie, ówcześnie na terenie Imperium Rosyjskiego, jako siódme dziecko w tradycyjnej rodzinie żydowskiej, która przybrała nazwisko od dzielnicy Wilna – Antokolu. Już jako dziecko rysował chętnie, mimo sprzeciwu rodziców, przestrzegających religijnego zakazu wyobrażania postaci ludzi i zwierząt. Został przyjęty na naukę do warsztatu wileńskiego snycerza. Dzięki poparciu żony wileńskiego gubernatora został przyjęty jako wolny słuchacz do Akademii Sztuk Pięknych w Petersburgu.
W okresie studiów opanował język rosyjski, poznał historię i literaturę rosyjską. Od roku 1864 jego prace były nagradzane medalami, a rzeźba „Iwan Groźny” przyniosła mu tytuł członka Akademii i została zakupiona do kolekcji Ermitażu.
Po ukończeniu studiów wyjechał do Rzymu i Paryża. Został wybrany na członka-korespondenta Akademii w Paryżu. Wystawił swoje rzeźby na wystawie światowej 1878 r. w Paryżu, gdzie otrzymał pierwszą nagrodę. Został odznaczony francuską Legią Honorową.
Publikował wiele artykułów w rosyjskich czasopismach artystycznych. W roku 1887 wydał autobiografię, a w ostatnich latach życia powieść „Ben Izaak”.
Zmarł 9 lipca 1902 r. we Frankfurcie nad Menem, lecz niektóre źródła podają jako miejsce zgonu Bad Homburg.

</doc>
<doc id="2602325" url="https://pl.wikipedia.org/wiki?curid=2602325" title="Metale polimeryczne">
Metale polimeryczne



</doc>
<doc id="2602327" url="https://pl.wikipedia.org/wiki?curid=2602327" title="Hoszczalkowice">
Hoszczalkowice

Hoszczalkowice (cz. Hošťálkovice, niem. Hoschialkowitz, dawniej Hoschialkowitz über Ratibor) – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach, która ma powierzchnię 529,5144 ha. Populacja w 2001 wynosiła 1511 osób, zaś w 2012 odnotowano 440 adresów. 
Położona jest w widłach rzek Opawy i Odry w granicach tzw. kraiku hulczyńskiego, lecz bardzo niewielka część leżała przed uregulowaniem koryta Odry po stronie morawskiej. Przed włączeniem w granice administracyjne Ostrawy w 1976 samodzielna gmina.
Historia.
Pierwsza historyczna wzmianka o miejscowości jest przedmiotem sporów wśród historyków. Większość historyków przytacza tu rok 1434, kiedy to rycerz Mikuláš (Mikołaj) Zajíček kupił wieś Marcinów. W 1502 jego synowie Lacek i Václav sprzedali Hoszczalkowice Jindřichovi z Děhylova. Od 1536 roku do 1809 wieś była częścią państwa hluczyńskiego. Po przegranych przez Habsburgów wojen śląskich znalazły się w granicach Prus. 4 lutego 1920 zostały przyłączone do Czechosłowacji.
Do początku XIX wieku Hoszczalkowice utrzymywały charakter rolniczy. Następnie większość mieszkańców znalazła pracę w okolicznych zakładach przemysłowych. W wyniku dyktatu monachijskiego 9 października 1938 miejscowość stała się częścią III Rzeszy, co trwało aż do 30 kwietnia 1945. W latach następnych Hoszczalkowice rozwijały się jako typowo podmiejska osada.
Do Ostrawy została przyłączona 24 kwietnia 1976. Od 24 listopada 1990 stanowi miejski obwód miasta statutarnego Ostrawa.

</doc>
<doc id="2602328" url="https://pl.wikipedia.org/wiki?curid=2602328" title="Hošťálkovice">
Hošťálkovice



</doc>
<doc id="2602333" url="https://pl.wikipedia.org/wiki?curid=2602333" title="Abraham Nava">
Abraham Nava

Abraham Nava Valay (ur. 23 stycznia 1964 w mieście Meksyk) – meksykański piłkarz występujący na pozycji środkowego obrońcy.
Kariera klubowa.
Nava pochodzi ze stołecznego miasta Meksyk i jest wychowankiem tamtejszego zespołu Pumas UNAM. W jego barwach zadebiutował w meksykańskiej Primera División – 4 maja 1985 w przegranym 0:3 spotkaniu z Leónem. Premierowego gola w najwyższej klasie rozgrywkowej strzelił 3 października 1987 w zremisowanej 1:1 konfrontacji z Cruz Azul. W swoim debiutanckim sezonie – 1984/1985 – wywalczył z Pumas wicemistrzostwo Meksyku i osiągnięcie to powtórzył w rozgrywkach 1987/1988. Rok później triumfował ze swoją ekipą w Pucharze Mistrzów CONCACAF i doszedł do finału Copa Interamericana, natomiast w sezonie 1990/1991 jedyny raz w karierze zdobył mistrzostwo kraju. Barwy Pumas reprezentował przez niemal siedem lat, będąc przeważnie podstawowym graczem zespołu i zdobywając w tym czasie 14 bramek w 181 ligowych meczach.
Latem 1991 Nava został zawodnikiem innej stołecznej ekipy – Club Necaxa. W Necaxie występował w sumie przez trzy kolejne sezony, regularnie wybiegając na boiska w wyjściowej jedenastce, jednak już do końca swojej kariery nie potrafił nawiązać do sukcesów odnoszonych z Pumas. W lipcu 1994 przeszedł do CF Monterrey, gdzie spędził dwa lata, po czym powrócił do swojego macierzystego klubu Pumas UNAM. Karierę zakończył w wieku 34 lat, pełniąc funkcję rezerwowego w drużynie Toros Neza.
Kariera reprezentacyjna.
W 1983 roku Nava został powołany do reprezentacji Meksyku U–20 na Młodzieżowe Mistrzostwa Świata w Meksyku. Ekipa gospodarzy nie wyszła wówczas z grupy, natomiast sam zawodnik rozegrał jedno spotkanie w roli rezerwowego.
W seniorskiej reprezentacji Meksyku Nava zadebiutował w 1991 roku. Dwa lata później znalazł się w ogłoszonym przez selekcjonera Miguela Mejíę Baróna składzie na turniej Copa América. Debiutujący wówczas w tych rozgrywkach Meksykanie zdołali dotrzeć aż do finału, przegrywając w nim 1:2 z Argentyną. Kilka tygodni później Nava został powołany na Złoty Puchar CONCACAF, gdzie z kolei wywalczył z Meksykiem mistrzostwo. Swój bilans reprezentacyjny zamknął na dziewięciu rozegranych spotkaniach, w których nie strzelił ani jednej bramki.

</doc>
<doc id="2602334" url="https://pl.wikipedia.org/wiki?curid=2602334" title="Luis Enrique Flores">
Luis Enrique Flores



</doc>
<doc id="2602335" url="https://pl.wikipedia.org/wiki?curid=2602335" title="Targiel">
Targiel



</doc>
<doc id="2602336" url="https://pl.wikipedia.org/wiki?curid=2602336" title="But-1-en">
But-1-en



</doc>
<doc id="2602337" url="https://pl.wikipedia.org/wiki?curid=2602337" title="But-2-en">
But-2-en



</doc>
<doc id="2602339" url="https://pl.wikipedia.org/wiki?curid=2602339" title="Z domu">
Z domu



</doc>
<doc id="2602340" url="https://pl.wikipedia.org/wiki?curid=2602340" title="Kim Youngha">
Kim Youngha



</doc>
<doc id="2602343" url="https://pl.wikipedia.org/wiki?curid=2602343" title="Pietrzkowice (Ostrawa)">
Pietrzkowice (Ostrawa)

Pietrzkowice (, , przed 1907 Petrzkovicz) – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach o nazwie Petřkovice u Ostravy i powierzchni 390,4003 ha. Populacja w 2001 wynosiła 2783 osób, zaś w 2012 odnotowano 837 adresów.
Położona jest na lewym brzegu Odry w granicach tzw. kraiku hulczyńskiego, lecz bardzo niewielka część leżała przed uregulowaniem koryta Odry po stronie morawskiej. Przed włączeniem w granice administracyjne Ostrawy w 1976 samodzielna gmina.
W granicach Pietrzkowic znajduje się wzgórze Landek, miejsce wielu odkryć archeologicznych. Znajduje się tu również Muzeum Górnictwa OKD. Była to główna miejscowość pruskiej, potem niemieckiej, części Zagłębia Ostrawsko-Karwińskiego.
Historia.
Pierwsza pisemna wzmianka pochodzi z roku 1377, w liście traktującym o podziale księstwa opawskiego pomiędzy czterech synów Mikołaja II. W 1518 stały się częścią państwa hluczyńskiego po tym, jak ich właściciel, książę cieszyński Kazimierz II sprzedał je Barnardowi ze Zvole. W 1780 u stóp wzgórza Landek odkryto złoża węgla, co odmieniło charakter wsi. W 1782 węgiel był wydobywany na czterech pokładach, a w 1803 otwarto kolejne cztery. W 1830 arcybiskupstwo ołomunieckie uruchomiło kopalnię Anselm, by dostarczyć węgiel do swej huty w Witkowicach, która jako jedna z pierwszych w Cesarstwie Austriackim porzuciła opał drewnem na rzecz węgla. W 1843 kopalnie wykupił Salomon Rothschild i zintensyfikował w nich wydobycie.
Początkowo Pietrzkowice i Przywóz połączone były ze sobą promem kursującym na rzece Odrze. Drewniany most postawiono w 1880, a w 1929 był to już most żelazny. Kolej w kierunku Hluczyna została uruchomiona w 1925, a w 1950 otwarto połączenie tramwajowe Hluczyna z Przywozem przez Pietrzkowice. Linię tę zamknięto w 1982.
Do Ostrawy Pietrzkowice przyłączono 24 kwietnia 1976. Od 24 listopada 1990 stanowią miejski obwód miasta statutarnego Ostrawa.

</doc>
<doc id="2602344" url="https://pl.wikipedia.org/wiki?curid=2602344" title="Petřkovice">
Petřkovice



</doc>
<doc id="2602345" url="https://pl.wikipedia.org/wiki?curid=2602345" title="Ulrich Knefelkamp">
Ulrich Knefelkamp

Ulrich Knefelkamp (ur. 26 lutego 1951 w Herford, zm. 25 listopada 2020 w Bambergu) - niemiecki historyk, profesor, wykładowca Europejskiego Uniwersytetu Viadrina we Frankfurcie nad Odrą, badacz historii średniowiecza w Europie Środkowo-Wschodniej oraz regionalnej historii kulturowej.

</doc>
<doc id="2602346" url="https://pl.wikipedia.org/wiki?curid=2602346" title="Pietrzkowice">
Pietrzkowice



</doc>
<doc id="2602348" url="https://pl.wikipedia.org/wiki?curid=2602348" title="SA122">
SA122



</doc>
<doc id="2602349" url="https://pl.wikipedia.org/wiki?curid=2602349" title="Walter Simons">
Walter Simons

Walter Simons (ur. 24 września 1861 w Elberfeld, zm. 14 lipca 1937 w Poczdamie) – niemiecki prawnik i polityk. Minister spraw zagranicznych Niemiec (25 czerwca 1920 – 4 maja 1921), Prezes Sądu Najwyższego Rzeszy 1922–1929.
Studiował historię, filozofię, prawo i ekonomię na uniwersytetach w Strasburgu, Lipsku i Bonn. Od 1893 sędzia w Velbert. Następnie w Ministerstwie Sprawiedliwości Rzeszy (1905) i Auswärtiges Amt (1911). W październiku 1918 mianowany szefem Kancelarii Rzeszy. Był przewodniczącym delegacji niemieckiej na paryską konferencję pokojową, zrezygnował z przewodnictwa odmawiając podpisania traktatu wersalskiego.
Od 25 czerwca 1920 do 4 maja 1921 bezpartyjny minister spraw zagranicznych w gabinecie Konstantina Fehrenbacha. Reprezentował Republikę Weimarską na konferencji w Spa (lipiec 1920) i konferencji w Londynie (marzec 1921). Od 1922 do 1929 Prezes Sądu Najwyższego Rzeszy w Lipsku. W tym charakterze od 12 marca 1925 do 12 maja 1925 pełnił funkcję głowy państwa po śmierci prezydenta Rzeszy Friedricha Eberta, do objęcia urzędu przez Paula von Hindenburga.
Z Sądu Najwyższego ustąpił w proteście przeciw niekonstytucyjnej ingerencji rządu w toczący się proces. Od 1929 profesor prawa międzynarodowego na uniwersytecie w Lipsku.

</doc>
<doc id="2602350" url="https://pl.wikipedia.org/wiki?curid=2602350" title="Ms.">
Ms.

Ms. – amerykańskie liberalne, feministyczne czasopismo współzałożone przez amerykańską feministkę i aktywistkę Glorię Steinem oraz Letty Cottin Pogrebin, a także Patricię Carbine, Joanne Edgar, Ninę Finklstein oraz Mary Peacock. Pierwsze wydanie ukazało się w grudniu 1971 roku jako dodatek do New York Magazine. Pierwsze samodzielne wydanie ukazało się w styczniu 1972 roku dzięki środkom finansowym dziennikarza New York Magazine, Claya Felkera. Od lipca 1972 do 1987 roku czasopismo ukazywało się jako miesięcznik. Od 2001 roku wydawczynią magazynu jest Fundacja Feministycznej Większości z siedzibą w Los Angeles i Arlington w Wirginii. Obecnie magazyn ukazuje się jako kwartalnik.

</doc>
<doc id="2602351" url="https://pl.wikipedia.org/wiki?curid=2602351" title="Lhotka (Ostrawa)">
Lhotka (Ostrawa)

Lhotka (niem. Ellguth) – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach o nazwie Lhotka u Ostravy i powierzchni 213,6456 ha. Populacja w 2001 wynosiła 1004 osób, zaś w 2012 odnotowano 389 adresów.
Położona jest na lewym brzegu Odry w granicach tzw. kraiku hulczyńskiego, lecz bardzo niewielka część leżała przed uregulowaniem koryta Odry po stronie morawskiej.
Pierwsza pisemna wzmianka pochodzi z roku 1464.
Do Ostrawy została przyłączona 24 kwietnia 1976. Od 24 listopada 1990 stanowi miejski obwód miasta statutarnego Ostrawa.

</doc>
<doc id="2602354" url="https://pl.wikipedia.org/wiki?curid=2602354" title="Wolna para elektronowa">
Wolna para elektronowa



</doc>
<doc id="2602358" url="https://pl.wikipedia.org/wiki?curid=2602358" title="Kościół św. Mikołaja BW w Maluszynie">
Kościół św. Mikołaja BW w Maluszynie

Kościół św. Mikołaja BW w Maluszynie – rzymskokatolicki kościół parafialny parafii pod tym samym wezwaniem znajdujący się w Maluszynie w województwie łódzkim. Kościół zlokalizowany jest w centrum wsi, na wysokiej skarpie nad lewym brzegiem Pilicy.
Historia.
W miejscu obecnego kościoła istniały wcześniej świątynie drewniane. Nie wiadomo, kiedy powstał pierwszy kościół. W "Liber beneficiorum" Łaskiego z lat 1511–1521 jest on wymieniany jako istniejący (mógł powstać nawet sto lat wcześniej, kiedy już istniała parafia). Kościół ten musiał zostać zniszczony lub rozebrany jeszcze w XVI w., ponieważ w 1562 nowy drewniany ufundował Paweł Pukarzewski, dziedzic maluszyński. Kościół ten wymieniany pod wezwaniem Krzyża św. i św. Mikołaja istniał do pożaru w 1677. W 1680 wystawiono staraniem proboszcza Stanisława Białoczyńskiego nowy kościół, również drewniany. Na początku lat siedemdziesiątych XVIII w. proboszcz maluszyński Jakub Kochankiewicz rozpoczął budowę obecnego murowanego kościoła, otaczając murami istniejący kościół drewniany. Ksiądz Kochankiewicz zmarł przed ukończeniem budowy kościoła. Budowę kontynuował jego następca. W 1777 doszło do pożaru, na skutek czego spłonął kościół drewniany. Ocalały mury oraz prezbiterium z zakrystią. W 1787 kolejny proboszcz Eleuntery Miechowicz dokończył budowę kościoła nakrywając go dachem wraz z sygnaturką. Kościół nie został od razu konsekrowany, a jedynie 27 grudnia 1787 benedykowany (pobłogosławiony).
W 1861 przeprowadzono gruntowną renowację ołtarza głównego. Wkrótce po tym, w 1870, przeprowadzono ogólny remont świątyni. W 1903 dokonano rozbudowy wraz z generalnym remontem. Po nim, podczas tygodniowej wizytacji parafii biskup kujawsko-kaliski Stanisław Zdzitowiecki w dniu 17 września 1903 dokonał konsekracji kościoła. Była ona połączona z poświęceniem nowo wykonanych stacji drogi krzyżowej, ufundowanych przez Józefa Ostrowskiego.
Kościół ulegał zniszczeniom w czasie działań wojennych II wojny światowej. Szczególnie ucierpiała południowa kaplica i dach. Kościół wkrótce po wojnie został wyremontowany staraniem ks. Henryka Antkiewicza. W 1968 wymieniono dachówki, a w 1988 odnowiono wnętrze nadając świątyni współczesny wygląd.
Architektura i wyposażenie.
Świątynia jest budowlą bezstylową, jednonawową z transeptem, orientowaną, wybudowaną na planie krzyża, z prostokątnym prezbiterium. Od strony zachodniej znajdują się dwie masywne niedokończone wieże, jedna z nich pełni funkcję dzwonnicy. Kaplice boczne, naprzeciwległe tworzą transept. Kościół pokryty jest dachem dwuspadowym z wieżyczką sygnaturki na skrzyżowaniu naw. Nawa główna zwieńczona jest płaskim sufitem, natomiast prezbiterium wieńczy sklepienie krzyżowe, a nawy boczne sklepienia kolebkowe z lunetami. Nad wejściem balkon chórowy z organami.
Na wystrój świątyni składają się przede wszystkim:
Najcenniejszym zabytkiem kościoła jest ołtarz główny z cudownym obrazem Matki Boskiej Pocieszenia oraz dwiema późnogotyckimi rzeźbami św. Jana Chrzciciela oraz św. Mikołaja. O kulcie Maryi w tym miejscu świadczą liczne wota, zawieszone kiedyś na obrazie, a od czasu ostatniej renowacji (pod koniec lat osiemdziesiątych XX w.) obok niego, a także główna uroczystość odpustowa kościoła przypadająca nie w dniu patrona parafii, ale 8 września czyli w Uroczystość Narodzenia NMP. Do cennych zabytków ruchomych świątyni należą liczne obrazy, rzeźby oraz feretrony procesyjne pochodzące z różnych okresów.

</doc>
<doc id="2602359" url="https://pl.wikipedia.org/wiki?curid=2602359" title="Saint-Gaudens Double Eagle">
Saint-Gaudens Double Eagle

Saint-Gaudens Double Eagle – amerykańska złota moneta obiegowa o nominale 20 dolarów amerykańskich (tzw. "Double Eagle"), zaprojektowana przez amerykańskiego rzeźbiarza Augustusa Saint-Gaudensa i wybijana przez U.S. Mint w latach 1907–1933. Bicie monet o tym nominale zostało ustanowione na mocy uchwalonego przez Kongres "Coinage Act of 1849". Emisja w 1907 roku "Saint-Gaudens Double Eagle" zastąpiła emitowaną od 1850 roku "Liberty Head Double Eagle".
Emisja monety została wstrzymana decyzją prezydenta Franklina D. Roosevelta z 5 kwietnia 1933 roku, która nakazała zwrot złotych monet do Rezerwy Federalnej. 30 stycznia 1934 roku wszedł w życie "Gold Reserve Act", który ostatecznie wycofał złoto z obiegu w Stanach Zjednoczonych.
Projekt monety sprawił, że współcześnie zaliczana jest do grona najpiękniejszych monet amerykańskich.
Tło historyczne.
2 kwietnia 1792 roku Kongres uchwalił "Coinage Act of 1792", który zezwolił na bicie monet różnych wartości, w tym monet złotych o nominale 10 dolarów amerykańskich zwanych "Eagle". Była to wówczas moneta o największym nominale w Stanach Zjednoczonych. Kruszec używany do produkcji amerykańskich złotych monet nie pochodził ze Stanów Zjednoczonych. Był on nabywany za granicą pod postacią sztab lub złotych monet. Dopiero odkrycie i wydobycie złota na przełomie XVIII i XIX wieku w Karolinie Północnej stworzyło źródło zaopatrzenia Stanów Zjednoczonych w złoto na lokalnym rynku.
Istotny wpływ na złote mennictwo w Stanach Zjednoczonych miała kalifornijska gorączka złota zapoczątkowana 1848 roku. Ilość złota napływająca na rynek krajowy sprawiła, że w stosunku do srebra kruszec ten upowszechnił się i zaczął tracić na wartości. W styczniu 1849 roku zapowiedział, że przedłoży pod głosowanie prawo, które zreformuje wartości złotych monet. 1 lutego zaproponował poprawkę do projektu ustawy McKaya, która wprowadzałaby do obiegu monety o nominale 20 dolarów. 20 lutego przedstawiono projekt ustawy będącej połączeniem propozycji McKaya i Athertona. Została ona zaakceptowana przez Izbę Reprezentantów. Senat przyjął 3 marca 1849 roku ustawę "Coinage Act of 1849", która ustanowiła tym samym bicie złotych monet w rozdziale CIX.
Zgodnie z ustaleniami poczynionymi w "Coinage Act of 1792" stosunek srebra do złota na 15 do 1. Okazało się, że na rynku stosunek ten wynosił 16 do 1. Doprowadziło to do przetopu złotych monet na rynku, a następnie sprzedaży za wartość wyższą niż zdeklarowana. Sytuacja zmieniła się w 1834 roku, kiedy uchwalono "Coinage Act of 1834". Na mocy tej ustawy zredukowano wagę złotych monet tak, aby zachować ich wartość i jednocześnie powstrzymać ich przetop. Na mocy tego prawa moneta o nominale 10 dolarów powinna mieć 232 grany czystego złota (15,033 g), a nie jak według standardu ustalonego w "Coinage Act of 1792" – 247,5 grana (16,037 g).
Pierwszą monetą "Double Eagle" w obiegu w Stanach Zjednoczonych była "Liberty Head Double Eagle" projektu . Była ona emitowana w trzech odmianach od 1850 roku do 1907 roku.
Projekt monety i obieg.
Wybór Saint-Gaudensa i projekt monety.
W 1904 roku prezydent Theodore Roosevelt napisał do sekretarza skarbu z pytaniem, czy można by wpłynąć na wygląd amerykańskich monet bez uzyskiwania na to zgody Kongresu. W styczniu 1905 roku poprosił Shawa o skontaktowanie się z dyrektorem U.S. Mint oraz zaproponował Augustusa Saint-Gaudensa jako osobę, która mogłaby wykonać projekty. W listopadzie 1905 roku Roosevelt podjął decyzję o zmianie wyglądu amerykańskich monet i w tym celu nawiązał korespondencję z Saint-Gaudensem na ten temat. O wyborze tego artysty zadecydowały dwie kwestie. Pierwsza była taka, iż Saint-Gaudens zaprojektował medal na inaugurację zaprzysiężenie Roosevelta na prezydenta Stanów Zjednoczonych w 1904 roku. Wizerunek medalu spotkał się z uznaniem ze strony prezydenta. Drugą kwestią, która przyczyniła się do wyboru Saint-Gaudensa na projektanta nowych wizerunków monet, był podziw obu dla sztuki starożytnej Grecji. Rzeźbiarz zgodził się wykonać projekty wizerunków nowych monet dla U.S. Mint za sumę 5000 dolarów amerykańskich. Zobowiązał się do tego, że wszystkie będą nawiązywać do starożytności.
W korespondencji z rzeźbiarzem prezydent był świadom, że kierownictwo mennicy oraz duża część amerykańskich przedsiębiorców byłaby niezadowolona z pełnej zmiany wizerunków monet, ale wierzył, że można dostosować założenia sztuki antycznej do wymogów czasów, w których obaj żyli. Już na wstępnym etapie projektowania Saint-Gaudens zapewnił prezydenta, że będzie w stanie wykonać projekt monety, której relief będzie stanowić kompromis pomiędzy wysokim, starożytnym reliefem monet, a niskim reliefem monet współczesnych. Saint-Gaudens i Roosevelt podzielali ten sam pogląd, że dewiza „In God We Trust” nie powinna pojawiać się na monecie. Prezydent twierdził, że odwoływanie się do Boga na monecie było niewłaściwe, natomiast według rzeźbiarza dewiza ta negatywnie wpływała na prostotę wizerunku monety. Również motto „E Pluribus Unum” zostało uznane za zbędne i zakłócające odbiór legendy monety. Saint-Gaudens umieścił je na krawędzi monety. Przekonał on także Roosevelta, że data wybicia monety powinna być zapisana cyframi rzymskimi, aby lepiej odwoływać się do antyku. Pomysły rzeźbiarza nie były pozytywnie odbierane przez amerykańską mennicę i spotykały się z licznymi sprzeciwami. Jednak za każdym razem w obronie Saint-Gaudensa osobiście stawał prezydent. Na awersie monety rzeźbiarz umieścił kroczącą "Miss Liberty", której postać nawiązywała do rzymskiej bogini Wiktorii. Inspiracją dla projektu sylwetki była kochanka Saint-Gaudensa Davida Clark. "Miss Liberty" jedną stopę opiera na głazie, w swojej lewej ręce trzyma gałązkę oliwną, a w prawej pochodnię. Postać znajduje się na tle promieni słonecznych, a po jej lewej stronie, w oddali, Saint-Gaudens umieścił mały budynek Kapitolu. Nad postacią znalazł się napis „LIBERTY”. Na dole, po prawej stronie od "Miss Liberty" umieszczono datę wybicia. Pod nią Saint-Gaudens umieścił swój monogram. Dookoła postaci znajdowało się 46 gwiazd, które miały symbolizować stany przyłączone do Unii w tamtym czasie. Rewers został zaprojektowany tak, aby przedstawiać majestatycznego orła w locie na tle słońca i rozchodzących się promieni słonecznych. Motyw orła został zaczerpnięty z centa "Flying Eagle". Na górze, wzdłuż krawędzi umieszczono nazwę państwa, a pod nią nominał monety z nazwą waluty.
Emisja monety.
W sierpniu 1907 roku Saint-Gaudens zmarł. Prezydent Roosevelt nalegał, aby nie zwlekać dłużej z rozpoczęciem bicia monet. W tym celu napisał specjalny list do sekretarza skarbu , żeby przekazać kierownictwu mennicy bicie monet według nowego projektu. W tym samym roku rozpoczęto wybijanie i emisję monet, jednak od strony technicznej sprawiało to wiele problemów. Saint Gaudens dbał o wynik artystyczny i wykonał projekt o głębokim reliefie, co powodowało, że moneta nie mogła być bita za jednym uderzeniem maszyny. Główny rytownik amerykańskiej mennicy Charles E. Barber sprzeciwiał się emisji monet w takiej formie, ponieważ krawędź monety była dwukrotnie wyższa niż dotychczasowych monet, a z kolei pola awersu i rewersu były bardzo wklęsłe. W rezultacie pole monety łączyło się z krawędzią bez otoku, tworząc ostre wykończenie. Krytyce poddano także sposób zapisu daty (MCMVII – 1907), który był nieczytelny dla zwykłego użytkownika monety na rynku. Jednak presja ze strony Roosevelta była tak duża, że nie wstrzymano wybijania monet. Jedna moneta, aby zostać wybita zgodnie z projektem Saint-Gaudensa, musiała otrzymać pięć uderzeń prasy hydraulicznej. Monety kolekcjonerskie (bite stemplem lustrzanym) wymagały od ośmiu do dziewięciu uderzeń. Dopiero po wyemitowaniu 11 250 sztuk monet obiegowych postanowiono dokonać niezbędnych zmian w projekcie. Rytownicy mennicy zmniejszyli relief pod naciskiem Barbera. Zmieniono także zapis daty na zapis cyframi arabskimi. W takiej formie drugą odmianę monety bito w latach 1907–1908 (5 294 968 sztuk).
Ciągłym problemem w wizerunku monety pozostawał brak dewizy „In God We Trust”. Było to przedmiotem krytyki religijnych przedstawicieli Kongresu. Prezydent dalej podtrzymywał swój sprzeciw wobec umieszczeniu odwołania się do Boga na monecie mogącej być w użyciu w miejscach, w których ludzie nie zachowywali się moralnie. Wbrew opinii Roosevelta Kongres wymógł umieszczenie dewizy na monecie. Znalazła się ona na rewersie, nad łukiem wschodzącego słońca. Odmiana ta była bita i emitowana od 1908 roku. Od 1912 roku liczba gwiazd na awersie zmieniła się i wzrosła do 48.
Reformy Franklina D. Roosevelta.
I wojna światowa doprowadziła w Europie do wzrostu inflacji i potrzeby kreowania pieniądza w związku z wydatkami na cele wojenne. W rezultacie standard złota w Europie przestał obowiązywać w praktyce. W 1925 roku próbowano do niego powrócić, ale ciągły wzrost inflacji sprawił, że giełdy zaczęły odchodzić od tego standardu. W 1929 roku doszło w Stanach Zjednoczonych do Wielkiego Kryzysu. Bezrobocie stawało się coraz większe, a banki i towarzystwa ubezpieczeniowe ogłaszały upadłość. Doprowadziło to do obaw o amerykański system monetarny oraz jego stabilność. Większość monet wybijanych od 1929 roku pozostawała w państwowych rezerwach złota. Niewielka ich ilość był wprowadzana do obiegu. 5 kwietnia 1933 roku prezydent Franklin D. Roosevelt ogłosił, że złote monety powinny zostać zwrócone do Rezerwy Federalnej do 1 maja. Obywatelom zakazano posiadania jakiegokolwiek złota z wyjątkiem złota w ilościach wymaganych do użycia w przemyśle lub sztuce, monet mających wartość kolekcjonerską oraz złotych monet nie przekraczających wartości 100 dolarów. Jeszcze tego samego roku, 28 grudnia, usunięto trzeci wyjątek pozwalający na posiadanie złota. 30 stycznia 1934 roku wszedł w życie "Gold Reserve Act." Stanowił on, że złote mennictwo zostanie wstrzymane, a całe złoto powinno zostać wycofane z obiegu i przetopione w sztaby o wymiarach ustalonych przez Departament Skarbu.
Decyzja Roosevelta z kwietnia 1933 roku doprowadziła do wielu nieporozumień. Jeszcze w marcu 1933 roku wybito 100 000 monet o nominale 20 dolarów, a w kwietniu 145 500. Wydawało się wówczas, że wszystkie osoby, które nabyły monety "Double Eagle" jeszcze w marcu, zrobiły to legalnie. Rząd Stanów Zjednoczonych przyjął inną wykładnię, a mianowicie wszystkie nabyte w 1933 roku monety "Eagle" mogły być legalnie posiadane przez kolekcjonerów, ale w wypadku monet "Double Eagle" ich posiadanie było już uważane za nielegalne i wszystkie podlegały konfiskacie. W celu stworzenia centralnego magazynu dla tak dużych ilości złota rząd w 1936 roku zlecił budowę Fortu Knox.
W 1954 roku sekretarz skarbu zrewidował zapisy warunkujące posiadanie złota. Według nowych przepisów obywatele amerykańscy mogą posiadać monety uznane za mające szczególną wartość kolekcjonerską wyemitowane do 5 kwietnia 1933 roku. W 1986 roku w celu uhonorowania znaczenia monety "Saint-Gaudens Double Eagle" Departament Skarbu zadecydował o użyciu awersu tej monety w wizerunku amerykańskich monet bulionowych "American Gold Eagle".
Opis monety.
Awers.
Awersy wszystkich trzech odmian, prócz sposobu zapisu roku wybicia i liczby gwiazd, nie różniły się. Przedstawiały kroczącą "Miss Liberty" z jedną stopą na głazie. W swojej lewej ręce postać trzymała gałązkę oliwną, a w prawej zapaloną pochodnię. "Miss Liberty" kroczyła na tle rozchodzących się promieni, po lewej stronie od postaci, w oddali, umieszczono budynek Kapitolu. Nad postacią umieszczono napis „LIBERTY”. Dookoła "Miss Liberty" do 1911 roku znajdowało się 46 gwiazd, a od 1912 do 1933 roku było ich już 48. Symbolizowały one liczbę stanów w Unii. W 1907 roku rok wybicia zapisywano cyframi rzymskimi jako MCMVII. Po wybiciu 11 250 sztuk monety w tej odmianie zdecydowano się zmienić zapis na cyfry arabskie.
Znak mennicy znajdował się nad datą wybicia monety.
Rewers.
Rewers monety we wszystkich odmianach przedstawiał lecącego w lewą stronę orła na tle wschodzącego słońca i rozchodzących się promieni słonecznych. W 1907 roku na górze rewersu wybito nazwę państwa w formie „-UNITED-STATES-OF-AMERICA-”, a pod nią nominał monety „-TWENTY-DOLLARS-”. W latach 1907–1908 napisy te wybijano w formie „UNITED-STATES-OF-AMERICA” i „TWENTY-DOLLARS”. W trzeciej odmianie (1908–1933) nad łukiem słońca umieszczono dewizę „IN-GOD-WE-TRUST”.
"Saint-Gaudens Double Eagle" z 1933 roku współcześnie.
Współcześnie w światowych zbiorach znajdują się jedynie trzy egzemplarze "Double Eagle" z 1933 roku o potwierdzonej autentyczności. Dwa są własnością rządu USA, a trzeci znajduje się w rękach prywatnego inwestora. Egzemplarz ten został w 2002 roku wystawiony na aukcji w domu aukcyjnym Sotheby’s i został sprzedany za cenę 7,6 mln dolarów amerykańskich. Nabywca pozostał anonimowy.
W 2003 roku Joan Langbord, córka Israela Switta podejrzewanego w latach 40. XX w. przez rząd Stanów Zjednoczonych o sprzedaż monet "Double Eagle", zgłosiła się do oddziału U.S. Mint w Filadelfii z 10 egzemplarzami monety "Saint-Gaudens Double Eagle" z 1933 roku. Rodzina Langbordów chciała potwierdzić ich autentyczność. Jak twierdziła Joan Langbord, miała je odnaleźć w rodzinnej skrytce bankowej. Wszystkie egzemplarze zostały skonfiskowane przez przedstawicieli rządu Stanów Zjednoczonych. Rodzina wytoczyła proces, który miał na celu przyznanie im własności do odnalezionych monet. W lipcu 2011 roku sąd w Filadelfii przyznał rację stronie rządowej. Langbordowie złożyli apelację. W sierpniu 2012 roku sąd w Pensylwanii potwierdził wcześniejszy wyrok, argumentując, że monety zostały bezprawnie wyniesione z mennicy w Filadelfii w latach 30. XX wieku.
16 i 17 marca 2012 roku moneta "Saint-Gaudens" "Double Eagle" z 1933 roku była prezentowana na wystawie w oddziale Muzeum Rzeźby im. Xawerego Dunikowskiego w warszawskiej Królikarni. Egzemplarz pochodzi z kolekcji Narodowego Muzeum Historii Amerykańskiej Smithsonian Institution.
Ze względu na projekt i wykonanie moneta uważana jest współcześnie za jedną z najpiekniejszych monet amerykańskich.

</doc>
<doc id="2602360" url="https://pl.wikipedia.org/wiki?curid=2602360" title="Maria Rutowska">
Maria Rutowska

Maria Rutowska (ur. 1945) – polska historyk, doktor habilitowany, pracownik naukowy Instytutu Zachodniego w Poznaniu. 
Życiorys.
Do jej zainteresowań badawczych należą: okupacja hitlerowska w Polsce 1939–1945, problematyka pogranicza polsko-niemieckiego, niemieckie dziedzictwo kulturowe na Ziemiach Zachodnich i Północnych.
Doktor nauk historycznych (1978), temat jej pracy doktorskiej brzmiał: "Straty osobowe i materialne kultury polskiej na terenie Wielkopolski w latach wojny i okupacji hitlerowskiej 1939-1945". Doktor habilitowany i docent po rozprawie habilitacyjnej "Wysiedlenie ludności polskiej z Kraju Warty do Generalnego Gubernatorstwa 1939-1941" (2004).
Była zatrudniona na stanowisku docenta Instytutu Zachodniego i profesora nadzwyczajnego Wyższej Szkoły Nauk Humanistycznych i Dziennikarstwa w Poznaniu.

</doc>
<doc id="2602362" url="https://pl.wikipedia.org/wiki?curid=2602362" title="Węgiel kopalny">
Węgiel kopalny



</doc>
<doc id="2602366" url="https://pl.wikipedia.org/wiki?curid=2602366" title="Motta’s Recording Studio">
Motta’s Recording Studio

Motta’s Recording Studio – pierwsze jamajskie studio nagraniowe, założone w grudniu 1951 roku w Kingston przez Stanleya Mottę; została w nim zrealizowana większość klasycznych nagrań z muzyką mento.
Na miejsce lokalizacji studia Motta wybrał pomieszczenie na zapleczu stolarni przy 93 Hanover Street, nieopodal prowadzonego przez niego sklepu z częściami elektronicznymi. Początkowo całe jego wyposażenie stanowiła prosta konsola nagraniowa wraz z jednym mikrofonem typu "ribbon". W grudniu 1951 roku zarejestrował w nim pierwsze w historii jamajskiego przemysłu muzycznego nagranie - singel Lorda Fly, przy akompaniamencie Orkiestry Dana Williamsa (strona A: "Medley of Jamaican Mento-Calypsos", strona B: "Whai, Whai, Whai"). Jako że nie posiadał maszyny tłoczącej, acetatowe matryce z nagraniami wysyłał do Wielkiej Brytanii, gdzie płyty tłoczyła dla niego wytwórnia Decca Records; z Anglii powracał już gotowy nakład singli na 10-calowych winylach (78 RPM).
Wkrótce prymitywna wycinarka matryc została zastąpiona o wiele bardziej wydajnym magnetofonem szpulowym, co pomogło ugruntować pozycję Motty jako wiodącego producenta muzycznego na wyspie; jego głównym konkurentem był wówczas Ken Khouri. Studio działało do roku 1957, kiedy to Motta zdecydował o jego zamknięciu w związku z malejącą (na rzecz amerykańskiego R&amp;B) popularnością jamajskiego mento-calypso. Z Motta’s Recording Studio pochodzi zdecydowana większość nagrań "złotej ery mento", a konkretnie: ponad 50 singli 10" (78 RPM), kilkanaście singli 7" (45 RPM), pięć płyt długogrających 10" (33⅓ RPM) oraz trzy płyty długogrające 12" (33⅓ RPM). Ostatni zrealizowany tam krążek to longplay Jamajskiej Orkiestry Wojskowej pt. "An Afternoon At Hope Gardens".

</doc>
<doc id="2602368" url="https://pl.wikipedia.org/wiki?curid=2602368" title="Octavio Mora">
Octavio Mora

Jesús Octavio Mora Llamas (ur. 28 listopada 1965 w Guadalajarze) – meksykański piłkarz występujący na pozycji napastnika, w późniejszym czasie trener.
Jego syn Jorge Mora i szwagier Daniel Guzmán także są piłkarzami.
Kariera klubowa.
Mora pochodzi z miasta Guadalajara i jest wychowankiem tamtejszego zespołu Universidad de Guadalajara. W meksykańskiej Primera División zadebiutował 14 maja 1984 w zremisowanym 1:1 spotkaniu z Chivas, natomiast pierwszego gola strzelił 2 września tego samego roku w wygranej 3:0 konfrontacji z Morelią. W sezonie 1988/1989 dotarł z Universidadem do finału Copa México, natomiast dwa lata później już zwyciężył w krajowym pucharze. W międzyczasie, w rozgrywkach 1989/1990, wywalczył ze swoją ekipą wicemistrzostwo Meksyku. Ogółem barwy Universidadu reprezentował przez ponad dziewięć lat, zdobywając 64 bramki w 220 ligowych konfrontacjach.
Latem 1993 Mora został zawodnikiem stołecznego Cruz Azul, gdzie spędził trzy lata w roli kluczowego zawodnika zespołu. W sezonie 1994/1995 wywalczył z Cruz Azul wicemistrzostwo kraju, zdobywając wówczas 15 goli w 38 spotkaniach. Karierę piłkarską zakończył w wieku 33 lat jako zawodnik CF Monterrey.
Kariera reprezentacyjna.
W seniorskiej reprezentacji Meksyku Mora zadebiutował jeszcze jako zawodnik Universidadu, 29 marca 1988 w wygranym 8:0 meczu towarzyskim z Salwadorem, w którym strzelił dwa gole dla swojej kadry. Pięć lat później został powołany przez selekcjonera Miguela Mejíę Baróna na Złoty Puchar CONCACAF. Meksykanie triumfowali wówczas w tych rozgrywkach, a Mora rozegrał wówczas pięć meczów, w których trzykrotnie wpisywał się na listę strzelców. Bilans reprezentacyjny zakończył na siedmiu zdobytych bramkach w 13 meczach.
Kariera trenerska.
Karierę szkoleniową Mora rozpoczynał jako trener skromnego drugoligowego klubu Atlético Cihuatlán. W jesiennym sezonie Apertura 2003 poprowadził w czterech meczach pierwszoligowy Querétaro FC, notując jeden remis i trzy porażki. Później przez kilka miesięcy pełnił funkcję szkoleniowca drugoligowego Delfines de Coatzacoalcos. Przez rok był po raz drugi trenerem Cihuatlán, a przez dwa sezony prowadził trzecioligową ekipę Loros de la Universidad de Colima. W 2011 roku został zatrudniony przez byłego kolegę boiskowego Daniela Guzmána na stanowisku szkoleniowca juniorów i rezerw drugoligowego Tiburones Rojos de Veracruz.

</doc>
<doc id="2602369" url="https://pl.wikipedia.org/wiki?curid=2602369" title="Jesús Octavio Mora">
Jesús Octavio Mora



</doc>
<doc id="2602371" url="https://pl.wikipedia.org/wiki?curid=2602371" title="Splitboard">
Splitboard

Splitboard – rodzaj specjalnej deski snowboardowej, którą można podzielić na dwie narty. Rozwiązanie to ma na celu umożliwienie łatwego podchodzenia w kopnym śniegu pod górę i zjeżdżania na złączonej desce splitboardowej jak na snowboardzie.

</doc>
<doc id="2602386" url="https://pl.wikipedia.org/wiki?curid=2602386" title="Belona pacyficzna">
Belona pacyficzna

Belona pacyficzna ("Strongylura anastomella") – gatunek ryby belonokształtnej z rodziny belonowatych (Belonidae).
Występowanie.
Wschodni Pacyfik od Japonii po Wietnam.
Cechy morfologiczne.
Osiąga 1 m długości i 1 kg masy ciała. Ciało wydłużone, ogon również wydłużony, bez kilu. Płetwa ogonowa ścięta. W płetwie grzbietowej 17–21 promieni, w płetwie odbytowej 21–25 promieni. 
Rozród.
Ikra jest przytwierdzana do podwodnych przedmiotów za pomocą nitkowatego wyrostka.

</doc>
<doc id="2602387" url="https://pl.wikipedia.org/wiki?curid=2602387" title="Józef Anioł Grzybowski">
Józef Anioł Grzybowski

Józef Anioł Grzybowski herbu Prus II – podstoli czerski w 1767 roku, cześnik czerski w 1758 roku, sędzia kapturowy ziemi czerskiej w 1764 roku, podpisał elekcję Stanisława Augusta Poniatowskiego, komisarz cywilno-wojskowy ziemi czerskiej w 1790 roku, konsyliarz ziemi czerskiej w konfederacji targowickiej w 1792 roku.
Był elektorem Stanisława Augusta Poniatowskiego z ziemi czerskiej w 1764 roku.

</doc>
<doc id="2602388" url="https://pl.wikipedia.org/wiki?curid=2602388" title="Strongylura anastomella">
Strongylura anastomella



</doc>
<doc id="2602390" url="https://pl.wikipedia.org/wiki?curid=2602390" title="Schwäbisch Hall (ujednoznacznienie)">
Schwäbisch Hall (ujednoznacznienie)

Niemcy:
inne:

</doc>
<doc id="2602397" url="https://pl.wikipedia.org/wiki?curid=2602397" title="Paulo Pezzolano">
Paulo Pezzolano

Paulo César Pezzolano Suárez (ur. 25 kwietnia 1983 w Montevideo) – urugwajski piłkarz pochodzenia włoskiego występujący najczęściej na pozycji ofensywnego pomocnika, trener piłkarski.
Kariera klubowa.
Pezzolano pochodzi ze stołecznego miasta Montevideo i jest wychowankiem tamtejszego zespołu Rentistas. Do drużyny seniorów został włączony w wieku 18 lat i po swoim debiutanckim sezonie 2001 spadł z Rentistas do drugiej ligi urugwajskiej – Segunda División. Spędził tam dwa lata, po czym powrócił ze swoją ekipą do Primera División. Wiosnę 2006 spędził w brazylijskim Athletico Paranaense, jednak po pół roku powrócił do ojczyzny, podpisując umowę z Defensorem Sporting. W sezonie 2006/2007 zajął z nim wysokie trzecie miejsce w lidze, wziął także udział w pierwszym turnieju międzynarodowym w karierze – Copa Libertadores, odpadając z rozgrywek po dwumeczu ćwierćfinałowym.
Podczas jesiennej fazy Apertura 2007 Pezzolano reprezentował barwy jednego z najbardziej utytułowanych klubów na kontynencie, CA Peñarol, ale nie odniósł z nim żadnych sukcesów zarówno na arenie krajowej, jak i międzynarodowej. Po upływie sześciu miesięcy zasilił ekipę Liverpool de Montevideo, gdzie już w pierwszym sezonie – Clausura 2008 – został królem strzelców ligi urugwajskiej z 12 golami na koncie w 14 spotkaniach. Rok później wystąpił z Liverpoolem w Copa Sudamericana, jednak odpadł już w 1/16 finału.
W sierpniu 2009 Pezzolano na zasadzie rocznego wypożyczenia zasilił hiszpański zespół RCD Mallorca. W Primera División zadebiutował 19 września 2009 w wygranym 4:0 spotkaniu z CD Tenerife. Ogółem w cały sezonie 2009/2010 rozegrał w Mallorce 12 spotkań, lecz tylko jedno w wyjściowym składzie, a drużyna prowadzona przez Gregorio Manzano zajęła piąte miejsce w ligowej tabeli. Rozgrywki 2011 spędził w chińskim Hangzhou Greentown, gdzie po raz pierwszy wystąpił 1 kwietnia 2011 w wygranej 2:0 konfrontacji z Nanchang Hengyuan i w tym samym meczu strzelił pierwszego gola w Chinese Super League.
Wiosną 2012 Pezzolano przeszedł do zespołu Club Necaxa, występującego w drugiej lidze meksykańskiej – Liga de Ascenso.

</doc>
<doc id="2602399" url="https://pl.wikipedia.org/wiki?curid=2602399" title="Życiorys (film)">
Życiorys (film)

Życiorys – dokumentalny film inscenizowany produkcji polskiej z 1975 roku, w reżyserii Krzysztofa Kieślowskiego. Autorami zdjęć byli Jacek Petrycki i Mateusz Rusinek.
Opis fabuły.
Dyskusja członków Wojewódzkiej Komisji Kontroli Partyjnej nad karą dla jednego z członków.

</doc>
<doc id="2602400" url="https://pl.wikipedia.org/wiki?curid=2602400" title="Bierpapst">
Bierpapst



</doc>
<doc id="2602402" url="https://pl.wikipedia.org/wiki?curid=2602402" title="Feminist Majority Foundation">
Feminist Majority Foundation

Feminist Majority Foundation (FMF) – amerykańska feministyczna organizacja pozarządowa.
Wśród jej głównych celów są równouprawnienie kobiet, działanie na rzecz praw reprodukcyjnych kobiet oraz przeciwdziałanie przemocy wobec kobiet. Siedziba organizacji mieści się w Arlington w Wirginii. Nazwa fundacji pochodzi od sondażu Newsweeka przeprowadzonego w 1986 roku przez Instytut Gallupa, który wykazał, że większość Amerykanek określa się jako feministki. Założycielka i prezes fundacji Eleanor Smeal wybrała tę nazwę, by rozpowszechniać informację, że wśród kobiet w Stanach Zjednoczonych większość stanowią feministki.

</doc>
<doc id="2602404" url="https://pl.wikipedia.org/wiki?curid=2602404" title="Józef Antoni Komierowski">
Józef Antoni Komierowski

Józef Antoni Komierowski herbu Pomian (ur. w 1726 roku – żył jeszcze w 1794 roku) – cześnik inowrocławski w latach 1762-1783, regent kancelarii marszałka wielkiego koronnego, konsyliarz ziemi czerskiej w konfederacji targowickiej, starosta tuczyński i starogrodzki.
W 1764 roku był elektorem Stanisława Augusta Poniatowskiego z inowrocławskiego. Delegowany przez Radę Zastępczą Tymczasową do ziemi czerskiej w powstaniu kościuszkowskim

</doc>
<doc id="2602405" url="https://pl.wikipedia.org/wiki?curid=2602405" title="Çilmämmetgum">
Çilmämmetgum

Çilmämmetgum (Czilmamed-kum, Czilmamedkum; ros.: Чильмамедкум, "Czilmamiedkum") – piaszczysta pustynia w zachodnim Turkmenistanie, ograniczona od zachodu Płaskowyżem Krasnowodzkim i korytem Uzboju od wschodu, położona w obniżenniu między górami Uly Balkan a górami Akgyr i Koýmatdag, wypełnionym osadami zbiornika apszerońskiego. Znaczna część pustyni pokryta jest ciągnącymi się równoleżnikowo, piaszczystymi wzniesieniami o stromych zboczach, które osiągają do 25 m wysokości. W zachodniej części Çilmämmetgum występują barchany.

</doc>
<doc id="2602406" url="https://pl.wikipedia.org/wiki?curid=2602406" title="Polskie kabarety">
Polskie kabarety

Polskie kabarety – lista polskich kabaretów

</doc>
<doc id="2602409" url="https://pl.wikipedia.org/wiki?curid=2602409" title="Odmiany alotropowe żelaza">
Odmiany alotropowe żelaza

Odmiany alotropowe żelaza – znane są cztery alotropowe odmiany żelaza trwałe pod ciśnieniem atmosferycznym:
Odmiany alotropowe żelaza występujące przy ciśnieniu atmosferycznym są istotne w przypadku metalurgii i inżynierii materiałowej ze względu na różnice w rozpuszczalności węgla. Odmiana alotropowa występująca w przypadku wysokiego ciśnienia nadaje się do opisu wewnętrznego jądra Ziemi, które jak się uważa, składa się zasadniczo z krystalicznego żelaza o strukturze ε oraz niklu.
Odmiany alotropowe przy ciśnieniu atmosferycznym.
Żelazo δ.
Forma trwała w temperaturze od 1392 °C do temperatury topnienia. Ma sieć regularną przestrzenie centrowaną, identycznie jak żelazo α. Jest paramagnetyczne. Nazywane jest również ferrytem wysokotemperaturowym. Krzepnięcie żelaza następuje przy stałej temperaturze 1538 °C. W tej temperaturze cała ciecz zamienia się w kryształy żelaza. W temperaturze 1495 °C można w żelazie δ rozpuścić 0,09% C. Temperatura równowagi Ae4 (1392 °C) określa dolną granicę istnienia ferrytu wysokotemperaturowego. Period identyczności "a" dla żelaza δ wynosi 0,293 nm. Zaczyna się odchodzić od wyróżniania tej fazy osobną literą grecką. W większości najnowszej literatury można spotkać się tylko z żelazem α i γ.
Żelazo γ.
Forma trwała w zakresie temperatur od 911 °C do 1392 °C. Ma sieć regularną ściennie centrowaną. Jest paramagnetyczne. W temperaturze 1392 °C następuje przemiana alotropowa. Objawia się ona przebudową struktury regularnej przestrzennie centrowanej w strukturę regularną ściennie centrowaną. Żelazo γ istnieje od temperatury Ae3 (911 °C). W temperaturze 1148 °C można maksymalnie rozpuścić 2,11% C. Period identyczności "a" dla żelaza γ wynosi 0,365 nm.
Żelazo β.
Żelazo β jest to stare określenie na żelazo α wykazujące właściwości paramagnetyczne. Zakres temperaturowy istnienia żelaza β zawiera się w przedziale od temperatury Curie żelaza A2 (768 °C) do 911 °C. Żelazo β jest pod względem krystalograficznym identyczne jak żelazo α. Wyróżniają je tylko dwa aspekty: w żelazie α występują domeny magnetyczne oraz obie odmiany mają niewiele różniące się wymiary periodów identyczności w tej samej sieci krystalicznej w funkcji temperatury. Z tego powodu żelaza β nie uważa się za odrębną fazę.
Żelazo α.
Forma trwała w temperaturze poniżej 911 °C. Ma sieć regularną przestrzenie centrowaną. Jest ferromagnetyczne w temperaturze poniżej 768 °C. W temperaturze otoczenia żelazo α jest stabilne i można w nim maksymalnie rozpuścić 0,008% C. W temperaturze 727 °C można w żelazie α rozpuścić 0,0218% C. Period identyczności wynosi 0,286 nm.
Odmiany alotropowe przy wysokim ciśnieniu.
Żelazo ε.
Forma żelaza o sieci krystalicznej heksagonalnej, która jest stabilna tylko przy wysokich ciśnieniach. Przy spadku ciśnienia żelazo ε z powrotem przemienia się w żelazo α. Żelazo ε charakteryzuje się większą gęstością od żelaza α.
Na wykresie fazowym punkt potrójny pomiędzy żelazem α, γ i ε został teoretycznie wyznaczony w temperaturze 497 °C i ciśnieniu 11 GPa. Badania wykazały, że punkt ten znajduje się w nieco niższej temperaturze, która wyniosła 477 °C.
W 1971 roku przedstawiono tezę, że przemiana żelaza α w ε jest specyficznym przykładem przemiany martenzytycznej.

</doc>
<doc id="2602421" url="https://pl.wikipedia.org/wiki?curid=2602421" title="Zamek w Porkuni">
Zamek w Porkuni

Zamek w Porkuni (est. Porkuni piiskopilinnus, niem. Schloß Borkholm) – budowla warowna w miejscowości Porkuni, w gminie Tamsalu w Estonii, współcześnie zachowany w postaci fragmentarycznych ruin. Był własnością biskupów z Revala (współczesny Tallinn).
Zamek w Porkuni wzniesiony został na wzgórzu nad jeziorem w latach 1477–1479 za czasów biskupa Simona von der Borch. Od imienia biskupa zamek otrzymał swoją nazwę (Borkholm).
Zamek wzniesiono na planie nieregularnego prostokąta, z czterema wieżami w narożnikach. Całe założenie otoczone było grubum murem obronnym z ośmioma wieżami. Cztery z nich były okrągłe, a trzy prostokątne. Ósma wieża była wieżą bramną, u podstawy prostokątną, a wyżej okrągłą. Górną część tej wieży dobudowano w późniejszym okresie. Po wewnętrznej stronie murów zamku znajdowały się długie i wąskie pomieszczenia. Na dziedzińcu zbudowany był kościół z romańską apsydą oraz rezydencja biskupa .
Budowla została zniszczona w 1558 podczas wojen inflanckich. Do czasów współczesnych zachowała się wieża bramna, w której znajduje się muzeum.

</doc>
<doc id="2602427" url="https://pl.wikipedia.org/wiki?curid=2602427" title="Alfredo Maria Aranda Obviar">
Alfredo Maria Aranda Obviar

Alfredo Maria Aranda Obviar (ur. 29 sierpnia 1889 w Lipie; zm. 1 października 1978 w Tayabas) – filipiński Czcigodny Sługa Boży Kościoła katolickiego, biskup Lucena
Życiorys.
Alfredo Maria Aranda Obviar urodził się 29 sierpnia 1889 roku bardzo religijnej rodzinie. W bardzo młodym wieku rozpoczął edukację w kolegium jezuickim św. Franciszka Ksawerego w Manili, którą ukończył w 1901 roku. W 1914 roku zdobył dyplom na uniwersytecie Ateneum Manilskiego. Następnie rozpoczął studia na uniwersytecie w Papieskim Seminarium dla teologów. W dniu 15 marca 1919 roku otrzymał święcenia kapłańskie. Po 25 latach posługi w dniu 29 czerwca 1944 roku został wyświęcony biskupa pomocniczego z Lipy. W dniu 22 stycznia 1951 roku został mianowany administratorem apostolskim diecezji Lucena. Założył zgromadzenie Misjonarzy katechetów św. Teresy. Zmarł 1 października 1978 roku mając 89 lat w opinii świętości. W dniu 6 marca 2001 roku rozpoczął się jego proces beatyfikacyjny.

</doc>
<doc id="2602428" url="https://pl.wikipedia.org/wiki?curid=2602428" title="Joaquina Maria Mercedes Barcelo Pages">
Joaquina Maria Mercedes Barcelo Pages

Joaquina Maria Mercedes Barcelo Pages (ur. 24 lipca 1857 w Sarrii; zm. 4 sierpnia 1940 w Manili) – hiszpańska czcigodna służebnica Boża Kościoła katolickiego.
Życiorys.
Urodziła się w bardzo religijnej rodzinie. Gdy poczuła powołanie do życia zakonnego, razem z siostrą, wstąpiła do zgromadzenia Augustianek Sióstr Matki Bożej Pocieszenia. Zmarła 4 sierpnia 1940 roku, mając 83 lata w opinii świętości. W dniu 18 czerwca 2002 roku rozpoczął się jej proces beatyfikacyjny.

</doc>
<doc id="2602429" url="https://pl.wikipedia.org/wiki?curid=2602429" title="Stefan Czmil">
Stefan Czmil

Stepan Czmil "vel" Stefan Czmil, SDB (ur. 20 października 1914 w Sądowej Wiszniej; zm. 22 stycznia 1978 w Rzymie) – ukraiński sługa Boży Kościoła katolickiego.
Życiorys.
Stefan Czmil urodził się 20 października 1914 roku w małym miasteczku Sądowa Wisznia w Galicji Wschodniej. Jego rodzicami byli Stefan i Julia Szydłowska. W 1925 roku rozpoczął naukę w ukraińskim gimnazjum w Przemyślu. W latach 1936–1939 studiował filozofię w salezjańskim kolegium w Foglizzo, a następnie przerwał studia, aby przejść dwuletni etap edukacyjny wśród nowicjuszy Villa Moglia, po czym został przyjęty do salezjańskiego domu.
W 1945 roku otrzymał święcenia kapłańskie. W 1948 roku za zgodą przełożonych został wysłany przez Świętą Kongregację dla Kościołów Wschodnich do Argentyny, gdzie rozpoczął działalność misyjną. W następnych latach pełnił swą misję salezjańską był nauczycielem, pedagogiem i spowiednikiem. Był również wykładowcą języka literatury włoskiej. Zaczął potem chorować i przeszedł operację usunięcia kamienia żółciowego. Po chwilowej poprawie stanu zdrowia, rankiem w dniu 22 stycznia 1978 roku wszedł do zakrystii kaplicy seminaryjnej i wtedy źle się poczuł. Po mszy zemdlał w zakrystii; wówczas seminarzyści zabrali go do pokoju i położyli go do łóżka. Zmarł mając 63 lata w opinii świętości. Obecnie trwa jego proces kanonizacyjny.

</doc>
<doc id="2602432" url="https://pl.wikipedia.org/wiki?curid=2602432" title="Juan Manuel Cavallo">
Juan Manuel Cavallo

Juan Manuel Cavallo Maiztegui (ur. 8 grudnia 1981 w La Para) – argentyński piłkarz występujący najczęściej na pozycji napastnika, obecnie zawodnik meksykańskiej Necaxy.
Kariera klubowa.
Cavallo profesjonalną grę w piłkę rozpoczął w wieku 23 lat w zespole 9 de Julio, grającym w czwartej lidze argentyńskiej – Torneo Argentino B. W późniejszym czasie przeszedł do występującego na tym samym poziomie rozgrywek klubu Sportivo Belgrano, gdzie spędził pół roku. Jesień 2005 spędził w indonezyjskim Persik Kediri, po czym powrócił do ojczyzny, podpisując umowę z czwartoligowym Tiro Federal Morteros. Po sezonie 2005/2006 spadł z tą ekipą do piątej ligi – Torneo Argentino C – jednak już po roku powrócił na czwarty poziom rozgrywek. Ogółem w zespole Tiro Federal spędził 2,5 roku.
Latem 2008 Cavallo przeszedł do beniaminka chilijskiej Primera División – Rangers de Talca. Jego barwy reprezentował przez sześć miesięcy, a dobra forma prezentowana w meczach ligowych zaowocowała transferem do peruwiańskiego Club Cienciano. Tam szybko wywalczył sobie miejsce w podstawowym składzie i w tamtejszej Primera División zadebiutował 15 lutego 2009 w wygranym 2:1 meczu z Melgar. Premierowego gola w lidze peruwiańskiej strzelił za to 26 kwietnia tego samego roku w zremisowanej 1:1 konfrontacji z Juan Aurich. Podczas rocznej gry w drużynie z siedzibą w mieście Cuzco wziął udział w pierwszym międzynarodowym turnieju w karierze – Copa Sudamericana, gdzie doszedł do 1/8 finału.
Wiosną 2010 Cavallo został zawodnikiem meksykańskiego drugoligowca Albinegros de Orizaba. W ekipie prowadzonej przez Cristóbala Ortegę Argentyńczyk z miejsca zaczął pełnić funkcję kluczowego gracza drużyny i jej najlepszego strzelca. Łącznie w 2010 roku zdobył aż 19 goli w 35 ligowych pojedynkach i zwrócił na siebie uwagę kilku mocniejszych klubów. Ostatecznie trafił do San Luis FC, w którego barwach rozegrał pierwszy mecz w meksykańskiej Primera División – 16 stycznia 2011 w wygranym 3:0 spotkaniu z Pueblą. Jedyną bramkę w najwyższej klasie rozgrywkowej zdobył 6 lutego tego samego roku w wygranym 3:2 pojedynku z Tecos UAG. Z San Luis po raz pierwszy w karierze wziął udział w Copa Libertadores, odpadając jednak już w fazie grupowej.
Po półroczu spędzonym w San Luis Cavallo zdecydował się na powrót do Argentyny, przechodząc do Sportivo Desamparados z zaplecza najwyższej klasy rozgrywkowej. Wiosną 2012 powrócił jednak do Meksyku, podpisując kontrakt z drugoligowym Club Necaxa.

</doc>
<doc id="2602433" url="https://pl.wikipedia.org/wiki?curid=2602433" title="Juan Cavallo">
Juan Cavallo



</doc>
<doc id="2602437" url="https://pl.wikipedia.org/wiki?curid=2602437" title="To Die For...">
To Die For...

To Die For... - pierwszy album niemieckiej grupy Scream Silence, wydany w 1999 roku.

</doc>
<doc id="2602438" url="https://pl.wikipedia.org/wiki?curid=2602438" title="Daniela Schadt">
Daniela Schadt

Daniela Schadt (ur. 3 stycznia 1960 w Hanau) – niemiecka dziennikarka, partnerka życiowa prezydenta Niemiec Joachima Gaucka, w latach 2012-2017 pierwsza dama Niemiec.
Życiorys.
Schadt studiowała niemiecki, francuski i politykę na Uniwersytecie we Frankfurcie, a później od 1986 roku pracowała dla "Nürnberger Zeitung", gdzie od 1992 r. była redaktorką, m.in. odpowiedzialną za politykę wewnętrzną. Od 2000 jest związana z Joachimem Gauckiem.
18 marca 2012, po tym jak Joachim Gauck został wybrany przez Zgromadzenie Federalne na prezydenta Niemiec Daniela Schadt towarzyszyła mu zgodnie z jego wolą podczas oficjalnych terminów jako pierwsza dama Niemiec.

</doc>
<doc id="2602441" url="https://pl.wikipedia.org/wiki?curid=2602441" title="Henryk J. Kozak">
Henryk J. Kozak

Henryk Józef Kozak (ur. 15 lipca 1945 w Krasnej na Podlasiu) – polski poeta, prozaik.
Życiorys.
Dzieciństwo i młodość spędził w Sitniku k. Białej Podlaskiej. Absolwent Liceum Pedagogicznego w Leśnej Podlaskiej oraz Wydziału Historii Uniwersytetu Marii Curie-Skłodowskiej w Lublinie. Debiutował w „Kamenie” w 1967 r. Mieszka w Lublinie. Jego wiersze tłumaczono na języki: duński, rosyjski, serbski, rumuński, węgierski, ukraiński. Swoje utwory zamieszcza w „Podlaskim Kwartalniku Kulturalnym”, „Akancie”, „Akcencie”, „Lublinie”, „Poezji Dzisiaj” i innych czasopismach.
Nagrody.
Jest laureatem nagród literackich im. J.Czechowicza, I stopnia – 1980, 1995; J. Łobodowskiego, Nagroda Główna – 2001; Wacława Olszewskiego – I Nagroda 1999; Anny Kamieńskiej, – I Nagroda 2014; J. I. Kraszewskiego, I Nagroda – 1999, 2013; honorowej nagrody Sławy Przybylskiej „In Arte Libertas” – 2016 r., oraz wielu ogólnopolskich konkursów poetyckich i prozatorskich. 

</doc>
<doc id="2602444" url="https://pl.wikipedia.org/wiki?curid=2602444" title="Shahbaz Bhatti">
Shahbaz Bhatti

Clement Shahbaz Bhatti powszechnie znany jako Shahbaz Bhatti (ur. 9 września 1968 w Lahaurze; zm. 2 marca 2011 w Islamabadzie) – pakistański polityk oraz deputowany Zgromadzenia Narodowego od 2008. Od listopada 2008 do chwili swojej śmierci na skutek zamachu 2 marca 2011 w Islamabadzie był pierwszym Ministrem ds. Mniejszości. Bhatti jako katolik był zdecydowanym przeciwnikiem ustawy o bluźnierstwie i jako jedyny chrześcijanin zasiadał w rządzie Pakistanu. Do zamachu na Shahbaza Bhatti przyznała się organizacja terrorystyczna Tehrik-i-Taliban Pakistan. Terroryści nazwali również Bhattiego bluźniercą przeciwko Mahometowi. W 2016 roku rozpoczął się jego proces beatyfikacyjny.
Życiorys i kariera polityczna.
Bhatti urodził się w Lahore w rodzinie katolickiej. Rodzice pochodzili ze wsi Khushpur w dystrykcie Faisalabad. Jego ojciec, Jacob Bhatti, służył w armii, a później był nauczycielem. Zasiadał również jako przewodniczący w zarządzie kościołów w Khushpur. Shahbaz Bhatti nie był żonaty, miał czterech braci i jedną siostrę.
Jako student Bhatti założył w 1985 roku i kierował pakistańskim Frontem Wyzwolenia Chrześcijan. W późniejszych latach pomagał również tworzyć Ligę Mniejszości Pakistanu (ang. "All Pakistan Minorities Alliance – APMA") i został jednomyślnie wybrany jej przewodniczącym. Spotykał się z prezydentem Pervezem Musharrafem jako przedstawicielem grupy rzeczników praw mniejszości. W 2002 roku Bhatti wstąpił w szeregi Pakistańskiej Partii Ludowej (PPL), jednak pozostał poza polityką aż do otrzymania nominacji na ministra w 2008 roku. W 2003 został umieszczony na rządowej liście osób tzw. Lista Kontroli Wyjazdów (ang. "Exit Control List"), którym zakazano opuszczania Pakistanu, ale został usunięty z niej w listopadzie tego samego roku.
Bhatti został zaprzysiężony jako federalny minister ds. mniejszości 2 listopada 2008 roku, kiedy to po raz pierwszy utworzono to stanowisko w rządzie pakistańskim i powołano niezależne ministerstwo. W tym czasie Bhatti powiedział, że zaakceptował nominację na to stanowisko ze względu na „represjonowanych, uciskanych i marginalizowanych” (ludzi) w Pakistanie oraz że poświęca swoje życie „walce o równość ludzi, sprawiedliwość społeczną, wolność religijną oraz o to, aby podnieść na duchu i uprawomocnić mniejszościowe wspólnoty religijne”. Dodał, że chce przesłać „wiadomość o nadziei ludziom rozczarowanym i żyjącym w rozpaczy”, zobowiązał się również do zreformowania obowiązującej w Pakistanie Ustawy o bluźnierstwie.
W trakcie swojej pracy w roli ministra federalnego podejmował liczne działania wspierające mniejszości religijne. Obejmowały one zapoczątkowanie krajowej kampanii promującej harmonijne współistnienie wyznawców różnych religii, propozycje legislacyjne dotyczące zakazu mowy nienawiści oraz związanej z nią literatury, propozycję wprowadzenia do nauczania przedmiotu prezentującego różne religie, wprowadzenie przedstawicieli mniejszości religijnych do urzędów państwowych oraz zarezerwowanie dla nich czterech miejsc w Senacie Pakistanu. W lipcu 2010 Bhatti był również inicjatorem Narodowych Konsultacji Międzywyznaniowych (ang. "National Interfaith Consultation"), które zgromadziły przywódców religijnych wszystkich wyznań w Pakistanie i doprowadziły do wspólnej deklaracji potępiającej terroryzm.
Zamach.
Od 2009 roku Bhattiemu grożono śmiercią. Przemawiał wówczas w obronie zaatakowanych pakistańskich chrześcijan podczas zamieszek w mieście Gojra w Prowincji Pendżab. Groźby te nasiliły się po tym, jak stanął w obronie Asii Bibi – pakistańskiej chrześcijanki skazanej na śmierć w 2010 roku za rzekome bluźnierstwo przeciwko Prorokowi Mohametowi. Stany Zjednoczone próbowały uzyskać od rządu pakistańskiego zwiększoną ochronę dla chrześcijańskiego ministra i domagały się opancerzonego pojazdu dla niego, jednakże próby te zakończyły się niepowodzeniem. Bhatti w obliczu zagrożenia swojego życia nagrał film wideo, który miał zostać wyemitowany w przypadku jego śmierci. Na filmie Bhatti wypowiedział m.in. słowa: „Wierzę w Jezusa Chrystusa, który oddał swe życie za nas ... i jestem gotów umrzeć dla sprawy. Żyję dla mojej wspólnoty ... i umrę w obronie jej praw”.
Do zamachu doszło 2 marca 2011 roku w godzinach porannych w centrum Islamabadu. Bhatti jechał do pracy, wracając z domu swojej matki, kiedy jego samochód został zasypany gradem kul. Świadkowie zeznawali, że trzech napastników ostrzelali samochód najpierw z boku, a następnie z przodu, po czym odjechali białym samochodem marki Suzuki. Ranny kierowca natychmiast zabrał Bhattiego do szpitala, jednak ten zmarł zanim udzielono mu jakiejkolwiek pomocy medycznej. W trakcie ataku przy ministrze nie było żadnej ochrony. Terroryści z organizacji Tehrik-i-Taliban oświadczyli agencji BBC, że dokonali zamachu, ponieważ Bhatti był „znanym bluźniercą”. Chrześcijański minister zginął, ponieważ krytykował „Ustawę o bluźnierstwie”, podobnie jak jego partyjny kolega – gubernator Pendżabu Salman Taseer, który został zamordowany dwa miesiące wcześniej.
Dzień po zamordowaniu Bhattiego setki pakistańskich chrześcijan wyszło na ulice. Protestujący palili opony i domagali się sprawiedliwości, co było niespotykanym dotąd sposobem okazywania niezadowolenia społecznego przez chrześcijan w Pakistanie. Do dnia dzisiejszego nie udało się ująć sprawców zamachu na Shabaza Batthiego. Zdania na temat tożsamości zabójców są podzielone. Jednakże większość osób badających sprawę wskazuje na Al-Ka’idę i powiązane z nią jednostki terrorystyczne.
Reakcje.
 Farahnaz Ispahani, doradca prezydenta Asifa Ali Zardari potępił zamach mówiąc: „Jest to skoordynowana kampania na rzecz wymordowania każdego liberalnego, postępowego i humanitarnego głosu w Pakistanie”. Prezydent Zardari poprzysiągł walkę z siłami obskurantyzmu oraz powiedział: „nie damy się zastraszyć i nie wycofamy się”. Rząd ogłosił trzy dni żałoby. Jednakże, gdy premier Yousaf Raza Gilani wprowadził dwie minuty ciszy w parlamencie, trzech członków partii Jamiat Ulema-i-Islam nie powstało ze swoich foteli. Muhammad Rafi Usmani, wielki mufti Pakistanu, odniósł się do możliwości wyjaśnienia zamachu jako „amerykańskiej konspiracji mającej na celu zniesławienie rządu Pakistanu, muzułmanów oraz islamu”. Pakistański delegat do Rady Praw Człowieka ONZ, Asim Ahmad, powiedział, że nie należy wiązać morderstwa Bhattiego ze sprawą bluźnierstwa. Ahmad powiedział, że wolność słowa nie może usprawiedliwiać zniesławienia i bluźnierstwa; „Ważne jest aby zapobiec celowej kampanii na rzecz zniesławienia islamu oraz jego Proroka”.
Według społeczności mniejszości religijnych Pakistanu morderca Shahbaza Bhattiego jest nadal nieznany. Mniejszości domagają się utworzenia komisji do zbadania sprawy zamordowanego ministra.
 Catherine Ashton, wysoki przedstawiciel Unii do spraw zagranicznych i polityki bezpieczeństwa, potępiła morderstwo mówiąc „Wyrażam również głębokie zaniepokojenie związane z atmosferą nietolerancji i przemocy wokół debaty na temat kontrowersyjnej ustawy o bluźnierstwie”.
 Navanethem Pillay, Wysoki komisarz Narodów Zjednoczonych do spraw praw człowieka, wezwał Pakistan do reformy ustawy o bluźnierstwie i powiedział, że kraj został zatruty przez ekstremizm.
 Australijski minister spraw zagranicznych, Kevin Rudd, określił Bhattiego jako mężnego człowieka, którego wysiłki, aby chronić i wspierać prawa wszystkich mniejszości w Pakistanie niezależnie od rasy i religii, wzbudziły wielki podziw i szacunek ludzi w Pakistanie i na całym świecie.
 Rząd francuski oświadczył, że był przerażony zabójstwem i wezwał władze do znalezienia zabójców.
 Indyjski rząd potępił to, co sam określił jako „nikczemną zbrodnię”, dodając: „W tej trudnej godzinie, nasze modlitwy i myśli są z pogrążoną w smutku rodziną i narodem pakistańskim”.
 Premier Kanady, Stephen Harper, nazwał zabójców „mięczakami”. Kanadyjska Izba Gmin podjęła uchwałę potępiającą morderstwo i złożyła kondolencje rodzinie Bhattiego.
 Minister spraw zagranicznych Niemiec, Guido Westerwelle, był zszokowany zabójstwem i powiedział, że Bhatti z pasją bronił praw mniejszości w Pakistanie.
 Hiszpański rząd potępił zabójstwo: „Zarówno jako lider Ligi Mniejszości Pakistanu, jak również przez swoją odpowiedzialną pracę jako minister, Bhatti wyróżnił się dzięki swoim wysiłkom w promowaniu dialogu międzykulturowego i międzywyznaniowego oraz w walce o prawa wszystkich mniejszości w Pakistanie”.
 Barack Obama potępił zabójstwo i wezwał do postawienia zabójców przed trybunałem sprawiedliwości.
 Rzecznik Watykanu, Federico Lombardi, potępił zbrodnię nazywając ją „odrażającą” Wezwał również do konieczności obrony wolności religijnej i zakończenia prześladowania chrześcijan w Pakistanie. Benedykt XVI, komentując zamach na Bhattiego, powiedział, że jego „poruszająca ofiara” inspiruje „odwagą i zaangażowaniem w dążeniu do wolności religijnej dla wszystkich ludzi”.
 Premier David Cameron nazwał zabójstwo „absolutnie brutalnym i nie do zaakceptowania”.

</doc>
<doc id="2602445" url="https://pl.wikipedia.org/wiki?curid=2602445" title="Karol Kremer">
Karol Kremer

Karol Roman Kremer (ur. 12 stycznia 1812 w Krakowie,­ zm. 28 stycznia 1860 tamże) – ­polski architekt i konserwator zabytków, działający w Krakowie.
Życiorys.
Był synem Józefa Kremera (1769 ­– 1848), który po trzecim rozbiorze Polski przybył do Krakowa z Opawy. Jego braćmi byli Józef, historyk sztuki i filozof oraz Aleksander August, lekarz i przyrodnik. 
W latach 1828 – 1834 studiował matematykę na Uniwersytecie Jagiellońskim, a następnie wyjechał do Monachium, gdzie kształcił się w zakresie budownictwa i został członkiem tamtejszego Towarzystwa Architektów.
Kremer od 1838 roku był adiunktem w Urzędzie Budownictwa Wolnego Miasta Krakowa, natomiast rok później mianowano go budowniczym akademickim. W 1842 roku objął stanowisko dyrektora Urzędu Budownictwa. W tym też czasie przebudował, razem z Tomaszem Majewskim, gmach ówczesnego teatru (1841 – 1843). Jego działalność skupiła się jednak przede wszystkim na odnowie zabytków. Przeprowadzane przez niego badania, jak i prowadzona ochrona różnych budynków, miały w dużej mierze charakter pionierski. Zagadnieniom tym poświęcił m.in. pracę "Niektóre uwagi o ważności zabytków sztuk pięknych na naszej ziemi" (1849). W swoich koncepcjach zakładał duży stopień ingerencji i autorskiego udziału konserwatora. Poglądy te od samego początku budziły sporo kontrowersji.
Wśród jego prac konserwatorskich należy wymienić: neogotycką restaurację i przebudowę Collegium Maius (1840 –­ 1858), nadzór nad pracami przy kościele Mariackim (1841), w trakcie których odnowił wieżę Hejnalicę oraz w tym samym roku odnowa Barbakanu, po wyburzeniu tzw. szyi, łączącej go z Bramą Floriańską. Po wielkim pożarze z 1850 roku kierował odbudową kościoła św. Franciszka z Asyżu, zaangażował się też w podobne prace przy kościele Świętej Trójcy. 
Poza działalnością architektoniczną i konserwatorską zaangażował się również w prace Towarzystwa Naukowego Krakowskiego (od 1848), Towarzystwa Przyjaciół Sztuk Pięknych, Towarzystwa Dobroczynności, Komitecie Pogorzelców (po pożarze z 1850) i Komisji Archeologii Wileńskiej (1857). W 1850 roku zainicjował stworzenie Muzeum Starożytności Krajowych i objął stanowisko sekretarza Komisji Archeologii TNK, powołanej w celu zorganizowania tej placówki. Osiem lat później brał udział w pracach komisji przygotowującej wystawę starożytności.
Po śmierci spoczął w rodzinnym grobowcu na Cmentarzu Rakowickim (pas 13).

</doc>
<doc id="2602446" url="https://pl.wikipedia.org/wiki?curid=2602446" title="Emiliano Chamorro Vargas">
Emiliano Chamorro Vargas

Emiliano Chamorro Vargas (ur. 11 maja 1871, zm. 26 lutego 1966) – nikaraguański dyplomata, generał i polityk zwany Lwem Nikaragui, stryj Diego Manuela Chamorro Bolañosa, który w latach 1921–1923 sprawował dzięki wpływom politycznym Emiliano funkcję prezydenta.
Życiorys.
Od 1893 organizator i uczestnik w wielu rewoltach przeciw władzy, m.in. jako przeciwnik reżimu generała José Santosa Zelayi. Od 1913 do 1916 i od 1921 do 1923 poseł w Waszyngtonie, w 1914 podpisał pakt Bryan-Chamorro umożliwiający Stanom Zjednoczonym budowę międzyoceanicznego kanału przez Nikaraguę w zamian za pomoc finansową (3 miliony dolarów). Od 1917 do 1921 i od stycznia do października 1926 prezydent Nikaragui z ramienia Partii Konserwatywnej, następnie na emigracji, od 1933 przywódca tej partii. Prowadził politykę proamerykańską. W 1950 kandydat w wyborach prezydenckich. Zawarł układ z dyktatorem Anastasio Somozą, który dawał konserwatystom udział we władzy, i współpracował z nim w opracowaniu nowej konstytucji. Dzięki przekupieniu opozycji pod wodzą Chamorro Somoza zapewnił sobie poparcie w wyborach prezydenckich po nieprzewidzianej śmierci Víctora Manuela Romána y Reyesa, konserwatyści zaś zyskali wpływ na rządy w państwie. Emiliano Chamorro popadł jednak w niełaskę, kiedy wziął udział w spisku na życie Somozy wspólnie z kostarykańskim przywódcą José Figueresem Ferrerem. Dyktator miał zostać porwany podczas jednego ze swoich późnych spotkań w ambasadzie USA, lecz Somoza udaremnił zamach, nakazując aresztowanie i skazywanie na śmierć jego uczestników. Emiliano Chamorro i Figueres uciekli wtedy do Kostaryki.

</doc>
<doc id="2602448" url="https://pl.wikipedia.org/wiki?curid=2602448" title="Alena Szamal">
Alena Szamal

Alena Uładzimirauna Szamal (, , "Jelena Władimirowna Szamal"; ur. 8 maja 1973 w Tieminiczi w rejonie briańskim) – białoruska lekarka i polityk, w latach 2008–2012 deputowana do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodziła się w 8 maja 1973 roku we wsi Tieminiczi, w rejonie briańskim obwodu briańskiego Rosyjskiej FSRR, ZSRR. Ukończyła Witebski Państwowy Instytut Medyczny, uzyskując wykształcenie lekarki, oraz ordynaturę kliniczną ze specjalnością „terapia”. Pracowała jako lekarka pediatra na wydziale medyczno-sanitarnym z Zjednoczeniu Produkcyjnym „Bobrujskszyna”, zastępczyni głównego lekarza oddziału medycznego Bobrujskiego Szpitala Centralnego. Była deputowaną do Bobrujskiej Miejskiej Rady Deputowanych.
27 października 2008 roku została deputowaną do Izby Reprezentantów Zgromadzenia Narodowego Republiki Białorusi IV kadencji z Bobrujskiego-Leninowskiego Okręgu Wyborczego Nr 78. Pełniła w niej funkcję członkini Stałej Komisji ds. Ochrony Zdrowia, Kultury Fizycznej, Rodziny i Młodzieży. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Alena Szamal jest mężatką, ma córkę.

</doc>
<doc id="2602449" url="https://pl.wikipedia.org/wiki?curid=2602449" title="Karol Roman Kremer">
Karol Roman Kremer



</doc>
<doc id="2602451" url="https://pl.wikipedia.org/wiki?curid=2602451" title="Wołkowce ad Borszczów">
Wołkowce ad Borszczów



</doc>
<doc id="2602452" url="https://pl.wikipedia.org/wiki?curid=2602452" title="Pobrzeże Żmudzkie">
Pobrzeże Żmudzkie

Pobrzeże Żmudzkie (lit. "Pajūrio žemuma"; łot. "Piejūras zemiene") – nizina nadbrzeżna na Litwie i na Łotwie, rozciągająca się wzdłuż wybrzeża Morza Bałtyckiego, od delty Niemna na południu do wschodniego brzegu Zatoki Ryskiej na północy.
Szerokość pobrzeża wynosi od 2-3 km do 45-50 km na terytorium Łotwy i ok. 20-40 km na terytorium Litwy.

</doc>
<doc id="2602456" url="https://pl.wikipedia.org/wiki?curid=2602456" title="Lorenzo Guerrero Gutiérrez">
Lorenzo Guerrero Gutiérrez

Lorenzo Guerrero Gutiérrez (ur. 13 listopada 1900 roku; zm. 15 kwietnia 1981 roku) – nikaraguański polityk, zaufany współpracownik rodziny Somozów, od 1934 do 1937 i w 1946 minister oświaty, od 1963 do 1966 wiceprezydent i minister spraw wewnętrznych, od sierpnia 1966 do kwietnia 1967 prezydent Nikaragui, od 1967 do 1974 minister spraw zagranicznych.

</doc>
<doc id="2602457" url="https://pl.wikipedia.org/wiki?curid=2602457" title="Edward Piech">
Edward Piech

Edward Piech (ur. 16 lutego 1959 w Goszczanowcu) – polski kolarz przełajowy, mistrz i reprezentant Polski.
Jest wychowankiem POM Strzelce Krajeńskie, w którego barwach debiutował w 1975 w wyścigach młodzików. Jego trenerem był Józef Szymański.
W 1977 debiutował na mistrzostwach świata juniorów, zajmując 23. miejsce. Dwunastokrotnie wystąpił w mistrzostwach świata seniorów, a najlepszy wynik uzyskał w 1990, zajmując czwarte miejsce (pozostałe starty - 1980 - 11, 1981 - 26, 1982 - 13, 1983 - 19, 1984 - 21, 1985 - 22, 1986 - 33, 1988 - 34, 1989 - 14, 1991 - 29, 1992 - 28).
W 1977 wywalczył wicemistrzostwo Polski juniorów. Był dwukrotnym mistrzem Polski seniorów (1988, 1990), dwukrotnym wicemistrzem (1987, 1989) i czterokrotnym brązowym medalistą mistrzostw Polski (1983, 1984, 1985, 1993).
Żonaty (Alicja), ma dwie córki.

</doc>
<doc id="2602459" url="https://pl.wikipedia.org/wiki?curid=2602459" title="Metoda Bessemera">
Metoda Bessemera



</doc>
<doc id="2602460" url="https://pl.wikipedia.org/wiki?curid=2602460" title="Gottlob Weiss">
Gottlob Weiss

Gottlob Eduardo Weiss (ur. 1 stycznia 1886, zm. 3 marca 1946) – argentyński piłkarz, grający na pozycji pomocnika.
Kariera klubowa.
Gottlob Weiss rozpoczął karierę w klubie Barracas Athletic Buenos Aires w 1902. Z Barracas zdobył wicemistrzostwo Argentyny w 1902.
W latach 1904–1910 występował Alumni AC. Z Alumni pięciokrotnie zdobył mistrzostwo Argentyny w 1905, 1906, 1907, 1909, 1910.
Kariera reprezentacyjna.
W reprezentacji Argentyny Weiss występował w latach 1903–1910. W reprezentacji zadebiutował 13 września 1903 w przegranym 2-3 towarzyskim meczu z Urugwajem.. W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Brown wystąpił w meczu Argentyny z Chile, w którym w 66 min. zdobył bramkę. Był to zarazem jego ostatni mecz w reprezentacji. Ogółem w barwach "albicelestes" wystąpił w 7 meczach, w których zdobył bramkę.

</doc>
<doc id="2602461" url="https://pl.wikipedia.org/wiki?curid=2602461" title="Gottlob Eduardo Weiss">
Gottlob Eduardo Weiss



</doc>
<doc id="2602470" url="https://pl.wikipedia.org/wiki?curid=2602470" title="Haematomonas evansi">
Haematomonas evansi

 #PATRZ Świdrowiec Evansa

</doc>
<doc id="2602476" url="https://pl.wikipedia.org/wiki?curid=2602476" title="Menacer">
Menacer

Menacer – pistolet świetlny stworzony do konsoli Sega Mega Drive (Sega Genesis) działający również z jej rozszerzeniami – Mega-CD i 32X. Został wypuszczony na rynek w 1992, jako odpowiedź na Super Scope ze SNES-a.
Pistolet świetlny był bezprzewodowy, działał na 6 baterii AAA. Składał się z kilku części, które można było ze sobą łączyć, tak, by można go było trzymać jako pistolet lub karabin.
Lista gier obsługujących ten kontroler:

</doc>
<doc id="2602481" url="https://pl.wikipedia.org/wiki?curid=2602481" title="Arturo Chiappe">
Arturo Chiappe

Alejandro Aníbal Arturo Chiappe (ur. 24 marca 1889 w Buenos Aires, zm. 7 stycznia 1952) – argentyński piłkarz, grający podczas kariery na pozycji obrońcy.
Kariera klubowa.
Arturo Chiappe podczas kariery był zawodnikiem River Plate, w którym występował w latach 1908–1920.
Kariera reprezentacyjna.
W reprezentacji Argentyny Chiappe występował w latach 1907–1916. W reprezentacji zadebiutował 27 maja 1910 w wygranym 3-1 towarzyskim meczu z Chile. W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910".
Na turnieju w Buenos Aires Chiappe był rezerwowym i nie wystąpił w żadnym meczu. W 1916 został powołany na pierwszą, już oficjalną edycję Mistrzostw Ameryki Południowej. Na turnieju w Buenos Aires Chiappe wystąpił w meczu z Brazylią. Ostatni raz w reprezentacji Chiappe wystąpił 15 sierpnia 1916 w wygranym 2-1 meczu z Urugwajem, którego stawką była Copa Lipton. Ogółem w barwach "albicelestes" wystąpił w 13 meczach.

</doc>
<doc id="2602482" url="https://pl.wikipedia.org/wiki?curid=2602482" title="Tramwaje w Reszicie">
Tramwaje w Reszicie



</doc>
<doc id="2602493" url="https://pl.wikipedia.org/wiki?curid=2602493" title="Kateryna Hryhorenko">
Kateryna Hryhorenko

Kateryna Wasyliwna Hryhorenko (ukr. Катерина Василівна Григоренко, ur. 30 października 1985 roku we wsi Rokitna) – ukraińska biegaczka narciarska. Uczestniczka dwóch igrzysk olimpijskich.
Osiągnięcia.
Puchar Świata.
Miejsca na podium.
Hryhorenko nigdy nie stała na podium zawodów PŚ.

</doc>
<doc id="2602494" url="https://pl.wikipedia.org/wiki?curid=2602494" title="Pawieł Biełow">
Pawieł Biełow

Pawieł Aleksiejewicz Biełow (, ur. w Szui, zm. 3 grudnia 1962 w Moskwie) – radziecki generał pułkownik, Bohater Związku Radzieckiego.
Życiorys.
Urodził się w miejscowości Szuja. Ukończył szkołę miejską, a następnie pracował na stacji kolejowej Iwanowo-Wozniesieńsk m.in. jako telegrafista.
W 1916 roku powołany do armii rosyjskiej, gdzie służył w pułku huzarów. Pod koniec 1917 roku ukończył 2 Kijowską Szkołę Chorążych. Uczestniczył w I wojnie światowej, którą ukończył w stopniu chorążego.
W 1918 roku wstąpił do Armii Czerwonej, gdzie początkowo był instruktorem wyszkolenia bojowego oddziałów w Iwanowo-Wozniesieńsku. Od czerwca 1919 roku kolejno dowódca plutonu, szwadronu i pomocnikiem dowódcy pułku kawalerii, wziął udział w walkach w trakcie wojny domowej w Rosji.
Po zakończeniu wojny domowej w latach 1922–1926 dowódca 81 pułku kawalerii. W 1927 roku ukończył kurs doskonalący wyższych dowódców kawalerii, a po jego ukończeniu został dowódcą samodzielnego szwadronu kawalerii. W 1930 roku został pomocnikiem szefa wydziału sztabu Moskiewskiego Okręgu Wojskowego. W czerwcu 1931 roku przydzielony do Rewolucyjnej Rady Wojskowej ZSRR jako oficer do zadań specjalnych członka rady Siemiona Budionnego, a we wrześniu 1932 roku został pomocnikiem inspektora kawalerii Armii Czerwonej.
W 1933 roku ukończył Akademię Wojskową im. Frunzego, a po jej ukończeniu został zastępcą dowódcy, a następnie dowódcą 7 Samarskiej Dywizji Kawalerii. Od czerwca 1937 roku szef sztabu korpusu kawalerii, we wrześniu 1939 roku uczestniczył w ataku ZSRR na Polskę 17 września 1939 roku.
W październiku 1940 roku został dowódcą dywizji strzelców górskich, a od marca 1941 roku dowódcą 2 Korpusu Kawalerii, którym dowodził w czasie ataku Niemiec na ZSRR, bierze udział w walkach na Froncie Południowym.
W listopadzie 1941 roku korpus został włączony w skład Frontu Zachodniego i wziął udział w bitwie pod Moskwą. Za zasługi w trakcie bitwy korpus został przemianowany na 1 Gwardyjski Korpus Kawalerii.
W czerwcu 1942 roku został mianowany dowódcą 61 Armii, wchodzącej w skład Frontu Briańskiego. Uczestniczył w operacji orłowskiej, a następnie w bitwie na Łuku Kurskim, po której armia weszła w skład odwodu Naczelnego Dowództwa. 7 września 1943 roku włączona została w skład Frontu Centralnego wzięła udział w walkach na terenie Ukrainy, m.in. forsowała Desnę, Dniepr. Brał udział w działaniach w składzie 1 Frontu Ukraińskiego, 15 stycznia 1944 roku za wybitne zasługi w dowodzeniu wojskami w czasie forsowania Dniepru został nagrodzony tytułem Bohatera Związku Radzieckiego.
W lutym 1944 roku armia weszła w skład 2 Frontu Białoruskiego, a następnie 1 Frontu Białoruskiego, wzięła udział w operacji białoruskiej, po zakończeniu której weszła ponownie w skład odwodu Naczelnego Dowództwa Armii Czerwonej.
We wrześniu 1944 roku weszła w skład 3 Frontu Nadbałtyckiego i uczestniczyła w wyzwoleniu Rygi. Później w składzie 1 Frontu Nadbałtyckiego uczestniczyła w blokadzie wojsk niemieckich w Kurlandii.
Pod koniec grudnia 1944 roku weszła w skład 1 Frontu Białoruskiego i wzięła udział w operacji wiślańsko-odrzańskiej, pomorskiej i berlińskiej.
Po zakończeniu wojny został dowódcą Dońskiego Okręgu Wojskowego, a następnie w latach 1946–1948 Północnokaukaskiego Okręgu Wojskowego. W 1949 roku ukończył kurs wyższych dowódców przy Wyższej Akademii Wojskowej im. Woroszyłowa, po ukończeniu którego został dowódcą Południowouralskiego Okręgu Wojskowego. Okręgiem tym dowodził do 1955 roku.
W latach 1955–1960 był przewodniczącym Komitetu Centralnego DOSAAF. W 1960 roku przeniesiony do rezerwy.
Zmarł w Moskwie, pochowany został na cmentarzu Nowodziewiczym.

</doc>
<doc id="2602498" url="https://pl.wikipedia.org/wiki?curid=2602498" title="Metoda Simensa i Martina">
Metoda Simensa i Martina



</doc>
<doc id="2602499" url="https://pl.wikipedia.org/wiki?curid=2602499" title="Bühler">
Bühler



</doc>
<doc id="2602500" url="https://pl.wikipedia.org/wiki?curid=2602500" title="Metoda Thomasa">
Metoda Thomasa



</doc>
<doc id="2602501" url="https://pl.wikipedia.org/wiki?curid=2602501" title="Katowice Dąbrówka Mała">
Katowice Dąbrówka Mała

Katowice Dąbrówka Mała – nieczynna w ruchu pasażerskim stacja kolejowa w Katowicach, w dzielnicy Dąbrówka Mała, w województwie śląskim, w Polsce.

</doc>
<doc id="2602507" url="https://pl.wikipedia.org/wiki?curid=2602507" title="Buehler">
Buehler

Osoby:
Zobacz też:

</doc>
<doc id="2602513" url="https://pl.wikipedia.org/wiki?curid=2602513" title="Kocie Dziury">
Kocie Dziury



</doc>
<doc id="2602515" url="https://pl.wikipedia.org/wiki?curid=2602515" title="Euzebiusz (Grozdow)">
Euzebiusz (Grozdow)

Euzebiusz, imię świeckie Jewstafij Grozdow (ur. 17 marca 1866, zm. 12 sierpnia 1929) – rosyjski biskup prawosławny.
Absolwent Petersburskiej Akademii Duchownej (1890). 6 sierpnia tego samego roku przyjął święcenia kapłańskie i rozpoczął służbę duszpasterską w soborze św. Mikołaja w Wilnie oraz pracę katechety w szkole przy seminarium duchownym w Wilnie. W 1899 otrzymał stanowisko inspektora miejscowego seminarium duchownego. 6 kwietnia 1902 złożył wieczyste śluby mnisze. Rok później otrzymał godność archimandryty i został rektorem seminarium duchownego w Jarosławiu. 28 maja 1906 przyjął chirotonię biskupią z tytułem biskupa uglickiego, wikariusza eparchii jarosławskiej i rostowskiej. W 1909 jego tytuł uległ zmianie na "biskup rybiński". W 1910 został biskupem tobolskim i syberyjskim. Dwa lata później przeniesiony na katedrę pskowską i porchowską. W 1918 podniesiony do godności arcybiskupiej.
Po rewolucji październikowej emigrował z Rosji do Estonii i od 1924 był zwierzchnikiem eparchii narewskiej, grupującej etnicznie rosyjskie parafie prawosławne w tym kraju. Urząd ten sprawował do śmierci w 1929.

</doc>
<doc id="2602517" url="https://pl.wikipedia.org/wiki?curid=2602517" title="Metol">
Metol

Metol (siarczan "N"-metylo-"p"-aminofenolu) – organiczny związek chemiczny, sól siarczanowa "N"-metylowanego "p"-aminofenolu.
"N"-Metylo-"p"-aminofenol można otrzymać przez metylowanie "p"-aminofenolu lub w reakcji hydrochinonu i metyloaminą. Następnie związek ten przeprowadza się w siarczan w reakcji z kwasem siarkowym.
Jest używany jako wywoływacz fotograficzny. Zastosowanie to zostało odkryte i opatentowane w roku 1891 w Niemczech i Anglii przez Juliusa Hauffa.

</doc>
<doc id="2602519" url="https://pl.wikipedia.org/wiki?curid=2602519" title="Li Hongxue">
Li Hongxue

Li Hongxue (; ur. 9 marca 1984 w Harbinie) – chińska biegaczka narciarska, pięciokrotna medalistka zimowych igrzysk azjatyckich, olimpijka.

</doc>
<doc id="2602521" url="https://pl.wikipedia.org/wiki?curid=2602521" title="A Momentary Lapse of Reason Tour">
A Momentary Lapse of Reason Tour

A Momentary Lapse of Reason Tour – druga ogólnoświatowa trasa koncertowa Pink Floyd (przedostatnia trasa w karierze zespołu; dziesiąta z kolei), która trwała od 1987 do 1990 r.;
obejmowała 197 koncertów.
W 1987 r. zespół dał 60 koncertów w Ameryce Północnej: 52 w USA i 8 w Kanadzie.
W 1988 r. zespół dał 21 koncertów w Oceanii, 8 w Japonii, 38 w USA, 2 w Kanadzie i 29 w Europie.
W 1989 r. zespół dał 38 koncertów w Europie.
W 1990 r. zespół dał tylko jeden koncert na festiwalu w Knebworth.
Program koncertów.
W pierwszej części koncertów zespół grał utwory z płyty A Momentary Lapse of Reason. Drugą część koncertów wypełniały starsze kompozycje.
Zwykłe koncerty trasy.
Bisy.
Na niektórych koncertach w Kanadzie oraz w Cleveland w 1987 r. i w Filadelfii zespół po utworze „Run Like Hell” w ramach bisu grał utwór „Shine On You Crazy Diamond”.
Koncert na Knebworth Festival 1990.
Na festiwalu w Knebworth zespół zagrał następujące utwory:
Koncert w Wenecji (15 lipca 1989).
Koncert w Wenecji w 1989 odbył się na pływającej scenie zlokalizowanej na Canal Grande i był transmitowany przez włoską telewizję. Na tym koncercie grupa zagrała następujące utwory:

</doc>
<doc id="2602523" url="https://pl.wikipedia.org/wiki?curid=2602523" title="Renesoul">
Renesoul

Renesoul – drugi solowy album Pauliny Przybysz wydany pod pseudonimem Pinnawela. Pierwszym singlem promującym płytę był utwór "Przeczucie". 
W 2012 roku wydawnictwo uzyskało nominację do nagrody polskiego przemysłu fonograficznego Fryderyka w kategoriach "Album roku hip-hop/reggae/R&amp;B" i "Najlepsza oprawa graficzna albumu".

</doc>
<doc id="2602525" url="https://pl.wikipedia.org/wiki?curid=2602525" title="Chińskie Tajpej na Letnich Igrzyskach Olimpijskich 2004">
Chińskie Tajpej na Letnich Igrzyskach Olimpijskich 2004

Chińskie Tajpej na Letnich Igrzyskach Olimpijskich 2004 reprezentowało 88 zawodników (49 mężczyzn, 39 kobiet). Był to 11 występ reprezentantów Chińskiego Tajpej na letnich igrzyskach olimpijskich. Reprezentacja zdobyła 5 medali co jest drugim najlepszym osiągnięciem na igrzyskach olimpijskich.

</doc>
<doc id="2602526" url="https://pl.wikipedia.org/wiki?curid=2602526" title="Musical Youth">
Musical Youth

Musical Youth – brytyjski zespół muzyczny tworzący w gatunku reggae, najbardziej znany z przeboju „Pass the Dutchie” z 1982 roku. Po wydaniu dwóch płyt grupa rozwiązała się w połowie lat 80., a od 2001 roku działa jako duet.
Historia.
Grupa została założona w 1979 roku w Birmingham i pierwotnie składała się z dwóch par nastoletnich braci. Zespół koncertował lokalnie, a w 1981 roku wydał singel z piosenkami „Generals” i „Political”, który przeszedł bez echa. W 1982 do Musical Youth dołączył Dennis Seaton jako główny wokalista, a zespół podpisał kontrakt z MCA Records. Jesienią tego samego roku ukazał się singel „Pass the Dutchie”, oparty na utworze „Pass the Kouchie” jamajskiego tria Mighty Diamonds. Piosenka szybko spotkała się z dużym sukcesem, docierając do pierwszych miejsc list przebojów m.in. w Wielkiej Brytanii, Irlandii, Holandii, Australii i Kanady, oraz do pierwszej dziesiątki w Stanach Zjednoczonych. Teledysk do singla był pierwszym w historii klipem czarnoskórego artysty wyemitowanym na antenie MTV. Debiutancki album zespołu, "The Youth of Today", ukazał się krótko po sukcesie piosenki i osiągnął względny sukces komercyjny, plasując się w top 40 na europejskich i amerykańskich listach sprzedaży. Ostatecznie został on certyfikowany jako złoty w Wielkiej Brytanii i Kanadzie. Kolejne single, „Youth of Today” i „Never Gonna Give You Up”, nie powtórzyły masowego sukcesu „Pass the Dutchie”, jednak wciąż cieszyły się umiarkowaną popularnością na listach.
W 1983 roku Musical Youth nagrali materiał na drugą płytę, "Different Style!", która ukazała się jesienią. Krążek prezentował lekki zwrot ku muzyce R&amp;B w celu odniesienia większego sukcesu w Ameryce Północnej. Mimo tego, album osiągnął małą sprzedaż w USA i Kanadzie, i nawet nie wszedł na listy w żadnych innych krajach. Single promujące płytę, „Tell Me Why?”, „007” i „Sixteen”, spotkały się tylko ze średnim sukcesem w kilku zestawieniach. W międzyczasie zespół pojawił się gościnnie na singlu „Unconditional Love” Donny Summer, który był popularny na rynku brytyjskim. W 1984 roku Musical Youth otrzymali nominację do Nagrody Grammy w kategorii „Najlepszy nowy artysta”. W tym samym roku zespół wydał nowy utwór „Let’s Go to the Moon”, napisany i wyprodukowany przez Eddy’ego Granta, jednak okazał się on klęską wydawniczą. Członkowie zespołu i ich rodziny napotkali kłopoty finansowe i prawne. Uzależnienia od narkotyków, problemy na tle psychicznym niektórych muzyków, a także odejście głównego wokalisty, Dennisa Seatona, doprowadziły do rozwiązania grupy w połowie lat 80. Seaton wydał w 1989 roku solowy album "Imagine That", który jednak nie osiągnął sukcesu, a następnie założył własny zespół, XMY.
W 1992 roku pojawiły się plany wznowienia działalności Musical Youth, jednak do reaktywacji nie doszło wskutek nagłej śmierci Patricka na początku 1993. Rok później ukazał się tylko singel z remiksami „Pass the Dutchie”, zapowiadający składankę przebojów "Maximum Volume... The Best of Musical Youth". Powrót Musical Youth nastąpił dopiero w 2001 roku, jednak już tylko jako duet składający się z Dennisa Seatona i Michaela Granta. W 2003 roku zespół wziął udział w serii koncertów Here and Now poświęconych muzyce lat 80. W 2004 roku Musical Youth pojawili się gościnnie na singlu „Pretty Woman” Pato Bantona, a w 2009 wydali cover piosenki Boney M. „Mary’s Boy Child/Oh My Lord”. W roku 2013 ukazał się cover „The Harder They Come” z repertuaru Jimmy’ego Cliffa, zapowiadający ich nowy album. Początkowo zapowiadany na rok 2016, krążek "When Reggae Was King" ostatecznie ukazał się po kilku opóźnieniach w 2018 roku.

</doc>
<doc id="2602533" url="https://pl.wikipedia.org/wiki?curid=2602533" title="Wietnam na Letnich Igrzyskach Olimpijskich 2004">
Wietnam na Letnich Igrzyskach Olimpijskich 2004

Wietnam na Letnich Igrzyskach Olimpijskich 2004 reprezentowało jedenaścioro zawodników: sześciu mężczyzn i pięć kobiet. Był to szósty występ reprezentacji Wietnamu na letnich igrzyskach olimpijskich.
Skład kadry.
Kajakarstwo.
Kobiety
Lekkoatletyka.
Mężczyźni
Kobiety
Pływanie.
Mężczyźni
Podnoszenie ciężarów.
Kobiety
Strzelectwo.
Mężczyźni
Taekwondo.
Mężczyźni
Tenis stołowy.
Mężczyźni
Wioślarstwo.
Kobiety

</doc>
<doc id="2602543" url="https://pl.wikipedia.org/wiki?curid=2602543" title="Kateryna Grygorenko">
Kateryna Grygorenko



</doc>
<doc id="2602547" url="https://pl.wikipedia.org/wiki?curid=2602547" title="Marczenko">
Marczenko

Marczenko:

</doc>
<doc id="2602548" url="https://pl.wikipedia.org/wiki?curid=2602548" title="Tajlandia na Letnich Igrzyskach Olimpijskich 2004">
Tajlandia na Letnich Igrzyskach Olimpijskich 2004

Tajlandię na Letnich Igrzyskach Olimpijskich 2004 reprezentowało 42 zawodników (24 mężczyzn, 18 kobiet). Był to 13. występ reprezentacji Tajlandii na letnich igrzyskach olimpijskich. Reprezentacja zdobyła osiem medali, co jest najlepszym jej osiągnięciem na igrzyskach olimpijskich.
Skład reprezentacji.
Badminton.
Mężczyźni
Kobiety
Boks.
Mężczyźni
Lekkoatletyka.
Kobiety
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Strzelectwo.
Mężczyźni
Szermierka.
Mężczyźni
Taekwondo.
Mężczyźni
Kobiety
Tenis stołowy.
Kobiety
Tenis ziemny.
Mężczyźni
Kobiety
Wioślarstwo.
Kobiety
Żeglarstwo.
Mężczyźni

</doc>
<doc id="2602550" url="https://pl.wikipedia.org/wiki?curid=2602550" title="Marchenko">
Marchenko



</doc>
<doc id="2602554" url="https://pl.wikipedia.org/wiki?curid=2602554" title="Kazachstan na Letnich Igrzyskach Olimpijskich 2004">
Kazachstan na Letnich Igrzyskach Olimpijskich 2004

Kazachstan na Letnich Igrzyskach Olimpijskich 2004 reprezentowało 114 zawodników (71 mężczyzn, 43 kobiety). Był to 3 start na letnich igrzyskach olimpijskich reprezentacji Kazachstanu. Reprezentacja zdobyła 8 medali.

</doc>
<doc id="2602564" url="https://pl.wikipedia.org/wiki?curid=2602564" title="Mieszanina buforowa">
Mieszanina buforowa



</doc>
<doc id="2602566" url="https://pl.wikipedia.org/wiki?curid=2602566" title="Puchar Świata w Kolarstwie Górskim 2012">
Puchar Świata w Kolarstwie Górskim 2012

Puchar Świata w kolarstwie górskim w sezonie 2012 to 22. edycja tej imprezy. Organizowany przez UCI, obejmuje dwie konkurencje: cross-country i zjazd, w obu zaplanowano po siedem zawodów. Pierwsze zawody odbyły się 17 marca 2012 roku w południowoafrykańskim Pietermaritzburgu, a ostatnie zaplanowano na 16 września 2012 w norweskim Hafjell.
Pucharu Świata w cross-country bronili: Francuzka Julie Bresset wśród kobiet oraz Czech Jaroslav Kulhavý wśród mężczyzn, a w downhillu: Brytyjka Tracy Moseley wśród kobiet oraz Amerykanin Aaron Gwin wśród mężczyzn. W tym sezonie w cross-country zwyciężyli Kanadyjka Catherine Pendrel i Szwajcar Nino Schurter, a w downhillu Brytyjka Rachel Atherton oraz Amerykanin Aaron Gwin, który obronił tytuł sprzed roku.

</doc>
<doc id="2602567" url="https://pl.wikipedia.org/wiki?curid=2602567" title="Mieszanina chromowa">
Mieszanina chromowa



</doc>
<doc id="2602568" url="https://pl.wikipedia.org/wiki?curid=2602568" title="Zdzisław Wendyński">
Zdzisław Wendyński

Zdzisław Wendyński (ur. 1919, zm. 1984) – dyrygent, wieloletni dyrektor i kierownik artystyczny Studia Operowego (1956) i Państwowego Teatru Muzycznego Opery i Operetki w Bydgoszczy.
Życiorys.
Urodził się 5 sierpnia 1919 r. w Warszawie. W 1953 r. ukończył Państwową Wyższą Szkołę Muzyczną w Warszawie. W latach 1949–1952 pracował jako redaktor w Polskim Radiu w Gdańsku, a następnie do 1964 r. był dyrygentem Filharmonii Pomorskiej w Bydgoszczy. W 1956 r. należał do współzałożycieli bydgoskiego Studia Operowego i był jego pierwszym kierownikiem. Od 1964 do 1969 r. piastował stanowisko dyrektora naczelnego i kierownika artystycznego Państwowego Teatru Muzycznego Opery i Operetki w Bydgoszczy. Po raz pierwszy wprowadził wówczas na bydgoską scenę opery: „Kopciuszka” G. Rossiniego, „Aidę”, „Rigoletta” i „Traviatę” G. Verdiego, umożliwił start wielu utalentowanym śpiewaczkom i śpiewakom, dla których bydgoska opera była początkiem ich przyszłej kariery. Był cenionym dyrygentem, którego praca owocowała znacznymi efektami artystycznymi.
W 1970 r. opuścił Bydgoszcz i do 1983 r. pracował jako dyrygent w Państwowej Operze Śląskiej w Bytomiu. W Bydgoszczy nadal mieszkała jego rodzina; córki śpiewały w chórze operowym, a zięć – Bogdan Kramski był przez wiele lat skrzypkiem w orkiestrze operowej. W październiku 1983 r. ponownie został zatrudniony w Państwowej Operze w Bydgoszczy jako kierownik muzyczny i dyrygent. W sumie podczas pracy w Bydgoszczy, prowadził jako dyrygent ok. 300 spektakli muzycznych. Przez wiele lat prowadził założone przez siebie Ognisko Muzyczne.
Zmarł nagle 20 lipca 1984 r. w Bydgoszczy. Został pochowany na cmentarzu św. Wincentego a Paulo w Bydgoszczy przy ul. kard. S. Wyszyńskiego.

</doc>
<doc id="2602569" url="https://pl.wikipedia.org/wiki?curid=2602569" title="Iran na Letnich Igrzyskach Olimpijskich 2004">
Iran na Letnich Igrzyskach Olimpijskich 2004

Iran na Letnich Igrzyskach Olimpijskich 2004 reprezentowało 57 zawodników (56 mężczyzn, 1 kobieta) w 10 dyscyplinach.
Był to 14 start reprezentacji Iranu na letnich igrzyskach olimpijskich.
skład kadry.
Boks.
Mężczyźni
Judo.
Mężczyźni
Kolarstwo.
Mężczyźni
Lekkoatletyka.
Mężczyźni
Podnoszenie ciężarów.
Mężczyźni
Pływanie.
Mężczyźni
Strzelectwo.
Kobiety
Taekwondo.
Mężczyźni
Tenis stołowy.
Mężczyźni
Zapasy.
Mężczyźni
styl klasyczny
styl wolny

</doc>
<doc id="2602574" url="https://pl.wikipedia.org/wiki?curid=2602574" title="Cardiff Metropolitan University F.C.">
Cardiff Metropolitan University F.C.

Cardiff Metropolitan University F.C. (wal. "Clwb Pêl-droed Prifysgol Met Caerdydd") – walijski klub piłkarski z siedzibą w mieście Cardiff.
Historia.
Chronologia nazw:
Klub został założony w 1984 roku jako Cardiff A.F.C. w wyniku fuzji klubów "Lake United Cardiff F.C." i "Rumney Rangers F.C.". W 1990 roku połączył się z "Sully Cardiff F.C." tworząc Inter Cardiff F.C.. W 1992 zespół debiutował w nowo utworzonej Welsh Premier League. W 1996 roku po uzyskaniu po sponsora klub został przemianowany na Inter CableTel A.F.C., a w 1999 roku powrócił do nazwy Inter Cardiff F.C.. W 2000 roku odbyła się fuzja z UWIC F.C. Nowy klub otrzymał nazwę UWIC Inter Cardiff F.C.. W 2001 zespół zajął ostatnie 18.miejsce i spadł do Welsh Football League Division One. W 2003 klub dotknęły poważne kłopoty finansowe i zaczął stopniowo spadać do niższych lig: w sezonie 2007/08 nie brał udziału, w 2008 do Welsh Football League Division Two, a w 2010 do Welsh Football League Division Three. Latem 2012 znów zmienił nazwę, tym razem na Cardiff Metropolitan University F.C..
Inter Cardiff trzykrotnie reprezentował Walię w Pucharze UEFA (1994/95, 1997/98, 1999/2000).
Stadion.
Cyncoed Campus może pomieścić 2,000 widzów.

</doc>
<doc id="2602575" url="https://pl.wikipedia.org/wiki?curid=2602575" title="Inter Cardiff">
Inter Cardiff



</doc>
<doc id="2602576" url="https://pl.wikipedia.org/wiki?curid=2602576" title="Inter Cardiff F.C.">
Inter Cardiff F.C.



</doc>
<doc id="2602579" url="https://pl.wikipedia.org/wiki?curid=2602579" title="Newtown F.C.">
Newtown F.C.



</doc>
<doc id="2602580" url="https://pl.wikipedia.org/wiki?curid=2602580" title="Llanelli F.C.">
Llanelli F.C.



</doc>
<doc id="2602581" url="https://pl.wikipedia.org/wiki?curid=2602581" title="Port Talbot Town FC">
Port Talbot Town FC



</doc>
<doc id="2602583" url="https://pl.wikipedia.org/wiki?curid=2602583" title="Gerard Bieniek">
Gerard Bieniek

Gerard Bieniek (ur. 13 października 1941 w Kielczy, zm. 21 lipca 2011 w Warszawie) – polski prawnik, cywilista, sędzia Sądu Najwyższego, autor licznych publikacji prawniczych.
Życiorys.
W 1964 ukończył studia na Wydziale Prawa Uniwersytetu Wrocławskiego. W 1974 na tej samej uczelni uzyskał stopień doktora nauk prawnych na podstawie pracy "Roszczenia regresowe zakładu pracy wobec pracownika" napisanej pod kierunkiem Jana Jończyka. Był aplikantem w Sądzie Wojewódzkim w Opolu, orzekał jako asesor w sądach powiatowych w Opolu i w Raciborzu. W 1967 uzyskał nominację sędziowską, pracował w sądach powiatowych w Opolu i Koźlu. W 1973 został sędzią Sądu Wojewódzkiego w Opolu, a rok później objął delegację w Ministerstwa Sprawiedliwości, zajmując się kwestiami wizytacji w Departamencie Spraw Cywilnych. W 1985 powołany na stanowisko sędziego Sądu Najwyższego. Przez 25 lat orzekał w Izbie Cywilnej SN, przechodząc w 2010 w stan spoczynku.
Od 1996 do 2010 był członkiem Komisji Kodyfikacyjnej Prawa Cywilnego. Specjalizował się w prawie rzeczowym i prawie zobowiązań. Był autorem, współautorem i redaktorem licznych publikacji naukowych, wśród nich wielokrotnie wznawianych komentarzy do kodeksu cywilnego oraz ustaw regulujących gospodarkę nieruchomościami i własność lokali. Wchodził w skład redakcji różnych periodyków prawniczych.
Został odznaczony Złotym Krzyżem Zasługi (1978), Krzyżem Kawalerskim (1984) i Komandorskim (2011) Orderu Odrodzenia Polski.
Pochowany na cmentarzu parafialnym w Kielczy.

</doc>
<doc id="2602584" url="https://pl.wikipedia.org/wiki?curid=2602584" title="Wojciech Czerwiński (chemik)">
Wojciech Czerwiński (chemik)

Wojciech Andrzej Czerwiński (ur. 18 sierpnia 1944 roku w Wilnie) – polski chemik, zajmujący się chemią fizyczną i fizykochemią polimerów.
Życiorys.
Ukończył I Liceum Ogólnokształcące im. M. Kopernika w Toruniu w 1962 roku. Następnie podjął studia chemiczne na Uniwersytecie Mikołaja Kopernika w Toruniu, które ukończył w roku 1967. Siedem lat później doktoryzował się pracę pt. "Wpływ ultradźwięków o wysokiej częstości na struktury włókien z PTE". Habilitację uzyskał w roku 1994, za rozprawę zatytułowaną "Wpływ budowy wybranych polimerów przewodzących z niezdegenerowanym stanem podstawowym na ich strukturę elektronową i właściwości elektryczne". W 2001 roku uzyskał tytuł profesora UMK.
Jest członkiem STPChem i PTCh. Odbywał stypendium naukowe na Uniwersytecie Moskiewskim w latach 1973-1974. Zajmuje się fizykochemią polimerów, ciała stałego oraz właściwościami polimerów elektrooptycznych.

</doc>
<doc id="2602585" url="https://pl.wikipedia.org/wiki?curid=2602585" title="Port Talbot Town">
Port Talbot Town



</doc>
<doc id="2602586" url="https://pl.wikipedia.org/wiki?curid=2602586" title="Airbus UK Broughton">
Airbus UK Broughton



</doc>
<doc id="2602588" url="https://pl.wikipedia.org/wiki?curid=2602588" title="Aleksandra Kasznik-Christian">
Aleksandra Kasznik-Christian

Aleksandra Kasznik-Christian (ur. 1943 w Krakowie) – polska historyczka, profesor nauk humanistycznych.
Specjalizuje się w historii Francji i Afryki Północnej oraz kolonializmie francuskim. Pełniła funkcję kierowniczki Katedry Afryki Północnej w Instytucie Studiów Wschodnich Krakowskiej Akademii im. Andrzeja Frycza Modrzewskiego.

</doc>
<doc id="2602589" url="https://pl.wikipedia.org/wiki?curid=2602589" title="Imigrant (film)">
Imigrant (film)

Imigrant (ang. "The Immigrant") − amerykański film niemy z 1917 roku, w reżyserii Charliego Chaplina.
Film opowiada o perypetiach pary imigrantów usiłujących się odnaleźć w Ameryce.

</doc>
<doc id="2602591" url="https://pl.wikipedia.org/wiki?curid=2602591" title="Welsh Premier League (1992/1993)">
Welsh Premier League (1992/1993)



</doc>
<doc id="2602593" url="https://pl.wikipedia.org/wiki?curid=2602593" title="Franz Hofer (malarz)">
Franz Hofer (malarz)

Franz Hofer (ur. 1885, zm. 1915) – austriacki grafik i malarz.
Dzieciństwo.
Urodził się w wielodzietnej rodzinie młynarza, w miejscowości Gosting koło Grazu. Jego ojciec zdradzał umiłowanie do sztuki i poezji. Dzieciństwo Franza upłynęło pod znakiem ciężkiej pracy w gospodarstwie ojca.
Wykształcenie.
W 1899 roku rozpoczął naukę litografii w pracowni litograficznej w Senfelder. Po ukończeniu szkoły podstawowej, w 1909 r. wstąpił do Akademii Sztuk Pięknych w Wiedniu, gdzie studiował malarstwo u Aloisa Deluga, a potem grafikę u prof. Ferdynanda Schmutzera. W roku 1914 uzyskał prestiżowe stypendium tzw. „Romepreis” (Nagroda Rzymu). Nie skorzystał jednak z niego, gdyż szukał inspiracji na wschodzie (w Rosji).
Twórczość.
Dzieła Franza Hofera zdradzały jego inspiracje, jakimi były holenderski barok, francuski i niemiecki realizm oraz impresjonizm. Jego prace wskazują na duża dozę spontaniczności i odwagi w kompozycji. Bardzo rzadko sięgał po pędzel, a znaczenie częściej wyrażał się poprzez małe formy graficzne i szkice.
Wojna i śmierć.
Wybuch I wojny światowej przerwał plany Franza Hofera. Został on wcielony do 14 Pułku Piechoty „Wielki Książę Hesji”. Został ranny w okolicy wzgórza 419 w Lubczy Szczepanowskiej koło Tarnowa. Przewieziony ostatecznie do szpitala w Wiedniu, postanowił powrócić na front. Zginął 3 maja 1915 roku w trakcie ofensywy gorlicko-tarnowskiej, zaledwie kilka kilometrów od miejsca, gdzie został ranny. Jego ciało zostało znalezione w strumyku, w obecnych granicach administracyjnych wsi Lichwin, gdzie został pochowany na cmentarzu wojennym nr 187.

</doc>
<doc id="2602594" url="https://pl.wikipedia.org/wiki?curid=2602594" title="Welsh Premier League (1993/1994)">
Welsh Premier League (1993/1994)



</doc>
<doc id="2602595" url="https://pl.wikipedia.org/wiki?curid=2602595" title="Welsh Premier League (1994/1995)">
Welsh Premier League (1994/1995)



</doc>
<doc id="2602596" url="https://pl.wikipedia.org/wiki?curid=2602596" title="Welsh Premier League (1995/1996)">
Welsh Premier League (1995/1996)



</doc>
<doc id="2602598" url="https://pl.wikipedia.org/wiki?curid=2602598" title="Welsh Premier League (1996/1997)">
Welsh Premier League (1996/1997)



</doc>
<doc id="2602599" url="https://pl.wikipedia.org/wiki?curid=2602599" title="Na granicy cienia">
Na granicy cienia

Na granicy cienia (ang. "The Shadow Line", 2011) – siedmioodcinkowy brytyjski serial dramatyczny stworzony przez Darlene Hunt, wyprodukowany przez Company Pictures/Eight Rooks Ltd/Baby Cow/CinemaNX dla kanału BBC Two, emitowany od 5 maja do 16 czerwca 2011 roku na kanale BBC Two. W Polsce nadawany od 21 marca do 11 kwietnia 2012 roku na kanale Ale Kino+.
Opis fabuły.
Detektyw Jonah Gabriel (Chiwetel Ejiofor) stara się wyjaśnić zagadkę morderstwa przestępcy, który tuż przed śmiercią opuścił więzienie. W jej wyjaśnieniu pomaga mu Joseph Bede (Christopher Eccleston).

</doc>
<doc id="2602606" url="https://pl.wikipedia.org/wiki?curid=2602606" title="Lawren Harris">
Lawren Harris

Lawren Stewart Harris (ur. 23 października 1885 w Brantford, Ontario, zm. 29 stycznia 1970 w Vancouver, Kolumbia Brytyjska) – kanadyjski malarz, członek założyciel Grupy Siedmiu, w ramach której stał jednym z najbardziej znanych malarzy-pejzażystów. Był pionierem specyficznie kanadyjskiego stylu malarskiego w początkach XX w. Odznaczony Orderem Kanady.
Życiorys.
Lawren Harris urodził się w zamożnej, konserwatywnej rodzinie. Uczęszczał do St. Andrew's College w Toronto, a następnie (1904–1908) studiował sztukę w Berlinie. Interesował się filozofią i myślą Wschodu. Później zaangażował się w teozofię i przyłączył się do Toronto Lodge of the International Theosophical Society, co wywarło wpływ na jego późniejszą sztukę. Po powrocie z Berlina do Toronto zaczął malować postimpresjonistyczne sceny uliczne ze starszych i biedniejszych dzielnic Toronto. Do lat 20. XX w. kontynuował malowanie podobnych tematów, zarówno w Toronto i w małych miastach Ontario.
20 stycznia 1910 Harris ożenił się z Beatrice (Trixie) Phillips. Mieli razem troje dzieci (syn Lawren P. Harris również został artystą). W 1911 spotkał J.E.H. MacDonalda i zaprzyjaźnił się z nim. Obaj później utworzyli Grupę Siedmiu.
W 1913 obaj obejrzeli w Buffalo wystawę sztuki skandynawskiej. Pod jej wpływem Harris zaczął malować dekoracyjne olejne pejzaże. Do organizowanych przez niego wypadów do północnego Ontario dołączyło kilku malarzy z Toronto; namalowane przez nich pejzaże olejne reprezentowały nową, wyraźnie kanadyjską sztukę. Harris wspólnie z przyjacielem, dr Jamesem MacCallumem sfinansował budowę studio w Toronto, przeznaczonego do pracy twórczej a także do zamieszkania.
Harris zakochał się w Bess Housser, żonie przyjaciela z czasów szkolnych; oboje nie zdecydowali się jednak na rozwody ze swymi partnerami i powtórne małżeństwo z obawy przed oburzeniem.
W 1918 i 1919 Harris i MacDonald finansowali wyjazdy przyszłych członków Grupy Siedmiu w region Algomy. W kolejnym wyjeździe do Algomy Harrisowi towarzyszył A.Y. Jackson (utrzymywał on później, że to Lawren Harris był stymulatorem powstania Grupy Siedmiu).
Do 1919 pejzaże Harrisa krajobrazy stawały się coraz bardziej ponure a jego pociągnięcia pędzla bardziej wyraziste. W latach 20. tematem obrazów artysty było Jezioro Górne, Góry Skaliste i Arktyka. Jego płótna z tego okresu odznaczają się bogatymi, dekoracyjnymi barwami kładzionymi grubym impastem, co stało się charakterystyczne dla jego stylu. Obrazy Harrisa stały się bardziej abstrakcyjne i uproszczone, dotyczy to zwłaszcza pejzaży północnej Kanady i Arktyki. 
W 1920 roku powstała Grupa Siedmiu i zaczęła organizować niemal regularne, coroczne wystawy swoich prac w Toronto.
Po 1924 Harris przestał podpisywać i datować swoje dzieła, ponieważ chciał, aby widzowie oceniali je na podstawie ich wartości artystycznych, a nie według nazwiska ich twórcy.
W 1934 roku Harris przeniósł się do Hanoveru w New Hampshire, gdzie namalował swoje pierwsze obrazy abstrakcyjne, które miały stać się głównym kierunkiem w jego sztuce przez pozostałą część jego życia. W 1938 wyjechał do Santa Fe w Nowym Meksyku, gdzie razem z innymi artystami utworzył Transcendental Painting Group, ugrupowanie, które opowiadało się za duchową formą abstrakcji.
Po 24 latach małżeństwa Harris opuścił swoją żonę Trixie i trójkę dzieci i ożenił się z Bess Housser. Gdy rodzina Trixie w odwecie zagroziła oskarżeniem go o bigamię, Harris i Bess musieli opuścić swój dom i zmienić miejsce pobytu.
W 1940 roku Harris przeniósł się do Vancouver w prowincji Kolumbia Brytyjska, gdzie spędził resztę życia. Kontynuował malowanie obrazów abstrakcyjnych. W swoich dziełach z tego okresu zgłębiał tajniki abstrakcji inspirowanej rytmami natury. Jego rozwój artystyczny był ściśle związany z jego wiarą w teozofię. Poprzez abstrakcyjne obrazy, takie jak "Abstract Painting No 20", z których wiele wykorzystuje formę pejzażu, starał się przedstawić wiążącą i uzdrawiającą koncepcję wszechświata, żeby rzeczy wzniosłe uczynić widocznymi. Jego obrazy były krytykowane jako zimne, ale w rzeczywistości odzwierciedlają one głębię duchowego zaangażowania artysty. Płótna takie jak "Lake and Mountains" (1927–1928) czy niektóre z jego obrazów abstrakcyjnych stały się symbolami malarstwa kanadyjskiego.
W 1969 Harris został odznaczony Orderem Kanady.
Zmarł w Vancouver 29 stycznia 1970 jako uznany artysta kanadyjski. Został pochowany na małym cmentarzu na terenie galerii McMichael Canadian Art Collection.
Za życia Harris miał dwie wystawy retrospektywne, w 1948 i 1963. W 1978 Art Gallery of Ontario została zorganizowana wystawa Urban Scenes and Wilderness Landscapes, 1906-1930. W latach 1982–1983 zorganizowano objazdową wystawę jego rysunków. Większość dzieł artysty znajduje się w National Gallery of Canada, Art Gallery of Ontario i McMichael Canadian Art Collection. W listopadzie 1987 jego szkic z 1929, "Mountains in Snow: Rocky Mountain Paintings, No. VII" został sprzedany za 150 000 dolarów, co było rekordową ceną uzyskaną za kanadyjski szkic, natomiast wiosną 1999 jego płótno, "Lake Superior III", zostało sprzedane za 960 000 dolarów plus dopłata kupującego w wysokości 10%, co było rekordową sumą uzyskaną za sprzedaż kanadyjskiego obrazu.

</doc>
<doc id="2602611" url="https://pl.wikipedia.org/wiki?curid=2602611" title="Feliks Kłodziński">
Feliks Kłodziński

Feliks Kłodziński (ur. 1913, zm. 1963) – pierwszy dyrektor naczelny Państwowego Teatru Muzycznego Opery i Operetki w Bydgoszczy. 
Życiorys.
Urodził się w 1913 roku. W okresie powojennym udzielał się jako animator amatorskich scen teatralnych. Będąc pracownikiem Zakładów Chemicznich w Łęgnowie, wystawił tam ze świetlicowym zespołem własną adaptację „Antka” Bolesława Prusa. W 1949 r. na scenie w Grudziądzu zaprezentował trzyaktową bajkę „Wyrok krasnoludka Pawła” z muzyką Floriana Dąbrowskiego i scenografią Witolda Wąsika. W 1952 r. zorganizował Pomorski Teatr Młodego Widza, który przekształcił się potem w Państwowy Teatr Popularny w Grudziądzu. 
W 1960 r. zatrudniono go na stanowisku dyrektora Państwowego Teatru Muzycznego Opery i Operetki w Bydgoszczy, który powstał na bazie Studia Operowego założonego w 1956 r. Jego poprzednicy kierujący Studiem Operowym: Zdzisław Wendyński i Felicja Krysiewicz pełnili swoje funkcje społecznie. Jego praca jako dyrektora wymagała dużych talentów organizacyjnych, gdyż bydgoska opera i operetka nie posiadała wówczas własnej sceny, mieszcząc poszczególne agendy w 10 punktach miasta. Do tego dochodziły problemy finansowe i kadrowe. Mimo wszelkich trudności, które pokonywano głównie dzięki zaangażowaniu i entuzjazmowi personelu teatru, udało się wystawić kilka znaczących premier: od "„Hrabiny”" S. Moniuszki (1960) przez "„Madame Butterfly"” G. Pucciniego (1961) po balet S. Prokofiewa "„Romeo i Julia”" (1962). Okrzepł zespół artystyczny i podnosiły się wskaźniki frekwencyjne. Lokalna prasa nadal pisała o kolejnych premierach z zauważalną życzliwością. 
Feliks Kłodziński zmarł 5 lutego 1963 r. w wieku 50 lat. Społeczeństwo żegnało go z żalem jako ofiarnego i skutecznego działacza kultury. Pozostawił po sobie także spuściznę literacką. Pisał nowele, bajki i powieści; niektóre z nich były drukowane w „Ilustrowanym Kurierze Polskim”.

</doc>
<doc id="2602614" url="https://pl.wikipedia.org/wiki?curid=2602614" title="Mousetrapping">
Mousetrapping

Mousetrapping – technika używana przez niektóre strony internetowe (zwykle strony pornograficzne), aby zatrzymać odwiedzających na swojej stronie internetowej, na przykład poprzez wyświetlanie nieskończonej serii wyskakujących okien.

</doc>
<doc id="2602620" url="https://pl.wikipedia.org/wiki?curid=2602620" title="Droga magistralna A6 (Litwa)">
Droga magistralna A6 (Litwa)

Droga magistralna A6 ("lit. Magistralinis kelias A6)" – Litewska droga magistralna długości 185,40 km, łącząca Kowno z granicą Łotwy (niedaleko Jeziorosów), gdzie przechodzi w łotewską drogę magistralną A13. W całości w ciągu trasy europejskiej E262.

</doc>
<doc id="2602625" url="https://pl.wikipedia.org/wiki?curid=2602625" title="Watching Dreams Turn into Ashes">
Watching Dreams Turn into Ashes

Watching Dreams Turn into Ashes – 2 płytowe opakowanie zawierające album na żywo Elvisa Presleya, składający się z 2 koncertów (odpowiednio dinner show i midnight show) z soboty 2 września 1972 w Las Vegas. Wydany w 2012 roku. 

</doc>
<doc id="2602635" url="https://pl.wikipedia.org/wiki?curid=2602635" title="Barwy broni i służb ludowego Wojska Polskiego">
Barwy broni i służb ludowego Wojska Polskiego

Barwy broni i służb ludowego Wojska Polskiego - opis proporczyków i patek (łapek) broni i służb ludowego Wojska Polskiego.
Barwy proporczyków w latach 1943–1944.
Barwy proporczyków określały rodzaj wojska lub służby. Noszone były na kołnierzu kurtki i płaszcza sukiennego. Były to barwne trójkąty równoramienne o długości 6 cm, szerokości 3 cm. Wykonywane były z płótna, sukna, aksamitu, rypsu, itp.
Proporczyk kawaleryjski, w odróżnieniu od trójkątnych proporczyków innych broni, miał kształt prostokąta o wymiarach 6x3 cm, z trójkątnym wycięciem 2,5 cm,w kolorze czerwono-jasnoniebieskim. Po sformowaniu 1 SBK proporczyki takie nosili żołnierze sztabu brygady, żołnierze służb oraz zapasowego pułku kawalerii. Powstające jednostki kawalerii przyjęły tradycyjne barwy polskich jednostek okresu przedwrześniowego. Zwyczajowo oficerowie sztabu nosili proporczyki pułków kawalerii z których przybyli.
Barwy proporczyków w latach 1945–1949.
W 1945 roku częściowo zmieniono barwy proporczyków i ich kształt. Stanowiły go dwa równoległe trójkąty materiału zszyte razem bokami długości 7 cm. Wymiary trójkątów: dolny - 2x7x8 cm, górny - 2x7x6,5 cm.
Na kołnierzach płaszczy sukiennych w miejsce proporczyków wprowadzono dwa paski materiału szerokości 0,5 cm zszyte razem i przyszyte do kołnierza w odległości 7 cm od dolnych rogów kołnierza.
Od drugiej połowy roku 1944 aż do roku 1949 (na co wskazuje dość obszerny materiał ikonograficzny, wspomnienia oraz zachowane eksponaty) na mundurach zaczęły pojawiać się nieprzepisowe patki (łapki), nawiązujące do wzorów obowiązujących w latach II RP. Wykonywano je z rozmaitych, dostępnych tkanin w odpowiednich barwach, zaopatrując w wężyk haftowany, lub - co charakterystyczne - aplikowany z różnorodnych taśm dystynkcyjnych, rzadziej pasmanteryjnych, lub wycinany z blachy aluminiowej.
Barwy w latach 1949–1952.
Nowe przepisy ubiorcze wprowadziły na kołnierz kurtek ciemnokarminowe łapki z wężykiem haftowanym matowosrebrnym bajorkiem i wypustką barwy broni lub służby. Szerokość wężyka na łapce generalskiej wynosiła 24 mm, oficerskiej 16 mm, podoficerskiej 15 mm. Generałowie oraz oficerowie dyplomowani na patce mieli haftowane srebrne orły. Uczniowie szkół wojskowych na łapkach nosili oznaki szkolne
Barwy patek w latach 1952–1960.
Wraz z wprowadzeniem kurtek z wykładanym kołnierzem, zmienił się też kształt patek.

</doc>
<doc id="2602639" url="https://pl.wikipedia.org/wiki?curid=2602639" title="Zygmunt Szczepański">
Zygmunt Szczepański

Zygmunt Szczepański (ur. 7 kwietnia 1909 w Łęczycy, zm. 26 lutego 1991) – polski dyrygent, kierownik artystyczny i dyrektor Państwowego Teatru Muzycznego Opery i Operetki w Bydgoszczy w latach 1962-1964. 
Życiorys.
Otrzymał wykształcenie muzyczne. Był uczniem W. Bierdiajewa. Pracował jako dyrygent w Państwowej Filharmonii i Operze we Wrocławiu oraz w Operze Śląskiej w Bytomiu. W 1955 został odznaczony Złotym Krzyżem Zasługi. W latach 1957-1960 był kierownikiem artystycznym, dyrygentem i reżyserem Państwowej Opery Objazdowej w Warszawie. Przed objęciem placówki w Bydgoszczy od 1960 wykładał w Wyższej Szkole Muzycznej w Katowicach, prowadząc klasę zespołów operowych w tej uczelni. Znany był także jako publicysta muzyczny. 
W 1962 objął stanowisko dyrektora Państwowego Teatru Muzycznego Opery i Operetki w Bydgoszczy. Dwuletni okres jego pracy jako dyrektora był twórczym etapem w rozwoju opery bydgoskiej. Będąc doświadczonym dyrygentem, podniósł poziom artystyczny zespołów artystycznych. Za jego kadencji nastąpiła znaczna stabilizacja organizacyjna. Z jego inicjatywy powołano własną etatową operową orkiestrę (1963) oraz zmieniono nazwę instytucji na „Opera i Operetka”. Realizowano przejrzystą koncepcję repertuarową. Większością premier były opery, m.in. "Eugeniusz Oniegin" P. Czajkowskiego, "Carmen" G. Bizeta, "Uprowadzenie z seraju" W.A. Mozarta. Wystawiono też balet "Król wichrów" Feliksa Nowowiejskiego - po raz pierwszy po wojnie właśnie w Bydgoszczy. Będąc sam inscenizatorem-reżyserem, jako swoją pierwszą premierę przedstawił sceniczną realizację kantaty "Widma" S. Moniuszki do tekstu "Dziadów" A. Mickiewicza (6 listopada 1962). 
Oceniając, jako dyrektor, dobrą w owym czasie kondycję baletu bydgoskiego – zespół liczył 50 osób, a wśród nich znajdowali się tacy tancerze, jak: Ludmiła Rackiewicz, Nina Modzelewska. Nina Górzyńska, Zuzanna Kalczyńska, Zygfryd Timm, Kazimierz Przybylski, Zbigniew Skrzeczko – zamierzał stworzyć w Bydgoszczy Ośrodek Polskich Baletów, tj. scenę, na której odbywałyby się polskie prawykonania muzyki baletowej. Zamysły te nie doczekały się realizacji, najprawdopodobniej z powodu zbyt krótkiego pobytu w Bydgoszczy dyrektora Szczepańskiego. Jego plany obejmowały też m.in. stworzenie letniej sceny operowej w Ciechocinku, organizowanie cotygodniowych poranków operowych dla młodzieży, objęcie stałymi gościnnymi występami kilku ośrodków województwa, takich jak: Toruń, Włocławek, Inowrocław. Zamierzeń tych nie udało się zrealizować z powodu szczupłości środków finansowych. W 1964 zrezygnował ze stanowiska dyrektora, a rok później także z kierownictwa artystycznego Opery i Operetki bydgoskiej. Dalszą pracę zawodową kontynuował w Szczecinie.
W 1999 opublikował wspomnienia z czasu II wojny światowej "Nuty Podziemia."

</doc>
<doc id="2602640" url="https://pl.wikipedia.org/wiki?curid=2602640" title="Stanisław Koter (chemik)">
Stanisław Koter (chemik)

Stanisław Koter (ur. 8 marca 1956 w Olsztynie) – polski chemik, zajmujący się chemią fizyczną.
Życiorys.
Ukończył III Liceum Ogólnokształcące w Olsztynie w 1974 roku. Następnie podjął studia chemiczne na Uniwersytecie Mikołaja Kopernika w Toruniu, które ukończył w roku 1979. Sześć lat później obronił pracę doktorską zatytułowaną "Przenoszenie jonów i wody przez membranę jonowymienną w roztworach NaCl na podstawie liniowej termodynamiki nierównowagowej". W latach 1989-1991 odbywał staż naukowy na Uniwersytecie w Oldenburgu. W roku 2001 uzyskał habilitację za rozprawę pt. "Transport przez membrany jonowymienne. Model kapilarny". Jest profesorem UMK i pracuje na Katedrze Chemii Fizycznej i Fizykochemii Polimerów Wydziału Chemii UMK. 19 grudnia 2014 roku uzyskał tytuł naukowy profesora nauk chemicznych. 
W lutym 2019 roku został uhonorowany Medalem Komisji Edukacji Narodowej. 
Jego specjalnością jest chemia fizyczna i procesy membranowe.

</doc>
<doc id="2602643" url="https://pl.wikipedia.org/wiki?curid=2602643" title="Alcides Peña">
Alcides Peña

Alcides Peña Jiménez (ur. 14 stycznia 1989 w Santa Cruz) – boliwijski piłkarz występujący najczęściej na pozycji napastnika, obecnie zawodnik Oriente Petrolero.
Kariera klubowa.
Peña jest wychowankiem akademii piłkarskiej Tahuichi, z której w wieku 17 lat przeszedł do drużyny Oriente Petrolero z siedzibą w swoim rodzinnym mieście, Santa Cruz. W Liga de Fútbol Profesional Boliviano zadebiutował w sezonie 2006, a pierwszego gola w najwyższej klasie rozgrywkowej strzelił 24 lutego 2008 w wygranym 1:0 spotkaniu z La Paz. Od tego czasu regularnie pojawiał się w wyjściowej jedenastce Oriente Petrolero i we wiosennym sezonie Apertura 2010 wywalczył z nim tytuł wicemistrzowski. Pół roku później, podczas Clausury 2010, osiągnął premierowe mistrzostwo Boliwii i wziął udział w pierwszym międzynarodowym turnieju w karierze – Copa Sudamericana, gdzie jego ekipa odpadła już w 1/16 finału. W 2011 roku zanotował swój premierowy występ w Copa Libertadores, jednak z podobnym skutkiem – drużyna Oriente Petrolero została wyeliminowana już w fazie grupowej.
Kariera reprezentacyjna.
W 2009 roku Peña znalazł się w składzie reprezentacji Boliwii U–20 na Młodzieżowe Mistrzostwa Ameryki Południowej. Tam jego kadra zajęła ostatnie miejsce w grupie, nie kwalifikując się na światowy czempionat, natomiast sam zawodnik rozegrał cztery mecze.
W seniorskiej reprezentacji Boliwii Peña zadebiutował 12 sierpnia 2010 w zremisowanym 1:1 meczu towarzyskim z Kolumbią. W 2011 roku został powołany przez selekcjonera Gustavo Quinterosa na rozgrywany w Argentynie turniej Copa América. Wystąpił wówczas w dwóch spotkaniach w roli rezerwowego, a Boliwijczycy po remisie i dwóch porażkach nie wyszli z grupy.

</doc>
<doc id="2602645" url="https://pl.wikipedia.org/wiki?curid=2602645" title="Operacja Rabat">
Operacja Rabat

Operacja Rabat (niem. "Operation Rabat", także określenia "Rabat-Fohn" i "Rabat-Föhn") – określenie niemieckiego planu uprowadzenia lub internowania papieża Piusa XII (sprawującego pontyfikat w latach 1939-1958) na przełomie 1943 i 1944 r.
Plan miał zostać wedle niektórych historyków i publicystów opracowany przez Adolfa Hitlera. Plan zakładać miał wkroczenie w styczniu 1944 r. 8 Dywizji Kawalerii SS „Florian Geyer”, przebranej za Włochów, do Watykanu oraz uprowadzenie papieża do zamku Lichtenstein koło Reutlingen w południowo-zachodniej części Niemiec; niektóre źródła mówią o planach zabicia papieża. Motywem opracowania planu miały być obawy nazistowskiego kierownictwa o proalianckie nastawienie Piusa XII i jego przychylność wobec Żydów, a także ukrywanie ich w katolickich klasztorach.
Źródła informacji o planie.
Informacja o przygotowywaniu takiego planu po raz pierwszy została podana wkrótce po zakończeniu II wojny światowej przez generała SS Karla Wolffa w ramach przesłuchiwania go jako świadka przed procesami norymberskimi. Szczegóły planu Wolff podał w 1972 r. na prośbę administracji Watykanu. Twierdził przy tym, że sam Hitler odstąpił od planu, obawiając się konsekwencji. W prawdziwość zeznań Wolffa część historyków powątpiewa, gdyż nie były one poparte jakimikolwiek dokumentami i częściowo sprzeczne z innymi zeznaniami. Informacje o planie były odtąd co kilka lat publikowane przez prasę w atmosferze sensacji jako rzekomo nowe odkrycia.
Pochodzącą z innego źródła informację o planie opublikowano 8 lipca 1998 r. we włoskiej gazecie „Il Giornale”. Źródłem zawierającym opis planu przeprowadzenia operacji był list zatytułowany "Uśmiercenie Piusa XII wraz z całym Watykanem", napisany przez Paolo Portę, faszystowskiego lidera w Como, do Vincenzo Costy, lidera faszystowskiego w Mediolanie. Z listu wynikało, jakoby Adolf Hitler planował wówczas zamordowanie papieża i kardynałów przebywających w Watykanie. Porta utrzymywał, że o planie dowiedział się od wysokiego przedstawiciela SS. Wedle tych informacji w grudniu 1943 r. Hitler zapoznał Heinricha Himmlera i Heinricha Müllera z planem zakładającym zabójstwo papieża. W liście Porta pisał również, że SS planowało przebrać się we włoskie mundury i używając włoskiej broni, wkroczyć do Watykanu w nocy. Plan zakładał także użycie oddziałów 1 Dywizji Pancerno-Spadochronowej Hermann Göring, które miałyby eliminować partyzantów. Gdyby papież jednak nie umarł, miał zostać wywieziony do Niemiec pod pretekstem uratowania go. Wedle informacji „Il Giornale” Porta nie wiedział, czy plan, który miał być wykonany w styczniu 1944 r., został „definitywnie odłożony na bok”, ale nie miał wątpliwości, że plan Rabat-Fohn miał być opracowany w odwecie za obronę Żydów przez Piusa XII, jego protesty i podnoszenie głosu na rzecz uciskanych. List ten został odnaleziony w archiwach archidiecezji mediolańskiej 26 września 1944 r. przez profesor Annę Lisę Carlotti z notką, że ma być przechowywany w największej tajemnicy.

</doc>
<doc id="2602652" url="https://pl.wikipedia.org/wiki?curid=2602652" title="Henryka Żelska">
Henryka Żelska

Henryka Ludomira Żelska (ur. 1892, zm. 19 września 1952 w Warszawie) – polska śpiewaczka operowa (sopran).
Nauki śpiewu uczyła się u Stanisławy Doliwa-Dobrowolskiej, debiutowała ok. 1915. W 1918 otrzymała angaż w Teatrze Wielkim w Warszawie, występowała w partiach sopranowych w "Fauście", "Afrykance", "Carmen", "Żydówce", "Eros i Psyche". W czerwcu 1920 została żoną Aleksandra Herbsta i praktycznie zaprzestała występów na scenie. Sporadycznie występowała w radio. 
Zmarła w 1952 i spoczywa na cmentarzu Bródnowskim w Warszawie (kw. 6F-VI-20).

</doc>
<doc id="2602653" url="https://pl.wikipedia.org/wiki?curid=2602653" title="Adios The Final Performance">
Adios The Final Performance

Adios The Final Performance – album na żywo Elvisa Presleya, składający się z ostatniego koncertu z 26 czerwca 1977 r. w Indianapolis, stan Indiana (w nieistniejącym już audytorium) jaki Elvis dał niecałe dwa miesiące przed swoją śmiercią 16 sierpnia 1977 roku. Wydany w 1993 roku.

</doc>
<doc id="2602659" url="https://pl.wikipedia.org/wiki?curid=2602659" title="Adam Skrabania">
Adam Skrabania

Adam Skrabania (ur. 21 lutego 1985 w Tarnowskich Górach) – polski piłkarz ręczny, lewoskrzydłowy, od 2019 zawodnik Siódemki Miedzi Legnica.
Wychowanek ASPR-u Zawadzkie, w barwach którego występował w I lidze, należąc do jej czołowych strzelców – w sezonie 2005/2006 zdobył 156 goli, natomiast w sezonie 2007/2008 rzucił 139 bramek. W latach 2008–2013 był zawodnikiem Siódemki Miedź Legnica, z którą przez cztery sezony grał w polskiej ekstraklasie. W sezonach 2011/2012 i 2012/2013 był najlepszym strzelcem legnickiej drużyny w Superlidze – w okresie tym zdobył 274 gole w 51 meczach.
W 2013 przeszedł do Azotów-Puławy, z którymi zdobył cztery brązowe medale mistrzostw Polski. W ciągu sześciu sezonów rozegrał w barwach puławskiego klubu 159 meczów w Superlidze, w których rzucił 332 bramki. Ponadto będąc zawodnikiem Azotów, występował w Challenge Cup (2013–2015; rzucił 43 bramki) i Pucharze EHF (2015–2019; zdobył 26 goli). W 2019 powrócił do Siódemki Miedzi Legnica, z którą podpisał dwuletni kontrakt.

</doc>
<doc id="2602665" url="https://pl.wikipedia.org/wiki?curid=2602665" title="David Bordwell">
David Bordwell

David Bordwell (ur. 23 lipca 1947) – amerykański teoretyk i historyk filmu, profesor filmoznawstwa na Uniwersytecie Wisconsin-Madison. Doktoryzował się w 1974 roku na Uniwersytecie Iowa. Od tamtego czasu napisał ponad 15 książek z dziedziny filmoznawstwa. W polskim przekładzie ukazał się jego najbardziej znany podręcznik poświęcony formalnej analizie dzieła filmowego: "Film Art. Sztuka filmowa. Wprowadzenie" (2010, wyd. Wojciech Marzec), który napisał razem z żoną, Kristin Thompson. Wraz z filozofem Noëlem Carrollem redagował antologię "Post-Theory: Reconstructing Film Studies" (1996), podejmującą problematykę współczesnej myśli filmowej. Większość z jego artykułów teoretyczno-filmowych znalazło się w zbiorze "Poetics of Cinema" (2007), nazwanym na cześć antologii "Poetika kino", zredagowanej w 1927 przez rosyjskich formalistów.
Prowadzi razem z żoną blog "Observations on Film Art" poświęcony popularyzacji wiedzy o filmie.
Poglądy.
Bordwell, razem z Kristin Thompson, związany jest z neoformalistycznym nurtem współczesnych badań nad filmem, czerpiącym z tradycji literaturoznawczych rosyjskiej szkoły formalnej. Według nich należy rozdzielać percepcję samego filmu od jego właściwości semiotycznych, a w dociekaniach skupić się na procesie odbioru przez widza filmu jako formy estetycznej.

</doc>
<doc id="2602667" url="https://pl.wikipedia.org/wiki?curid=2602667" title="Nouriel Roubini">
Nouriel Roubini

Nouriel Roubini (ur. 29 marca 1958 w Stambule) – amerykański ekonomista. Wykłada w Stern School of Business przy Uniwersytecie Nowojorskim i kieruje firmą konsultingową Roubini Global Economics. Reprezentuje nurt nowej ekonomii keynesowskiej. Przewidział załamanie na amerykańskim rynku nieruchomości i recesję, jaka po nim nastąpiła w 2008 roku. Z tego powodu w 2009 roku magazyn "Foreign Policy" umieścił go na 4. miejscu na liście 100 najważniejszych myślicieli na świecie (w 2011 roku zajął miejsce 30.).
Wykształcenie.
Roubini ukończył studia ekonomiczne na Uniwersytecie Bocconi w Mediolanie, a w 1988 roku uzyskał doktorat na Uniwersytecie Harvarda.

</doc>
<doc id="2602674" url="https://pl.wikipedia.org/wiki?curid=2602674" title="Birgit Collin-Langen">
Birgit Collin-Langen

Birgit Collin-Langen (ur. 4 września 1956 w Trewirze) – niemiecka polityk, samorządowiec i prawniczka, deputowana do Parlamentu Europejskiego VII i VIII kadencji.
Życiorys.
Ukończyła w 1979 studia prawnicze w Trewirze. Pracowała w lokalnej administracji sądowej, w 1983 zdała państwowy egzamin prawniczy drugiego stopnia. W latach 1983–1988 była urzędniczką w Ministerstwie Gospodarki i Transportu Nadrenii-Palatynatu, następnie pracowała w kancelarii premiera tego kraju związkowego, partyjnej frakcji w landtagu i banku inwestycyjnym. W 1996 objęła urząd burmistrza Bingen am Rhein, który sprawowała nieprzerwanie przez 16 lat.
Zaangażowała się w działalność Unii Chrześcijańsko-Demokratycznej. Obejmowała funkcje przewodniczącej partyjnej organizacji kobiecej na poziomie landu i wiceprzewodniczącej CDU w Nadrenii-Palatynacie. Była wiceprzewodniczącą jednej z izb Kongresu Władz Lokalnych i Regionalnych Europy, a także członkinią władz różnych organizacji i zrzeszeń samorządowych.
W 2012 objęła mandat eurodeputowanej VII kadencji, zastępując Kurta Lechnera, który zrezygnował z zasiadania w Parlamencie Europejskim. Przystąpiła do grupy Europejskiej Partii Ludowej. W 2014 z powodzeniem ubiegała się o europarlamentarną reelekcję.
Birgit Collin-Langen jest zamężna z Jochenem Langenem, ma jednego syna.

</doc>
<doc id="2602677" url="https://pl.wikipedia.org/wiki?curid=2602677" title="Mistrzostwa Ameryki Północnej w piłce siatkowej kobiet">
Mistrzostwa Ameryki Północnej w piłce siatkowej kobiet



</doc>
<doc id="2602678" url="https://pl.wikipedia.org/wiki?curid=2602678" title="Mistrzostwa Ameryki Północnej, Środkowej i Karaibów w piłce siatkowej kobiet">
Mistrzostwa Ameryki Północnej, Środkowej i Karaibów w piłce siatkowej kobiet



</doc>
<doc id="2602682" url="https://pl.wikipedia.org/wiki?curid=2602682" title="Jadwiga Ostrowska-Czubenko">
Jadwiga Ostrowska-Czubenko

Jadwiga Barbara Ostrowska-Czubenko (ur. 18 stycznia 1949 roku w Kołobrzegu) – polska chemik, zajmująca się chemią fizyczną.
Życiorys.
Ukończyła II Liceum Ogólnokształcące w Toruniu w 1967 roku. Studia w zakresie chemii ukończyła w roku 1972 na Uniwersytecie Mikołaja Kopernika w Toruniu. Pracę doktorską zatytułowaną "Asocjacja grup funkcyjnych w polikwasach karboksylowym i sulfonowym w stanie bezwodnym i żelach o małym uwodnieniu" obroniła osiem lat później. Habilitację uzyskała za rozprawę pt. "Wiązanie jonów metali w roztworach prostych modeli polimerów bakteryjnych" w roku 2002. Jest profesorem UMK i pracownicą Katedry Chemii Fizycznej i Fizykochemii Polimerów Wydziału Chemii UMK.
Od 1985 roku jest członkinią PTCh, a od 1986 Europejskiego Towarzystwa Membranowego. Jej specjalnością są chemia fizyczna i fizykochemia polimerów.

</doc>
<doc id="2602685" url="https://pl.wikipedia.org/wiki?curid=2602685" title="Mieczysław Rak">
Mieczysław Rak

Mieczysław Rak (ur. 17 października 1929 w Kowalowach) – filolog, pedagog, dyrektor naczelny Państwowego Teatru Muzycznego Opery i Operetki w Bydgoszczy w latach 1970–1972.
Życiorys.
Otrzymał wykształcenie pedagogiczne. Ukończył filologię polską na Uniwersytecie Jagiellońskim w Krakowie (1953) oraz pedagogikę społeczną na Uniwersytecie Warszawskim (1962).
W 1953 zamieszkał na stałe w Bydgoszczy za sprawą przyszłej żony Janiny, która pochodziła z grodu nad Brdą i z którą wziął ślub w 1954. Pierwszą pracę zawodową rozpoczął na stanowisku korektora w Państwowych Zakładach Wydawnictw Szkolnych w Warszawie, oddział w Bydgoszczy, następnie korektora-rewizora w Zakładach Graficznych tego Wydawnictwa w Bydgoszczy. W lutym 1965 objął stanowisko kierownika działu spraw osobowych i szkolenia zawodowego w Zakładach Teleelektronicznych „Telkom-Telfa” w Bydgoszczy. Łącznie pracował w tych zakładach 13 lat, w tym 9 lat na stanowisku zastępcy dyrektora ds. pracowniczych.
W 1970 powierzono mu stanowisko dyrektora naczelnego Opery i Operetki w Bydgoszczy, po odwołaniu z funkcji dyrektora i kierownika artystycznego Zdzisława Wendyńskiego. Jego bliskim współpracownikiem był kierownik artystyczny Włodzimierz Ormicki. W swojej pracy jako dyrektor skupił się początkowo na uzdrowieniu atmosfery w instytucji, uporządkowaniu spraw kadrowych i podniesieniu poziomu i artystycznego. Udało mu się wprowadzić szereg innowacji organizacyjnych i prawnie unormować stawki honorariów dla artystów, przeprowadzić remonty obiektów zajmowanych przez operę, uzyskać z puli miasta mieszkania dla artystów, pozyskać środki na zakup instrumentów i służbowych kostiumów dla orkiestry. W tym okresie na scenie Opery bydgoskiej gościli zagraniczni artyści, dyrygenci, soliści, reżyserzy, scenografowie, m.in. z Włoch, Niemiec, Czechosłowacji i Austrii, zaś bydgoscy śpiewacy w ramach rewizyt, występowali na scenach Niemiec i Czechosłowacji. Mieczysław Rak interesował się również sprawą budowy nowego gmachu opery, mimo iż inwestorem tej sprawy był, na życzenie wojewody, dyrektor Filharmonii Pomorskiej Andrzej Szwalbe.
W sierpniu 1972 z przyczyn osobistych złożył rezygnację z funkcji dyrektora bydgoskiej sceny muzycznej. Nie skorzystał wówczas z propozycji objęcia dyrekcji Opery Wrocławskiej, nie chcąc opuszczać Bydgoszczy. Wrócił do „Telfy” jako zastępca dyrektora i pracował w tym zakładzie do 31 października 1976. W latach 1976–1986 pracował w bydgoskiej delegaturze Najwyższej Izby Kontroli. W 1990 przeszedł na emeryturę.
Udzielał się również w pracy społecznej. Publikował pozycje naukowe (m.in. "Vademecum gramatyki polskiej") oraz artykuły popularnonaukowe w „Kronikach Bydgoskich” i różnych czasopismach przeznaczonych dla drukarzy i poligrafów. Był członkiem Towarzystwa Miłośników Języka Polskiego.

</doc>
<doc id="2602689" url="https://pl.wikipedia.org/wiki?curid=2602689" title="Kościół św. św. Piotra i Pawła w Toruniu">
Kościół św. św. Piotra i Pawła w Toruniu



</doc>
<doc id="2602690" url="https://pl.wikipedia.org/wiki?curid=2602690" title="Kościół św. Piotra i Pawła w Toruniu">
Kościół św. Piotra i Pawła w Toruniu



</doc>
<doc id="2602691" url="https://pl.wikipedia.org/wiki?curid=2602691" title="Santos Amador">
Santos Amador

Santos Amador Quispe (ur. 6 kwietnia 1982 w Santa Cruz) – boliwijski piłkarz występujący najczęściej na pozycji środkowego obrońcy, obecnie zawodnik Nacionalu Potosí.
Kariera klubowa.
Amador jest wychowankiem zespołu CD Guabirá, w którego barwach zadebiutował w Liga de Fútbol Profesional Boliviano w rozgrywkach 2002. Po dwóch latach spędzonych w Guabirze przeniósł się do drużyny CD San José, gdzie bez większych sukcesów spędził trzy sezony, przeważnie w roli podstawowego piłkarza. Wiosną 2007 został zawodnikiem Realu Potosí, z którym już w pierwszym sezonie – Apertura 2007 – wywalczył tytuł mistrza Boliwii. Wziął także udział w pierwszym międzynarodowym turnieju w swojej karierze – Copa Libertadores, jednak w rozgrywkach tych odpadł już w fazie grupowej. Taki sam wynik zanotował w kolejnej edycji tego turnieju – 2008, a w trzeciej międzynarodowej imprezie, w jakiej wystąpił podczas gry w Realu Potosí – Copa Sudamericana 2007 – został wyeliminowany już w 1/16 finału.
Podczas rozgrywek 2009 Amador występował w Club Jorge Wilstermann, natomiast w styczniu 2010 podpisał umowę z jednym z najbardziej utytułowanych zespołów w ojczyźnie – The Strongest z siedzibą w mieście La Paz. Tam spędził jeden sezon, nie osiągając sukcesów zarówno na arenie krajowej, jak i międzynarodowej, a w 2011 roku przeszedł do Nacionalu Potosí.
Kariera reprezentacyjna.
W seniorskiej reprezentacji Boliwii Amador zadebiutował za kadencji selekcjonera Erwina Sáncheza – 13 października 2007 w przegranym 0:5 meczu z Urugwajem, wchodzącym w skład eliminacji do Mistrzostw Świata 2010, na które jego kadra się ostatecznie nie zakwalifikowała. Cztery lata później, w 2011 roku, został powołany przez szkoleniowca Gustavo Quinterosa na rozgrywany w Argentynie turniej Copa América, gdzie wystąpił w jednym meczu, a Boliwijczycy nie zdołali wyjść z fazy grupowej.

</doc>
<doc id="2602699" url="https://pl.wikipedia.org/wiki?curid=2602699" title="Tłuszczakowatość bolesna">
Tłuszczakowatość bolesna



</doc>
<doc id="2602702" url="https://pl.wikipedia.org/wiki?curid=2602702" title="August Paepke">
August Paepke

August Paepke – fortepianmistrz działający w Krakowie w pierwszej połowie XIX w. 
W latach 1818–1857 prowadził wytwórnię instrumentów w Krakowie z tytułem miejskiego budowniczego. Budował także fortepiany z pięcioma rejestrami mechanicznymi, w tym fagotowy i janczarski. Eksportował instrumenty do Królestwa Polskiego. Obecnie zachowało się bardzo niewiele instrumentów Paepkego.

</doc>
<doc id="2602707" url="https://pl.wikipedia.org/wiki?curid=2602707" title="Morderca z Whitechapel">
Morderca z Whitechapel

Morderca z Whitechapel (ang. "Whitechapel", 2009-2013) – brytyjski serial dramatyczny wyprodukowany przez Carnival Films.
Jego światowa premiera odbyła się 2 lutego 2009 roku na kanale ITV. W Polsce nadawany był od 27 września 2009 roku na kanale BBC Entertainment. Od 22 kwietnia 2012 roku był pokazywany w Ale Kino+.
Opis fabuły.
Młody detektyw Joseph Chandler (Rupert Penry-Jones) wraz z Rayem Milesem (Phil Davis) i Edwardem Buchanem (Steve Pemberton) stara się odnaleźć mordercę, który naśladuje innego słynnego XIX-wiecznego mordercę Kubę Rozpruwacza.

</doc>
<doc id="2602710" url="https://pl.wikipedia.org/wiki?curid=2602710" title="Artur Lenartowski">
Artur Lenartowski

Artur Lenartowski (ur. 17 marca 1988 w Częstochowie) – polski piłkarz, występujący na pozycji pomocnika.
Kariera.
Początkowo zawodnik klubu Olimpijczyk Częstochowa, następnie gracz Rakowa Częstochowa. Pierwszego gola w jego barwach zdobył 11 sierpnia 2006 roku w zremisowanym 3:3 spotkaniu z Chrobrym Głogów. W czerwcu 2009 został wypożyczony za 50 tys. zł na pół roku z opcją pierwokupu do Piasta Gliwice. W Ekstraklasie zadebiutował 30 października w przegranym 0:2 spotkaniu z Lechią Gdańsk. Był to jego jedyny występ w rundzie jesiennej sezonu 2009/2010, dlatego działacze gliwickiego klubu nie zdecydowali się na transfer definitywny i w styczniu 2010 Lenartowski powrócił do Rakowa.
Latem 2010 roku w meczu sparingowym z Oderką Opole doznał kontuzji (zerwanie więzadeł przednich), która wykluczyła go z gry w rundzie jesiennej sezonu 2010/2011. 26 czerwca 2011 roku podpisał roczny kontrakt z możliwością przedłużenia na kolejne lata z Koroną Kielce. Zadebiutował w jej barwach 30 lipca w wygranym 2:1 meczu z Cracovią. Pierwszego gola w Ekstraklasie strzelił 26 marca 2012 roku w spotkaniu z Polonią Warszawa, przyczyniając się do zwycięstwa 3:0.
2 czerwca 2014 roku, odszedł z Korony Kielce, po tym, jak klub podjął decyzję o nieprzedłużaniu z nim wygasającej umowy. Później reprezentował barwy Podbeskidzia Bielsko-Biała, Ruchu Chorzów, GKS Bełchatów, Elany Toruń i Siarki Tarnobrzeg. Od 2020 do 2022 występował w Rakowie II Częstochowa.

</doc>
<doc id="2602715" url="https://pl.wikipedia.org/wiki?curid=2602715" title="Eimantas Marozas">
Eimantas Marozas

Eimantas Marozas (ur. 29 grudnia 1985) – litewski piłkarz występujący na pozycji napastnika. Marozas jest mistrzem Litwy z 2004 roku i zwycięzcą Ligi Bałtyckiej z roku 2008. Jest prawonożny.

</doc>
<doc id="2602716" url="https://pl.wikipedia.org/wiki?curid=2602716" title="Tadeusz Kłobucki">
Tadeusz Kłobucki

Tadeusz Kłobucki (ur. 1919, zm. 1987) – dyrektor naczelny Państwowego Teatru Muzycznego Opery i Operetki w Bydgoszczy w latach 1973-1977.
Życiorys.
Urodził się 15 sierpnia 1919 r. w Bydgoszczy. W 1938 r. ukończył Państwowe Gimnazjum Humanistyczne - męskie im. Rydza-Śmigłego w Bydgoszczy przy ul. Grodzkiej. Pochodził z rodziny o zainteresowaniach artystycznych; jeden z braci ojca był rzeźbiarzem, drugi muzykiem. W czasie II wojny światowej znalazł się w Anglii. Tam ukończył studia na Uniwersytecie w Oxfordzie w 1947 r.
Po powrocie z Anglii do kraju pracował w administracji i spółdzielczości. Był kierownikiem Wydziału Komunikacji Urzędu Miasta Bydgoszczy oraz tłumaczem przysięgłym. 1 czerwca 1973 r. objął stanowisko dyrektora Państwowego Teatru Muzycznego Opery i Operetki w Bydgoszczy. W tym czasie instytucja ta borykała się z trudnościami lokalowymi, nie posiadając własnej sceny. Pomagał w staraniach dotyczących budowy nowego gmachu dla opery, współpracował z Bydgoskim Towarzystwem Muzycznym. W okresie jego kadencji uporządkowanych zostało szereg spraw natury organizacyjnej i prawnej. Gdy w drugiej połowie lat 70. zaczęto krytykować działalność artystyczną bydgoskiej opery za „obniżenie jej lotów”, w liście otwartym na łamach „Gazety Pomorskiej”, usiłował rozstrzygnąć tę kwestię. Był zwolennikiem połączenia na bydgoskiej scenie funkcji teatru operowego wystawiającego opery klasyczne i teatru muzycznego wystawiającego operetki i musicale. Szukając rozwiązań poprawy sytuacji bydgoskiej instytucji, postulował zabezpieczenie kadry muzyczno-wokalnej ze średniej i wyższej szkoły muzycznej, zorganizowania klasy baletowej oraz poszerzenie oferty kształcenia muzycznego w Bydgoszczy o dziedzinę wokalistyki i aktorstwa.
Problemy zawodowe oraz choroba spowodowały rezygnację Tadeusza Kłobuckiego z funkcji dyrektora 30 września 1977 r. Po odejściu z opery był jakiś czas kierownikiem Urzędu Stanu Cywilnego w Bydgoszczy. Zmarł 27 lutego 1987 r. w Bydgoszczy.
Rodzina.
Tadeusz Kłobucki miał dwóch synów - jednego z małżeństwa z Angielką-lotnikiem, Roberta, który mieszkał w Oksfordzie oraz drugiego z małżeństwa z Krystyną, z domu Stasiak, Jarosława, który ukończywszy w Bydgoszczy resocjalizację, pracował w swoim zawodzie w Berlinie. Krystyna Kłobucka, druga jego żona, przybyła do Bydgoszczy z Grodna wraz z rodziną i była inicjatorką wielu przedsięwzięć, także na rzecz środowisk kulturalnych miasta Bydgoszczy. Jego brat Mieczysław był lekarzem w Warszawie, a żona jego brata Lidia Kłobucka - solistką operetki warszawskiej, uczennicą Ady Sari.

</doc>
<doc id="2602717" url="https://pl.wikipedia.org/wiki?curid=2602717" title="Prawo farmaceutyczne">
Prawo farmaceutyczne

Ustawa z dnia 6 września 2001 r. Prawo farmaceutyczne – polska ustawa, uchwalona przez Sejm, regulująca prawo farmaceutyczne.
Ustawa określa:
Nowelizacje.
Ostatnia zmiana weszła w życie w 2022 roku. Ustawę znowelizowano do tego czasu ponad 90 razy.

</doc>
<doc id="2602719" url="https://pl.wikipedia.org/wiki?curid=2602719" title="Jewgienij Czernyszow">
Jewgienij Czernyszow

Jewgienij Czernyszow (Евгений Васильевич Чернышёв, ur. 22 lutego 1947) – radziecki piłkarz ręczny. Dwukrotny medalista olimpijski.
W reprezentacji Związku Radzieckiego grał w latach 1972-1981 (133 spotkania, 165 bramek). Oprócz dwóch medali igrzysk olimpijskich - złota w 1976 i srebra w 1980 - sięgnął po srebro mistrzostw świata w 1978. Był mistrzem kraju w barwach CSKA Moskwa (1973, 1976—1980, 1982, 1983). Jego żona Ludmiła także była medalistką olimpijską.

</doc>
<doc id="2602720" url="https://pl.wikipedia.org/wiki?curid=2602720" title="EF Education First">
EF Education First

EF Education First, w skrócie EF – prywatna organizacja założona w 1965 roku w Szwecji. Jej oferta obejmuje studia za granicą, kolonie językowe dla dzieci oraz programy kursów językowych dla studentów i profesjonalistów, które są organizowane w ponad 50 krajach.
Historia.
EF Education First została założona przez Bertila Hulta w 1965 roku w Sztokholmie, jako "Europeiska Ferieskolan" (Europejska Szkoła Wakacyjna). Ponieważ Hult cierpiał na dysleksję (miał trudności z czytaniem i pisaniem), zdawał sobie sprawę, że tradycyjne metody nauczania w klasach, nie zawsze przynoszą odpowiednie efekty. Wpadł więc na pomysł, by zebrać grupę szwedzkich studentów w Anglii i tam uczyć języka angielskiego. Wyprawa ta okazała się sukcesem zarówno dla Hulta, jak i jego uczniów. Szwed postanowił rozwijać ideę kursów językowych za granicą, aby przełamać bariery językowe, geograficzne i kulturowe, które oddzielają ludzi od siebie.
W 1972 roku, dzięki złagodzeniu prawa dotyczącego inwestycji zagranicznych w Japonii, EF otwiera swój pierwszy azjatycki oddział w Tokio. Cztery lata później zostaje wprowadzony program „Rok szkolny za granicą”, a w Stanach Zjednoczonych EF zakłada organizację non-profit, mającą na celu promowanie nauki języków obcych.
W roku 1979 EF kupiło biuro podróży w Meksyku i otworzyło swoje pierwsze oddziały w Meksyku i Buenos Aires, rozpoczynając tym samym swoją działalność w Ameryce Łacińskiej.
W 1983 roku, EF Education wprowadza ofertę „Educational Tours” skierowaną do amerykańskich studentów, którzy dzięki niej mogą podróżować w grupach po Europie i zwiedzić jej najpiękniejsze zakątki w krótkim czasie.
W roku 1988 EF otwiera biuro w Seulu i zostaje wybrane oficjalną szkołą językową Igrzysk Olimpijskich.
W roku 1993 Paul Rand aktualizuje logo EF. Oficjalną nazwą firmy staje się EF Education First, obrazując pozycję firmy na światowym rynku edukacji językowej.
W 1995 roku EF, współpracując z Apple, rozwija nauczanie języków obcych online. Doprowadza to do utworzenia Englishtown – największej internetowej szkoły języka angielskiego na świecie.
W 1997 roku zostaje otwarty polski oddział EF Education, w Warszawie.
W 1998 EF sponsoruje dwie łodzie Whitbread na słynnym wyścigu dookoła świata. Łódź „EF Language” i jej kapitan, Paul Cayard, zajęli pierwsze miejsce.
W 2000 roku wybudowano nowy budynek dla siedziby EF w Bostonie. Senator Ted Kennedy był obecny na inauguracji, podczas której podkreślał znaczenie nauki języków obcych.
W 2007 roku EF zostało wybrane oficjalną szkołą językową Igrzysk Olimpijskich w Pekinie w 2008 roku, a Bertil Hult, założyciel, niósł olimpijski znicz podczas sztafety.
W 2009 roku EF dołącza do Top 50 najlepszych firm zagranicznych w Chinach.
W 2010 roku EF rozpoczyna współpracę z Cambridge University. Współpraca ta daje początek badaniom dotyczącym nauki języków obcych. Wtedy też EF przystępuje do sieci partnerskiej AIESEC. Również w 2010 roku, pracownie językowe EF opracowały bezpłatną aplikację mobilną do nauki angielskiego.
W 2011 roku EF opublikowało ranking znajomości języka angielskiego w poszczególnych krajach. Był to pierwszy tego typu ranking na świecie, obejmujący 44 państwa. W tym samym roku został wprowadzony program „Kursy językowe za granicą dla studentów i specjalistów powyżej 25 lat”.
EF Education dzisiaj.
EF pomagało Brazylii w przygotowaniach do FIFA World Cup 2014. EF było również oficjalnym partnerem programów językowych Zimowych Igrzysk Olimpijskich w Soczi.
Od 2016 roku przy pomocy EF organizowane jest trzymiesięczne stypendium w szkole w Wielkiej Brytanii dla zwyciężczyni programu TVN Projekt Lady.

</doc>
<doc id="2602723" url="https://pl.wikipedia.org/wiki?curid=2602723" title="Emre Can">
Emre Can



</doc>
<doc id="2602725" url="https://pl.wikipedia.org/wiki?curid=2602725" title="Sony Ericsson Open 2012 (kobiety)">
Sony Ericsson Open 2012 (kobiety)

Sony Ericsson Open 2012 – tenisowy turniej WTA z cyklu Sony Ericsson Open rozgrywany w dniach 19 marca–1 kwietnia 2012 roku w Miami na kortach twardych o puli nagród 4 828 050 dolarów amerykańskich.

</doc>
<doc id="2602731" url="https://pl.wikipedia.org/wiki?curid=2602731" title="James Rodríguez">
James Rodríguez

James David Rodríguez Rubio (wym. []; ur. 12 lipca 1991 w Cúcucie) – kolumbijski piłkarz występujący na pozycji ofensywnego pomocnika w greckim klubie Olympiakos Pireus oraz w reprezentacji Kolumbii. Posiada również obywatelstwo hiszpańskie. Brązowy medalista Copa América 2016, uczestnik Mistrzostw Świata 2014 i Mistrzostw Świata 2018. Król strzelców Mistrzostw Świata 2014.
Kariera klubowa.
Rodríguez jako junior grał w klubie ze swojego rodzinnego miasta: Envigado. W 2006, stażu w drużynie juniorskiej, został włączony do pierwszej drużyny tego klubu. W Envigado grał przez 2 lata po czym w 2008 odszedł do argentyńskiego Banfield. W 2010 został sprzedany do FC Porto. Razem z Porto wygrał ligę, Puchar i Ligę Europy w 2011 oraz wygrał Superpuchar Portugalii w 2010. W Banfield wygrał Apertura 2011.
FC Porto.
W 2010 został sprzedany do FC Porto. Razem z Porto wygrał ligę, Puchar i Ligę Europy w 2012 oraz Superpuchar Portugalii w latach 2010–2012.
AS Monaco.
24 maja 2013 został sprzedany do AS Monaco za 45 milionów euro.
Real Madryt.
22 lipca 2014 Real Madryt poinformował o dokonaniu transferu Jamesa Rodrígueza z AS Monaco i terminie jego kontraktu na okres sześciu sezonów.
12 sierpnia 2014 zdobył z Realem Madryt pierwsze trofeum z nowym klubem - Superpuchar Europy.
19 sierpnia 2014 podczas meczu o Superpuchar Hiszpanii James Rodríguez strzelił swoją pierwszą bramkę dla Realu Madryt trafiając do siatki Atletico Madryt w 81. minucie spotkania.
Bayern Monachium.
11 lipca 2017 został wypożyczony na dwa sezony do Bayernu Monachium.
Everton.
7 września 2020 został zawodnikiem Evertonu podpisując z klubem kontrakt na okres 2 lat.
Kariera reprezentacyjna.
Rodriguez był młodzieżowym reprezentantem Kolumbii, grał w kadrze U-17 oraz U-20. Obecnie występuje w pierwszej reprezentacji Kolumbii. Zadebiutował w niej 11 października 2011 w meczu przeciwko Boliwii, natomiast swoją pierwszą bramkę zdobył 2 czerwca 2012 w meczu eliminacyjnym do Mistrzostw Świata 2014 przeciwko Peru.
Mistrzostwa Świata 2014.
James Rodriguez został królem strzelców mistrzostw świata w Brazylii 2014 zdobywając 6 bramek. W pierwszym grupowym meczu Pucharu Świata w 2014 przeciwko Grecji strzelił swoją pierwszą, a w sumie 3. bramkę drużyny, ustalając wynik na 3:0. W drugim meczu przeciwko Wybrzeżu Kości Słoniowej również zdobył gola, a przeciwko Japonii gola i dwie asysty. W 1/8 finału z Urugwajem został bohaterem meczu zdobywając dwie bramki dla Kolumbii. 4 lipca 2014 w ćwierćfinale MŚ Kolumbia przegrała z Brazylią 2:1 (bramkę dla Kolumbii zdobył właśnie Rodriguez trafiając w bramkę z rzutu karnego). Został wybrany autorem najpiękniejszego gola na mistrzostwach świata w Brazylii.
Życie prywatne.
Życiową partnerką Rodrígueza była siatkarka Daniela Ospina, którą poślubił 24 grudnia 2010. Daniela jest siostrą kolumbijskiego bramkarza Davida Ospiny. James i jego była żona wychowują córkę Salome, urodzoną 29 maja 2013. W lipcu 2017, James i Daniela ogłosili rozstanie.

</doc>
<doc id="2602736" url="https://pl.wikipedia.org/wiki?curid=2602736" title="Marek Polasik">
Marek Polasik

Marek Polasik (ur. 21 lutego 1951 w Pasłęku) – polski profesor fizyki i chemii.
Życiorys.
W 1969 roku ukończył Liceum Ogólnokształcące w Koronowie. Studia w zakresie chemii kwantowej odbył na Uniwersytecie Mikołaja Kopernika w Toruniu, które ukończył w roku 1974. Tytuł doktora uzyskał jedenaście lat później za rozprawę pt. "Badania wpływu korelacji elektronowej na strukturę energetyczną atomów wieloelektronowych". Habilitował się w roku 1999 pracą zatytułowaną "Badania teoretyczne widm rentgenowskich towarzyszących procesom zderzeniowym". Od 2003 jest profesorem UMK i kierownikiem Zakładu Spektroskopii Atomowej Wydziału Chemii UMK. W 2012 uzyskał tytuł profesora.
Jest członkiem Polskiego Towarzystwa Fizycznego. Odbywał staże na Uniwersytetach we Fryburgu oraz Grenoble. Zajmuje się badaniem jonizacji w procesach zderzeniowych, badaniem wpływu korelacji elektronowej na strukturę atomów wieloelektronowych i chemią teoretyczną.

</doc>
<doc id="2602738" url="https://pl.wikipedia.org/wiki?curid=2602738" title="Paweł Owerłło (1826–1881)">
Paweł Owerłło (1826–1881)

Paweł Owerłło właśc. Paweł Ludwik Owerło (ur. 6 stycznia 1826, zm. 2 czerwca 1881 w Warszawie) – polski tancerz.
Życiorys.
Naukę tańca pobierał w szkole baletowej w Warszawie, po jej ukończeniu 1 września 1842 otrzymał angaż w Warszawskich Teatrach Rządowych. Początkowo tańczył role drugoplanowe, ale 17 sierpnia 1845 zadebiutował partią Elzethena w balecie "Zabawy zimowe, czyli Miłosne intrygi" Paula Taglioniego. Rok później został solistą charakterystycznym. Występował m.in. w takich baletach, jak: "Giselle", "Asmodea", "Modniarki", "Rozbójnik morski", "Marco Spada" i "Pan Twardowski". 3 stycznia 1878 świętował trzydziestopięciolecie pracy artystycznej. 
Dwukrotnie żonaty: od 1852 pierwszą żoną była Joanna z Guzowskich (zm. 1861), z którą miał córkę Annę Owerłło (ur. ok. 1857), tancerkę i Lucjana Owerłło (1858–1939), aktora; od 2 listopada 1863 drugą żoną była Anna ze Zborowskich (zm. 1939), z którą miał syna Pawła Owerłło, aktora i tancerza.
Zmarł w Warszawie. Pochowany na cmentarzu Powązkowskim w Warszawie (kwatera 26-5-6,7).

</doc>
<doc id="2602740" url="https://pl.wikipedia.org/wiki?curid=2602740" title="Ksawera Grochal">
Ksawera Grochal

Ksawera Grochal z domu Kowalewska (ur. 22 listopada 1934 w Gdyni, zm. 10 marca 1997)) – polska lekkoatletka, specjalistka rzutu oszczepem, dwukrotna mistrzyni Polski.
Kariera.
Była mistrzynią Polski w rzucie oszczepem w 1962 i 1963 oraz wicemistrzynią w 1961.
19 lipca 1953 poprawiła rekord Polski, wynikiem 45,59.
W latach 1961-1963 trzy razy wystąpiła w meczach reprezentacji Polski, bez zwycięstw indywidualnych.
Rekord życiowy Ksawery Grochal w rzucie oszczepem wynosił 51,14 m (19 maja 1962 w Bielawie)
Była zawodniczką klubów wrocławskich: Stali, Budowlanych, Czarnych i Gwardii.
Została pochowana 24 maja 1997 na Cmentarzu Osobowickim we Wrocławiu.

</doc>
<doc id="2602750" url="https://pl.wikipedia.org/wiki?curid=2602750" title="Gyula Márfi">
Gyula Márfi

Gyula Márfi (ur. 17 grudnia 1943 w Pördefölde) – węgierski duchowny katolicki, arcybiskup Veszprem w latach 1997–2019.
Życiorys.
Święcenia kapłańskie otrzymał 18 czerwca 1967.
Episkopat.
11 listopada 1995 papież Jan Paweł II mianował go biskupem pomocniczym diecezji Eger, ze stolicą tytularną "Amantia". Sakry biskupiej udzielił mu 2 grudnia 1995 ówczesny metropolita Budapesztu - kard. László Paskai.
14 kwietnia 1997 został biskupem ordynariuszem archidiecezji Veszprem.
12 lipca 2019 przeszedł na emeryturę.

</doc>
<doc id="2602752" url="https://pl.wikipedia.org/wiki?curid=2602752" title="Caersws F.C.">
Caersws F.C.

Caersws F.C. (wal. "Clwb Pêl-droed Caersws") - walijski klub piłkarski z siedzibą w mieście Caersws.
Historia.
Chronologia nazw:
Klub został założony w 1887 roku jako Caersws Amateurs F.C.. Początkowo brał udział w niższych ligach. Pierwszy sukces przyszedł dopiero w 1960, kiedy to wygrał "Mid-Wales League". Powtórzył ten sukces w sezonach 1960/61 i 1962/63, a także wystąpił w czterech finałach Amatorskiego Pucharu Walii, zdobywając Puchar w 1961. W 1989 roku po raz drugi zdobył ten Puchar (który został przemianowany na "Welsh Intermediate Cup"). W 1974 pozbył się statusu klubu amatorskiego i zmienił nazwę na Caersws F.C.. W lidze ponownie zdobył tytuł mistrzowski w 1978 roku, potem kolejne cztery ligowe mistrzostwa, a w 1990 roku został zaproszony do członkostwa w Cymru Alliance. W 1992 roku stał się członkiem założycielem Welsh Premier League.
Klub trzykrotnie zdobył Puchar Ligi Walijskiej w 2001, 2002 i 2007. W 2002 występował w Pucharze Intertoto z bułgarskim Marek Dupnica. W 2010 spadł z Welsh Premier League.
Stadion.
Stadion Recreation Ground może pomieścić 4000 widzów.

</doc>
<doc id="2602757" url="https://pl.wikipedia.org/wiki?curid=2602757" title="Filip Halstensson">
Filip Halstensson



</doc>
<doc id="2602758" url="https://pl.wikipedia.org/wiki?curid=2602758" title="Eva Amurri">
Eva Amurri

Eva Maria Livia Amurri (ur. 15 marca 1985 w Nowym Jorku) – amerykańska aktorka.
Córka włoskiego reżysera Franco Amurriego i aktorki Susan Sarandon. W latach 2011–2020 była żoną Kyle'a Martino.

</doc>
<doc id="2602760" url="https://pl.wikipedia.org/wiki?curid=2602760" title="András Veres">
András Veres

András Veres (ur. 30 listopada 1959 w Nyírbátor) – węgierski duchowny katolicki, biskup Győr od 2016.
Życiorys.
Prezbiterat.
Święcenia kapłańskie otrzymał 2 sierpnia 1986 i został inkardynowany do archidiecezji jagierskiej. Był m.in. wykładowcą na Katolickim Uniwersytecie Pétera Pázmánya, rektorem Papieskiego Kolegium Węgierskiego w Rzymie oraz sekretarzem generalnym Konferencji Episkopatu Węgier.
Episkopat.
5 listopada 1999 papież Jan Paweł II mianował go biskupem pomocniczym diecezji Eger, ze stolicą tytularną "Cissa". Sakry biskupiej udzielił mu w Rzymie 6 stycznia 2000 sam papież.
20 stycznia 2006 został biskupem ordynariuszem diecezji Szombathely. Od 2015 jest przewodniczącym Konferencji Episkopatu Węgier.
17 maja 2016 papież Franciszek mianował go biskupem diecezji Győr. Ingres odbył się 16 lipca 2016.

</doc>
<doc id="2602763" url="https://pl.wikipedia.org/wiki?curid=2602763" title="Mistrzostwa Afryki w Biegach Przełajowych 2012">
Mistrzostwa Afryki w Biegach Przełajowych 2012

2. Mistrzostwa Afryki w Biegach Przełajowych – zawody lekkoatletyczne w biegach przełajowych, które odbyły się 18 marca 2012 w Kapsztadzie.

</doc>
<doc id="2602766" url="https://pl.wikipedia.org/wiki?curid=2602766" title="Räpina">
Räpina

Räpina – miasto w Estonii, w prowincji Põlvamaa. Zamieszkana przez 2546 osób. Ośrodek administracyjny gminy Räpina.

</doc>
<doc id="2602767" url="https://pl.wikipedia.org/wiki?curid=2602767" title="In Gambia">
In Gambia

In Gambia – czterdziesty dziewiąty album studyjny Sizzli, jamajskiego wykonawcy muzyki reggae i dancehall.
Płyta została wydana 20 marca 2012 roku przez nowojorską wytwórnię VP Records. Większość utworów została zarejestrowana podczas wizyty wokalisty w Gambii w grudniu 2008 roku. Produkcją nagrań zajął się Damani "DJ Karim" Thompson.
7 kwietnia 2012 roku album osiągnął 10. miejsce w cotygodniowym zestawieniu najlepszych albumów reggae magazynu Billboard (ogółem był notowany na liście przez 2 tygodnie).

</doc>
<doc id="2602771" url="https://pl.wikipedia.org/wiki?curid=2602771" title="Malalai Kakar">
Malalai Kakar

Malalai Kakar (ur. 1967 – zm. 28 września 2008) – afgańska działaczka na rzecz praw kobiet, policjantka. Aktywistka społeczna po upadku rządów talibów w 2001 roku.
Była szefową departamentu policji w Kandaharze, zajmującego się zwalczeniem przestępczości wobec kobiet. Kakar, której wielokrotnie grożono śmiercią, została zamordowana w wyniku zamachu talibów 28 września 2008 roku. Wstąpiła do policji w 1982 roku, idąc śladami ojca i braci. Była pierwszą kobietą, która zdobyła dyplom w Akademii Policyjnej w Kandaharze, a także pierwszą śledczą w kandaharskiej policji.

</doc>
<doc id="2602772" url="https://pl.wikipedia.org/wiki?curid=2602772" title="Ludwig Fischer (kierowca)">
Ludwig Fischer (kierowca)

Ludwig Fischer (ur. 17 grudnia 1915 w Straubing, zm. 8 marca 1991 roku w Bad Reichenhall) – niemiecki kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2602773" url="https://pl.wikipedia.org/wiki?curid=2602773" title="Stanisław Renz">
Stanisław Renz

Stanisław Renz (ur. 24 grudnia 1921 w Bydgoszczy, zm. 9 lutego 1993 tamże) – dyrygent, kompozytor, pianista i muzykolog, kierownik muzyczny i dyrektor scen poznańskich, dyrektor naczelny i kierownik artystyczny Opery i Operetki w Bydgoszczy.
Życiorys.
Urodził się jako syn Stanisława - kapelmistrza orkiestry 7 pułku strzelców konnych w Poznaniu. W 1939 był już na ostatnim roku w klasie fortepianu u prof. Zygmunta Lisieckiego w Państwowym  Konserwatorium Muzycznym w Poznaniu. Podczas II wojny światowej był cywilnym jeńcem wermachtu w obozach w Prusach Wschodnich, później więźniem w hitlerowskim obozie koncentracyjnym w Działdowie, a następnie został wysłany do Karlsruhe na przymusowe roboty. Po wojnie wrócił do rodzinnego Poznania, gdzie podjął intensywne studia muzyczne. Ukończył dyrygenturę pod kierunkiem Waleriana Bierdiajewa, kompozycję u Stefana Poradowskiego i klasę fortepianu w Państwowej Wyższej Szkole Muzycznej w Poznaniu oraz muzykologię u Adolfa Chybińskiego na Uniwersytecie Adama Mickiewicza w Poznaniu. Z miastem tym związany był do roku 1972. Uczył w Państwowej Szkole Muzycznej, sprawował kierownictwo muzyczne Teatru Dramatycznego, związany był jako redaktor z Rozgłośnią Poznańską Polskiego Radia i jako dyrygent z Artosem, Teatrem Komedii Muzycznej (1952-1955) oraz Operą im. S. Moniuszki (1953-1957) jako dyrygent i asystent Bierdiajewa. W czasie dyrekcji Waleriana Bierdiajewa, Stanisław Renz dyrygował operami: „Faust” Ch. Gounoda, „Straszny Dwór”, „Hrabina” (z Barbarą Kostrzewską w roli głównej) S. Moniuszki, „Carmen” G. Bizeta (z Antoniną Kawecką), „Kniaź Igor” A. Borodina, a za dyrekcji  Z. Górzyńskiego: „ Borys Godunow” M. Musorgskiego, „Turandot” G. Pucciniego, „Lakme” Leo Delibes.
Gdy powstała Operetka Poznańska, został jej pierwszym dyrygentem, a potem kierownikiem artystycznym i dyrektorem. W tym czasie współpracował też m.in. ze scenami muzycznymi w Szczecinie, Gdyni i Lublinie. Wzbogacał także swój dorobek twórczy. Poza suitami baletowymi, utworami na trąbkę i pieśniami, skomponował trzy musicale, grane na wielu krajowych scenach. Zyskał renomę czołowego twórcy tego muzyczno-teatralnego gatunku.
W 1973 r. jako ceniony już muzyk i dyrygent operowy został zaangażowany w Operze i Operetce w Bydgoszczy, w mieście w którym się urodził jako dyrygent i kierownik artystyczny. Jednym z powierzonych mu zadań było przygotowanie i zaangażowanie odpowiedniej obsady i repertuaru w celu wprowadzenia do nowego i nowoczesnego gmachu, budującej się opery. Budowa opery jednakże przedłużała się znacznie. W październiku 1977 r. objął stanowisko dyrektora naczelnego tej instytucji. Wprowadził do repertuaru opery łatwiejsze w odbiorze jak np. "„Sprzedaną narzeczoną”" B. Smetany, czy "„Pajace”" R. Leoncavallo.
Za jego dyrektorskich rządów wystawiano wiele premier o rozległym spectrum gatunkowym: od "„Kniazia Igora”" po "„Skrzydlatego kochanka”", od "„Holendra tułacza"” po "„Najpiękniejszą”", od "„Anny Kareniny”" po "„Dziękuję ci, Ewo!”". Także uznane i wielkoobsadowe opery „Straszny Dwór” i „Halka” S. Moniuszki, „Trubadur” G. Verdiego, „Holender Tułacz” R. Wagnera, „Niziny” D. F. Auber, „Cyrulik Sewilski” G. Rossiniego, „Poławiacz Pereł” G. Bizeta, „Manon” J. Masseneta i wiele innych. Rosły wskaźniki frekwencyjne i podnosiły się głosy niepokoju krytyków muzycznych, że opera klasyczna wypierana jest przez preferowaną przez niego komedię muzyczną. Jego przeciwnicy zarzucali mu sprzeniewierzenie idei programowej Studia Operowego oraz przechył w kierunku operetki i musicalu kosztem środowiska stricte operowego.
Wylew krwi do mózgu zniweczył dalszą karierę artystyczną Stanisława Renza. 12 maja 1979 r. zrezygnował z funkcji dyrektora Opery i Operetki w Bydgoszczy. W 1981 r. podczas świętowania 35-lecia pracy artystycznej został uhonorowany przez prezydenta miasta z zaangażowanie w rozwój kultury bydgoskiej. Po długiej i ciężkiej chorobie zmarł 9 lutego 1993 roku w Bydgoszczy.
Twórczość.
Stanisław Renz był dyrygentem wszechstronnym. Wspaniale czuł muzykę poważną, operową i operetkową, musicalową, jazzową. Jako kompozytor wielką wagę przywiązywał do formy i kształtu każdego z utworów scenicznych. Proporcjonalne rozłożenie ilości partii wokalnych solowych, ansambli, chóru, partii instrumentalnych i wokalno-instrumentalnych zawierających również akompaniament do scen baletowych i rewiowych jest w nich doskonale wyważone. Dodatkowo piękne, melodyjne, wokalne partie solowe opracowane z kunsztem kompozytorskim i literackim stawiane w kontraście z różnorodnymi rytmami tanecznymi i jazzowymi charakteryzującymi się trudnymi podziałami metrycznymi sprawiały, że musicale były bardzo chętnie kreowane przez wszystkich wykonawców w równym stopniu. Soliści śpiewacy, chór, aktorzy, tancerze, instrumentaliści wykonywali swoje partie z pełną satysfakcją i wielkim zaangażowaniem. Przed każdym z nich postawione były wysokie wymagania poprzez interesującą, ale i trudną stylistycznie ambitną muzykę. W musicalach występują niemal wszystkie style muzyczne: begiune, swing, blues, blues boogie, rock, twist, cha-cha, be-bob, boston, heavy blues, tango, polka, la conga, walc angielski, wiedeński, samba, salsa, bossa-nova, marsz, a także tańce polskie, takie jak oberek, kujawiak, mazur, krakowiak, etc. Każdy z tych rytmów i gatunków, mimo że doskonale oddany aranżacyjnie przez kompozytora wymaga osiągnięcia stylowego wykonania, tzw. feeling’u, co stanowiło i sprawia nie lada wyzwanie dydaktyczne.
Kompozycje.
Pieśni: m.in. „Snow Falkes”, „O poranku”, Piosenki m.in. „Murarska Piosenka Poznania” sł. St. Kubiak, „Najmilsza” sł. J. Chodacki, ”Gołębie z Marcinkowskiego” sł. J. Mikołajczak, „W moim mieście” sł. Józef Ratajczak i inne.
Stanisław Renz pozostawił niedokończoną operę „Łuk Triumfalny” (libretto oparte na powieści F. M. Remarqea).

</doc>
<doc id="2602774" url="https://pl.wikipedia.org/wiki?curid=2602774" title="György Udvardy">
György Udvardy

György Udvardy (ur. 14 maja 1960 w Balassagyarmat) – węgierski duchowny katolicki, arcybiskup Veszprém od 2019.
Życiorys.
Prezbiterat.
Święcenia kapłańskie otrzymał 15 czerwca 1985 z rąk kardynała László Lékaia. Inkardynowany do archidiecezji ostrzyhomskiej, przez kilka lat pracował duszpastersko na jej terenie. Po odbytych w latach 1990–1993 studiach w Rzymie został diecezjalnym inspektorem ds. katechezy. W 1997 został także wykładowcą Katolickiego Uniwersytetu Pétera Pázmánya. Od 2003 ekonom diecezjalny oraz proboszcz jednej z budapeszteńskich parafii.
Episkopat.
24 stycznia 2004 papież Jan Paweł II mianował go biskupem pomocniczym archidiecezji ostrzyhomsko-budapeszteńskiej, ze stolicą tytularną "Marazanae". Sakry biskupiej udzielił mu 21 lutego 2004 kardynał Péter Erdő.
9 kwietnia 2011 został mianowany biskupem ordynariuszem Peczu, po rezygnacji bpa Mihály Mayera. Ingres odbył się 25 kwietnia 2011. Od 2015 jest wiceprzewodniczącym Konferencji Episkopatu Węgier.
12 lipca 2019 papież Franciszek mianował go arcybiskupem metropolitą Veszprém. Kanoniczne objęcie urzędu nastąpiło 31 sierpnia 2019.

</doc>
<doc id="2602776" url="https://pl.wikipedia.org/wiki?curid=2602776" title="Mistrzostwa Polski seniorów w lekkiej atletyce 1963">
Mistrzostwa Polski seniorów w lekkiej atletyce 1963



</doc>
<doc id="2602777" url="https://pl.wikipedia.org/wiki?curid=2602777" title="Artur Terzyk">
Artur Terzyk

Artur Piotr Terzyk (ur. 22 listopada 1967 w Żninie) – polski chemik, profesor chemii fizycznej.
Życiorys.
W 1986 roku ukończył Liceum Ogólnokształcące w Żninie. Następnie podjął studia na Uniwersytecie Mikołaja Kopernika w Toruniu, które ukończył w roku 1991. Cztery lata później obronił doktorat zatytułowany "Badanie oddziaływań międzycząsteczkowych w układzie: adsorbat-mikroporowaty węgiel aktywny". Pracę habilitacyjną pt. "Węgle aktywne – nowoczesne metody charakteryzacji oraz zastosowanie do adsorpcji substancji biologicznie czynnych" obronił w roku 2005. Od 2006 jest profesorem UMK i pracuje w Katedrze Chemii Materiałów, Adsorpcji i Katalizy Wydziału Chemii UMK. W roku 2012 uzyskał tytuł profesora nauk chemicznych.
W 1995 roku uzyskał stypendium Fundacji na rzecz Nauki Polskiej. Zajmuje się fizykochemią zjawisk międzyfazowych, katalizą oraz adsorpcją.

</doc>
<doc id="2602778" url="https://pl.wikipedia.org/wiki?curid=2602778" title="Miroslava Kijaková">
Miroslava Kijaková

Miroslava Kijaková (ur. 5 maja 1988 w Bardejowie) – słowacka siatkarka występująca na pozycji przyjmującej. Była reprezentantka Słowacji juniorek i seniorek.

</doc>
<doc id="2602780" url="https://pl.wikipedia.org/wiki?curid=2602780" title="Tadeusz Dobrzański">
Tadeusz Dobrzański

Tadeusz Dobrzański (ur. 6 września 1916 w Samborze, zm. 18 czerwca 1996 w Krakowie) – polski dyrygent i kompozytor.
Życiorys.
W latach 1924–1933 kształcił się w szkole muzycznej J. Zielonczanki-Donichtowej w Samborze (fortepian i teoria muzyki). W 1938 ukończył studia na Wydziale Prawa Uniwersytetu Jana Kazimierza we Lwowie. W latach 1933–1948 działał jako dyrygent zespołów instrumentalnych i chóralnych. W latach 1951–1954 studiował prywatnie kompozycję u Artura Malawskiego. 
Od 1948 stale współpracował z Chórem i Orkiestrą Polskiego Radia w Krakowie (obecnie PRiTV), na stanowisku dyrygenta i kierownika chóru, a od 1962 także dyrygent orkiestry. W latach 1962–1982 był kierownikiem Chóru PRiTV w Krakowie, z którym do 1989 nadal pracował. Równolegle w latach 1970–1971 prowadził chór Państwowej Wyższej Szkoły Muzycznej w Krakowie. Z zespołem chóru Polskiego Radia dokonał szeregu nagrań archiwalnych, przygotował większość kompozycji oratoryjno-kantatowych, wykonywanych z udziałem czołowych polskich orkiestr symfonicznych. Jako kierownik i dyrygent chóru Polskiego Radia brał udział w występach zespołu w NRD (1951), Szwajcarii (1967), Francji (1971), Włoszech (1972). 
Za działalność artystyczną otrzymał odznaczenia państwowe, m.in. Krzyż Kawalerski Orderu Odrodzenia Polski (1964) i Krzyż Oficerski Orderu Odrodzenia Polski (1973).
Twórczość.
W jego twórczości kompozytorskiej, obejmującej ponad 2500 utworów, dominuje muzyka popularna. Jest autorem około 1000 aranżacji i opracowań, m.in. przygotowanych dla Orkiestry Polskiego Radia i Telewizji w Krakowie.

</doc>
<doc id="2602789" url="https://pl.wikipedia.org/wiki?curid=2602789" title="László Kiss-Rigó">
László Kiss-Rigó

László Kiss-Rigó (ur. 6 kwietnia 1955 w Budapeszcie) – węgierski duchowny katolicki, biskup Szeged-Csanád od 2006.
Życiorys.
Święcenia kapłańskie otrzymał 14 czerwca 1981 z rąk kardynała László Lékaia i został inkardynowany do archidiecezji ostrzyhomskiej. Po ukończeniu studiów doktoranckich na Akademii Teologicznej w Budapeszcie został wikariuszem parafialnym, zaś w latach 1983-1985 studiował prawo kanoniczne na Papieskim Uniwersytecie Laterańskim. Po powrocie do kraju otrzymał nominację na wikariusza, a następnie proboszcza ostrzyhomskiej parafii św. Anny. Od 1986 był wykładowcą ostrzyhomskiego seminarium duchownego, zaś od 1998 wykładał także na Katolickim Uniwersytecie Pétera Pázmánya.
Episkopat.
24 stycznia 2004 papież Jan Paweł II mianował go biskupem pomocniczym archidiecezji ostrzyhomsko-budapeszteńskiej, ze stolicą tytularną "Pudentiana". Sakry biskupiej udzielił mu 21 lutego 2004 kardynał Péter Erdő.
26 sierpnia 2006 został biskupem ordynariuszem diecezji Szeged-Csanád.
W 2019 został odznaczony przez prezydenta RP, Andrzeja Dudę Krzyżem Oficerskim Orderu Zasługi Rzeczypospolitej Polskiej.

</doc>
<doc id="2602793" url="https://pl.wikipedia.org/wiki?curid=2602793" title="Willi Krakau">
Willi Krakau

Willi Krakau (ur. 4 grudnia 1911 w Schonebeck-Felgeleben, zm. 26 kwietnia 1995 roku w Peine) – niemiecki kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2602797" url="https://pl.wikipedia.org/wiki?curid=2602797" title="Balázs Bábel">
Balázs Bábel

Balázs Bábel (ur. 18 października 1950 w Gyón) – węgierski duchowny katolicki, arcybiskup Kalocsa-Kecskemét od 1999.
Życiorys.
Święcenia kapłańskie otrzymał 19 czerwca 1976.
Episkopat.
24 lutego 1999 papież Jan Paweł II mianował go biskupem koadiutorem archidiecezji Kalocsa-Kecskemét. Sakry biskupiej udzielił mu 10 kwietnia 1999 ówczesny metropolita Budapesztu – kard. László Paskai. Pełnię rządów w archidiecezji objął 25 czerwca 1999 po śmierci poprzednika.

</doc>
<doc id="2602799" url="https://pl.wikipedia.org/wiki?curid=2602799" title="Adam Pałka">
Adam Pałka

Adam Pałka (ur. 1937) – dyrygent, chórmistrz, kierownik scen muzycznych w Krakowie i Wrocławiu, dyrektor naczelny i kierownik artystyczny Opery i Operetki w Bydgoszczy w latach 1979-1980.
Życiorys.
Urodził się 6 października 1937 r. w Krakowie. Był absolwentem dyrygentury w klasie Henryka Czyża w Wyższej Szkole Muzycznej w Krakowie (1968). W latach 1968-1974 pracował jako kierownik chóru Polskiego Radia i Telewizji w Krakowie, a w latach 1970-1977 w Filharmonii Krakowskiej. W latach 1977-1978 był kierownikiem muzycznym w Operze Wrocławskiej. Prowadził w tym czasie, jako dyrygent, koncerty oratoryjne i symfoniczne na krajowych i zagranicznych estradach.
Od 1 kwietnia 1979 r. do 31 sierpnia 1981 r. pełnił funkcję dyrektora i kierownika artystycznego Opery i Operetki w Bydgoszczy. Za jego kadencji bydgoska opera wystawiła dwie premiery baletowe dla dzieci: "„Pinokio”" J. Szajny -Lewandowskiej, "„Piotrusia i wilka”" S. Prokofiewa i "„Bardzo śpiącą królewnę"” A. Błocha (śpiewaną). Ponadto opery: "„Wesele Figara”" W.A. Mozarta (po raz pierwszy na bydgoskiej scenie), "„Eugeniusza Oniegina”" P. Czajkowskiego, "„Halkę”" S. Moniuszki i "„Barona cygańskiego”" J. Straussa.
We wrześniu 1980 r. w Operze bydgoskiej rozpoczął się okres tworzenia NSZZ „Solidarność”. W listopadzie tego roku Adam Pałka, który był jednym ze współorganizatorów związku, przytłoczony nadmiarem obowiązków dyrektora, dyrygenta i działacza, wystąpił do wojewody bydgoskiego z propozycją rozdzielenia funkcji dyrektora i kierownika artystycznego, proponując objęcie dyrekcji naczelnej Alicji Weber. Od 1 marca 1981 r. zgodnie z decyzją wojewody pozostał jedynie na stanowisku kierownika artystycznego. W kolejnych miesiącach fale strajków powodowały odwoływanie zajęć artystycznych. Skonfliktowany ze związkami zawodowymi złożył rezygnację z pracy w Państwowej Operze w Bydgoszczy.
Dalszą karierę zawodową kontynuował w Teatrze Wielkim w Poznaniu, a później w Teatrze Wielkim w Warszawie.

</doc>
<doc id="2602800" url="https://pl.wikipedia.org/wiki?curid=2602800" title="The Division Bell Tour">
The Division Bell Tour

The Division Bell Tour – ostatnia trasa koncertowa brytyjskiego zespołu Pink Floyd, która odbyła się w 1994 roku i promowała przedostatni studyjny album zespołu "The Division Bell" (1994). Tournée obejmowało miasta w Europie i Ameryce Północnej.
Program koncertów.
Ostatnia trasa Pink Floyd obejmowała dwa programy koncertów na dwóch częściach trasy.
Program koncertów w Ameryce Północnej.
Po utworze „Take It Back” zespół wykonywał jeden utwór z albumu "The Division Bell" (na każdym koncercie inny). Repertuar był wymienny, ale zawsze obejmował następujące utwory: „A Great Day for Freedom”, „Poles Apart”, „Coming Back to Life” i „Lost for Words”.
Program koncertów w Europie.
3 i 23 marca 1994 zespół zrobił 2 próby przed trasą koncertową (pierwsza odbyła się w Norton Air Force Base w San Bernardino, a druga w studiu wytwórni Universal w Orlando na Florydzie).

</doc>
<doc id="2602802" url="https://pl.wikipedia.org/wiki?curid=2602802" title="Antal Spányi">
Antal Spányi

Antal Spányi (ur. 13 listopada 1950 w Budapeszcie) – węgierski duchowny katolicki, biskup Székesfehérvár od 2003.
Życiorys.
Święcenia kapłańskie otrzymał 19 lipca 1976 z rąk kardynała László Lékaia. Inkardynowany do archidiecezji ostrzyhomsko-budapeszteńskiej, pracował w niej przede wszystkim jako duszpasterz parafialny, zaś w latach 1995-1998 był także wikariuszem generalnym diecezji.
Episkopat.
13 lutego 1998 papież Jan Paweł II mianował go biskupem pomocniczym archidiecezji ostrzyhomsko-budapeszteńskiej, ze stolicą tytularną "Tharros". Sakry biskupiej udzielił mu 28 marca 1998 kardynał László Paskai. On też mianował go archidiecezjalnym ekonomem.
4 kwietnia 2003 został biskupem ordynariuszem diecezji Székesfehérvár.

</doc>
<doc id="2602808" url="https://pl.wikipedia.org/wiki?curid=2602808" title="Miklós Beer">
Miklós Beer

Miklós Beer (ur. 1 czerwca 1943 w Budapeszcie) – węgierski duchowny katolicki, biskup Vácu w latach 2003–2019.
Życiorys.
Święcenia kapłańskie otrzymał 19 czerwca 1966 i został inkardynowany do ówczesnej archidiecezji ostrzyhomskiej. W 1967 został wikariuszem w Budapeszcie-Köbánya. W 1969 pracował w Szobem. Rok później został przeniesiony do parafii w Márianosztra, gdzie pracował przez sześć lat. W 1976 otrzymał nominację na proboszcza parafii w Pilismarót. W 1997 został proboszczem parafii w ostrzyhomskiej dzielnicy Belváros. W 1978 został profesorem filozofii w seminarium duchownym w Ostrzyhomiu, zaś w 1999 został jego rektorem.
12 sierpnia 1992 otrzymał tytuł Prałata Honorowego Jego Świątobliwości.
Episkopat.
8 kwietnia 2000 papież Jan Paweł II mianował go biskupem pomocniczym archidiecezji ostrzyhomsko-budapeszteńskiej, ze stolicą tytularną "Caeciri". Sakry biskupiej udzielił mu 27 maja 2000 kardynał László Paskai.
27 maja 2003 został biskupem ordynariuszem diecezji Vác.
12 lipca 2019 przeszedł na emeryturę.

</doc>
<doc id="2602811" url="https://pl.wikipedia.org/wiki?curid=2602811" title="Conwy United F.C.">
Conwy United F.C.

Conwy United F.C. (wal. "Clwb Pêl-droed Conwy Unedig") - walijski klub piłkarski z siedzibą w mieście Conwy.
Historia.
Klub został założony w 1977 roku jako Conwy United F.C. w wyniku fuzji zespołów "Conwy Town" i "Conwy Royal British Legion". Wcześniej w mieście istniał klub "Conwy Borough F.C.", który w 1952 połączył się w Borough United F.C., w sezonie 1963/64 reprezentował Walię w Pucharze Zdobywców Pucharów, a w 1967 roku został rozformowany. Historycznie od 1870 w Conwy zawsze istniał piłkarski zespół. Klub został zaproszony do "Welsh League (North)", która później zmieniła nazwę na "Welsh Alliance League". W 1982 klub zdobył Welsh Intermediate Cup, a w 1985 i 1986 także ligowy tytuł mistrzowski. W 1990 roku został zaproszony do członkostwa w Cymru Alliance. W 1992 roku stał się członkiem założycielem Welsh Premier League. W 1996 zdobył brązowe medale mistrzostw Walii. W tymże 1996 roku występował w Pucharze Intertoto z belgijskim Royal Charleroi, austriackim SV Ried, duńskim Silkeborg IF oraz Zagłębie Lubin. W 2000 przez problemy finansowe spadł z Welsh Premier League.
Stadion.
Y Morfa Stadium może pomieścić 2,500 widzów.

</doc>
<doc id="2602813" url="https://pl.wikipedia.org/wiki?curid=2602813" title="Conwy United">
Conwy United



</doc>
<doc id="2602814" url="https://pl.wikipedia.org/wiki?curid=2602814" title="Bitwa koło Przylądka Świętego Wincentego (1780)">
Bitwa koło Przylądka Świętego Wincentego (1780)

Bitwa koło Przylądka Świętego Wincentego – bitwa morska z 1780 roku, w której eskadra brytyjska adm. George’a Rodneya całkowicie rozbiła flotyllę hiszpańską dowodzoną przez adm. Juana de Lángarę.
Wydarzenia.
Rozpoczęte w 1779 roku przez siły hiszpańskie oblężenie Gibraltaru ubezpieczane było przez ich eskadry stacjonujące w Kadyksie (35 okrętów liniowych adm. Córdovy) i Algeciras (25 liniowców adm. Gastona). W związku z tym hrabia Sandwich, 1. lord Admiralicji, zorganizował duży, liczący 66 jednostek konwój, który miał zaopatrzyć Gibraltar i Minorkę (część statków podążała zaś do Indii Zachodnich). Silna eskorta pod dowództwem George’a Rodneya liczyła 22 okręty liniowe i 14 fregat.
7 stycznia statki udające się do Indii Zachodnich odpłynęły w eskorcie liniowca i trzech fregat. Następnego dnia eskadra angielska zauważyła zespół 22 jednostek, które musiały ją minąć w nocy. Był to hiszpański konwój z zapasami dla floty w Kadyksie, który został w całości zagarnięty po krótkim starciu. Ze zdobytych jednostek wydzielono 12 statków z żywnością, które w eskorcie 64-działowego liniowca „Prince William” wysłano do Gibraltaru.
Tydzień później Rodney, który dowiedział się o krążącej niedaleko eskadrze hiszpańskiej, okrążył przylądek Świętego Wincentego z okrętami przygotowanym do walki. 16 stycznia około godz. 13 dostrzeżono nieprzyjacielską flotyllę, składającą się z 11 okrętów liniowych i dwóch fregat. Była to część rozproszonej przez burze floty Córdovy. Jej dowódca, Juan de Lángara, skierował się ku Brytyjczykom, sądząc, że ma do czynienia z konwojem i licząc na łatwy łup – kiedy się zorientował w pomyłce, było za późno by uniknąć starcia. Rodney nakazał pościg i atak od strony zawietrznej, by odciąć Hiszpanom możliwość ucieczki do Kadyksu.
Bitwa rozpoczęła się ok. godz. 16. Trzy kwadranse później 70-działowy „Santo Domingo” wyleciał w powietrze. Około godz. 18 poddał się kolejny hiszpański liniowiec. Mimo zapadającego zmierzchu walkę kontynuowano, co było nietypowe w tym okresie, przy świetle księżyca (nazywana jest w źródłach angielskich "Moonlight Battle"). Do drugiej w nocy poddały się hiszpański okręt flagowy „Fenix” (80 dział), „Monarca” (70), „Princesa” (70), „Diligente” (70), „San Julian” (70) i „San Eugenio” (70). Te dwa ostatnie zdryfowały i rozbiły się na brzegu (lub też jeden z nich został odbity przez swoją załogę), ostatecznie w rękach angielskich pozostały cztery pryzy. Sztorm zagroził też rozbiciem kilku jednostek brytyjskich, w tym okrętu flagowego Rodneya, ale zdołały one odejść od brzegu na pełne morze. Ze względu na ospę panującą na HMS „Bienfaisant”, jego dowódca i adm. de Lángara (którego „Fenix” poddał się „Bienfaisant”) uzgodnili, że okręt flagowy hiszpański nie będzie obsadzony załogą pryzową, a będzie jedynie wykonywać rozkazy brytyjskiego oficera. W przypadku napotkania nieprzyjaciela los „Fenixa” miał być tożsamy z losem „Bienfaisant” – gdyby ten został zdobyty lub zatopiony, załoga „Fenixa” byłaby wolna; gdyby jednak uszedł atakowi, oficerowie i załoga hiszpańskiego okrętu winna uważać się wciąż za związanych słowem honoru jeńców brytyjskich, nawet w przypadku, gdy zostaliby uwolnieni przez własnych sojuszników.
Brytyjczycy stracili 32 zabitych i 102 rannych, w tym czterech oficerów; sześć okrętów odniosło uszkodzenia, głównie omasztowania. Hiszpanie stracili okręt liniowy, który wyleciał w powietrze z 600-osobową załogą i na pewno cztery okręty wzięte do niewoli (łącznie 2500 ludzi); los dwóch kolejnych jednostek jest niepewny.
Słabość eskadry hiszpańskiej i fakt, że dała się zaskoczyć, przyczynił się do jej rozbicia w połączeniu z ryzykowną decyzją brytyjskiego dowódcy, który wszedł między brzeg a okręty nieprzyjacielskie, byle tylko nie dopuścić do ich ucieczki. Ryzyko się opłaciło, bo z 11 hiszpańskich liniowców ocalały cztery. Rodney zaopatrzył twierdzę gibraltarską zapasami ze zdobytych hiszpańskich statków, wysłał konwój na Minorkę i wykonawszy swe zadania, udał się 13 lutego do Indii Zachodnich. Mimo – teoretycznie – większej siły swojej eskadry (25 liniowców) adm. Córdova nie próbował ataku na siły Rodneya. Jedną z przyczyn sukcesu brytyjskiego admirała był fakt, że jego okręty, jako jedne z pierwszych we flocie brytyjskiej, miały dna obite miedzianą blachą, co dawało im większą prędkość, która okazała się decydująca w obydwu starciach w styczniu 1780 roku.

</doc>
<doc id="2602816" url="https://pl.wikipedia.org/wiki?curid=2602816" title="Lidia Skowron">
Lidia Skowron

Lidia Skowron (ur. 31 maja 1919 w Batumi, zm. 21 lipca 2002 w Łodzi) – polska śpiewaczka operowa (sopran liryczny), primadonna bydgoskiej Opery w latach 1956-1961.
Życiorys.
W 1923 wraz z rodzicami osiedliła się w Busku Zdroju, gdzie ukończyła gimnazjum. W 1952 uzyskała dyplom Średniej Szkoły Muzycznej w Łodzi. Studiowała także śpiew w Średniej Szkole Muzycznej w Bydgoszczy u prof. Felicji Krysiewiczowej.
Pracę artystyczną rozpoczęła w 1945 audycjami muzycznymi i radiowymi w charakterze śpiewaczki na koncertach symfonicznych i oratoryjnych na terenie całego kraju. W latach 1952-1955 była etatową solistką w Państwowej Filharmonii w Krakowie, którą prowadził wówczas Bohdan Wodiczko. Koncertowała ponadto i nagrywała m.in. z Orkiestrą Symfoniczną Polskiego Radia w Bydgoszczy (od 1946), z łódzką orkiestrą symfoniczną pod dyrekcją Henryka Czyża, występowała na „Warszawskiej Jesieni”, w Poznaniu z Chórem Chłopięco-Męskim Stefana Stuligrosza itp.
W latach 60. jej głos był często słyszany z radioodbiorników, na estradach i scenach operowych. Debiutem zagranicznym były w 1961 występy w Pradze czeskiej, gdzie śpiewała gościnnie na scenie tamtejszej Opery Narodowej.
1 lutego 1956 została zaangażowana do Studia Operowego w Bydgoszczy. W placówce tej pracowała do 31 sierpnia 1962. Występowała w roli Zuzi w inauguracyjnym spektaklu Studia Operowego "„Verbum nobile”" S. Moniuszki (21 września 1956). Na scenie bydgoskiej opery, od pierwszych spektakli i premier, Lidia Skowron była wybijającą się artystką kreującą pierwszoplanowe role. Śpiewała w "„Opowieściach Hoffmana”" J. Offenbacha, była Małgorzatą w "„Fauście”" Ch. Gounoda, Halką i Madame Butterfly. Była śpiewaczką o ładnej urodzie scenicznej. Występowała gościnnie na scenie Opery Łódzkiej, a w 1962 została zaangażowana na stałe do Teatru Wielkiego w Łodzi.
Pochowana na Cmentarzu Komunalnym Doły w Łodzi
Rodzina.
Lidia Skowron wyszła za mąż za Franciszka Wesołowskiego, pedagoga, profesora, późniejszego rektora Państwowej Wyższej Szkoły Muzycznej w Łodzi.

</doc>
<doc id="2602819" url="https://pl.wikipedia.org/wiki?curid=2602819" title="János Székely">
János Székely

János Székely (ur. 7 czerwca 1964 w Budapeszcie) – węgierski duchowny katolicki, biskup diecezji Szombathely od 2017.
Życiorys.
Prezbiterat.
Święcenia kapłańskie otrzymał 2 marca 1991 i został inkardynowany do archidiecezji ostrzyhomsko-budapeszteńskiej. Po krótkim stażu wikariuszowskim odbył studia specjalistyczne w Rzymie i Budapeszcie. W 2001 został ojcem duchownym budapeszteńskiego seminarium, a następnie pełnił funkcje m.in. rektora wyższej szkoły teologicznej oraz wikariusza biskupiego ds. kultury, nauczania i aktywności społecznej.
Episkopat.
14 listopada 2007 papież Benedykt XVI mianował go biskupem pomocniczym archidiecezji ostrzyhomsko-budapeszteńskiej, ze stolicą tytularną "Febiana". Sakry biskupiej udzielił mu 5 stycznia 2008 kardynał Péter Erdő.
18 czerwca 2017 papież Franciszek mianował go biskupem ordynariuszem diecezji Szombathely.

</doc>
<doc id="2602820" url="https://pl.wikipedia.org/wiki?curid=2602820" title="Senator (album)">
Senator (album)

Senator – pierwszy i jedyny album węgierskiej grupy muzycznej Senator. Został wydany w 1985 roku przez Hungaroton-Start na LP i MC.
Historia.
W 1985 roku Lajos Som, po rozpadzie grupy Piramis, powołał nową grupę, Senator. Pierwszy skład zespołu tworzyli następujący muzycy: Károly Gigor (z Hardtop), Lajos Som (z Piramis), Tamás Szekeres (z V.M. Band), Tamás Takáts (z Karthago) i László Varga (z Pardon). Autorem tekstów był Attila Horváth, który wcześniej pisał teksty dla takich grup jak Taurus, Piramis czy Korál.
Zespół w takim składzie nagrał album "Senator", wydany w 1985 roku przez Hungaroton-Start. Album wydany został na LP i MC. Na albumie zespół chciał utrzymać "klasyczny" rock. Płyta nie odniosła spodziewanego sukcesu, chociaż dwa utwory ("Jönnek a démonok" i "Te őrült") stały się popularne. Wkrótce po wydaniu albumu Szekeres opuścił zespół, a jego miejsce zajął János Závodi. W przeciwieństwie do płyt wielu innych węgierskich artystów lat 80., album nigdy nie został wznowiony na CD.
Jesienią 1985 roku zespół rozpoczął trasę koncertową, jednak ze względu na niewielką liczbę publiczności nie należała ona do udanych. W 1987 roku zespół rozpadł się.

</doc>
<doc id="2602822" url="https://pl.wikipedia.org/wiki?curid=2602822" title="Ricardo Pedriel">
Ricardo Pedriel

Ricardo Pedriel Suárez (ur. 19 stycznia 1987 w Santa Cruz) – boliwijski piłkarz występujący najczęściej na pozycji napastnika, od 2014 zawodnik tureckiego Mersin İdman Yurdu.
Kariera klubowa.
Pedriel jest wychowankiem zespołu Club Jorge Wilstermann z siedzibą w mieście Cochabamba. W Liga de Fútbol Profesional Boliviano zadebiutował 23 kwietnia 2006 w wygranym 4:1 spotkaniu z Destroyers, w którym strzelił także premierowego gola w najwyższej klasie rozgrywkowej. Szbyko wywalczył sobie miejsce w wyjściowej jedenastce i w tym samym roku, podczas jesiennego sezonu Clausura 2006, zdobył z Jorge Wilstermann mistrzostwo Boliwii. W 2007 roku wziął udział w pierwszym międzynarodowym turnieju w karierze – Copa Sudamericana – gdzie rozegrał jeden mecz i odpadł ze swoją ekipą w 1/16 finału.
Latem 2008 Pedriel za sumę 200 tysięcy euro przeszedł do drużyny wicemistrza Rumunii – Steauy Bukareszt. W Liga I pierwszy mecz rozegrał 17 października 2008 w przegranej 0:2 konfrontacji z Oţelul Galaţi. Ogółem w rozgrywkach 2008/2009 wystąpił tylko w czterech ligowych meczach, we wszystkich w roli rezerwowego i regularnie wybiegał na plac gry w rezerwach Steauy, gdzie zdobył 8 bramek w 12 pojedynkach. Sezon 2009/2010 spędził na wypożyczeniu w tureckim drugoligowcu Giresunsporze, w którego barwach zanotował 11 trafień w 27 meczach, jednak nie zdołał wywalczyć z zespołem promocji na najwyższy szczebel rozgrywek.
W lipcu 2010 Pedriel został zawodnikiem tureckiego Sivassporu, który za jego transfer zapłacił 100 tysięcy euro. W Süper Lig zadebiutował 26 września 2010 w przegranej 0:3 konfrontacji z Manisasporem, natomiast po raz pierwszy na listę strzelców wpisał się 31 października tego samego roku w przegranym 1:2 meczu z Beşiktaşem JK.
W trakcie sezonu 2013/2014 Pedriel został piłkarzem Bolívaru La Pa. Następnie w 2014 przeszedł do Mersin İdman Yurdu.
Kariera reprezentacyjna.
W 2007 roku Pedriel znalazł się w składzie reprezentacji Boliwii U–20 na Młodzieżowe Mistrzostwa Ameryki Północnej. Jego ekipa odpadła wówczas już w pierwszej fazie, nie kwalifikując się na światowy czempionat, natomiast sam zawodnik rozegrał wówczas cztery spotkania, nie strzelając ani jednego gola.
W seniorskiej reprezentacji Boliwii Pedriel zadebiutował za kadencji selekcjonera Erwina Sáncheza – 6 lutego 2008 w wygranym 2:1 meczu towarzyskim z Peru i w tej samej konfrontacji zdobył pierwszą bramkę w kadrze narodowej. Wystąpił w dwóch spotkaniach wchodzących w skład eliminacji do Mistrzostw Świata 2010, na które ostatecznie Boliwijczycy się nie zakwalifikowali. W 2011 roku został powołany przez trenera Gustavo Quinterosa na rozgrywany w Argentynie turniej Copa América, gdzie wystąpił w jednym meczu, wchodząc z ławki rezerwowych, a jego reprezentacja odpadła już w fazie grupowej.

</doc>
<doc id="2602823" url="https://pl.wikipedia.org/wiki?curid=2602823" title="Ferenc Cserháti">
Ferenc Cserháti

Ferenc Cserháti (ur. 12 lutego 1947 w Túrterebes) – węgierski duchowny katolicki, biskup pomocniczy archidiecezji ostrzyhomsko-budapeszteńskiej w latach 2007-2023.
Życiorys.
Prezbiterat.
Święcenia kapłańskie otrzymał 18 kwietnia 1971. Inkardynowany do diecezji Satu Mare, przez kilka lat pracował jako wikariusz parafialny. W 1979 wyjechał do Niemiec i podjął pracę duszpasterską wśród Węgrów mieszkających na terenie archidiecezji Monachium i Freising. Był także delegatem Konferencji Episkopatu Węgier ds. duszpasterstwa węgierskich migrantów.
Episkopat.
15 czerwca 2007 papież Benedykt XVI mianował go biskupem pomocniczym archidiecezji ostrzyhomsko-budapeszteńskiej, ze stolicą tytularną "Centuria". Sakry biskupiej udzielił mu 15 sierpnia 2007 kardynał Péter Erdő.
3 lutego 2023 papież Franciszek przyjął jego rezygnację z urzędu biskupa pomocniczego.

</doc>
<doc id="2602824" url="https://pl.wikipedia.org/wiki?curid=2602824" title="Llansantffraid-ym-Mechain">
Llansantffraid-ym-Mechain



</doc>
<doc id="2602825" url="https://pl.wikipedia.org/wiki?curid=2602825" title="Mistrzostwa Ukrainy w Skokach Narciarskich 2012">
Mistrzostwa Ukrainy w Skokach Narciarskich 2012

Mistrzostwa Ukrainy w Skokach Narciarskich 2012 – zawody, które wyłoniły najlepszych skoczków narciarskich na Ukrainie w roku 2012. Wszystkie konkursy przeprowadzono w marcu 2012 roku w miejscowości Worochta. Rozegrano dwa konkursy indywidualne i jeden drużynowy.
Pierwszy konkurs na skoczni K–90 odbył się 3 marca. Po skokach na odległość 100 i 91 metrów zwycięstwo odniósł Witalij Szumbareć. Drugi był Andrij Kalinczuk (90 i 79 m), a trzeci Wasyl Żurakiwśkyj (88 i 88 m). W drugim konkursie indywidualnym ponownie triumfował Szumbareć (90,5 i 102,5 m), wyprzedzając Żurakiwskiego (92 i 94,5 m) oraz Witalija Kaliniczenkę (88 m i 96 m). W konkursie drużynowym zwyciężyła ekipa z Tarnopolu.

</doc>
<doc id="2602826" url="https://pl.wikipedia.org/wiki?curid=2602826" title="Kościół Narodzenia Najświętszej Maryi Panny w Kormanicach">
Kościół Narodzenia Najświętszej Maryi Panny w Kormanicach



</doc>
<doc id="2602827" url="https://pl.wikipedia.org/wiki?curid=2602827" title="Rafał Schermann">
Rafał Schermann



</doc>
<doc id="2602828" url="https://pl.wikipedia.org/wiki?curid=2602828" title="Zoofizjoterapia">
Zoofizjoterapia

Zoofizjoterapia, również fizjoterapia weterynaryjna lub rehabilitacja zwierząt – nowy dział medycyny weterynaryjnej, który wykorzystuje fizjoterapię, aby poprawić funkcjonowanie i ruchomość stawów, oraz mięśni u zwierząt.
Cel.
Celem zoofizjoterapii jest polepszenie jakości życia oraz redukcja bólu. Specjaliści zoofizjoterapeuci, posiadający wiedzę i kwalifikacje w zakresie fizjoterapii, anatomii, fizjologii i schorzeń zwierzęcych, wykonują zabiegi lecznicze, które z powodzeniem mogą być stosowane u psów, kotów, ptaków, królików, a także w przypadku koni i innych zwierząt towarzyszących człowiekowi. Zoofizjoterapia wpływa na redukcję bólu i przyspiesza proces zdrowienia po wypadkach, zabiegach chirurgicznych, chorobach neurologicznych oraz degeneracyjnych, chorobach związanych ze starzeniem się zwierzęcia, a także z otyłością.
Historia.
Korzyści wynikające z fizjoterapii dla zwierząt zostały zaakceptowane przez specjalistów weterynarii już dawno temu. Jednakże kliniczna fizjoterapia dla zwierząt jest relatywnie nową dziedziną, która jest stosowana od około 20 lat. W istocie wiele ze schematów rehabilitacyjnych zostało opracowano na podstawie modeli zwierzęcych. Przez to połączenie naturalnym następstwem było wprowadzenie fizjoterapii do weterynarii, już nie w formie testów i doświadczeń na zwierzętach, ale jako regularną dziedzinę weterynarii.
Przez ostatnich 5 lat odnotowano wzrost ilości prywatnych praktyk weterynaryjnych, które stosują zoofizjoterapię w terapii zaburzeń neurologicznych, ortopedycznych oraz różnymi zaburzeniami i nieprawidłowościami funkcjonowania. Z tego też powodu zoofizjoterapia wymusiła zmianę na sposobie prowadzenia terapii, i zamiast leczenia i opieki paliatywnej, teraz celem jest zapobieganie powstaniu schorzenia. Przykładem jest redukowanie masy ciała zabiegami fizjoterapii w przypadku otyłych zwierząt. Obniżenie masy ciała redukuje ryzyko występowania wielu chorób degeneracyjnych jak osteoartroza.
Edukacja.
Zabiegi fizjoterapii weterynaryjnej powinny być wykonywane przez certyfikowanego zoofizjoterapeutę, lub lekarza weterynarii, który posiada przeszkolenie w zakresie prowadzenia fizykoterapii i terapii manualnej.
Dyplom zoofizjoterapeuty (fizjoterapeuta weterynarii) potwierdza kwalifikacje terapeuty do przeprowadzania zabiegów fizjoterapeutycznych u zwierząt i jest poprzedzony odpowiednim programem szkoleniowym. Program szkoleniowy obejmuje całościową wiedzę na temat anatomii zwierząt oraz technik fizjoterapeutycznych takich jak masaż, czy fizykoterapia (laseroterapia, magnetoterapia, ultradźwięki, fale uderzeniowe, elektroterapia, ciepło i zimnolecznictwo, ćwiczenia równoważne, bierne, itp.).
Metody.
Zwyczajowo zoofizjoterapeuta współpracuje z lekarzem weterynarii przy ustaleniu diagnozy oraz stanu zwierzęcia, aby móc opracować plan terapii rehabilitacyjnej. Każda technika fizjoterapeutyczna ma inne zastosowanie i przynosi inne efekty, przez co stosowanie każdej możliwej techniki nie jest pomocne w leczeniu określonego stanu. Fizjoterapia w przypadkach ortopedycznych może zawierać kombinacje poniższych metod: ciepłoterapia, krioterapia, hydroterapia, kinezyterapia. Przy leczeniu schorzeń neurologicznych bardzo dobre efekty przynoszą ćwiczenia równoważne i koordynacji ruchowej, ćwiczenia wzmacniające oraz hydroterapia. Zabiegi chirurgiczne i uszkodzenia powypadkowe są leczone głównie termoterapią, masażem i hydroterapią.
Masaż.
Masaż w fizjoterapii zwierząt jest stosowany do niwelowania napięcia mięśniowego i stymulowania rozwoju mięśni. Masaż pomaga w powrocie do zdrowia po wypadkach i zabiegach chirurgicznych poprzez zwiększenie i poprawienie krążenia krwi i pozbycie się napięcia spastycznego mięśni. Masaż ma dobroczynny wpływ na poprawę komfortu zwierzęcia dotkniętego prawie każdym schorzeniem.
Ciepło- i zimnolecznictwo.
Ciepłolecznictwo jest stosowane w celu rozgrzania mięśni przed ćwiczeniami wzmacniającymi oraz przed hydroterapią. Przykładanie ciepłych kompresów zwiększa zakres ruchów, zmniejsza sztywność ścięgien oraz poprawia krążenie krwi. Technika ta pozwala zwiększyć komfort zwierzęcia przed aplikacją innych zabiegów fizykoterapeutycznych. Głębokie rozgrzewanie tkanek przy użyciu lasera jest często używane to stymulowania leczenia ran powierzchniowych oraz do zmniejszenia bólu i dyskomfortu przy przykurczach i bólach mięśniowych. Krioterapia (zimnolecznictwo) jest stosowana po intensywnych zabiegach fizjoterapeutycznych aby zmniejszyć dyskomfort spowodowany stanem zapalnym tkanek.
Kinezyterapia.
W przypadku zwierząt towarzyszących kinezyterapia jest istotną formą terapii, która pomaga przygotować zwierzę do ponownego poruszania się.
Ćwiczenia bierne.
Ćwiczenia bierne są wykonywane poprzez zginanie i rozciąganie ścięgien i stawów do maksymalnego zakresu ruchu. W trakcie wykonywania terapii istotne jest, aby zoofizjoterapeuta nie przekroczył maksymalnych wartości zakresu ruchu, gdyż grozi to uszkodzeniem rehabilitowanej kończyny lub odcinka ciała. Ćwiczenia bierne są stosowane aby zmobilizować zwierzę do pełnego używania kończyny. Technika ćwiczeń biernych znacznie wpływa na poprawę zakresu ruchomości kończyn oraz redukuje bolesności w stawach i ścięgnach, przyczynia się do poprawy jakości życia zwierzęcia.
Ćwiczenia równoważne.
Ćwiczenia równoważne używają specjalnie zaprojektowanego sprzętu do wzmacniania mięśni i kończyn dotkniętych schorzeniami lub urazami. Ćwiczenia równoważne mogą zawierać ćwiczenie równowagi na piłkach fizjoterapeutycznych, równoważniach, beretach, balanserach. Ćwiczenia te są bardzo efektywne przy rehabilitacji po zabiegach chirurgicznych. Zwierzę w ten sposób jest zmuszane aby zacząć szybciej używać operowaną kończynę, wzmacniać mięśnie, a przez to szybciej wrócić do zdrowia. Ćwiczenia równoważne stosuje się także w przypadku schorzeń neurologicznych. Na przykład: zwierzę powracające do zdrowia po udarze ma zmniejszoną koordynację i równowagę, która może być przywrócona lub znacznie poprawiona poprzez ćwiczenia równoważne.
Ćwiczenia koordynacji (propriocepcyjne).
Ćwiczenia koordynacji pomagają zwierzęciu odzyskać świadomość jego znajdowania się w przestrzeni i otoczeniu. Ćwiczenia te wykorzystują ruch po cavaletti, fale, ruch po ósemce. Cavaletti to ćwiczenia polegające na chodzeniu przez przeszkody o różnej wysokości. To ćwiczenie zmusza zwierzę na koncentracji gdzie postawić stopy, aby pokonać przeszkodę i dzięki czemu usprawnia koordynację ruchową. Fale oraz ósemki pozwalają na poprawę koordynacji oraz na wzmocnienie mięśni zwierzęcia poprzez zmuszenie je do przenoszenia masy ciała szybko z jednej strony na drugą oraz w trakcie nawrotów. Ćwiczenia te sprawdzają się w przypadku zwierząt cierpiących na zaburzenia neurologiczne oraz uszkodzenia rdzenia i kręgosłupa.

</doc>
<doc id="2602829" url="https://pl.wikipedia.org/wiki?curid=2602829" title="Matematyczne zasady filozofii przyrody">
Matematyczne zasady filozofii przyrody



</doc>
<doc id="2602830" url="https://pl.wikipedia.org/wiki?curid=2602830" title="Barbara Zagórzanka">
Barbara Zagórzanka

Barbara Zagórzanka (ur. 1938 w Kazimierzowie) – polska śpiewaczka operowa (sopran), solistka scen operowych w Bydgoszczy, Poznaniu i Warszawie.
Życiorys.
Urodziła się 1938 r. w Kazimierzowie. W 1960 r. ukończyła Szkołę Muzyczną II stopnia w Szczecinie w klasie Janiny Wyrzykowskiej, po czym została przyjęta do bydgoskiej Opery przez pierwszego dyrektora tej sceny Feliksa Kłodzińskiego, gdy instytucja otrzymała status państwowego Teatru Muzycznego Opery i Operetki. Pierwsze doświadczenia sceniczne zdobywała w Bydgoszczy. Zadebiutowała w tytułowej partii Madame Butterfly w operze G. Pucciniego (1961).
Występowała także m.in. jako Blonda w „Uprowadzenie z seraju” W.A. Mozarta (1964), Micaela w „Carmen” G. Bizeta, Tosca w operze G. Pucciniego. Jej rozwój artystyczny na bydgoskiej scenie, z którą związana była do 1967 r., postępował bardzo szybko; otrzymywała duże role zarówno w operach, jak i operetkach. W latach 60. stała się primadonną sceny bydgoskiej; była pierwszą laureatką plebiscytu bydgoskiej publiczności – „Złotej Maski”.
W 1967 r. zdobyła wysoką lokatę na Międzynarodowym Konkursie Wokalnym w Pradze i w tym roku otrzymała propozycję pracy w Teatrze Wielkim w Poznaniu. Przyjmując tę propozycję przeniosła się do Poznania, a w 1981 r. została solistką Teatru Wielkiego w Warszawie. Na bydgoskiej scenie występowała gościnnie, z okazji kolejnych jubileuszy tego teatru – 25, 30, 35 i 40-lecia, zarówno w spektaklach, jak i koncertach, galach operowych, także w nowym, budującym się gmachu nad Brdą.
Występowała na wszystkich muzycznych scenach kraju. Oklaskiwała ją publiczność Anglii (Royal Festival Hall, Londyn), Austrii (Staatsoper, Wiedeń), Belgii, Bułgarii, Czech (przez kilka sezonów w praskim Narodnim Divadle), Francji (Salle Pleyel i Palais de Congres w Paryżu oraz podczas festiwalu w La Chaise-Dieu), Hiszpanii (Auditorio National de Musica w Madrycie i Opera w Toledo), Islandii (Rejkjavik Arts Festival), Japonii (jako pierwsza europejska śpiewaczka wystąpiła w Teatrze Kabuki, Tokio), Jugosławii, Kanady, Kuby (Opera National de Cuba, Hawana) Luksemburga, Mongolii (Państwowa Opera w Ułan Bator), Niemiec, Rosji(Teatr Bolszoj, Moskwa), Rumunii, Szwajcarii (Festiwal Tibora Varga, Sion), USA (podczas tournée z Halką Moniuszki) Węgier i Włoch. Uczestniczyła w kolejnych edycjach Europejskiego Festiwalu Muzycznego; w Stuttgarcie i Londynie (1986) w Berlinie (1989 i 1990), w Wiedniu i Tokio (1990). W 1989 r. wzięła udział w dwóch wielkich galach operowych w ramach Festival de Paris oraz z okazji 750-lecia Berlina.
Za swoją twórczość otrzymała liczne nagrody i odznaczenia: Złoty Medal „Zasłużony Kulturze GLORIA ARTIS”, Krzyż Kawalerski Orderu Odrodzenia Polski, Odznaka „Zasłużony Działacz Kultury”, Dyplom Ministra Spraw Zagranicznych „za wybitne zasługi w propagowaniu kultury polskiej za granicą”, odznaka honorowa „Za Zasługi w Rozwoju Województwa Poznańskiego”. Uznana została za najpopularniejszą śpiewaczkę w Bydgoszczy i Poznaniu. Jest ulubienicą warszawskiej publiczności.
Od lat 80. mieszka w Warszawie, zajmuje się pedagogiką, jest profesorem śpiewu w jednej z tamtejszych średnich szkół muzycznych.
Rodzina.
Barbara Zagórzanka wyszła za mąż za Mieczysława Pożarskiego, byłego koordynatora pracy artystycznej w bydgoskiej operze. Jej synem był Robert Pożarski, śpiewak zajmujący się muzyką dawną. Córka, Tatiana Pożarska, również jest śpiewaczką operową.

</doc>
<doc id="2602831" url="https://pl.wikipedia.org/wiki?curid=2602831" title="Lajos Varga">
Lajos Varga

Lajos Varga (ur. 5 grudnia 1950 w Budapeszcie) – węgierski duchowny katolicki, biskup pomocniczy diecezji Vác od 2006.
Życiorys.
Prezbiterat.
Święcenia kapłańskie otrzymał 23 czerwca 1974 i został inkardynowany do diecezji Vác. Przez kilkanaście lat pracował jako wikariusz, zaś w 1985 otrzymał nominację na diecezjalnego archiwistę oraz sekretarza biskupiego. W latach 1993-1995 był tymczasowym kanclerzem, zaś w 1995 został proboszczem w Pásztó.
Episkopat.
27 maja 2006 papież Benedykt XVI mianował go biskupem pomocniczym diecezji Vác, ze stolicą tytularną "Sicca Veneria". Sakry biskupiej udzielił mu 15 lipca 2006 kardynał Péter Erdő.

</doc>
<doc id="2602832" url="https://pl.wikipedia.org/wiki?curid=2602832" title="Alina Sionkowska">
Alina Sionkowska

Alina Sionkowska zd. Manikowska (ur. 16 czerwca 1963 w Trzemesznie) – polska chemik, profesor chemii fizycznej i fizykochemii polimerów.
Życiorys.
W 1982 roku ukończyła Liceum Ogólnokształcące im. Michała Kosmowskiego w Trzemesznie. Następnie podjęła studia z zakresu chemii na Uniwersytecie Mikołaja Kopernika w Toruniu, które ukończyła w roku 1987. Dziesięć lat później obroniła pracę doktorską zatytułowaną "Przemiany fotochemiczne w kolagenie i wpływ ß-karotnu na ich przebieg". Habilitację uzyskała za rozprawę pt. "Wpływ substancji mało- i wielkocząsteczkowych na przemiany fotochemiczne w kolagenie i chitozanie" obronioną w 2006 roku. W 2012 uzyskała tytuł profesora.
Odbywała staże naukowe w Institute of Dental Biomaterials w Sztokholmie (1997–1998, 2000–2003), Collagen Research Group, University of Britol (1999–2000), University of Cambridge (1998) oraz University of Genua (2000–2004). Specjalizuje się w przemianach fotochemicznych w kolagenie i w mieszaninach polimerów naturalnych i syntetycznych. Od 2013 jest kierownikiem Katedry Chemii Biomateriałów i Kosmetyków na Wydziale Chemii na Uniwersytecie Mikołaja Kopernika w Toruniu.

</doc>
<doc id="2602834" url="https://pl.wikipedia.org/wiki?curid=2602834" title="Małe Barsuki">
Małe Barsuki



</doc>
<doc id="2602835" url="https://pl.wikipedia.org/wiki?curid=2602835" title="Wielkie Barsuki">
Wielkie Barsuki



</doc>
<doc id="2602836" url="https://pl.wikipedia.org/wiki?curid=2602836" title="Sary Iszyk Otrau">
Sary Iszyk Otrau



</doc>
<doc id="2602837" url="https://pl.wikipedia.org/wiki?curid=2602837" title="Kara-kum Nadaralski">
Kara-kum Nadaralski



</doc>
<doc id="2602838" url="https://pl.wikipedia.org/wiki?curid=2602838" title="Poznański Przegląd Książki Naukowej">
Poznański Przegląd Książki Naukowej

Poznański Przegląd Książki Naukowej - organizowana corocznie, od 1996, impreza wydawnicza, mająca na celu prezentację wyboru książek naukowych wydanych w Poznaniu w poprzednim roku kalendarzowym.
Organizatorem Przeglądu jest Biblioteka Uniwersytecka w Poznaniu i to w jej pomieszczeniach prezentowane są wydawnictwa naukowe w ramach imprezy. Honorowego patronatu udziela Przewodniczący Kolegium Rektorskiego Szkół Wyższych Miasta Poznania. 
Eksponowany jest wybór najciekawszych lub najbardziej odkrywczych książek, także tych które zdobyły różnego rodzaju nagrody. Preselekcji dokonują sami wydawcy. Przegląd nie ma charakteru konkursowego, ale jest próbą pokazania wysokiej rangi Poznania, jako ośrodka wydawniczego, badawczego, naukowego i akademickiego. Wystawcami są zarówno wydawnictwa naukowe, jak i instytuty badawcze oraz inni wydawcy z terenu miasta i aglomeracji. Imprezie towarzyszą wykłady specjalistyczne. W 2012 w przeglądzie udział wzięło 25 wydawców, prezentując 350 tytułów.

</doc>
<doc id="2602840" url="https://pl.wikipedia.org/wiki?curid=2602840" title="Wyżyna Krasnowodzka">
Wyżyna Krasnowodzka



</doc>
<doc id="2602843" url="https://pl.wikipedia.org/wiki?curid=2602843" title="Kościół św. św. Kosmy i Damiana w Banicy">
Kościół św. św. Kosmy i Damiana w Banicy



</doc>
<doc id="2602844" url="https://pl.wikipedia.org/wiki?curid=2602844" title="Kościół św. Dymitra w Czarnej">
Kościół św. Dymitra w Czarnej



</doc>
<doc id="2602846" url="https://pl.wikipedia.org/wiki?curid=2602846" title="Kościół Matki Bożej Nieustającej Pomocy w Bereście">
Kościół Matki Bożej Nieustającej Pomocy w Bereście



</doc>
<doc id="2602847" url="https://pl.wikipedia.org/wiki?curid=2602847" title="Kościół św. Antoniego Padewskiego w Boguszy">
Kościół św. Antoniego Padewskiego w Boguszy



</doc>
<doc id="2602848" url="https://pl.wikipedia.org/wiki?curid=2602848" title="Kościół Przemienienia Pańskiego w Manastercu">
Kościół Przemienienia Pańskiego w Manastercu



</doc>
<doc id="2602849" url="https://pl.wikipedia.org/wiki?curid=2602849" title="Ibrahim Kanapacki">
Ibrahim Kanapacki

Ibrahim Barysawicz Kanapacki (, , "Ibragim Borisowicz Kanapacki"; ur. 28 lutego 1949 w Śmiłowiczach, zm. 9 września 2005) – białoruski historyk i nauczyciel akademicki narodowości tatarskiej, działacz społeczny tatarskiej mniejszości narodowej na Białorusi; kandydat nauk historycznych (odpowiednik polskiego stopnia doktora).
Życiorys.
Urodził się 28 lutego 1949 roku w osiedlu typu miejskiego Śmiłowicze, w rejonie czerwieńskim obwodu mińskiego Białoruskiej SRR, ZSRR. W 1970 roku ukończył Miński Państwowy Instytut Pedagogiczny. Pracował jako nauczyciel w rejonie berezyńskim, następnie, w 1975 roku, jako asystent, a później starszy wykładowca, docent w Białoruskim Uniwersytecie Pedagogicznym. W 1978 roku uzyskał stopień kandydata nauk historycznych. Temat jego dysertacji kandydackiej brzmiał: "Udział robotników w zagospodarowaniu dziewiczych ziem Kazachstanu. 1954–1960".
Był członkiem korespondentem Międzynarodowej Akademii Badania Mniejszości Narodowych. Pełnił funkcję przewodniczącego wspólnoty muzułmańskiej w Mińsku i wiceprzewodniczącego Muzułmańskiej Wspólnoty Religijnej w Republice Białorusi. Był także prezesem Krajowej Fundacji Charytatywnej „Zamzam” i redaktorem ukazującego się od 1991 roku kwartalnika białoruskich Tatarów „Bajram”. Prowadził badania na temat stosunków między narodowościami, historii i kultury białoruskich Tatarów. Zmarł 9 września 2005 roku.
Życie prywatne.
Ibrahim Kanapacki był żonaty, miał dwoje dzieci.

</doc>
<doc id="2602850" url="https://pl.wikipedia.org/wiki?curid=2602850" title="Ebbw Vale F.C.">
Ebbw Vale F.C.

Ebbw Vale F.C. (wal. "Clwb Pêl-droed Glyn Ebwy") – walijski klub piłkarski z siedzibą w mieście Ebbw Vale.
Historia.
Chronologia nazw:
Klub został założony w 1888 roku jako Ebbw Vale F.C., ale potem został rozformowany. W 1907 klub został reaktywowany. Początkowo brał udział w niższych ligach. Pierwszy sukces przyszedł dopiero w 1922, kiedy to wygrał "Welsh Section" w angielskiej Southern Football League. Powtórzył ten sukces w następnym sezonie również zostając mistrzem "Southern Football League". W 1926 zdobył Puchar Walii. W Welsh Football League zdobył ligowy tytuł mistrzowski w 1965 i 1988. W 1992 roku stał się członkiem założycielem Welsh Premier League. Klub dwukrotnie zdobył brązowe medale w 1997 i 1998. W 1997 i 1998 występował w Pucharze Intertoto. W 1998 chociaż zajął wysokie miejsce w Welsh Premier League, przez problemy finansowe był zmuszony zawiesić swoją działalność.
Stadion.
Eugene Cross Park może pomieścić 8,000 widzów.

</doc>
<doc id="2602851" url="https://pl.wikipedia.org/wiki?curid=2602851" title="Aralska Kara-kum">
Aralska Kara-kum



</doc>
<doc id="2602852" url="https://pl.wikipedia.org/wiki?curid=2602852" title="Ebbw Vale FC">
Ebbw Vale FC



</doc>
<doc id="2602855" url="https://pl.wikipedia.org/wiki?curid=2602855" title="Druids F.C.">
Druids F.C.



</doc>
<doc id="2602857" url="https://pl.wikipedia.org/wiki?curid=2602857" title="Halina Kaczmarek">
Halina Kaczmarek

Halina Maria Kaczmarek zd. Szczepańska (ur. 3 lipca 1953 roku w Toruniu) – polska chemik, profesor chemii fizycznej i fizykochemii polimerów.
Życiorys.
W 1972 roku ukończyła V Liceum Ogólnokształcące im. Jana Pawła II w Toruniu. Następnie podjęła studia na Uniwersytecie Mikołaja Kopernika w Toruniu, które ukończyła w roku 1977. Pracę doktorską zatytułowaną "Wpływ niewielkiej zawartości kopolimerów modyfikujących w błonach z PCW na ich właściwości fizyczne, mechaniczne, stabilność termiczną i fotochemiczną" obroniła osiem lat później. W 1999 roku uzyskała habilitację za rozprawę pt. "Efekty przyspieszania fotochemicznego rozkładu polimerów przez substancje mało- i wielkocząsteczkowe". W 2005 roku otrzymała tytuł profesora.
Od 2001 roku jest członkinią PTCh.

</doc>
<doc id="2602861" url="https://pl.wikipedia.org/wiki?curid=2602861" title="Browar Pomorski w Podgórzu">
Browar Pomorski w Podgórzu

Browar Pomorski w Podgórzu – browar działający w latach 1861–1945 w podtoruńskim Podgórzu (od 1938 w granicach miasta).
Historia.
Browar w miasteczku Podgórz został założony w 1861 roku przez Georga Thomsa (lub Thomasa), Niemca ze Skępego. W pierwszym roku istnienia wyprodukował jedynie 1000 hl piwa. Od 1889 roku kierował nim Karl Ernest Thoms, prawdopodobnie syn Georga. W 1903 roku w browarze Thomsa zatrudnionych było 31 pracowników, w tym 25 robotników. Pod rządami Ernesta Thomsa w latach 1905–1906 powstał nowy budynek browaru, którego fasada zajmowała większą część tak zwanego Rynku Podgórza. W latach 1908–1920 przed zakładem stał pomnik Wojaka Pruskiego.
Po zakończeniu I wojny światowej, w 1922 roku, browar zmienił właściciela. Przez krótki okres zarządzany był przez Jana Abramowicza, później zaś przedsiębiorstwo wykupił reemigrant ze Stanów Zjednoczonych Józef Chronowski. Zakład otrzymał nową nazwę – Browar Pomorski, a w jego logo znalazł się pomorski gryf oparty łapą o beczkę. Aktywny nowy właściciel zarządził remont obiektu, zainstalował chłodnie, zbudował dużych rozmiarów rozlewnię oraz przeprowadził szereg innych prac. Także dzięki jego zabiegom objętość wyprodukowanego piwa wzrosła czterokrotnie, osiągając w 1930 roku ponad 10 tys. hl. Browar Pomorski posiadał także rozlewnie w większych miastach Wielkopolski i Pomorza. Przed wybuchem II wojny światowej pod względem liczby zatrudnionych Browar Pomorski był drugim, po kolei, pracodawcą mieszkańców Podgórza.
Przedsiębiorstwo produkowało co najmniej trzy rodzaje piwa: sztandarową "Śmietankę Pomorską" (4,5% wag. alkoholu), dubeltowego "Koźlaka" (3% wag. alkoholu) oraz "Karamel Pomorski" (2,5% wag. alkoholu) – dosładzane piwo, reklamowane jako przeznaczone dla "chorych, małokrwistych i rekonwalescentów". Do procesu warzenia używano lubelskiego słodu i kujawskiego jęczmienia. Butelki zamykano ceramicznymi kapslami z okrężnym napisem "BROWAR POMORSKIPODGÓRZ-TORUŃ". Oprócz piw, browar produkował także wody i lemoniady.
Wraz z wybuchem II wojny światowej dotychczasowy właściciel browaru, Józef Chronowski, wyjechał z rodziną do Stanów Zjednoczonych. Browar pod zarząd przejęła administracja niemiecka, w zakładzie pracowali m.in. jeńcy z obozu w Glinkach. Zimą na przełomie lat 1944 i 1945 piwnice browaru przekształcono w szpital dla rannych żołnierzy oraz prowizoryczny schron przeciwlotniczy.
Wycofujący się w styczniu 1945 roku z Torunia Niemcy niszczyli całą infrastrukturę kolejową. W zamiarze wysadzenia wagonowni i parowozowni przy toruńskim Dworcu Głównym sprowadzono dwa wagony przewożące około 40 ton trotylu. Polscy kolejarze wbrew poleceniom nie podstawili wagonów na dworzec, a jako puste przetoczyli na bocznicę w okolicy Browaru Pomorskiego. Tam 24 stycznia w nieustalonych okolicznościach nastąpiła eksplozja. Przypuszcza się, że wagony zostały przypadkowo trafione przez pocisk ostrzeliwujących miasto wojsk radzieckich. Potężny wybuch nie tylko zburzył budynek browaru, ale też zniszczył lub uszkodził wiele okolicznych budynków. Po przejściu frontu w gruzach pozostawało 240 budynków, a uszkodzone zostały także poczta, kino, budynek magistratu i kościół św. św. Piotra i Pawła. Na skutek eksplozji śmierć poniosło 25 mieszkańców Podgórza, a także niezidentyfikowana liczba osób znajdujących się wówczas w tymczasowym szpitalu w piwnicach browaru.
Współcześnie.
Teren po Browarze Pomorskim pozostał niezabudowany, przekształcono go w niewielki park. We wrześniu 2011 roku w miejscu tym odsłonięto kamień z tablicą poświęconą mieszkańcom Podgórza, którzy zginęli w wybuchu ze stycznia 1945. Mniej więcej w tym samym czasie, staraniem stowarzyszenia Nasz Podgórz, ustawiono tablicę informacyjną dotyczącą dawnego Browaru Pomorskiego.

</doc>
<doc id="2602862" url="https://pl.wikipedia.org/wiki?curid=2602862" title="Kościół Zwiastowania Najświętszej Maryi Panny w Obarzymie">
Kościół Zwiastowania Najświętszej Maryi Panny w Obarzymie



</doc>
<doc id="2602863" url="https://pl.wikipedia.org/wiki?curid=2602863" title="Bitwa morska pod Ozylią">
Bitwa morska pod Ozylią



</doc>
<doc id="2602869" url="https://pl.wikipedia.org/wiki?curid=2602869" title="Chór Hasło">
Chór Hasło

Rzemieślnicze Towarzystwo Śpiewackie „Hasło” – chór męski, założony w 1889 r. w Krakowie przez doktora Henryka Jordana.
Historia.
Chór powstał w 1889 r. z inspiracji dr Henryka Jordana. Prowadzony pod kierunkiem H. Jordana i profesora Józefa Sierosławskiego, stał się jednym z najliczniejszych chórów ówczesnego Krakowa. Od roku 1909 kiedy to zmarł założyciel i opiekun chóru dr Henryk Jordan, prowadzenie chóru przejął Stanisław Paszkot, którego wybrano pierwszym prezesem. Chór śpiewał w owym czasie w kościele św. Marka.
Okres I wojny światowej zdekompletował zespół, a niedługo potem zmarł drugi filar chóralny, jakim był dyrygent prof. Józef Sierosławski. Dla członków chóru ostoją stał się kościół Mariacki w Krakowie. Tam też w roku 1919, zrodziła się myśl zorganizowania dawnego samodzielnego zespołu „Chóru Rękodzielników i Przemysłowców”. Na jego czele w roku 1920, ponownie stanął jako prezes Stanisław Paszkot, dyrygenturę zaś powtórnie objął Marian Kozłowski.
W marcu 1922 r., chór zawarł umowę z konwentem OO. Dominikanów w Krakowie, mocą której śpiewał na sumie w dniach świątecznych, otrzymując w zamian salę na próby śpiewu oraz miesięczne honorarium. 18 kwietnia 1923 r. Towarzystwo Śpiewackie „Hasło” im. dra Henryka Jordana w Krakowie z inicjatywy prezesa chóru S. Paszkota otrzymało nowy statut, zatwierdzony przez Urząd Wojewódzki. Popularność jaką Towarzystwo cieszyło się w Krakowie, spotkała się z propozycją skierowaną przez zarząd katedry wawelskiej w osobie ks. kanonika Jana Korzonkiewicza, objęcia śpiewu stałego w czasie nabożeństw świątecznych na Wawelu, z której jednak nie skorzystano.
Z początkiem roku 1927, dotychczasowy prezes Stanisław Paszkot ustąpił ze swego stanowiska. W marcu 1927 obowiązki śpiewu w bazylice Mariackiej w Krakowie przejął „Chór Rękodzielników i Przemysłowców – Hasło”, dzieląc obowiązki między bazylikę oraz kościół OO. Dominikanów. Stan taki trwał do lipca, gdy posadę organisty i dyrektora chóru w kościele Mariackim objął Stefan Profic. Odtąd chór prowadził działalność śpiewaczą wyłącznie w kościele Mariackim. Stefan Profic był dyrygentem, który całą swą wiedzę muzyczną poświęcił dla rozwoju i podniesienia poziomu artystycznego chóru. Za Jego staraniem Towarzystwo przystąpiło do Związku Towarzystw Śpiewaczych i Muzycznych Województwa Krakowskiego.
8 grudnia 1928 r. do nazwy dotychczasowej chóru dodano imię jego założyciela i odtąd pełna nazwa chóru brzmi „Towarzystwo Śpiewackie „Hasło” im. dra Henryka Jordana w Krakowie”.
W latach 1930 – 1936 na antenie Polskiego Radia wielokrotnie prezentowane były bezpośrednie transmisje nabożeństw dla których chór stanowił oprawę muzyczną. Z okazji pogrzebu kompozytora Karola Szymanowskiego, jaki odbył się w Krakowie 7 kwietnia 1937 r., Towarzystwo wzięło udział w wykonaniu przez chóry pod batutą dyrektora Bolesława Wallek-Walewskiego Mszy Berlioza w czasie nabożeństwa w kościele Mariackim oraz przy złożeniu zwłok w kościele na Skałce. 23 października 1938, chór wystąpił na uroczystej akademii, jaka odbyła się w Starym Teatrze z okazji 100 rocznicy urodzin mistrza Jana Matejki.
W 1939 r., dla ukoronowania półwiekowej działalności i uznania zasług dla propagowania muzyki Rada Naczelna Zjednoczenia Polskich Związków Śpiewaczych i Muzycznych w Warszawie przyznała Towarzystwu Odznakę Honorową I stopnia, zaś dyrygentowi Stefanowi Proficowi Odznakę Honorową II stopnia.
Po odejściu Stefana Profica, ponowny renesans działalności przypadł na okres od 1983 roku, kiedy to kierownictwo chórem przejęła Teresa Majka. Chór z bardzo bogatym i urozmaiconym repertuarem z koncertami odwiedził m.in.: Francję, Włochy, Austrię, Węgry, Rumunię, Litwę, Słowację, Izrael, Grecję, Czechy. Jako jedyny chór z Polski został zaproszony w 2008 r. do Turcji na Pierwszy Międzynarodowy Festiwal Chórów w Stambule. Równolegle chór zaznaczał swoją działalność w cyklicznych koncertach „Musica Sacra”, których był organizatorem, czy w szeregu innych (Koncerty ku czci św. Cecylii, „Koncerty kolęd i pastorałek”) których można było wysłuchać w bazylice Mariackiej w Krakowie, czy też w koncertach plenerowych, czy to w maju 2010 r. w Koncercie plenerowym na Placu Mariackim w Krakowie – w ramach programu „Młodzież pamięta”, czy też we wrześniu 2010 r. w Koncercie na Placu Matejki w Krakowie w rocznicę stulecia odsłonięcia Pomnika Grunwaldzkiego oraz prawykonania „Roty”, w którym udział wzięło 1500 wokalistów z 47 chórów przybyłych na tę uroczystość z całej Polski.
W 2010 r. za twórczość artystyczną i w dowodzie uznania dla poziomu artystycznego dyrygent Teresy Majki Pacanek, chórowi została wręczona w Pałacu Chodkiewiczów w Warszawie Nagroda Literacka im. Władysława Reymonta. Swoje uznanie wyrazili również listownie: Prezydent Rzeczypospolitej Polskiej Lech Kaczyński, Minister Kultury Bogdan Zdrojewski, a nadto Sekretarz Stanu w Kancelarii Prezydenta RP Ewa Junczyk-Ziomecka. Z okazji 120 lat kard. Stanisław Dziwisz nadał chórowi Złoty Medal Jana Pawła II za zasługi dla Archidiecezji Krakowskiej.
Repertuar.
W swoim repertuarze zespół posiada utwory wybitnych kompozytorów, takich jak: G.P. Palestrina, J. Brahms, B. Wallek – Walewski, Ch. Gunod, W. Lachman, Wacław z Szamotuł, M. Gomółka, A. Koszewski, F. Nowowiejski, T. Klonowski, J. Maklakiewicz, W. Lutosławski.
Dyrygent.
Aktualnie Rzemieślniczym Towarzystwem Śpiewackim „Hasło” kieruje Dyrygent Teresa Majka-Pacanek (związana z Towarzystwem od studiów). Praca nad podnoszeniem poziomu artystycznego chóru oraz konsekwencja w realizowaniu zamierzonego planu pozwoliły jej wielokrotnie zdobyć najwyższe trofea na konkursach i festiwalach.
Ważne informacje.
Siedzibą zespołu jest lokal przy ul. Szpitalnej 2 w Krakowie. Chór w okresie od września do czerwca uczestniczy w niedzielnych mszach świętych o godz. 10.00 w bazylice Mariackiej w Krakowie – po zakończeniu mszy istnieje możliwość zgłoszenia swojej kandydatury i późniejszego przystąpienia do grona Towarzystwa.

</doc>
<doc id="2602871" url="https://pl.wikipedia.org/wiki?curid=2602871" title="Kościół Niepokalanego Poczęcia Najświętszej Maryi Panny w Stefkowej">
Kościół Niepokalanego Poczęcia Najświętszej Maryi Panny w Stefkowej



</doc>
<doc id="2602872" url="https://pl.wikipedia.org/wiki?curid=2602872" title="Stratégia">
Stratégia

Stratégia – węgierski zespół rockowy i metalowy, założony w Hódmezővásárhely w 1996 roku.
Historia.
Zespół Stratégia został założony w 1996 roku w Hódmezővásárhely. Początkowo grupa grała covery piosenek rockowych o tematyce narodowej, ale z biegiem czasu zmieniła styl muzyczny na heavy metal. W tekstach położyła duży nacisk na patriotyzm. Pierwszego koncertu muzycy udzielili w kwietniu 1997 roku w Hódmezővásárhely, a poza coverami zagrali wówczas także kilka własnych kompozycji.
W 2000 roku w Bikini Stúdió grupa nagrała materiał na pierwszy album, zatytułowany "Láss tisztán!". Ich drugi album pt. "A végzet kardja" został wydany w 2002 roku. Następnie kilku członków odeszło z zespołu, a zastąpiono ich innymi, co nie sprzyjało nagraniu kolejnego albumu. W 2004 roku opublikowany demo zawierające trzy utwory.
W 2005 roku zespół nagrał kilka coverów grupy Böhse Onkelz, ale zagrał je tylko na jednym koncercie w Hódmezővásárhely w 2006 roku. Następnie zespół ponownie tworzył własne kompozycje. W 2008 roku ukazało się nowe demo zespołu, zatytułowane "Népek tavasza". 6 października 2009 roku wydany został trzeci album studyjny, "Változás szele".

</doc>
<doc id="2602873" url="https://pl.wikipedia.org/wiki?curid=2602873" title="Kościół bł. Bronisławy w Hoszowie">
Kościół bł. Bronisławy w Hoszowie



</doc>
<doc id="2602874" url="https://pl.wikipedia.org/wiki?curid=2602874" title="Kościół Świętej Rodziny w Rabem">
Kościół Świętej Rodziny w Rabem



</doc>
<doc id="2602876" url="https://pl.wikipedia.org/wiki?curid=2602876" title="Kokaral">
Kokaral



</doc>
<doc id="2602877" url="https://pl.wikipedia.org/wiki?curid=2602877" title="Kościół Matki Bożej Nieustającej Pomocy w Żłobku">
Kościół Matki Bożej Nieustającej Pomocy w Żłobku



</doc>
<doc id="2602878" url="https://pl.wikipedia.org/wiki?curid=2602878" title="Sándor Révész">
Sándor Révész

Sándor Révész (ur. 24 czerwca 1953) – węgierski wokalista rockowy, były członek grup Generál i Piramis, laureat nagrody eMeRTon.
Życiorys.
Na początku lat 70. był członkiem takich grup, jak: Hearts, Mogyorósi Trió, Tűzkerék i Ferm. W latach 1971-1975 był wokalistą zespołu Generál, a w latach 1975–1981 – grupy Piramis. W 1976 roku na podstawie głosów publiczności został wybrany węgierskim wokalistą roku. Po odejściu z Piramis w 1981 roku szukał pracy za granicą. W 1984 roku powrócił na Węgry i we współpracy z Ferencem Demjénem, Gáborem Presserem i innymi nagrał swój pierwszy solowy album, który w 1985 roku został wydany pod nazwą "Révész Sándor". W 1986 roku wraz z Jánosem Karácsonym rozpoczął tournée po kraju. Później wycofał się z muzyki i życia publicznego i zamieszkał w Ásotthalom. W 1992 roku ogłoszono, że Piramis reaktywuje się w celu zagrania koncertu, więc Révész wrócił do zespołu. Rok później wydano kolejny album wokalisty – "Révész 1993", na którym wystąpili także János Závodi i Péter Gallai. Następnie zrobił sobie kolejną przerwę, a w 1999 roku wraz z grupą Generál pojawił się na Slágerfesztivál. W 2003 roku wydany został jego trzeci solowy album, "Változtam", na którym znalazło się sześć nowych i sześć starych piosenek.

</doc>
<doc id="2602880" url="https://pl.wikipedia.org/wiki?curid=2602880" title="Tama Kokaral">
Tama Kokaral



</doc>
<doc id="2602882" url="https://pl.wikipedia.org/wiki?curid=2602882" title="Trawelebryta">
Trawelebryta

Trawelebryta – celebryta zajmujący się tematyką podróżniczą (sam wyraz "trawelebryta" powstał ze złożenia dwóch angielskich słów: "travel" – podróż + "celebrity" – osoba powszechnie znana).
W polskiej literaturze termin (w formie "travelebrity") po raz pierwszy został użyty w artykule "Multimedialne podróżopisarstwo czyli narodziny travelebrity" opublikowanym w 2009 roku w periodyku naukowym "Panoptikum".
Gatunek filmowego dokumentu tworzonego przez trawelebrytów określa się mianem "trawelogu". Marcin Florian Gawrycki do polskich trawelebrytów zaliczył takie osoby jak: Martyna Wojciechowska, Beata Pawlikowska, Wojciech Cejrowski, Elżbieta Dzikowska, Tony Halik, Robert Makłowicz.
Krytyka trawelebrytów.
Antropolodzy kulturowi, którzy profesjonalnie zajmują się badaniem obcych kultur, krytykują trawelebrytów za brak wiedzy antropologicznej i brak odpowiedniego wykształcenia, za propagowanie w mass-mediach uproszczonych i błędnych obrazów obcych kultur, stereotypów oraz kalek pojęciowych typowych jeszcze dla epoki kolonialnej (zob. też postkolonializm), a także – choć w dość subtelny sposób – uprzedzeń wobec innych kultur.

</doc>
<doc id="2602887" url="https://pl.wikipedia.org/wiki?curid=2602887" title="PGC 74886">
PGC 74886

PGC 74886 – galaktyka karłowata odległa o około 68,5 milionów lat świetlnych od Ziemi, o unikatowym, „prostokątnym” kształcie, z tego powodu żartobliwie nazywana „emerald-cut galaxy” (szmaragdowa galaktyka). PGC 74886 znajduje się w halo galaktycznym dużej galaktyki NGC 1407.
Widziana z Ziemi galaktyka ma prostokątny przekrój, ale jest mało prawdopodobne, aby miała kształt prostopadłościanu, najprawdopodobniej ma ona wygląd spłaszczonego dysku lub cylindra. Najbardziej zewnętrzna zmierzona krawędź galaktycznego dysku bardzo szybko wiruje z prędkością obrotową wynoszącą ponad 100 tysięcy kilometrów na godzinę. Unikatowy kształt galaktyki i obecność szybko wirującego dysku w jej wnętrzu wskazuje na to, że powstała ona najprawdopodobniej w wyniku kolizji dwóch galaktyk spiralnych.

</doc>
<doc id="2602888" url="https://pl.wikipedia.org/wiki?curid=2602888" title="Trace Sports HD">
Trace Sports HD

Trace Sports HD – francuski kanał sportowy nadawcy "Alliance Trace Media".
Kanał nadaje w języku Angielskim i Francuskim, posiada napisy w języku: polskim, niemieckim, hiszpańskim, portugalskim, rosyjskim, arabskim, chińskim. Dnia 15 grudnia 2010 roku kanał wystartował, a dnia 21 sierpnia 2011 r. zostały dodane polskie napisy. Kanał był nadawany bez kodowania na satelicie Eurobird 9A (9°E) i Astra 3B (23,5°E) lecz 16 stycznia 2012 roku kanał został zaszyfrowany na satelicie Eurobird 9A (9°E) w kodowaniu Cryptoworks i Conax.

</doc>
<doc id="2602889" url="https://pl.wikipedia.org/wiki?curid=2602889" title="Siemens 6688i">
Siemens 6688i



</doc>
<doc id="2602890" url="https://pl.wikipedia.org/wiki?curid=2602890" title="Barbara Olszewska-Dyoniziak">
Barbara Olszewska-Dyoniziak

Barbara Olszewska-Dyoniziak (ur. 15 czerwca 1937 w Krakowie, zm. 29 marca 2008 tamże) – etnolog, antropolog kultury, adiunkt w Instytucie Socjologii Uniwersytetu Jagiellońskiego.
Życiorys.
Urodziła się 15 czerwca 1937 roku w Krakowie jako córka Tadeusza Olszewskiego, artysty grafika i dziennikarza, redaktora technicznego i rysownika w krakowskim "Dzienniku Polskim", i Julii z d. Löwenhoff. Tu także uczęszczała do szkół; w 1954 r. ukończyła z wyróżnieniem IX Liceum Ogólnokształcące. W latach 1955-60 studiowała na Uniwersytecie Jagiellońskim, początkowo historię kultury materialnej na Wydziale Filozoficzno-Historycznym, specjalizując się w etnografii, a później już na samodzielnym kierunku etnografia na tymże wydziale. W tym czasie studia etnograficzne prowadziły dwie katedry: Katedra Etnografii Słowian, kierowana przez Kazimierza Moszyńskiego, a następnie Jadwigę Klimaszewską, oraz Katedra Etnografii Ogólnej i Socjologii, kierowana przez Kazimierza Dobrowolskiego, gdzie wykładali także: Andrzej Waligórski, Paweł Rybicki, Włodzimierz Kwaśniewicz.
Z małżeństwa zawartego w 1961 r. z socjologiem Ryszardem Dyoniziakiem (1930-2009), późniejszym profesorem Akademii Ekonomicznej w Krakowie, kierownikiem Zakładu Filozofii i Socjologii, Zakładu Socjologii, a następnie Katedry Socjologii, miała córkę Bożenę (ur. 1963).
Barbara Olszewska-Dyoniziak zmarła 29 marca 2008 roku w Krakowie, gdzie została pochowana na cmentarzu komunalnym w Batowicach.
Praca naukowa.
W 1960 r. obroniła tytuł magisterski na podstawie pracy "Przemiany kulturowe wsi podmiejskiej w latach 1880-1860"; praca powstała na podstawie wyników badań prowadzonych w Bodzowie, dawnej wsi podmiejskiej, przyłączonej w 1941 r. do Krakowa.
W latach 1960-82, tj. do czasu przejścia na rentę, pracowała na Uniwersytecie Jagiellońskim, najpierw jako asystent, następnie jako adiunkt w Katedrze Etnografii Ogólnej i Socjologii, przemianowanej w 1970 na Instytut Socjologii. Była autorką pierwszego polskiego tłumaczenia dzieła Bronisława Malinowskiego "Argonauci Zachodniego Pacyfiku" (Warszawa 1967).
W 1973 r. uzyskała na UJ stopień doktora nauk humanistycznych w zakresie etnologii na podstawie pracy "Filozoficzne i empiryczne koncepcje antropologii społecznej", napisanej pod kierunkiem A. Waligórskiego. Prowadziła ćwiczenia do jego wykładów z antropologii społecznej dla adeptów socjologii, a także własne wykłady i ćwiczenia z podstaw filozofii i socjologii oraz wykład i ćwiczenia z etnografii społeczeństw plemiennych dla studentów etnologii. Nie kryła swych preferencji dla funkcjonalizmu.
Była aktywnym członkiem Komisji Etnograficznej krakowskiego oddziału Polskiej Akademii Nauk od roku 1973, tj. od reaktywowania tej komisji.
W latach 80. zaczęła wypowiadać się na łamach czasopism naukowych, takich jak "Studia socjologiczne", "Studia filozoficzne", "Edukacja filozoficzna", "Przegląd humanistyczny" i "Etnografia polska".
Lata 90. to okres niezwykłej aktywności B. Olszewskiej-Dyoniziak. Publikowała wówczas liczne artykuły i recenzje w wymienionych wyżej czasopismach oraz w "Ludzie", "Studiach Małopolskich" i "Universitasie". Zajmowała się m.in. socjologicznym, antropologicznym i filozoficznym rozumieniem kultury, uwzględniając tendencje w nauce polskiej, filozoficznymi i empirycznymi teoriami człowieka, antropologiczną koncepcją religii, języka, narodu, wolnością i tolerancją, próbowała wskazać wpływ poglądów B. Malinowskiego na nauki społeczne.

</doc>
<doc id="2602891" url="https://pl.wikipedia.org/wiki?curid=2602891" title="LEDA 074886">
LEDA 074886



</doc>
<doc id="2602892" url="https://pl.wikipedia.org/wiki?curid=2602892" title="Next HD">
Next HD

Next HD - dawniej pierwszy ogólny polski kanał telewizyjny w jakości HDTV i 3DTV.
Historia.
Kanał został uruchomiony w listopadzie 2011 roku. Nadawcą kanału było Astro S.A. Stacja nadawała najciekawsze audycje z pozostałych kanałów spod marki Next oraz produkcje własne. Kanał był przesyłany na początku do Pałacu Kultury i Nauki lub Centrum LIM w Warszawie, a następnie do wybranych sieci kablowych. Stacja była dystrybuowana w wybranych sieciach kablowych i u operatorów IPTV. Kanał nie był dostępny na satelicie.
Do września 2014 roku kanał nadawał w dwóch wersjach 3DTV i HDTV. Jednak w wyniku decyzji nadawcy został zlikwidowany wraz z pozostałymi kanałami Next Lejdis 3D (HD), Next Young 3D (HD), Next Man 3D (HD) oraz wersją HDTV i SDTV kanału Next Music.

</doc>
<doc id="2602895" url="https://pl.wikipedia.org/wiki?curid=2602895" title="Wiktor Małeć">
Wiktor Małeć

Wiktor Małeć, ukr. Віктор Малець (ur. w Czuhujewie, zm. 9 lipca 1969 w Londynie) – rosyjski, a następnie ukraiński wojskowy (pułkownik), oficer kontraktowy Wojska Polskiego (major), dowódca formowanej 2 Brygady Rezerwowej Ukraińskiej Armii Narodowej podczas II wojny światowej, emigracyjny działacz wojskowo-kombatancki.
Życiorys.
Urodził się w rodzinie nauczycielskiej. Ukończył gimnazjum w Czuhujewie, następnie studiował medycynę na uniwersytecie w Charkowie.
I wojna światowa (1914-1918).
W 1915 zmobilizowano go do armii rosyjskiej. W 1916 ukończył Aleksandrowską Szkołę Wojskową w Moskwie. Brał udział w I wojnie światowej. Służył w 7 Rewelskim Pułku Piechoty. Awansował do stopnia sztabskapitana. W grudniu 1917 wstąpił do 4 Pułku Serdiuckiego im. I. Bohuna sił zbrojnych Hetmanatu. Od lutego 1918 służył w 1 Zaporoskim Kureniu Mieszanego Zagonu Zaporoskiego. W połowie marca tego roku objął dowództwo 16 Sotni im. I. Bohuna 2 Pułku Zaporoskiego, zaś w grudniu 2 Kurenia 4 Pułku Zaporoskiego.
Dwudziestolecie międzywojenne (1919-1939).
Od początku stycznia 1919 pełnił obowiązki tego pułku. Od końca czerwca tego roku w stopniu pułkownika dowodził 19 Republikańskim Pułkiem Pieszym. Był 2 razy ciężko ranny. W lutym 1920 został dowódcą 48 Kurenia 2 Wołyńskiej Dywizji Strzeleckiej. Od czerwca tego roku dowodził Zaporoską Brygadą Rezerwową. W sierpniu znalazł się w dyspozycji sztabu 1 Zaporoskiej Dywizji Strzeleckiej. W grudniu objął funkcję komendanta podoficerskich kursów dywizji. 
W 1921 wraz z pozostałymi wojskowymi ukraińskimi został internowany w Polsce, przebywając w obozach w Pikulicach, Wadowicach, Strzałkowie i Kaliszu. W Kaliszu w 1922 ukończył Akademickie Kursy Sztabu Generalnego.
W jesieni 1923 wyjechał do Czechosłowacji, gdzie w 1928 ukończył Ukraińską Akademię Gospodarczą w Podiebradach. W tym samym roku powrócił do Polski, wstępując do Wojska Polskiego. Został oficerem kontraktowym w 20 Pułku Piechoty w Krakowie. W 1936 ukończył naukę w Wyższej Szkole Wojennej w Warszawie. Otrzymał stopień majora.
II wojna światowa (1939-1945).
Brał udział w wojnie obronnej we wrześniu 1939. Pełnił funkcję szefa sztabu grupy piechoty, która broniła Krakowa. Wiosną 1941 w składzie grup marszowych frakcji "melnykowskiej" Organizacji Ukraińskich Nacjonalistów przybył na okupowaną Ukrainę. Wraz z generałem Mykołą Kapustianśkim i płk Romanem Suszko uczestniczyli w próbie powołania rządu ukraińskiego w Kijowie.
Pod koniec 1942 został dyrektorem smilianskiego, a następnie kirowogradzkiego zakładów syndykatu cukrowego. W maju 1943 wstąpił do Zarządu Wojskowego (Wijskowoj Uprawy) uczestniczącego w formowaniu 14 Dywizji Grenadierów SS, pracując w komisji weryfikacyjnej. W marcu 1945 został dowódcą formowanej 2 Brygady Rezerwowej Ukraińskiej Armii Narodowej (UNA). 
Internowanie i emigracja (1945-1969).
Po zakończeniu wojny wraz z pozostałymi żołnierzami UNA został internowany w zachodnich Niemczech. W 1949 wyemigrował do Wielkiej Brytanii. Był przedstawicielem ministerstwa wojny władz Ukraińskiej Republiki Ludowej na uchodźstwie. Stanął na czele Ukraińskiej Rady Kombatantów.

</doc>
<doc id="2602898" url="https://pl.wikipedia.org/wiki?curid=2602898" title="Ernst Loof">
Ernst Loof

Ernst Loof (ur. 4 lipca 1907 w Neindorf, zm. 3 marca 1956 roku w Bona) – niemiecki kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2602901" url="https://pl.wikipedia.org/wiki?curid=2602901" title="Harry Merkel">
Harry Merkel

Harry Erich Merkel (ur. 10 stycznia 1918 w Lipsku, zm. 1 lutego 1995 roku w Killarney) – niemiecki kierowca wyścigowy.

</doc>
<doc id="2602917" url="https://pl.wikipedia.org/wiki?curid=2602917" title="Franciszek Kadziszewski">
Franciszek Kadziszewski

Franciszek Kadziszewski (ur. 22 maja 1897 w Suchcicach, zm. 1940 w Kalininie) – starszy posterunkowy Policji Państwowej, kawaler Orderu Virtuti Militari, ofiara zbrodni katyńskiej.
Życiorys.
Syn Aleksandra i Józefy z Modzelewskich. Od 10 listopada 1918 roku ochotniczo w Wojsku Polskim. Służył w 2 pułku Ułanów Grochowskich, uczestnik wojny polsko-bolszewickiej, kapral. Po zakończeniu działań wojennych w policji, najpierw w Łomży, w latach 1929–1939 w Łodzi. Początkowo w Komendzie Rezerwy Konnej w Łodzi, następnie, do września 1939 roku, w V Komisariacie.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.
Awans pośmiertny.
4 października 2007 roku Franciszek Kadziszewski został pośmiertnie awansowany na stopień aspiranta Policji Państwowej.

</doc>
<doc id="2602920" url="https://pl.wikipedia.org/wiki?curid=2602920" title="Leila (imię)">
Leila (imię)

Leila () – używane na całym świecie arabskie imię żeńskie pochodzące z języków semickich, od rdzenia trójspółgłoskowego: L-J-L (ليل, rdzeń wspólny z hebrajskim rzeczownikiem "Lilith") i oznaczające „noc”; z czasem nabrało znaczenia „urodzony w nocy”, „ciemnowłosa piękność” lub „ciemna piękność”, w innych językach także jako "Lejla", "Leyla", "Layla", "Laila". 
Występujące w krajach nordyckich imię Laila (Leila) pochodzi od lapońskiego rzeczownika "Láilá", który jest wariantem imienia Helga oznaczającego "święty". W Szwecji Laila obchodzi imieniny 5 lipca, a w Norwegii 27 lutego.
Historia.
Żyjący w VII w. arabski poeta Qays użył imienia Layla w swym poemacie "Lajla i Madżnun", który stał się popularny w średniowiecznym świecie arabskim i Persji. Następnie imię to stopniowo upowszechniało się w świecie muzułmańskim, wśród ludów tureckich oraz na Bałkanach i w Indiach. 
Imię stało się też popularne wśród Żydów oraz w krajach anglosaskich, zwłaszcza po nagraniu w 1970 przez zespół Derek and the Dominos piosenki "Layla", której tytuł został zainspirowany wspomnianym średniowiecznym poematem.

</doc>
<doc id="2602921" url="https://pl.wikipedia.org/wiki?curid=2602921" title="Kazimierz Soduła">
Kazimierz Soduła

Kazimierz Soduła (Saduła) (ur. 4 grudnia 1900 w Łodzi, zm. 1940 w Kalininie) – starszy posterunkowy Policji Państwowej, kawaler Orderu Virtuti Militari, jedna z ofiar zbrodni katyńskiej.
Życiorys.
Syn Antoniego i Wiktorii z Błaszczyńskich. Uczestnik wojny polsko-bolszewickiej, służył w 27 Pułku Ułanów. Od 1924 roku w policji. Do 1935 roku w Komendzie Rezerwy Konnej w Łodzi, od 1936 roku do września 1939 roku zastępca komendanta posterunku w Jeziorsku koło Turku.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.
Awans pośmiertny.
4 października 2007 roku Kazimierz Soduła został pośmiertnie awansowany na stopień aspiranta Policji Państwowej.

</doc>
<doc id="2602922" url="https://pl.wikipedia.org/wiki?curid=2602922" title="Helmut Niedermayr">
Helmut Niedermayr

Helmut Niedermayr (ur. 29 listopada 1915 w Monachium, zm. 3 kwietnia 1985 roku w Christiansted w Stanach Zjednoczonych) – niemiecki kierowca wyścigowy.

</doc>
<doc id="2602924" url="https://pl.wikipedia.org/wiki?curid=2602924" title="NES Zapper">
NES Zapper

NES Zapper, w Japonii znany jako Beam Gun – pistolet świetlny przeznaczony do konsoli Nintendo Entertainment System. Wypuszczony został w roku 1984 wraz z grą Wild Gunman. Oryginalnie wypuszczony w kształcie rewolweru, w Ameryce przybrał bardziej futurystyczny kształt. Dodatkowo, w klonach NES-a był kształtowany na wiele sposobów. Kontroler przewodowy, podłączany do konsoli za pomocą kabla.
Gry kompatybilne z Zapperem:

</doc>
<doc id="2602925" url="https://pl.wikipedia.org/wiki?curid=2602925" title="Trinitit">
Trinitit



</doc>
<doc id="2602927" url="https://pl.wikipedia.org/wiki?curid=2602927" title="Trinityt">
Trinityt



</doc>
<doc id="2602928" url="https://pl.wikipedia.org/wiki?curid=2602928" title="Szkło atomowe">
Szkło atomowe



</doc>
<doc id="2602930" url="https://pl.wikipedia.org/wiki?curid=2602930" title="Józef Kuligowski">
Józef Kuligowski

Józef Kuligowski vel Kulik (ur. 12 marca 1898 we wsi Strych, zm. 1940 w Kalininie) – żołnierz Wojska Polskiego, posterunkowy Policji Państwowej, kawaler Orderu Virtuti Militari.
Życiorys.
Syn Szczepana i Józefy z Sadowskich. W latach 1906–1910 uczęszczał do szkoły ludowej w Maciejowicach. Od 20 czerwca 1919 w odrodzonym Wojsku Polskim, uczestniczył w walkach wojny polsko-bolszewickiej. Służył w 10 pułku artylerii polowej. W dniu 24 maja 1920 szczególnie się odznaczył w bitwie pod Mariampolem. Opis okoliczności uzyskania Orderu Virtuti Militari: 
Przeniesiony do rezerwy w 1922 w stopniu kaprala.
Od 1921 służył w Policji Państwowej, początkowo w województwie tarnopolskim, w latach 1929–1939 w Łodzi, w 1939 w VI Komisariacie. W sierpniu 1939 zmobilizowany do 10 pułku artylerii lekkiej.
Po agresji ZSRR na Polskę w 1939 znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 jako jedna z ofiar zbrodni katyńskiej. 
Odznaka policyjna Józefa Kuligowskiego (nr 1441/II) została odnaleziona w czasie prac archeologicznych we Włodzimierzu Wołyńskim w masowym grobie Polaków zamordowanych przez NKWD w latach 1939–1940.
Postanowieniem nr 112-52-07 Prezydenta RP Lecha Kaczyńskiego z 5 października 2007 został awansowany pośmiertnie na stopień aspiranta Policji Państwowej. Awans został ogłoszony 10 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Rodzina.
W 1921 zawarł małżeństwo z Kazimierą Tamborską z Łodzi, z którą miał 8 dzieci: 5 córek i 3 synów. Rodzina dowiedziała się, że był jedną z ofiar zbrodni katyńskiej, w 1997 roku; wcześniej uchodził za zaginionego bez śladu.

</doc>
<doc id="2602931" url="https://pl.wikipedia.org/wiki?curid=2602931" title="Josef Peters">
Josef Peters

Josef Peters (ur. 16 września 1914 w Düsseldorf, zm. 24 kwietnia 2001 roku w Düsseldorf) – niemiecki kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2602933" url="https://pl.wikipedia.org/wiki?curid=2602933" title="Adalberts Bubenko">
Adalberts Bubenko

Adalberts Bubenko (ur. 16 stycznia 1910 w Mõisaküla, zm. 7 lipca 1983 w Toronto) – łotewski lekkoatleta chodziarz, medalista olimpijski z 1936.
Startował w chodzie na 50 kilometrów. Na igrzyskach olimpijskich w 1936 w Berlinie zdobył brązowy medal w tej konkurencji.
W 1944 uciekł przed radziecką inwazją na Łotwę, najpierw do Australii, a potem wyjechał do Kanady.

</doc>
<doc id="2602935" url="https://pl.wikipedia.org/wiki?curid=2602935" title="Fritz Riess">
Fritz Riess

Friedrich "Fritz" Riess lub Friedrich Rieß (ur. 11 lipca 1922 w Norymberga, zm. 15 maja 1991 roku w Samedan w Szwajcarii) – niemiecki kierowca wyścigowy.

</doc>
<doc id="2602936" url="https://pl.wikipedia.org/wiki?curid=2602936" title="Friedrich Riess">
Friedrich Riess



</doc>
<doc id="2602937" url="https://pl.wikipedia.org/wiki?curid=2602937" title="Friedrich Rieß">
Friedrich Rieß



</doc>
<doc id="2602938" url="https://pl.wikipedia.org/wiki?curid=2602938" title="Fritz Rieß">
Fritz Rieß



</doc>
<doc id="2602942" url="https://pl.wikipedia.org/wiki?curid=2602942" title="Wołodomyr Hływka">
Wołodomyr Hływka



</doc>
<doc id="2602945" url="https://pl.wikipedia.org/wiki?curid=2602945" title="Toni Ulmen">
Toni Ulmen

Anton „Toni” Ulmen (ur. 25 stycznia 1906 w Düsseldorf, zm. 4 listopada 1976 roku w Düsseldorf) – niemiecki kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2602946" url="https://pl.wikipedia.org/wiki?curid=2602946" title="Anton Ulmen">
Anton Ulmen



</doc>
<doc id="2602948" url="https://pl.wikipedia.org/wiki?curid=2602948" title="Andrzej Dutkiewicz">
Andrzej Dutkiewicz

Andrzej Dutkiewicz (ur. 30 września 1942 w Staszowie) – polski pianista i kompozytor.
W latach 1963-1968 studiował w Państwowej Wyższej Szkole Muzycznej w Warszawie u Jerzego Lefelda i Reginy Smendzianki (fortepian), a następnie w latach 1968-1973 u Witolda Rudzińskiego (kompozycję). W 1970 zdobył II nagrodę na Międzynarodowym Konkursie Wykonawców Muzyki Współczesnej w Rotterdamie. W latach 1973–1976 kontynuował studia w Eastman School of Music w Rochester u E. Lista (fortepian) oraz Samuela Adlera i Wyne Barlowa (kompozycję). Jest założycielem i kierownikiem zespołu „Grupa XX” specjalizującego się w wykonywaniu muzyki współczesnej Repertuar Dutkiewicza jest bardzo szeroki, z przewagą muzyki współczesnej. Występował wiele w kraju i za granicą. Dokonał licznych nagrań (także dla radia i telewizji). W Eastman School of Music w Rochester (Nowy Jork) uzyskał w 1976 stopień doktorski, obecnie jest profesorem zwyczajnym i kierownikiem Międzywydziałowego Studium Interpretacyjnego Muzyki Współczesnej, od 1999 także dziekanem Wydziału Fortepianu, Klawesynu i Organów Uniwersytetu Muzycznego Fryderyka Chopina w Warszawie, od kilku lat prowadzi wakacyjne kursy muzyczne w Interlochen (Michigan), a także w Korei (1999 Seul, 2000 Daegu). Za działalność artystyczną poza granicami kraju został 1991 wyróżniony dyplomem uznania Ministra Spraw Zagranicznych. W 2002 otrzymał Złoty Krzyż Zasługi. 
W twórczości kompozytorskiej Dutkiewicz koncentruje się głównie na muzyce solowej i kameralnej, interesująco wykorzystując swe doświadczenia w dziedzinie wykonawstwa muzyki współczesnej.

</doc>
<doc id="2602952" url="https://pl.wikipedia.org/wiki?curid=2602952" title="Barbara Nitecka">
Barbara Nitecka

Barbara Nitecka (ur. w Koronowie) – polska śpiewaczka operowa (sopran), primadonna bydgoskiej Opery w latach 1960-1983.
Życiorys.
Urodziła się w Koronowie. Zanim rozpoczęła operową karierę, występowała przez dwa sezony w Zespole Pieśni i Tańca Pomorskiego Okręgu Wojskowego. Już tam wyróżniała się głosem i aparycją. Ambicja połączona z talentem wywindowała jej nazwisko na pierwsze pozycje operowych i operetkowych obsad.
Zadebiutowała w 1961 r. w operze „Madame Butterfly” G. Pucciniego w towarzystwie: Eleonory Busko-Turkowskiej, Lidii Skowron i Barbary Zagórzanki. W 1962 r. występowała w tytułowej roli w „Halce” S. Moniuszki i „Zemście nietoperza” J. Straussa, „Eugeniuszu Onieginie” P. Czajkowskiego. W kolejnych latach zyskała obok Barbary Zagórzanki miano primadonny bydgoskiej sceny operowej.
Lata 70. wzbogaciły jej dorobek artystyczny o kolejne znaczące dokonania jak: Pamina w „Czarodziejskim flecie” W.A. Mozarta, Elżbieta Valois w „Don Carlosie” G. Verdiego (1972), Santuzza w „Rycerskości wieśniaczej” P. Mascagniego (1974), Leonora w „Trubadurze” G. Verdiego (1974), „Pajace” R. Leoncavallo (1974), Jarosławna w „Kniaziu Igorze” A. Borodina (1976), Hanna w „Strasznym Dworze” S. Moniuszki (1976), Senta w „Holendrze tułaczu” R. Wagnera (1977), Musetta „Cyganerii” G. Pucciniego (1978), Manon Lescout w operze J. Masseneta, Hrabina Almaviva w „Weselu Figara” W.A. Mozarta i Halka w operze S. Moniuszki (1981) – śpiewana w 25-lecie powstania sceny.
Występowała także jako czołowa solistka w operetkowym kanonie. Była poza debiutancką Rozalindą z „Zemsty nietoperza” J. Straussa (1962), także tytułową a cnotliwą Zuzanną w operetce J. Gilberta (1965), Walentyną w „Wesołej wdówce” F. Lehara (1966), Sylvią Varescu w „Księżniczce czardasza” I. Kalmana (1968), Lizą w „Krainie uśmiechu” F. Lehara (1970 i 1978). Jej ostatnią operetkową premierą była „Zemsta nietoperza” (1982).
Temperament sceniczny i rozległy repertuar powodowały, że często i chętnie występowała na estradzie. W ciągu wielu lat przetestowała w operetkowych duetach wielu czołowych tenorów i kilku pianistów z Andrzejem Galantowiczem na czele. Była mistrzynią w nawiązywaniu kontaktu z publicznością. Uosabiała na scenie klasyczny wizerunek operowej divy, nie tylko uzdolnionej i pięknej, ale także obowiązkowo rozkapryszonej i fanaberyjnej. Całokształt jej artystycznych dokonań plasuje Barbarę Nitecką na czele zasłużonych postaci-artystów bydgoskiej Opery i Operetki.
Życie prywatne.
Wyszła za mąż za Andrzeja Galantowicza – pianistę i dyrygenta, związanego z bydgoską Operą i Operetką w latach 1963-1983.

</doc>
<doc id="2602953" url="https://pl.wikipedia.org/wiki?curid=2602953" title="Volker Wertich">
Volker Wertich

Volker Wertich – niemiecki projektant gier komputerowych. Pierwsza gra, przy której pracował to "Emerald Mine". Znany m.in. ze stworzenia gry "The Settlers", współtworzenia "The Settlers III" i wieloletniej współpracy z Blue Byte Software. Stworzył również grę "SpellForce". W roku 1997 założył studio Phenomic Game Developement, później przemianowane na EA Phenomic. W 2013 roku został uhonorowany nagrodą Special Award of the Jury podczas German Game Developer’s Awards.

</doc>
<doc id="2602954" url="https://pl.wikipedia.org/wiki?curid=2602954" title="Ernst Robert Grawitz">
Ernst Robert Grawitz



</doc>
<doc id="2602956" url="https://pl.wikipedia.org/wiki?curid=2602956" title="Grand Prix Bahrajnu 2012">
Grand Prix Bahrajnu 2012

Grand Prix Bahrajnu 2012 (oficjalnie 2012 Formula 1 Gulf Air Bahrain Grand Prix) – czwarta runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2602957" url="https://pl.wikipedia.org/wiki?curid=2602957" title="Józef Antoni Puchała">
Józef Antoni Puchała

Józef Antoni Puchała herbu Puchała – pisarz ziemski bracławski, szambelan królewski w 1784 roku, konsyliarz konfederacji generalnej koronnej w konfederacji targowickiej.
W 1782 roku był mecenasem Trybunału Głównego Koronnego w Lublinie.

</doc>
<doc id="2602958" url="https://pl.wikipedia.org/wiki?curid=2602958" title="Haematomonas evansis">
Haematomonas evansis

 #PATRZ Świdrowiec Evansa

</doc>
<doc id="2602962" url="https://pl.wikipedia.org/wiki?curid=2602962" title="Grand Prix Hiszpanii 2012">
Grand Prix Hiszpanii 2012

Grand Prix Hiszpanii 2012 (oficjalnie Gran Premio de España 2012) – piąta runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2602964" url="https://pl.wikipedia.org/wiki?curid=2602964" title="Juan van der Hamen">
Juan van der Hamen

Juan van der Hamen y León (ochrz. 8 kwietnia 1596 w Madrycie, zm. 28 marca 1631 tamże) – hiszpański malarz okresu baroku. 
Działał w Madrycie. Malował martwe natury, portrety i obrazy religijne. Tworzył pod wpływem Juana Sáncheza Cotána i Fransa Snydersa. Zmarł w wieku 35 lat. 

</doc>
<doc id="2602965" url="https://pl.wikipedia.org/wiki?curid=2602965" title="Uta Hengelhaupt">
Uta Hengelhaupt

Uta Hengelhaupt (ur. 1954) – niemiecka historyk, profesor, wykładowca Europejskiego Uniwersytetu Viadrina we Frankfurcie nad Odrą, specjalista z dziedziny ochrony zabytków.
Studiowała historię sztuki, historię i archeologię w Bochum i w Würzburgu. Od 1998 kierowała Katedrą Ochrony Europejskiego Dziedzictwa Kulturowego ("European Cultural Heritage") na Europejskim Uniwersytecie Viadrina. Obecnie aktywna w projekcie "Genuss-Region Oberfranken".

</doc>
<doc id="2602969" url="https://pl.wikipedia.org/wiki?curid=2602969" title="Herpetomonas lewisi">
Herpetomonas lewisi



</doc>
<doc id="2602970" url="https://pl.wikipedia.org/wiki?curid=2602970" title="Grand Prix Monako 2012">
Grand Prix Monako 2012

Grand Prix Monako 2012 (oficjalnie Grand Prix de Monaco 2012) – szósta runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2602971" url="https://pl.wikipedia.org/wiki?curid=2602971" title="Grand Prix Kanady 2012">
Grand Prix Kanady 2012

Grand Prix Kanady 2012 (oficjalnie Grand Prix du Canada 2012) – siódma runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2602972" url="https://pl.wikipedia.org/wiki?curid=2602972" title="Adam Rzewuski (opat)">
Adam Rzewuski (opat)

Adam Rzewuski herbu Krzywda (zm. 1776) – kanonik krakowski w latach 1757–1764, kanclerz kapituły katedralnej lwowskiej w 1753 roku, kanonik lwowskiej kapituły katedralnej w 1753 roku, opat komendatoryjny wągrowiecki w 1760 roku, członek konfederacji barskiej.
Był synem wojewody podlaskiego Michała i Franciszki Cetner.

</doc>
<doc id="2602976" url="https://pl.wikipedia.org/wiki?curid=2602976" title="Adam Rzewuski">
Adam Rzewuski



</doc>
<doc id="2602979" url="https://pl.wikipedia.org/wiki?curid=2602979" title="Zielińska">
Zielińska

Zielińska – polskie nazwisko.

</doc>
<doc id="2602980" url="https://pl.wikipedia.org/wiki?curid=2602980" title="Grupa galaktyk NGC 5846">
Grupa galaktyk NGC 5846

Grupa galaktyk NGC 5846 – grupa galaktyk znajdująca się w gwiazdozbiorze Panny w odległości około 85 milionów lat świetlnych. Grupa ta zawiera około 250 galaktyk. Ma ona dwie podgrupy skupione wokół galaktyk NGC 5846 oraz NGC 5813. Grupa NGC 5846 należy do Supergromady w Pannie.

</doc>
<doc id="2602981" url="https://pl.wikipedia.org/wiki?curid=2602981" title="José Antonio Noriega">
José Antonio Noriega

José Antonio „Tato” Noriega Zavala (ur. 29 grudnia 1969 w mieście Meksyk) – meksykański piłkarz występujący na pozycji środkowego pomocnika, reprezentant Meksyku, menedżer sportowy.
Kariera klubowa.
Noriega pochodzi ze stołecznego miasta Meksyk i jest wychowankiem tamtejszego zespołu Pumas UNAM, w którego barwach zadebiutował w meksykańskiej Primera División – 20 stycznia 1991 w wygranym 3:2 spotkaniu z Morelią. W tym samym sezonie – 1990/1991 – wywalczył z Pumas tytuł mistrza Meksyku, pozostawał jednak rezerwowym swojej drużyny. Nie mogąc wywalczyć sobie miejsca w wyjściowym składzie, latem 1992 Noriega odszedł do CF Monterrey, gdzie w roli podstawowego piłkarza spędził cztery sezony. Podczas gry w Monterrey strzelił swojego pierwszego gola w najwyższej klasie rozgrywkowej – 12 września 1992 w wygranym 3:2 meczu z Santosem Laguna. Jego jedynym poważnym osiągnięciem odniesionym z Monterrey było wicemistrzostwo kraju w sezonie 1992/1993.
Wiosną 1997 Noriega został zawodnikiem stołecznego Cruz Azul i w ekipie tej wywalczył krajowy puchar – Copa México. Po zaledwie sześciu miesiącach spędzonych w Cruz Azul podpisał umowę z Santosem Laguna z miasta Torreón, której barwy reprezentował bez większych sukcesów przez dwa lata. Później przez jeden sezon grał w Tigres UANL z Monterrey. Latem 2000 Noriega przeszedł do Monarcas Morelia – już w pierwszym sezonie w nowym klubie, Invierno 2000, wywalczył mistrzostwo Meksyku – pierwsze w historii klubu, natomiast drugie w swojej karierze. W jesiennym sezonie Apertura 2002 osiągnął z Morelią tytuł wicemistrzowski i został zwycięzcą Pucharu Mistrzów CONCACAF.
W styczniu 2003 Noriega powrócił do Santosu Laguna, gdzie wiosną 2004 zwyciężył w rozgrywkach InterLigi i wziął udział w premierowym starcie zespołu w Copa Libertadores. Tam Santos Laguna odpadła w 1/8 finału, natomiast sam zawodnik strzelił wówczas dwa gole w siedmiu spotkaniach. Karierę zakończył w wieku 35 lat, po raz drugi grając w Morelii. W późniejszym czasie pracował jako komentator sportowy.
Kariera reprezentacyjna.
W seniorskiej reprezentacji Meksyku Noriega zadebiutował 29 czerwca 1993 w wygranym 2:0 meczu towarzyskim z Kostaryką. Kilka tygodni później został powołany przez selekcjonera Miguela Mejíę Baróna na Złoty Puchar CONCACAF, gdzie rozegrał dwa spotkania, a jego kadra zwyciężyła w tych rozgrywkach. Po dziewięciu latach Noriega znalazł się w ogłoszonym przez Javiera Aguirre składzie na Złoty Puchar CONCACAF 2002. Tam także dwukrotnie pojawiał się na boiskach, jednak Meksykanie odpadli już w ćwierćfinale. Ogółem w reprezentacji Noriega wystąpił sześć razy, nie wpisując się na listę strzelców.

</doc>
<doc id="2602984" url="https://pl.wikipedia.org/wiki?curid=2602984" title="Gap Connah’s Quay F.C.">
Gap Connah’s Quay F.C.

Gap Connah’s Quay F.C. (wal. "Clwb Pêl-droed Nomadiaid Cei Connah") – walijski klub piłkarski z siedzibą w mieście Connah’s Quay.
Historia.
Chronologia nazw:
Klub został założony w 1890 roku jako Connah’s Quay F.C.. Początkowo grał
na boisku w Golftyn na końcu miasta do obecnego stadionu. Klub dotarł do finału Pucharu Walii w 1908 i 1911, ale został wkrótce rozwiązany. W 1920 roku klub został odrodzony jako Connah’s Quay &amp; Shotton F.C., wynajął teren na tyłach Halfway House Hotel i w 1922 roku zespół debiutował w "Welsh National League (North)". W 1928 roku klub przeniósł się na Dee Park w Shotton, a w 1929 roku zarówno wygrał mistrzostwo Welsh National League (North) oraz prestiżowy Puchar Walii. W finale pokonał pierwszoligową drużynę Cardiff City 3:0. Sześć miesięcy później klub przez długi ogłosił upadłość.
Utworzony w lipcu 1946 jako Connah’s Quay Juniors F.C.. Pomysłodawcą był biznesmen Thomas George Jones pochodzący z Connah’s Quay. Wkrótce klub stał się główną siłą młodzieżowej piłki nożnej w Północnej Walii, wygrywając Młodzieżowy Puchar Walii w 1948 roku. W 1948 roku klub wstąpił do "Flintshire League". W 1951 dotarł do finału Amatorskiego Pucharu Walii. Przed rozpoczęciem sezonu 1952/53 nazwa klubu została zmieniona na Connah’s Quay Nomads F.C. i pod tą nazwą klub debiutował w "Welsh League (North)". W 1953 zdobył Amatorski Puchar Walii. Klub również dotarł do półfinału Pucharu Walii, a potem przyłączył się do "Football League (Chester)". W 1966 roku powrócił do "Welsh League". W 1974 dołączył do nowo utworzonej "Clwyd League", w której spędził ponad dwanaście sezonów, zdobywając dwukrotnie mistrzostwo ligi. Bez wątpienia najbardziej udany był sezon 1980/81, kiedy zespół zdobył siedem trofeów, w tym "Welsh Intermediate Cup" (wcześniejszy Amatorski Puchar) oraz mistrzostwo "Clwyd League"n nie doznając goryczy porażki. Po trzech udanych sezonach w "Welsh Alliance" klub stał się w 1990 roku członkiem założycielem "Cymru Alliance", a w 1992 roku Welsh Premier League. W 1996 zdobył Puchar Ligi Walijskiej. W 1998 dotarł do finału Pucharu Walii. W 2010 w wyniku reorganizacji "Welsh Premier League" do 12 zespołów, klub był zmuszony rozpocząć sezon 2010/11 " Cymru Alliance", w której zdobył mistrzostwo, jednak zespołowi odmówiono awansu do "Welsh Premier League".
Stadion.
Deeside Stadium uruchomiony w lipcu 1998 i może pomieścić 1,500 widzów. Od 1946 klub rozgrywał swoje mecze na Halfway Ground. Sezon 1997/98 był zmuszony grać 25 mil od miasta na Belle Vue należącym do Rhyl F.C.

</doc>
<doc id="2602986" url="https://pl.wikipedia.org/wiki?curid=2602986" title="Connah's Quay &amp; Shotton F.C.">
Connah's Quay &amp; Shotton F.C.



</doc>
<doc id="2602991" url="https://pl.wikipedia.org/wiki?curid=2602991" title="Horní Studénky">
Horní Studénky

Horní Studénky (niem. Studinke) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 345 mieszkańców.

</doc>
<doc id="2602996" url="https://pl.wikipedia.org/wiki?curid=2602996" title="Hoštejn">
Hoštejn

Hoštejn (niem. Hochstein) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 433 mieszkańców.
Na terenie miejscowości znajdują się ruiny zamku Hoštejn.

</doc>
<doc id="2602998" url="https://pl.wikipedia.org/wiki?curid=2602998" title="Kazimierz Górecki (1919–2002)">
Kazimierz Górecki (1919–2002)

Kazimierz Górecki (ur. 11 lutego 1919 w Malcu, zm. 4 lipca 2002 w Sopocie) – żołnierz armii radzieckiej i ludowego Wojska Polskiego, uczestnik II wojny światowej, oficer resortu bezpieczeństwa publicznego i służby bezpieczeństwa, wicedyrektor Departamentu II, kontrwywiadu MSW.
Życiorys.
Syn Piotra i Aleksandry. Z zawodu stolarz. Podczas II wojny światowej od 1940 był żołnierzem Armii Czerwonej a od 1943 ludowego Wojska Polskiego. Służył w 1 Dywizji Piechoty im. Tadeusza Kościuszki. W Armii Czerwonej skończył szkołę podoficerską w 280. samodzielnym batalionie saperów w Kursku i uzyskał stopień kaprala (25 czerwca 1941), a w LWP skończył kurs minerów w 1 DP im. Tadeusza Kościuszki i kurs podoficerów polityczno-wychowawczych i został sierżantem (4 marca 1944). Uczestnik bitwy pod Lenino. 
Od marca do lipca 1944 był na kursie NKWD w Kujbyszewie. Od 1 września 1944 w resorcie Bezpieczeństwa Publicznego. Od 10 listopada 1944 do 6 lipca 1945 szef PUBP w Sokółce, następnie do 10 kwietnia 1947 szef PUBP w Grajewie, do 1 stycznia 1948 naczelnik Wydziału I Wojewódzkiego Urzędu Bezpieczeństwa Publicznego w Białymstoku, do 25 stycznia 1948 inspektor przy Kierownictwie, a do 25 lutego 1948 p.o. zastępcy szefa tego urzędu. Od 25 lutego 1950 do 20 maja 1951 zastępca szefa WUBP w Rzeszowie, następnie do 1 marca 1953 p.o. szefa tego urzędu, do 1 sierpnia 1955 szef WUBP w Bydgoszczy, następnie na kursie Wyższej Szkoły KGB ("Высшая школа КГБ") w Moskwie (1955–1956). 
Od 1 października do 28 listopada 1956 zastępca szefa Wojewódzkiego Urzędu ds. Bezpieczeństwa Publicznego (WUdsBP) w Szczecinie. Od 1 stycznia 1958 do 5 kwietnia 1965 zastępca komendanta wojewódzkiego ds. SB w Szczecinie, następnie do 15 czerwca 1970 I zastępca komendanta wojewódzkiego ds. SB KW MO w Gdańsku. Od 15 czerwca do 1 sierpnia 1970 wicedyrektor Departamentu II, kontrwywiadu MSW. W okresie 1 sierpnia 1970 do 31 sierpnia 1974 szef Grupy Operacyjnej „Wisła” w Moskwie. Na emeryturę przeszedł w 1975. Pochowany w Sopocie.

</doc>
<doc id="2602999" url="https://pl.wikipedia.org/wiki?curid=2602999" title="Hraběšice">
Hraběšice

Hraběšice (niem. Rabenseifen) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 143 mieszkańców.

</doc>
<doc id="2603002" url="https://pl.wikipedia.org/wiki?curid=2603002" title="Hrabišín">
Hrabišín

Hrabišín (niem. Rabersdorf) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 861 mieszkańców.

</doc>
<doc id="2603003" url="https://pl.wikipedia.org/wiki?curid=2603003" title="Lisa Magdalena Agerer">
Lisa Magdalena Agerer

Lisa Magdalena Agerer (ur. 1 listopada 1991 w Nauders w Austrii) – włoska narciarka alpejska pochodzenia austriackiego, srebrna medalistka mistrzostw świata juniorów.
Kariera.
Po raz pierwszy na arenie międzynarodowej Lisa Magdalena Agerer zaprezentowała się 12 grudnia 2006 roku podczas zawodów FIS Race w austriackim Pitztal. Nie ukończyła wtedy pierwszego przejazdu w slalomie. W 2008 roku wystartowała na mistrzostwach świata juniorów we Fromigal, gdzie jej najlepszym wynikiem było 12. miejsce w supergigancie. Dwa lata później, podczas mistrzostw świata juniorów w regionie Mont Blanc była między innymi szesnasta w kombinacji. Jednak największy sukces w tej kategorii wiekowej osiągnęła na mistrzostwach świata juniorów w Crans-Montana w 2011 roku, gdzie wywalczyła srebrny medal w gigancie. Na tych samych mistrzostwach była także czwarta w kombinacji i piąta w supergigancie.
W Pucharze Świata zadebiutowała 24 października 2009 roku w Sölden, gdzie nie ukończyła pierwszego przejazdu w gigancie. Pierwsze pucharowe punkty zdobyła dopiero ponad dwa lata później, 26 listopada 2011 roku w amerykańskim Aspen, zajmując 17. pozycję w gigancie. W klasyfikacji generalnej sezonu 2011/2012 zajęła ostatecznie 60. miejsce. Agerer startowała także w zawodach cyklu Pucharu Europy, gdzie odnosiła większe sukcesy. W sezonie 2011/2012 zwyciężyła w klasyfikacji generalnej oraz klasyfikacji zjazdu i giganta. Rok wcześniej była druga w klasyfikacji generalnej i pierwsza w klasyfikacji giganta.
Osiągnięcia.
Puchar Świata.
Miejsca na podium w zawodach.
Agerer nie stała na podium zawodów Pucharu Świata.

</doc>
<doc id="2603004" url="https://pl.wikipedia.org/wiki?curid=2603004" title="37 Dywizjon Rakietowy Obrony Powietrznej (3 BROP)">
37 Dywizjon Rakietowy Obrony Powietrznej (3 BROP)

37 Sochaczewski dywizjon rakietowy Obrony Powietrznej – oddział Wojsk Obrony Przeciwlotniczej Sił Powietrznych RP stacjonujący w Bielicach koło Sochaczewa, podporządkowany dowódcy 3 Warszawskiej Brygady Rakietowej OP; powstał 1 stycznia 2012 na podstawie Decyzji MON Nr Z-5/Org./P1 z dnia 28 stycznia 2011 w sprawie zmian organizacyjnych w Siłach Powietrznych, na bazie rozformowanych 5., 61. i 63. dywizjonów rakietowych OP stacjonujących w Bielicach.
Decyzją Nr 161/MON Ministra Obrony Narodowej z dnia 24 maja 2012 ustanowiono doroczne święto dywizjonu w dniu 31 marca.
Decyzją Nr 338/MON Ministra Obrony Narodowej z dnia 7 sierpnia 2014 wprowadzono odznakę pamiątkową i oznakę rozpoznawczą dywizjonu.
Decyzją Nr 168/MON z dnia 20 maja 2016 roku dywizjon przyjął nazwę wyróżniającą „Sochaczewski”.

</doc>
<doc id="2603005" url="https://pl.wikipedia.org/wiki?curid=2603005" title="Owsik wyniosły">
Owsik wyniosły



</doc>
<doc id="2603006" url="https://pl.wikipedia.org/wiki?curid=2603006" title="Katedra św. Franciszka Salezego w Baker City">
Katedra św. Franciszka Salezego w Baker City

Katedra św. Franciszka Salezego w Baker City jest głównym kościołem diecezji Baker, mimo iż władze diecezjalne, kuria i ordynariusz rezydują w Bend. Zbudowana w stylu neogotycko-neoromańskim w latach 1906-1908. Za materiał do budowy posłużył tuf wulkaniczny. W latach 1958 i 1980 wnętrze katedry było przebudowywane. Za drugim razem zainstalowano lektorium w prezbiterium, a tabernakulum przeniesiono do bocznego ołtarza. W roku 2007 rozpoczęto gruntowną renowację świątyni, podczas której tabernakulum powróciło na dawne, centralne miejsce, a nad nim wykonano baldachim. Witraże wymieniano trzykrotnie, w 1923, 1958 i 1965.

</doc>
<doc id="2603008" url="https://pl.wikipedia.org/wiki?curid=2603008" title="Hrabová (kraj ołomuniecki)">
Hrabová (kraj ołomuniecki)

Hrabová (niem. Raabe) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 586 mieszkańców.
Zobacz też:

</doc>
<doc id="2603009" url="https://pl.wikipedia.org/wiki?curid=2603009" title="Hynčina">
Hynčina

Hynčina (niem. Heinzhof) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 196 mieszkańców.
Dzieli się na trzy części:

</doc>
<doc id="2603011" url="https://pl.wikipedia.org/wiki?curid=2603011" title="Spirochaeta evansi">
Spirochaeta evansi

 #PATRZ Świdrowiec Evansa

</doc>
<doc id="2603015" url="https://pl.wikipedia.org/wiki?curid=2603015" title="Chromeč">
Chromeč

Chromeč (niem. Heinzhof) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 573 mieszkańców.
Chromeč to miejsce urodzenia Josefa Drásala.

</doc>
<doc id="2603018" url="https://pl.wikipedia.org/wiki?curid=2603018" title="Trypanosoma aegyptum">
Trypanosoma aegyptum

 #PATRZ Świdrowiec Evansa

</doc>
<doc id="2603019" url="https://pl.wikipedia.org/wiki?curid=2603019" title="Trypanosoma annamense">
Trypanosoma annamense

 #PATRZ Świdrowiec Evansa

</doc>
<doc id="2603020" url="https://pl.wikipedia.org/wiki?curid=2603020" title="Trypanosoma cameli">
Trypanosoma cameli

 #PATRZ Świdrowiec Evansa

</doc>
<doc id="2603021" url="https://pl.wikipedia.org/wiki?curid=2603021" title="Rajgras francuski">
Rajgras francuski



</doc>
<doc id="2603024" url="https://pl.wikipedia.org/wiki?curid=2603024" title="Hrabová">
Hrabová

Miejsca w Czechach:

</doc>
<doc id="2603025" url="https://pl.wikipedia.org/wiki?curid=2603025" title="Trypanosoma elmassiani">
Trypanosoma elmassiani

 #PATRZ Świdrowiec Evansa

</doc>
<doc id="2603030" url="https://pl.wikipedia.org/wiki?curid=2603030" title="Roth am See">
Roth am See



</doc>
<doc id="2603031" url="https://pl.wikipedia.org/wiki?curid=2603031" title="Franciszek Jakubowicz">
Franciszek Jakubowicz

Franciszek Jakubowicz (ur. 29 września 1907 w Suczawie, zm. 29 września 1972 w Krakowie) – ksiądz katolicki obrządku ormiańskiego. 
Urodził się w rodzinie polskich Ormian zamieszkałych w Suczawie na historycznej Bukowinie. Jako obywatel Rumunii odbył służbę wojskową i otrzymał stopień oficera kawalerii. 
W latach trzydziestych XX w. przybył do Lwowa aby studiować teologię ormiańską. W końcu lat trzydziestych był gotów przyjąć święcenia w kościele katolickim obrządku ormiańskiego, lecz wskutek zgonu arcybiskupa Józefa Teodorowicza przyjął święcenia z rąk arcybiskupa greckokatolickiego Andrzeja Szeptyckiego. Swoje obowiązki sprawował w lwowskiej katedrze ormiańskiej. Okres II wojny światowej spędził we Lwowie. Po roku 1945 zamieszkał w Krakowie przy ulicy Bogusławskiego 3. 
Początkowo był związany z Kościołem św. Idziego przy ul. Grodzkiej, gdzie w soboty o godz. 17 odprawiał msze św. w obrządku ormiańskim, lecz później wskutek pogarszającego stanu zdrowia nie był w stanie opuszczać swojego mieszkania. 
Zmarł w Krakowie i został pochowany w grobowcu księży Kolegiaty św. Anny na Cmentarzu Rakowickim. 

</doc>
<doc id="2603037" url="https://pl.wikipedia.org/wiki?curid=2603037" title="Connah's Quay Nomads F.C.">
Connah's Quay Nomads F.C.



</doc>
<doc id="2603039" url="https://pl.wikipedia.org/wiki?curid=2603039" title="Diecezja Cheyenne">
Diecezja Cheyenne

Diecezja Cheyenne (łac. "Dioecesis Cheyennensis", ang. "Diocese of Cheyenne") jest diecezją Kościoła rzymskokatolickiego w USA obejmującą terytorialnie cały stan Wyoming.
Historia.
Diecezja została kanonicznie erygowana 2 sierpnia 1887 przez papieża Leona XIII. Wyodrębniono ją z ówczesnej diecezji Omaha. Pierwszym ordynariuszem został dotychczasowy kapłan archidiecezji Chicago Maurice Francis Burke.

</doc>
<doc id="2603041" url="https://pl.wikipedia.org/wiki?curid=2603041" title="Biskupi Cheyenne">
Biskupi Cheyenne



</doc>
<doc id="2603044" url="https://pl.wikipedia.org/wiki?curid=2603044" title="Hrynkiewicz">
Hrynkiewicz



</doc>
<doc id="2603045" url="https://pl.wikipedia.org/wiki?curid=2603045" title="Hrabová (Ostrawa)">
Hrabová (Ostrawa)

Hrabová – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach o powierzchni 921,0492 ha. Populacja w 2001 wynosiła 3433 osób, zaś w 2012 odnotowano 905 adresów.
Położona jest głównie na lewym brzegu Ostrawicy, w północnych Morawach, w południowej części miasta. Niewielka część dzielnicy leży jednak, jak sąsiedni Racimów, na Śląsku Cieszyńskim; są tam cztery ulice: Sumínova, U Pumpy, część Frýdeckiej i Mostnej.
Największym zabytkiem i dominantem Hrabovej jest drewniany kościół pw. św. Katarzyny Aleksandryjskiej. Uległ spaleniu w 2002 roku, a odnowiony został w 2004. Kościół widnieje w herbie dzielnicy ponad połową koła do łamania, atrybutem św. Katarzyny.
Historia.
Pierwsza pisemna wzmianka o miejscowości pochodzi z 1297 roku z umowy granicznej pomiędzy biskupem ołomunieckim a Mieszkiem I, księciem cieszyńskim. Wymieniona wówczas nazwa wsi – "Grabowa", wskazuje na licznie rosnące tu wówczas graby. Mieszkańcy wsi zajmowali się głównie rolnictwem i rybactwem. Należące do Hrabovej stawy rybne rozciągały się od Paskova do Hrabůvki. 1 lipca 1941 została przyłączona do Morawskiej Ostrawy. Spod okupacji niemieckiej została wyzwolona 1 maja 1945. W latach 1957-1960 była ponownie samodzielną gminą, lecz w 1960 została ponownie włączona w granice Ostrawy.

</doc>
<doc id="2603049" url="https://pl.wikipedia.org/wiki?curid=2603049" title="Pommernstellung">
Pommernstellung



</doc>
<doc id="2603050" url="https://pl.wikipedia.org/wiki?curid=2603050" title="Tomasz Michałowski (zm. 1795)">
Tomasz Michałowski (zm. 1795)

Tomasz Michałowski herbu Jasieńczyk (zm. w 1795 roku) – kanonik krakowski w 1775 roku, kanonik kielecki i tarnowski, w czasie niewoli biskupa Kajetana Sołtyka był zarządcą dóbr biskupstwa krakowskiego, uczestnik konfederacji barskiej.

</doc>
<doc id="2603051" url="https://pl.wikipedia.org/wiki?curid=2603051" title="Laufen">
Laufen



</doc>
<doc id="2603054" url="https://pl.wikipedia.org/wiki?curid=2603054" title="George Eaton">
George Eaton

George Ross Eaton (ur. 12 listopada 1945 w Toronto) – kanadyjski kierowca wyścigowy. Zyskał sławę w Kanadzie, jako kierowca wielu serii wyścigowych. Ścigał się między innymi w Can-Am, Formule 5000 oraz w Formule 1.
Kariera.
Formuła 1.
George wziął udział w 13 wyścigach Grand Prix F1 z czego nie zakwalifikował się do dwóch z nich. We wszystkich swoich sezonach reprezentował zespół BRM. Nigdy nie zdobył punktów w F1. Jego największym osiągnięciem w kwalifikacjach było 9. miejsce w GP Kanady 1970, najlepszym rezultatem było 10. miejsce w tymże wyścigu.

</doc>
<doc id="2603056" url="https://pl.wikipedia.org/wiki?curid=2603056" title="Tomasz Michałowski">
Tomasz Michałowski



</doc>
<doc id="2603058" url="https://pl.wikipedia.org/wiki?curid=2603058" title="Kąty Chrzanowskie">
Kąty Chrzanowskie



</doc>
<doc id="2603060" url="https://pl.wikipedia.org/wiki?curid=2603060" title="Give Your Heart a Break">
Give Your Heart a Break

Give Your Heart a Break – piosenka amerykańskiej wokalistki Demi Lovato. To drugi singiel promujący jej trzeci studyjny album zatytułowany Unbroken. Autorami piosenki są Josh Alexander oraz Billy Steinberg. Jako singiel, utwór miał swoją premierę 23 stycznia 2012 roku. Kompozycja otrzymała pozytywne oceny od krytyków muzycznych.
Publiczne wystąpienia.
Po raz pierwszy, Demi wykonała "Give Your Heart a Break" na żywo podczas "Y100's Jingle Ball" w Miami, 10 grudnia 2011. 31 grudnia 2011 zaśpiewała utwór podczas sylwestrowego programu MTV. 11 stycznia 2012 wystąpiła z tą piosenką podczas gali People's Choice Award 2012, gdzie otrzymała nagrodę w kategorii "Ulubiony popowy artysta". 6 marca 2012 wykonała singiel podczas programu "The Today Show", natomiast 15 marca 2012 wystąpiła podczas show "American Idol".

</doc>
<doc id="2603061" url="https://pl.wikipedia.org/wiki?curid=2603061" title="Końcowe odliczanie">
Końcowe odliczanie



</doc>
<doc id="2603064" url="https://pl.wikipedia.org/wiki?curid=2603064" title="Hrabůvka (Ostrawa)">
Hrabůvka (Ostrawa)

Hrabůvka (niem. Neuen Grab) – jedna z 37 części miasta statutarnego Ostrawy, stolicy kraju morawsko-śląskiego, we wschodnich Czechach, tworzy część obwodu miejskiego Ostrava-Jih. Jest to także jedna z 39 gmin katastralnych o powierzchni 428,5168 ha, jednak jej zachodnia część obejmuje północny skrawek części miasta Bělský Les. Populacja w 2001 wynosiła 31555 osób, zaś w 2012 odnotowano 1494 adresów. 
Położona jest na lewym brzegu Ostrawicy, w północnych Morawach, w południowej części miasta.
Historia.
Pierwsza pisemna wzmianka o miejscowości "Nouam Graboniam", jeszcze z nietypowym dla języka czeskiego brakiem spirantyzacji g ≥ h, pochodzi z 1392 roku. Przez stulecia wieś zachowywała charakter wiejski, a mieszkańcy zajmowali się również rybactwem. Wraz z rozwojem przemysłu w okolicach Ostrawy miejscowa ludność znajdowała właśnie tam nową pracę.
Przed 1780 miejscowość podlegałą parafii i szkole w Paskovie, później Hrabovej. W 1873 powstała tutejsza szkoła, a samodzielna parafia została ustanowiona w 1910. W latach 1921-1923 wybudowano tu robotniczą kolonię "Jubilejni kolonie" (Kolonia Jubileuszowa) złożoną z 605 mieszkaniami. W 1924 miejscowość została przyłączona do Morawskiej Ostrawy.

</doc>
<doc id="2603067" url="https://pl.wikipedia.org/wiki?curid=2603067" title="Blastocrithidia">
Blastocrithidia

Blastocrithidia – rodzaj pasożytniczych pierwotniaków należący do rodziny świdrowców (Trypanosomatidae).
Należą tutaj następujące gatunki:

</doc>
<doc id="2603073" url="https://pl.wikipedia.org/wiki?curid=2603073" title="Borysten">
Borysten



</doc>
<doc id="2603081" url="https://pl.wikipedia.org/wiki?curid=2603081" title="Stefan Sokołowski (pułkownik)">
Stefan Sokołowski (pułkownik)

Stefan Sokołowski (ur. 19 września 1925 w Wojsławicach, zm. 27 czerwca 2002 w Koszalinie) – uczestnik II wojny światowej w szeregach Gwardii Ludowej i Armii Ludowej, oficer aparatu bezpieczeństwa, członek Prezydium Rady Naczelnej Związku Bojowników o Wolność i Demokrację, autor książki "„Dzielnica Nida”" i innych.
Życiorys.
Urodził się w rodzinie chłopskiej. Jego ojcem był Jan Sokołowski (1893–1970), działacz Niezależnej Partii Chłopskiej. Przed wojną ukończył szkołę powszechną w Chrobrzu. Od 1942 r. m.in. łącznik GL i kolporter prasy lewicowej, od 1943 żołnierz GL. Następnie żołnierz 1 Brygady AL Ziemi Krakowskiej im. Bartosza Głowackiego sformowanej w lipcu 1944 r. w Republice Pińczowskiej, z którą po przebiciu się przez linię frontu niemiecko-radzieckiego 15 sierpnia 1944 r. pod Stopnicą, znalazł się na przyczółku baranowsko-sandomierskim opanowanym przez armię radziecką. Od września 1944 r. członek Polskiej Partii Robotniczej - staż partyjny zaliczony od 1942 r. 
Od 13 września 1944 r. funkcjonariusz Wojewódzkiego Urzędu Bezpieczeństwa Publicznego w Rzeszowie, 13 stycznia 1945 r. przeniesiony do WUBP w Krakowie, gdzie 11 kwietnia 1945 r. został kierownikiem Sekcji 7, 1 stycznia 1946 r. zastępcą kierownika Wydziału III „A” WUBP, a 1 maja 1951 r. naczelnikiem tego wydziału. Od 1 maja 1952 r. do 1 marca 1954 r. naczelnik Wydziału III WUBP w Krakowie. Od 1 marca 1954 r. inspektor, a od 1 kwietnia 1955 r. starszy inspektor Kierownictwa WUBP w Krakowie, Następnie jako funkcjonariusz Komitetu do spraw Bezpieczeństwa Publicznego (KdsBP) przy Radzie Ministrów od września 1955 r. do lipca 1956 r. był słuchaczem Kursu Specjalnego w Moskwie. Od 15 sierpnia do 28 listopada 1956 r. jest zastępcą kierownika Stołecznego Urzędu ds. Bezpieczeństwa Publicznego w Warszawie. 
Po rozwiązaniu Komitetu ds. Bezpieczeństwa Publicznego i MBP oraz utworzeniu MSW jako funkcjonariusz zostaje naczelnikiem Wydziału IX Departamentu II, potem wicedyrektorem Biura „B” MSW. 15 grudnia 1959 r. – 25 kwietnia 1961 r. jest I zastępcą komendanta KW MO w Gdańsku ds. BP. W maju 1961 r. przeniesiony do KW MO w Koszalinie na podobne stanowisko. 29 czerwca 1965 r. awansowany na stopień pułkownika MO. W 1968 r. ukończył studia wyższe, uzyskując tytuł mgr administracji. Po reformie administracji od 1 czerwca 1975 r. do 1 sierpnia 1982 r. komendant KW MO w Łomży, 1982–1983 r. komendant KW MO w Koszalinie a później 1983–1989 r. szef WUSW w Koszalinie. Od 1 lutego 1990 r. na emeryturze. 
Napisał 16 książek: monograficzne, pamiętnikarskie, wspomnieniowe i książki z wierszami o tematyce rodzinnej. 

</doc>
<doc id="2603084" url="https://pl.wikipedia.org/wiki?curid=2603084" title="Vicente Carducho">
Vicente Carducho

Vicente Carducho [wym. Wisente Karduczio], właśc. Vincenzo Carducci (ur. w 1570 lub 1576 we Florencji, zm. w 1638 w Madrycie) – hiszpański malarz okresu baroku, pochodzenia włoskiego.
W 1585 przybył do Hiszpanii wraz ze swoim bratem i nauczycielem Bartolomé. Początkowo pracował z bratem (m.in. w Valladolid), później realizował liczne zamówienia dla kościołów i klasztorów. W 1609 został nadwornym malarzem króla Filipa II. Zajmował się m.in. konserwacją zbiorów królewskich. Współpracował przy dekoracji Alkazaru. Był autorem pierwszego hiszpańskiego traktatu o malarstwie "Diálogos de la pintura" (1633).
Malował obrazy religijne i historyczne. Był autorem m.in. dwóch dużych cykli obrazów: 56 wielkich płócien przedstawiających historię zakonu kartuzów, wykonanych dla Monasteru Santa María de El Paular (1626-32), oraz 12 obrazów ilustrujących historię zakonu trynitarzy. Większość z nich znajduje się obecnie w Prado. W 1634 namalował trzy obrazy z serii 12 prac batalistycznych zamówionych przez hrabiego Olivaresa (wyboru artystów dokonał Diego Velazquez) do Sali Królestw w Pałac Buen Retiro Pałacu Buen Retiro: "Oblężenie Rheinfelden, Odsiecz Constanzy, Bitwa pod Fleures".

</doc>
<doc id="2603087" url="https://pl.wikipedia.org/wiki?curid=2603087" title="Bartolomé Carducho">
Bartolomé Carducho

Bartolomé Carducho, właśc. Bartolomeo Carducci (ur. w 1560 we Florencji, zm. 14 listopada 1608 w Madrycie) – hiszpański malarz okresu manieryzmu.
Był uczniem rzeźbiarza i architekta Bartolomea Ammantiego i malarza Federica Zuccariego.
W 1585 wraz z bratem Vicente udał się do Hiszpanii. Na zamówienie Filipa II namalował cykl fresków "Siedem sztuk wyzwolonych" w bibliotece Escorialu. W 1598 został malarzem nadwornym Filipa III.

</doc>
<doc id="2603088" url="https://pl.wikipedia.org/wiki?curid=2603088" title="Christian Lépine">
Christian Lépine

Christian Lépine (ur. 18 września 1951 w Montrealu) – kanadyjski duchowny katolicki, arcybiskup Montrealu od 2012.
Życiorys.
Prezbiterat.
Święcenia kapłańskie przyjął 7 września 1983. Studiował w Rzymie, gdzie uzyskał licencjat z teologii dogmatycznej na Papieskim Uniwersytecie Gregoriańskim. Inkardynowany do archidiecezji Montrealu, pracował przez wiele lat jako duszpasterz parafialny. Był także m.in. sekretarzem biskupim, pracownikiem kilku dykasterii Kurii Rzymskiej oraz wykładowcą seminarium.
Episkopat.
11 lipca 2011 został mianowany biskupem pomocniczym archidiecezji Montréal oraz biskupem tytularnym "Zabi". Sakry biskupiej udzielił mu 10 września 2011 – kard. Jean-Claude Turcotte. Po sakrze pełnił funkcję wikariusza biskupiego ds. rodziny.
20 marca 2012 został mianowany przez Benedykta XVI ordynariuszem archidiecezji Montréal. Ingres odbył się 27 kwietnia 2012.

</doc>
<doc id="2603091" url="https://pl.wikipedia.org/wiki?curid=2603091" title="Podesauł">
Podesauł

Podesauł, podasauł (ros. "подъесаул") – oficer w dawnych wojskach kozackich. 
Starszy stopniem od setnika (porucznika), młodszy od esauła (odpowiadającego dzisiejszemu majorowi). Odpowiednik sztabs-kapitana w rosyjskiej piechocie, sztabs-rotmistrza w kawalerii, lejtnanta w marynarce wojennej.

</doc>
<doc id="2603092" url="https://pl.wikipedia.org/wiki?curid=2603092" title="Lavaka Ata 'Ulukalala Topou VI">
Lavaka Ata 'Ulukalala Topou VI



</doc>
<doc id="2603093" url="https://pl.wikipedia.org/wiki?curid=2603093" title="Gregory Parkes">
Gregory Parkes

Gregory Lawrence Parkes (ur. 2 kwietnia 1964 w Mineola w stanie Nowy Jork) – amerykański duchowny katolicki, biskup diecezji Saint Petersburg od 2017.
Życiorys.
Prezbiterat.
Święcenia kapłańskie otrzymał 26 czerwca 1999 i został inkardynowany do diecezji Orlando. Pracował głównie jako duszpasterz parafialny, był też wikariuszem generalnym diecezji oraz kanclerzem ds. kanonicznych.
Episkopat.
20 marca 2012 papież Benedykt XVI mianował go biskupem diecezji Pensacola-Tallahassee. Sakry udzielił mu metropolita Thomas Wenski.
28 listopada 2016 został mianowany biskupem diecezji Saint Petersburg. Ingres odbył się 4 stycznia 2017.

</doc>
<doc id="2603095" url="https://pl.wikipedia.org/wiki?curid=2603095" title="Adam Wacław Cieszyński">
Adam Wacław Cieszyński



</doc>
<doc id="2603097" url="https://pl.wikipedia.org/wiki?curid=2603097" title="Starszyna">
Starszyna

Starszyna (ros. "войсковой старшина") – oficer w dawnych wojskach kozackich. Odpowiadał podpułkownikowi w pozostałych formacjach armii carskiej: kawalerii, piechoty i marynarki wojennej.

</doc>
<doc id="2603098" url="https://pl.wikipedia.org/wiki?curid=2603098" title="David Malloy">
David Malloy

David John Malloy (ur. 3 lutego 1956 w Milwaukee w stanie Wisconsin) – amerykański duchowny katolicki, biskup Rockford od 2012.
Życiorys.
Prezbiterat.
Święcenia kapłańskie otrzymał 1 lipca 1983 z rąk abpa Remberta Weaklanda OSB i został inkardynowany do archidiecezji Milwaukee. Studiował w Rzymie, gdzie uzyskał licencjat z teologii dogmatycznej na Papieskim Uniwersytecie Gregoriańskim (1982-1984). W 1986 rozpoczął przygotowanie do służby dyplomatycznej na Papieskiej Akademii Kościelnej. Uzupełniając studia uzyskał licencjat z prawa kanonicznego na "Angelicum" (1986-1988) oraz doktorat na "Gregorianum" (1988-1990).
W dyplomacji watykańskiej pracował w różnych placówkach: był sekretarzem nuncjatur w Pakistanie (1990-1994), Syrii (1995) oraz przy Przedstawicielstwie Stolicy Apostolskiej przy ONZ (1995-1998).
W 1998 rozpoczął pracę w Watykanie, gdzie został oficjałem Prefektury Domu Papieskiego.
W 2001 wrócił do ojczyzny, gdzie został wicesekretarzem generalnym (2001-2006), a następnie (2006-2011) sekretarzem generalnym Konferencji Episkopatu Stanów Zjednoczonych. Po zakończeniu kadencji powrócił do archidiecezji i objął probostwo w parafii św. Franciszka Salezego w Lake Geneva.
Episkopat.
20 marca 2012 papież Benedykt XVI mianował go biskupem diecezji Rockford. Sakry udzielił mu metropolita Chicago kardynał Francis George OMI.

</doc>
<doc id="2603103" url="https://pl.wikipedia.org/wiki?curid=2603103" title="Sontheim-Niederstotzingen">
Sontheim-Niederstotzingen



</doc>
<doc id="2603104" url="https://pl.wikipedia.org/wiki?curid=2603104" title="Diecezja Colorado Springs">
Diecezja Colorado Springs

Diecezja Colorado Springs (łac. "Dioecesis Coloratensium Fontium", ang. "Diocese of Colorado Springs") jest diecezją Kościoła rzymskokatolickiego w USA w środkowo-wschodniej części stanu Kolorado. Terytorialnie obejmuje hrabstwa: Chaffee, Cheyenne, Douglas, Elbert, El Paso, Kit Carson, Lake, Lincoln, Park i Teller.
Historia.
Diecezja została kanonicznie erygowana 10 listopada 1983 przez papieża Jana Pawła II. Wyodrębniono ją z archidiecezji Denver i diecezji Pueblo. Pierwszym ordynariuszem został dotychczasowy kapłan archidiecezji Denver Richard Hanifen.

</doc>
<doc id="2603106" url="https://pl.wikipedia.org/wiki?curid=2603106" title="Jakubovice">
Jakubovice

Jakubovice (niem. Jockelsdorf lub Jokelsdorf) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 202 mieszkańców.

</doc>
<doc id="2603109" url="https://pl.wikipedia.org/wiki?curid=2603109" title="Janoušov">
Janoušov

Janoušov (niem. Janauschendorf) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 51 mieszkańców.

</doc>
<doc id="2603110" url="https://pl.wikipedia.org/wiki?curid=2603110" title="Jedlí">
Jedlí

Jedlí (niem. Jedl) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 686 mieszkańców.

</doc>
<doc id="2603111" url="https://pl.wikipedia.org/wiki?curid=2603111" title="Antoni Wolniewicz">
Antoni Wolniewicz

Antoni Wolniewicz, pseud. „Marian”, „Znicz”, „Bałt”, „Mróz” (ur. 17 stycznia 1911, zm. 20 marca 1942) – przywódca Narodowej Organizacji Bojowej, prezes Młodzieży Wszechpolskiej na Uniwersytecie Poznańskim (1936-1937), członek Ruchu Młodych w Stronnictwie Narodowym w Poznaniu, oficer zwiadowczy 17 pułku artylerii (wrzesień 1939).
Od października 1939 organizował struktury Narodowej Organizacji Bojowej w Poznaniu, a później także w Wielkopolsce.
We wrześniu 1940 wyjechał do Warszawy celem pozyskania środków na dalszą działalność NOB. Spotkał się z członkami Zarządu Głównego Stronnictwa Narodowego. Został zdekonspirowany przez tajnego agenta Gestapo, volksdeutscha Zenona Ciemniejewskiego ("Aleks"), któremu udało się wejść w struktury Narodowej Organizacji Bojowej. Aresztowany przez Gestapo wraz z Bolesławem Koterasem 5 grudnia 1940 w Warszawie, w kawiarni "Marlena" (al. Jerozolimskie).
Podczas przesłuchań, które odbywały się w Poznaniu, próbował przekonać Niemców, że organizacja którą zarządzał miała charakter stricte polityczny, a nie militarny. 18 grudnia 1941 Trybunał Ludowy z Berlina (sesja wyjazdowa w Poznaniu) skazał Wolniewicza wraz z 8 innymi osobami na karę śmierci. Wyrok wykonano 20 marca 1942 w więzieniu Berlin-Plotzensee. Egzekucja Wolniewicza na gilotynie trwała 7 sekund.

</doc>
<doc id="2603112" url="https://pl.wikipedia.org/wiki?curid=2603112" title="Jestřebí (kraj ołomuniecki)">
Jestřebí (kraj ołomuniecki)

Jestřebí (niem. Groos Jestřeb) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 608 mieszkańców.
Dzieli się na dwie części:
Zobacz też:

</doc>
<doc id="2603113" url="https://pl.wikipedia.org/wiki?curid=2603113" title="Jestřebí">
Jestřebí

Gminy w Czechach

</doc>
<doc id="2603114" url="https://pl.wikipedia.org/wiki?curid=2603114" title="Biskupi Rockford">
Biskupi Rockford



</doc>
<doc id="2603115" url="https://pl.wikipedia.org/wiki?curid=2603115" title="Efua Dorkenoo">
Efua Dorkenoo

Efua Dorkenoo (ur. 6 października 1949 w Cape Coast, zm. 18 października 2014) – ghańska feministka działająca przeciwko okaleczaniu narządów płciowych kobiet.
Życiorys.
Efua Dorkenoo urodziła się jako jedno z jedenaściorga dzieci Johna i Marian Elliot-Yorke w Cape Coast w Ghanie. Dorastała na terenie szkoły dla chłopców Adisadel College, gdzie jej ojciec pracował jako pielęgniarz. Wykształcenie odebrała w szkole dla dziewcząt Wesley Girls' Senior High School. Następnie wyjechała do Londynu, gdzie pracowała jako pielęgniarka. W 1982 roku ukończyła studia w Londyńskiej Szkole Higieny i Medycyny Tropikalnej.
Pod wpływem doświadczeń z ofiarami obrzezania kobiet, na początku lat 80. XX wieku rozpoczęła działalność przeciwko okaleczeniu kobiecych narządów płciowych. W 1983 roku założyła Fundację na rzecz Zdrowia Kobiet, Badań i Rozwoju (ang. "Foundation for Women’s Health, Research and Development", FORWARD), która m.in. przyczyniła się do wprowadzenia zakazu obrzezania kobiet w Wielkiej Brytanii w 1985 roku. Organizacja działa na rzecz praw kobiet, m.in. walczy z okaleczeniem kobiecych narządów płciowych i zawieraniem małżeństw przez dziewczynki. Działa także na rzecz innych praw kobiet i dziewcząt, związanych z tymi kwestiami.
W latach 1995–2001 pełniła funkcję dyrektora departamentu ds. zdrowia kobiet Światowej Organizacji Zdrowia, koordynując programy na rzecz ochrony zdrowia kobiet i przeciw ich obrzezaniu na terenie Burkiny Faso, Ghany, Kamerunu, Kenii, Somalii i Sudanu. Za swoją działalność została odznaczona Orderem Imperium Brytyjskiego IV klasy (OBE). W 2013 roku została dyrektorem brytyjskiego programu rządowego "The Girl Generation: Together to End FGM" na rzecz zakończenia praktyk obrzezania kobiet w Afryce.

</doc>
<doc id="2603116" url="https://pl.wikipedia.org/wiki?curid=2603116" title="Jindřichov (powiat Šumperk)">
Jindřichov (powiat Šumperk)

Jindřichov – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 1324 mieszkańców.
Dzieli się na cztery części:
Zobacz też:

</doc>
<doc id="2603117" url="https://pl.wikipedia.org/wiki?curid=2603117" title="Elżbieta kurlandzka">
Elżbieta kurlandzka

Elżbieta kurlandzka (ur. po 1575, zm. 19 listopada 1601) – córka księcia księcia Kurlandii i Semigalii Gottharda Kettlera i Anny Meklemburskiej, córki księcia Meklemburgii Albrechta VII. 17 września 1595 roku wyszła za mąż za Adama Wacława, księcia cieszyńskiego. Ślub odbył się na cieszyńskim zamku.
Elżbieta urodziła trzech synów i dwie córki: Adama Gotarda (27 lipca 1596-25 maja 1597), Annę Sydonię (2 marca 1598-1619), Elżbietę Lukrecję (1 czerwca 1599-19 maja 1653), Chrystiana Adama (1600-12 marca 1602), Fryderyka Wilhelma (9 listopada 1601-19 sierpnia 1625). Powodem śmierci Elżbiety były powikłania po urodzeniu najmłodszego syna.

</doc>
<doc id="2603118" url="https://pl.wikipedia.org/wiki?curid=2603118" title="Kamenná (kraj ołomuniecki)">
Kamenná (kraj ołomuniecki)

Kamenná (niem. Steine) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 537 mieszkańców.
Zobacz też:

</doc>
<doc id="2603119" url="https://pl.wikipedia.org/wiki?curid=2603119" title="Zgromadzenie Reprezentantów (Mandat Palestyny)">
Zgromadzenie Reprezentantów (Mandat Palestyny)

Zgromadzenie Reprezentantów (hebr. אספת הנבחרים, "Asefat HaNivharim") – parlament społeczności żydowskiej w brytyjskim Mandacie Palestyny.
Historia.
Gdy w 1917 wojska brytyjskie podbiły Palestynę wypierając siły tureckie, na całym Bliskim Wschodzie zmieniła się sytuacja geopolityczna. Zmiany dotknęły także społeczność żydowską w Palestynie, która w coraz większym stopniu dzieliła się między frakcje ruchu syjonistycznego i różnorodne wpływy etniczne żydowskich imigrantów przyjeżdżających z różnych stron świata. Przywódcy żydowscy widzieli pilną potrzebę ustanowienia odpowiedniego organu, który mógłby reprezentować społeczność żydowską przed władzami brytyjskimi i zabiegać o spełnienie obietnic zawartych w deklaracji Balfoura. Z inicjatywy Bezalela Jaffe 17 listopada 1917 odbyło się pierwsze spotkanie żydowskich przywódców w Petach Tikwie. Zgodzono się na utworzenie zgromadzenia ustawodawczego, którego członkowie byliby wybierani na drodze powszechnych wyborów. Tymczasem zdecydowano się na wybór tymczasowego komitetu reprezentantów – Tymczasowy Komitet Żydów w Izraelu (hebr. הועד הזמני ליהודי ארץ ישראל). Liczne kontrowersje uniemożliwiły mu jednak regularne działanie. Z tego powodu zwołano konwencję, która odbyła się w Jerozolimie. Podczas niej postanowiono, że wybory będą bezpośrednie i tajne, nie dopuszczono przy tym na żądanie ortodoksów do wyborów kobiet. W lipcu 1918 w Jafie odbyła się druga konwencja. Głównym tematem dyskusji były kontrowersje na temat udziału kobiet w wyborach i podziału miejsc między religijne społeczności Aszkenazyjczyków i Sefardyjczyków. Trzecia konwencja odbyła się 18 grudnia 1918. Zaproszono na nią przedstawicieli wszystkich żydowskich osad, społeczności, wspólnot i partii politycznych. Po raz pierwszy wzięli w niej udział Dawid Ben Gurion i Jicchak Ben Cewi. Zdecydowano wówczas, że w wyborach będą uczestniczyć uprawnione kobiety i mężczyźni w wieku powyżej 21 lat, przy czym prawa wyborczego były pozbawione kobiety ze społeczności ortodoksyjnych. W toku kolejnych rozmów stworzono szczegółowy plan utworzenia żydowskich instytucji edukacyjnych, służby zdrowia i pomocy społecznej w Palestynie. Zdecydowano również o ustanowieniu tymczasowej komisji planującej demokratyczne wybory do pierwszego Zgromadzenia Konstytucyjnego Reprezentantów. Podjęto także decyzję, że Chaim Weizman i Nahum Sokołow będą reprezentować palestyńskich Żydów na konferencji pokojowej w Paryżu.
Przez kolejne dwa lata tymczasowa komisja działała na rzecz zorganizowania wyborów, których termin kilkakrotnie wyznaczano, jednak za każdym razem był on odkładany. Przewodniczącym komisji był dr Jakub Thon. Chaim Weizmann bardzo niepokoił się dużymi wewnętrznymi podziałami pomiędzy Żydami, ponieważ osłabiało to pozycję negocjacyjną reprezentantów. Ostatecznie ustalono datę wyborów na 19 kwietnia 1920.
Zgromadzenie Reprezentantów było czterokrotnie wybierane, za każdym razem z inną liczbą reprezentantów. Dzielili się oni zasadniczo na cztery główne ugrupowania: partie robotnicze, partie religijne, grupy etniczne oraz grupy zawodowe. Z różnych powodów odbyła się niewielka liczba obrad zgromadzenia. Zgromadzenie z założenia pełniło funkcję ciała ustawodawczego, jednak wszystkie podjęte decyzje musiały być zaakceptowane przez brytyjskiego wysokiego komisarza Palestyny. W praktyce nie miało ono żadnego wpływu na żadne sprawy Palestyny. O wiele większy wpływ miała Agencja Żydowska i centrala związkowa Histadrut. Wybór Zgromadzenia Reprezentantów był wykorzystywany jedynie do podniesienia wpływów poszczególnych polityków ruchu syjonistycznego. Pomimo to, wybory i działalność Zgromadzenia przyczyniły się jednak do zdobycia pierwszego doświadczenia i nauki pluralizmu w polityce. Funkcjonowało ono do 13 lutego 1949. Dzień później odbyło się pierwsze posiedzenie I Knesetu (1949–1951), do którego wybory parlamentarne odbyły się 25 stycznia 1949.
I Zgromadzenie Reprezentantów.
Wybory do I Zgromadzenie Reprezentantów odbyły się 19 kwietnia 1920 – w Jerozolimie wybory odbyły się nieco później. W wyborach mogli wziąć udział wszyscy Żydzi mieszkający w Palestynie, przy czym kobiety ze społeczności ortodoksyjnych nie mogły głosować. Głosujący wybierali jednego reprezentanta na każdych 80 głosujących. Wybierano oddzielnych reprezentantów społeczności aszkenazyjskiej i sefardyjskiej, dlatego u ortodoksów aszkenazyjskich wybierano jednego reprezentanta na każdych 40 głosujących – wynikało to z faktu, że kobiety nie mogły tam głosować. W sumie w wyborach wzięło udział 22200 wyborców, którzy z 20 list wyborczych wybrali 314 reprezentantów.
Wybory do I Zgromadzenia spotkały się ze sprzeciwem Brytyjczyków. Skład Zgromadzenia został zatwierdzony przez wysokiego komisarza Palestyny sir Herberta Samuela dopiero w październiku 1920, czyli sześć miesięcy po wyborach. Podczas pierwszego posiedzenia odczytano listy od przywódców Światowej Organizacji Syjonistycznej i burmistrza Jerozolimy Raghib al-Nashashibi. Na przewodniczącego zgromadzenia wybrano Dawida Jelina. Podczas tego posiedzenia wybrano członków komisji roboczych oraz utworzono pierwszą Radę Narodową, która była organem wykonawczym Zgromadzenia Reprezentantów.
Pierwsze zgromadzenie zebrało się tylko trzy razy. Na drugim zgromadzeniu plenarnym w 1922 dyskutowano nad treścią „konstytucji wspólnoty”, przedstawionej przez Radę Narodową. Trzecia i ostatnia sesja odbyła się w 1925, w celu omówienia zasad przeprowadzenia wyborów. W drugim i trzecim zgromadzeniu nie uczestniczyli reprezentanci społeczności ultra-ortodoksyjnych i sefardyjskich, którzy w ten sposób zaprotestowali przeciwko przedłużającej się dyskusji nad prawami wyborczymi kobiet.
II Zgromadzenie Reprezentantów.
Wybory do II Zgromadzenie Reprezentantów odbyły się 6 grudnia 1925. Wzięło w nich udział 36437 wyborców, którzy z 26 list wyborczych wybrali 221 reprezentantów. Przewodniczącym został Pinhas Rutenberg.
W tym okresie zrealizowano wiele projektów infrastrukturalnych, które w dużym stopniu wpływy na poprawę sytuacji gospodarczej społeczności żydowskiej. Berl Katznelson doprowadził do utworzenia „skarbu społeczności”. Zgromadzenie zebrało się trzy razy. Dwa razy krótko po wyborach, a trzeci raz latem 1929.
III Zgromadzenie Reprezentantów.
Wybory do III Zgromadzenie Reprezentantów miały odbyć się w 1930, jednak arabskie niepokoje spowodowały, że zostały opóźnione i odbyły się 5 stycznia 1931. Wzięło w nich udział 50436 wyborców, którzy z 12 list wyborczych wybrali 71 reprezentantów. Przewodniczącym został Pinhas Rutenberg.
Okres kadencji trzeciego zgromadzenia przypadł na trudne czasy w historii Palestyny. Podczas pierwszego posiedzenia, reprezentanci złożyli pisemny protest przeciwko brytyjskiej Białej Księdze z 1930 ograniczającej liczebność żydowskich imigrantów. Następne lata przyniosły liczne problemy z zakresu bezpieczeństwa, których kulminacją było arabskie powstanie w Palestynie. Poza tymi kwestiami, rozszerzono zakres działalności Rady Narodowej, powołując do życia dziewięć oddziałów, które później stały się podstawą administracji izraelskiej.
IV Zgromadzenie Reprezentantów.
Wybory do IV Zgromadzenie Reprezentantów miały odbyć się w 1936, jednak arabskie powstanie wymusiło ich odłożenie. Następnie wybuch II wojny światowej spowodował, że brytyjskie władze mandatowe nie wyraziły zgody na organizację wyborów. Odbyły się one dopiero 1 sierpnia 1944. Wzięło w nich udział 202448 wyborców, którzy z 18 list wyborczych wybrali 171 reprezentantów. Przewodniczącym został Jicchak Ben Cewi.

</doc>
<doc id="2603121" url="https://pl.wikipedia.org/wiki?curid=2603121" title="Kamenná">
Kamenná

Gminy w Czechach:

</doc>
<doc id="2603122" url="https://pl.wikipedia.org/wiki?curid=2603122" title="Wirus ze Schmallenbergu">
Wirus ze Schmallenbergu

Wirus ze Schmallenbergu (SBV) – czynnik etiologiczny powodujący chorobę zwierzęcą notowaną u przeżuwaczy. Początkowo choroba została wykryta w Belgii, Niemczech, Holandii, Francji i Wielkiej Brytanii. Występuje również w Polsce, Luksemburgu, Szwajcarii, Hiszpanii i we Włoszech.
Nazwa choroby pochodzi od miejscowości Schmallenberg, w pobliżu której po raz pierwszy wykryto tego wirusa. 
Systematyka.
Rodzina: Bunyaviridae 
Wirus ten znajduje się w grupie serologicznej Simbu, w której znajdują się również wirusy Aino, Akabane i Shamonda.
Chorobotwórczość.
Uważa się, że w wielu rejonach świata może występować endemicznie.
Wektory.
Należy do chorób, które są przenoszone przez muszki, komary i kleszcze. 
Objawy chorobowe.
Infekcja rozpoczyna się z krótką, łagodną lub umiarkowaną, chorobą, objawiającą się spadkiem produkcji mleka, gorączką i biegunką oraz pogorszeniem kondycji u dorosłych krów oraz poronieniami i wadami rozwojowymi u noworodków bydła, owiec i kóz. U owiec dorosłych objawy rzadko są obserwowane.
Diagnostyka.
Diagnostykę wykonuje się w oparciu o występujące objawy kliniczne. 
Do badań laboratoryjnych wysyła się, a materiał taki bada się metodami molekularnymi (RT-PCR) oraz badaniami serologicznymi (test ELISA, odczyn seroneutralizacji i immunofluorescencji pośredniej).
Leczenie.
Obecnie brak jest metod swoistego leczenia.
Zapobieganie.
Ważnym aspektem zapobiegania wystąpienia choroby jest stosowanie środków owadobójczych.
Wirus jest wrażliwy na powszechnie stosowane przeciwwirusowe środki odkażające.
Od 2015 roku została dopuszczona szczepionka Zulvac SBV na terenie całej Unii Europejskiej.
Zwalczanie.
Europejskie Centrum ds. Zapobiegania i Kontroli Chorób określiło prawdopodobieństwo zagrożenia dla zdrowia publicznego jako niskie. Wirus nie znajduje się na liście chorób OIE oraz nie podlega zgłaszaniu wystąpienia do Inspekcji Weterynaryjnej na terenie Unii Europejskiej.
Zobacz też.
Choroba niebieskiego języka

</doc>
<doc id="2603123" url="https://pl.wikipedia.org/wiki?curid=2603123" title="Klopina">
Klopina

Klopina (niem. Kloppe) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 632 mieszkańców.
Dzieli się na dwie części:

</doc>
<doc id="2603124" url="https://pl.wikipedia.org/wiki?curid=2603124" title="Katarzyna Rymarczyk">
Katarzyna Rymarczyk

Katarzyna Rymarczyk (ur. w Ogrodzisku) – polska śpiewaczka operowa (sopran), primadonna bydgoskiej Opery w latach 80. XX w., profesor tytularny Akademii Muzycznej w Bydgoszczy.
Życiorys.
Urodziła się w Ogrodzisku w powiecie zduńskowolskim. Uczyła się w śpiewu w Średniej Szkole Muzycznej, a potem w Łódzkiej Akademii Muzycznej pod kierunkiem Olgi Olginy. 1 kwietnia 1966 r. została przyjęta do zespołu chóru Opery Łódzkiej, w którym śpiewała do 1970 r. W latach 1970–1974 była solistką Teatru Muzycznego w Łodzi, gdzie zdobywała doświadczenie sceniczne w operetce.
Po uzyskaniu dyplomu uczelni muzycznej w 1974 r. została zaangażowana do Opery bydgoskiej. Jej pierwsze kroki na tej scenie, to rola Hanny w operetce "„Wesoła wdówka”" F. Lehara, a debiut sceniczny w operze to partia Leili w "„Poławiaczach pereł”" G. Bizeta (15 października 1974). Kolejnymi sukcesami były role: Marzenki w "„Sprzedanej narzeczonej”" B. Smetany, Senty w "„Holendrze tułaczu”" R. Wagnera (1977) i Musetty w "„Cyganerii”" G. Pucciniego. Wystąpiła także w roli Jarosławny w "„Kniaziu Igorze”" A. Borodina (1975), Marty w "„Nizinach”" E. d'Alberta. Kiedy dyrektor bydgoskiej opery Stanisław Renz zaczął obsadzać artystkę w musicalach, rozluźniła kontakty z Bydgoszczą, angażując się ponownie w latach 1980–1981 do Teatru Wielkiego w Łodzi, gdzie śpiewała m.in. Micaelę w "„Carmen”" G. Bizeta i Agatę w "„Wolnym strzelcu”" K.M. Webera. Następnie podpisała dwuletni kontrakt z operą w Magdeburgu, gdzie śpiewała m.in. Mimi w "„Cyganerii”" G. Pucciniego oraz Santuzzę w "„Rycerskości wieśniaczej”" P. Mascagniego.
W 1981 r., powróciwszy do kraju, została zaangażowana ponownie do bydgoskiej Opery jako solistka. Pracowała tutaj nieprzerwanie do 1991 r. Jednocześnie z pracą w operze otrzymała wraz z mężem propozycję od ówczesnego rektora Akademii Muzycznej w Bydgoszczy prof. Romana Sucheckiego podjęcia pracy pedagogicznej na Wydziale Wokalno-Aktorskim tej uczelni oraz otrzymania mieszkania. Skorzystała z tej oferty, zamieszkała w Bydgoszczy, udzielając się na różnych płaszczyznach pedagogicznej działalności, artystycznej i społecznej.
Bogata kariera śpiewaczki, primadonny bydgoskiej opery w latach 80., wykreowana została autentycznymi sukcesami artystycznymi w czołowych rolach operowych, takich jak: Tosca, Aida, Desdemona, a także Amelia z "„Balu maskowego”", Halka, Madame Butterfly. Poza walorami wyjątkowej urody głosu, cechowała ją w interpretacji każdej roli prawda psychologiczna postaci. Przez wiele lat była ulubienicą melomanów bydgoskich i recenzentów, nagradzana w plebiscytach publiczności („Złota Maska”, 1991), w radiowym plebiscycie Radia Pik (1983) i miesięcznika „Fakty”, a także czytelników „Bydgoskiego Informatora Kulturalnego”. Występowała w ogólnopolskich audycjach telewizyjnych „"Wokół wielkiej sceny"”, nagrała kilka płyt CD, m.in. z pieśniami polskich kompozytorów, ariami Stanisława Moniuszki oraz dla firmy włoskiej „Ave Maria” w muzyce i „Requiem” D. Cimarosy.
Poza koncertami i spektaklami w kraju, występowała z Operą Bałtycką i Łódzką w Niemczech i Danii. W 1989 r. odniosła sukces z bydgoskim teatrem operowym w roli Desdemony we Włoszech. Koncertowała również na estradach filharmonii w repertuarze pieśniarskim i kantatowo-oratoryjnym, goszcząc m.in. we Francji, na Węgrzech, Litwie, Austrii, ZSRR oraz w kraju.
Katarzyna Rymarczyk prowadziła także działalność pedagogiczną. Została profesorem tytularnym w bydgoskiej Akademii Muzycznej. W latach 1987–1993 była dziekanem Wydziału Wokalno-Aktorskiego. Jej studentki i absolwentki odnosiły sukcesy na scenach krajowych i zagranicznych, będąc laureatkami konkursów wokalnych (m.in. Agnieszka Adamczak-Hutek). Prowadziła także zajęcia wokalne na kursach dla stażystów w Paryżu oraz bywała jurorem na konkursach wokalnych w Polsce. Wykładała także w klasie śpiewu w Akademiach Muzycznych Łodzi i Poznania.
Przez wiele lat była wiceprezesem, a potem prezesem Towarzystwa Muzycznego w Bydgoszczy im. I.J. Paderewskiego (do 2001). Zainicjowała m.in. Konkurs Wokalny im. I.J. Paderewskiego (1999).
Życie prywatne.
Wyszła za mąż za Mieczysława Rymarczyka (1928–1993) – chórmistrza, dyrygenta, od 1991 r. profesora Akademii Muzycznej w Bydgoszczy.

</doc>
<doc id="2603125" url="https://pl.wikipedia.org/wiki?curid=2603125" title="Kolšov">
Kolšov

Kolšov (niem. Kolleschau) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 773 mieszkańców.

</doc>
<doc id="2603126" url="https://pl.wikipedia.org/wiki?curid=2603126" title="Thomas Dowd">
Thomas Dowd

Thomas Dowd (ur. 11 września 1970 w Lachine) – kanadyjski duchowny katolicki, biskup pomocniczy Montrealu w latach 2011–2020, biskup diecezjalny Sault Sainte Marie od 2020.
Życiorys.
Prezbiterat.
Święcenia kapłańskie przyjął 7 grudnia 2001 i został inkardynowany do archidiecezji montrealskiej. Przez kilka lat wspomagał duszpasterstwo parafialne, jednocześnie pełniąc funkcje m.in. kapelana szpitalnego i członka wielu kurialnych wydziałów. Od 2008 pracował jako kierownik wydziału ds. formacyjnych.
Episkopat.
11 lipca 2011 został mianowany biskupem pomocniczym archidiecezji Montréal oraz biskupem tytularnym "Treba". Sakry biskupiej udzielił mu 10 września 2011 kard. Jean-Claude Turcotte. 22 października 2020 papież Franciszek przeniósł go na urząd biskupa diecezjalnego Sault Sainte Marie. Ingres do katedry odbył 17 grudnia 2020.

</doc>
<doc id="2603127" url="https://pl.wikipedia.org/wiki?curid=2603127" title="IRB Junior World Championship 2012">
IRB Junior World Championship 2012



</doc>
<doc id="2603128" url="https://pl.wikipedia.org/wiki?curid=2603128" title="Kopřivná">
Kopřivná

Kopřivná () – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 276 mieszkańców.
Dzieli się na dwie części:

</doc>
<doc id="2603130" url="https://pl.wikipedia.org/wiki?curid=2603130" title="Kosov">
Kosov

Kosov (niem. Kosse) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 319 mieszkańców.

</doc>
<doc id="2603131" url="https://pl.wikipedia.org/wiki?curid=2603131" title="Santo Rocco Gangemi">
Santo Rocco Gangemi



</doc>
<doc id="2603132" url="https://pl.wikipedia.org/wiki?curid=2603132" title="Krchleby (kraj ołomuniecki)">
Krchleby (kraj ołomuniecki)

Krchleby (niem. Chirles) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 190 mieszkańców.
Zobacz też:

</doc>
<doc id="2603134" url="https://pl.wikipedia.org/wiki?curid=2603134" title="Krchleby">
Krchleby

Gminy w Czechach:

</doc>
<doc id="2603135" url="https://pl.wikipedia.org/wiki?curid=2603135" title="Skandal (serial telewizyjny)">
Skandal (serial telewizyjny)

Skandal (ang. "Scandal", od 2012) – amerykański serial dramatyczny stworzony przez Shondę Rhimes. Wyprodukowany przez ABC Studios. Premiera serialu odbyła się 5 kwietnia 2012 roku na kanale ABC. 
10 maja 2013 ABC przedłużyło serial o trzeci sezon. 11 maja 2017 roku stacja ABC ogłosiła, że siódmy sezon jest finałowym. Na początku stycznia 2018 roku poinformowano, że wyprodukowany zostanie "crossover" seriali "Skandal" i "Sposób na morderstwo".
W Polsce produkcję nadawały bądź nadają: FOX Life, FOX I TVP2.
Opis fabuły.
Olivia Pope (Kerry Washington) całe swoje dotychczasowe życie poświęciła na ochronę tajemnic Białego Domu oraz Stanów Zjednoczonych. Doradczyni Prezydenta USA do spraw mediów, postanawia porzucić posadę i otworzyć własną firmę specjalizującą się w zarządzaniu kryzysowym. Ma nadzieję rozpocząć nowy rozdział swojego życia, ale szybko dowiaduje się, że nie może swojej przeszłości pozostawić za sobą.
W jej zespole znajdują się ponadto; kobieciarz Stephen Finch (Henry Ian Cusick), prawnik Harrison Wright (Columbus Short), oficer śledczy Abby Whelan (Darby Stanchfield), haker Huck (Guillermo Díaz) oraz młoda prawniczka Quinn Perkins (Katie Lowes).

</doc>
<doc id="2603136" url="https://pl.wikipedia.org/wiki?curid=2603136" title="Solar Max">
Solar Max



</doc>
<doc id="2603137" url="https://pl.wikipedia.org/wiki?curid=2603137" title="Lesnice">
Lesnice

Lesnice (niem. Lesnitz) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 634 mieszkańców.

</doc>
<doc id="2603138" url="https://pl.wikipedia.org/wiki?curid=2603138" title="Florian Scheiber">
Florian Scheiber

Florian Scheiber (ur. 17 maja 1987 w Innsbrucku) – austriacki narciarz alpejski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Florian Scheiber zaprezentował się 17 grudnia 2002 roku podczas zawodów FIS Race w austriackim Schruns. Został wtedy zdyskwalifikowany po pierwszym przejeździe w slalomie. W 2004 roku wystartował na mistrzostwach świata juniorów w Mariborze, gdzie jego najlepszym wynikiem było 26. miejsce w gigancie. Największe sukcesy w tej kategorii wiekowej osiągnął jednak podczas mistrzostw świata juniorów w Bardonecchia w 2005 roku, gdzie wywalczył srebrny medal w gigancie oraz brązowy w kombinacji. Był także dziewiąty w zjeździe na mistrzostwach świata juniorów w Québecu w 2006 roku.
W Pucharze Świata zadebiutował 21 lutego 2009 roku w Sestriere, gdzie nie ukończył rywalizacji w gigancie. Pierwsze pucharowe punkty zdobył nieco ponad dziewięć miesięcy później, 29 listopada 2009 roku w kanadyjskim Lake Louise, zajmując 28. pozycję w supergigancie. W klasyfikacji generalnej sezonu 2009/2010 zajął ostatecznie 147. miejsce. Scheiber startuje także w zawodach Pucharu Europy, gdzie osiągnął większe sukcesy. Był najlepszy w klasyfikacji generalnej sezonów 2008/2009 i 2011/2012, a w sezonie 2007/2008 był trzeci. Ponadto w sezonie 2011/2012 był pierwszy także w klasyfikacji supergiganta.
Osiągnięcia.
Puchar Świata.
Miejsca na podium w zawodach.
Jak dotąd Scheiber nie stał na podium zawodów Pucharu Świata.

</doc>
<doc id="2603140" url="https://pl.wikipedia.org/wiki?curid=2603140" title="Leština (kraj ołomuniecki)">
Leština (kraj ołomuniecki)

Leština (niem. Lesche) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 1281 mieszkańców.
Zobacz też:

</doc>
<doc id="2603141" url="https://pl.wikipedia.org/wiki?curid=2603141" title="Leština">
Leština

Gminy w Czechach:

</doc>
<doc id="2603144" url="https://pl.wikipedia.org/wiki?curid=2603144" title="Francisco Rizi">
Francisco Rizi

Francisco Rizi (ur. w 1614 w Madrycie, zm. w 1685 w Escorialu) – hiszpański malarz okresu baroku.
Był synem Antonia Ricciego, włoskiego artysty działającego w Hiszpanii. Urodził się i wychował w Madrycie. Był uczniem Vicente Carducha. Za panowania Filipa IV otrzymał tytuł malarza królewskiego. Malował obrazy religijne (m.in. dla klasztoru Paciencia de Cristo w Madrycie) oraz portrety. Pracował w teatrze w Pałacu Buen Retiro, gdzie odpowiadał za maszynerię techniczną i projektował dekoracje. Duże walory dokumentacyjne ma jego wielkoformatowe płótno o niezwykłej dynamice kompozycyjnej – "Auto-da-fé na Placu Mayor w Madrycie" (1683).
Malarzem był również jego brat Fray Juan Andrés Rizi (1600–1681), benedyktyn, autor "Traktatu o mądrym malarstwie". 

</doc>
<doc id="2603145" url="https://pl.wikipedia.org/wiki?curid=2603145" title="Libina">
Libina

Libina (niem. Mährisch Liebau) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 3493 mieszkańców.
Dzieli się na trzy części:

</doc>
<doc id="2603146" url="https://pl.wikipedia.org/wiki?curid=2603146" title="Jean Marc Doussain">
Jean Marc Doussain



</doc>
<doc id="2603148" url="https://pl.wikipedia.org/wiki?curid=2603148" title="Antoni Janiszewski">
Antoni Janiszewski

Antoni Janiszewski herbu Strzemię (ur. 13 czerwca 1728, zm. 1786/) – kaznodzieja archikatedry lwowskiej, wykładowca etyki, jezuita, po zniesieniu zakonu był kanonikiem lwowskim i kijowskim.
Do zakonu wstąpił w 1749 roku, profesję czterech ślubów złożył w 1763 roku. W czasie konfederacji barskiej wygłosił antykrólewskie kazanie, za co został przez Rosjan wywieziony ze Lwowa.

</doc>
<doc id="2603150" url="https://pl.wikipedia.org/wiki?curid=2603150" title="Líšnice (kraj ołomuniecki)">
Líšnice (kraj ołomuniecki)

Líšnice (niem. Lexen) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 329 mieszkańców.
Dzieli się na dwie części:
Zobacz też:

</doc>
<doc id="2603154" url="https://pl.wikipedia.org/wiki?curid=2603154" title="Cerkiew prawosławna Świętych Kosmy i Damiana w Bartnem">
Cerkiew prawosławna Świętych Kosmy i Damiana w Bartnem

Cerkiew pod wezwaniem Świętych Kosmy i Damiana – prawosławna cerkiew parafialna w Bartnem. Należy do dekanatu Gorlice diecezji przemysko-gorlickiej Polskiego Autokefalicznego Kościoła Prawosławnego. Świątynia znajduje się na małopolskim Szlaku Architektury Drewnianej. 
Historia, opis.
Cerkiew wzniesiono w 1928 (konsekrowano 14 listopada, w uroczystość Świętych Kosmy i Damiana) w stylu wschodniołemkowskim. Po wysiedleniach ludności łemkowskiej w ramach akcji „Wisła” (1947) świątynia została zamknięta; w budynku urządzono owczarnię. Przywrócenie cerkwi do funkcji liturgicznych nastąpiło w 1958 r., w związku z powrotem części wysiedleńców i reaktywacją parafii prawosławnej w Bartnem. W latach 1968–1969 obiekt został gruntownie wyremontowany. 
Jest to budowla drewniana, orientowana, trójdzielna z jedną szeroką nawą, o konstrukcji zrębowej, na wystającej ponad powierzchnię ziemi kamienno-ceglanej podmurówce. Ściany oszalowane poziomo deskami pomalowanymi w kolorze żółto-brązowym. Okna w nawie, babińcu i prezbiterium prostokątne. Dach dwuspadowy, kryty blachą z tyłu nad trójbocznym prezbiterium; trójpołaciowy z baniami nad nawą, prezbiterium i babińcem.
Pierwszy ikonostas został przywieziony w latach 30. z rozebranej cerkwi na Chełmszczyźnie, lecz w trakcie wysiedleń w 1947 został wywieziony, a pozostały jedynie po nim carskie wrota. Obecny ikonostas skomponowany jest ze współczesnych ikon. Wewnątrz cerkwi, na parapecie chóru muzycznego znajduje się 12 owalnych ikon (przedstawiających proroków), zachowanych z nieistniejącej świątyni z pobliskiej Świerzowej Ruskiej, rozebranej po 1947. W cerkwi znajduje się, druga już, kopia ikony Matki Bożej Poczajowskiej (pierwszą zabrali ze sobą mieszkańcy Bartnego wysiedlani w 1947). W babińcu umieszczono ikonę św. Michała Archanioła. Żyrandol cerkiewny („pająk”) pochodzi z miejscowej świątyni greckokatolickiej.
Teren przycerkiewny ogrodzono drucianą siatką. Wokół cerkwi rosły drzewa, które wycięto w 1995. W pobliżu świątyni stoi kamienny krzyż z napisem (nawiązującym do schizmy tylawskiej): „"Na cześć i chwałę Pana Boga wykonali członkowie prawosławnej cerkwi w Bartnem nawróciwszy się z Unii – 17 marca 1928 roku"”.
14 listopada 2016 w cerkwi – po raz pierwszy w jej historii – miały miejsce święcenia kapłańskie.
W 2017 na przycerkiewnym terenie oddano do użytku wolnostojącą dzwonnicę, na której zawieszono cztery dzwony. Obiekt poświęcił 14 listopada arcybiskup przemyski i gorlicki Paisjusz.
Uroczystość patronalna obchodzona jest 14 listopada (według starego stylu 1 listopada).
Cerkiew została wpisana do rejestru zabytków 3 marca 2006 pod nr A-44.

</doc>
<doc id="2603155" url="https://pl.wikipedia.org/wiki?curid=2603155" title="Líšnice">
Líšnice

Gminy w Czechach:
Zobacz też:

</doc>
<doc id="2603156" url="https://pl.wikipedia.org/wiki?curid=2603156" title="Adolfo Ríos">
Adolfo Ríos

José Adolfo Ríos García (ur. 11 grudnia 1966 w Uruapan) – meksykański piłkarz występujący na pozycji bramkarza.
Kariera klubowa.
Ríos jest wychowankiem stołecznego zespołu Pumas UNAM, w którego barwach zadebiutował w meksykańskiej Primera División – 4 maja 1985 w przegranym 0:3 spotkaniu z Leónem. Już po dwóch latach został podstawowym bramkarzem zespołu i w sezonie 1987/1988 doszedł z nim do finału ligi meksykańskiej – w decydującym dwumeczu z Américą prezentował jednak słabą formę i z powodu jego błędów ekipa Pumas wywalczyła jedynie tytuł wicemistrzowski. W 1989 roku doszedł z Pumas do finału Copa Interamericana i zwyciężył w rozgrywkach Pucharu Mistrzów CONCACAF. Ogółem w zespole Pumas spędził ponad pięć lat, występując w 162 ligowych meczach.
Latem 1990 Ríos przeszedł do klubu Tiburones Rojos de Veracruz, z którym był związany aż przez siedem sezonów. Tutaj szybko został czołowym golkiperem ligi meksykańskiej, odnosząc wiele sukcesów indywidualnych, jednak największym osiągnięciem z Veracruz było dotarcie do finału krajowego pucharu – Copa México – w sezonie 1994/1995. W latach 1996–1999 był aż sześć razy z rzędu wybierany przez Meksykański Związek Piłki Nożnej najlepszym bramkarzem w lidze i został zdystansowany dopiero w 2000 roku przez Oswaldo Sáncheza.
W lipcu 1997 Ríos został zawodnikiem stołecznego Club Necaxa i już w następnym sezonie, Verano 1998, wywalczył z tą ekipą tytuł wicemistrza Meksyku. Pół roku później, podczas Invierno 1998, osiągnął z Necaxą mistrzostwo kraju, zostając bohaterem drugiego meczu finałowego z Chivas, kiedy to obronił rzut karny wykonywany przez Alberto Coyote. Po dwóch latach spędzonych w Necaxie podpisał umowę z rywalem tego zespołu zza miedzy, Club América. W tej drużynie spędził najlepsze lata kariery piłkarskiej – w sezonie Verano 2002 zdobył swoje drugie i ostatnie mistrzostwo kraju i popisywał się świetnymi interwencjami w kilku edycjach Copa Libertadores. W 2000 i 2002 roku doszedł aż do półfinału tego turnieju. W 2003 roku nowy trener Amériki, Leo Beenhakker, nie widział dla niego miejsca w składzie, jednak wobec słabej formy konkurentów przywrócił Ríosa wyjściowej jedenastki. Karierę piłkarską zakończył w wieku 38 lat i jest jednym z sześciu piłkarzy, którzy przekroczyli barierę 600 występów w lidze meksykańskiej. W późniejszym czasie pracował jako komentator sportowy, a w sierpniu 2012 został prezesem klubu Querétaro FC.
Kariera reprezentacyjna.
W seniorskiej reprezentacji Meksyku Ríos zadebiutował 26 kwietnia 1988 w wygranym 4:1 meczu towarzyskim z Salwadorem. Podstawowym graczem kadry narodowej był tylko w 1997 roku, za kadencji selekcjonera Manuela Lapuente. Wtedy także, na rozgrywanym w Bolwii turnieju Copa América, był pierwszym golkiperem meksykańskiej ekipy, występując w pięciu meczach i zajmując ze swoją drużyną trzecie miejsce. Został wybrany na najlepszego bramkarza tamtej edycji Copa América, a w ćwierćfinałowym spotkaniu z Ekwadorem został bohaterem serii rzutów karnych. Także dwa lata później, w 1999 roku, Ríos znalazł się w składzie na Copa América, gdzie jednak pozostawał rezerwowym i ponownie zajął trzecie miejsce. Ogółem w reprezentacji wystąpił 33 razy, mając za konkurentów do gry w składzie golkiperów takich jak Jorge Campos, Óscar Pérez czy Oswaldo Sánchez.

</doc>
<doc id="2603157" url="https://pl.wikipedia.org/wiki?curid=2603157" title="José Adolfo Ríos">
José Adolfo Ríos



</doc>
<doc id="2603158" url="https://pl.wikipedia.org/wiki?curid=2603158" title="Loučná nad Desnou">
Loučná nad Desnou

Loučná nad Desnou (do 1948 "Vízmberk", niem. "Wiesenberg") – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2017 liczyła 1650 mieszkańców.
Leży w dolinie rzeki Desná, pod przełęczą Červenohorské sedlo. W miejscowości tej urodził się m.in. pianista Alfred Brendel.
Części miejscowości.
Miejscowość Loučná nad Desnou dzieli się na sześć części:
Turystyka.
W miejscowości Loučná nad Desnou są hotele: „Dlouhé Stráně”, „Pod Jedlovým vrchem” i „Pod Sedlem” oraz pensjonaty: „Agatha”, „Andrea”, „Biograf”, „Chalupa Loučná”, „Chata Mája”, „Gól”, „Kareš”, „Oaza”, „Vojtěška” i „Zálesí”.
Z miejscowości prowadzą cztery szlaki turystyczne na trasach:
Przez Loučną nad Desnou prowadzą również dwa szlaki rowerowe na trasach:
Na zboczach pobliskich gór znajdują się następujące trasy narciarstwa zjazdowego:

</doc>
<doc id="2603159" url="https://pl.wikipedia.org/wiki?curid=2603159" title="Mercy Oduyoye">
Mercy Oduyoye

Mercy Oduyoye (ur. 1934) – ghańska teolożka metodystyczna i feministka. Obecnie sprawuje funkcję dyrektorki Instytutu Afrykańskich Kobiet oraz Religii i Kultury w Seminarium Teologicznym Świętej Trójcy w Ghanie.
Życiorys.
Oduyoye uzyskała dyplom magisterski w 1969 na Uniwersytecie w Cambridge. W latach 1967-1979 była sekretarką ds. edukacji młodzieży w Światowej Radzie Kościołów, następnie pełniła funkcję zastępczyni osoby przewodniczącej tej instytucji. Wykładała na Uniwersytecie Harvarda, w Union Theological Seminary oraz na Uniwersytecie w Ibadanie. Była również przewodniczącą Światowej Federacji Studentów Chrześcijańskich.
Napisała cztery książki i ponad osiemdziesiąt artykułów z zakresu teologii chrześcijańskiej z perspektywy feministycznej i afrykańskiej. Koncentruje się na kwestii wpływu, jaki afrykańska religia i kultura wywierają na doświadczenia Afrykanek. W szczególności Oduyoye odnosi się do problemu dyskryminacji ekonomicznej afrykańskich kobiet.
Oduyoye została nagrodzona honorowym stopniem naukowym przez Uniwersytet Przylądka Zachodniego (2002) oraz Uniwersytet Yale (2008).

</doc>
<doc id="2603161" url="https://pl.wikipedia.org/wiki?curid=2603161" title="Pierwsze wysiedlenie ludności polskiej z Kresów Wschodnich 1944-1946">
Pierwsze wysiedlenie ludności polskiej z Kresów Wschodnich 1944-1946



</doc>
<doc id="2603163" url="https://pl.wikipedia.org/wiki?curid=2603163" title="Drugie wysiedlenie ludności polskiej z Kresów Wschodnich 1955-1959">
Drugie wysiedlenie ludności polskiej z Kresów Wschodnich 1955-1959



</doc>
<doc id="2603165" url="https://pl.wikipedia.org/wiki?curid=2603165" title="Pamporowo">
Pamporowo

Pamporowo (bułg. Пампорово) – bułgarski ośrodek sportów zimowych w obwodzie Smolan. Jest jednym z kilku ośrodków narciarskich w bułgarskiej części Rodopów. Leży na wysokości 1620 m n.p.m., najwyższy szczyt w okolicy to Sneżanka (bułg. Снежанка), który liczy 1928 m wysokości. Pamporowo jest oddalone o około 260 km na południowy wschód od Sofii, 85 km na południe od Płowdiwu, 15 km na północ od Smolana i 10 km na południe od innego ośrodka narciarskiego - Czepełare.
Pamporowo posiada łącznie 25 km tras biegowych oraz 37 km tras zjazdowych, obsługiwanych przez 15 wyciągów. Przepustowość wynosi 11 600 osób na godzinę, a stoki są także dośnieżane sztucznie. Zimy są tu łagodne, średnia temperatura stycznia wynosi +3 stopnie Celsjusza.
Organizowane są tu między innymi zawody Pucharu Europy w narciarstwie alpejskim.

</doc>
<doc id="2603167" url="https://pl.wikipedia.org/wiki?curid=2603167" title="Łukasz Jedlewski">
Łukasz Jedlewski

Łukasz Jedlewski (ur. 27 listopada 1934 w Warszawie, zm. 17 września 2022 tamże) – polski dziennikarz sportowy, m.in. redaktor naczelny dziennika „Przegląd Sportowy”.
Życiorys.
Jego ojcem był Stanisław Jedlewski.
W 1955 ukończył studia na Wydziale Dziennikarskim Uniwersytetu Warszawskiego. W latach 1955–1971 był dziennikarzem „Sportowca” (m.in. sekretarzem redakcji). Od 1971 do 1976 był doradcą wiceprezesa Rady Ministrów ds. sportu i prasy. Od 1964 należał do PZPR. W czerwcu 1976 został redaktorem naczelnym „Przeglądu Sportowego” i pełnił tę funkcję do października 1990. Następnie pozostał członkiem redakcji pisma do przejścia na emeryturę w 2002. Współpracował z gazetą do końca życia.
Specjalizował się w koszykówce, był także członkiem zarządu Polskiego Związku Koszykówki. Uczestniczył jako dziennikarz w kilkudziesięciu koszykarskich turniejach olimpijskich, mistrzostw świata i Europy.
Jest ojcem Magdaleny Jedlewskiej, jego siostrą była Joanna Jedlewska.
Odznaczony m.in.: Krzyżem Kawalerskim Orderu Odrodzenia Polski, Złotym Krzyżem Zasługi, Medalem 30-lecia Polski Ludowej, odznaką Zasłużony Działacz Kultury, odznaką Zasłużony Działacz Kultury Fizycznej i Odznaczeniem im. Janka Krasickiego.

</doc>
<doc id="2603169" url="https://pl.wikipedia.org/wiki?curid=2603169" title="Arturs Neikšāns">
Arturs Neikšāns

Arturs Neikšāns (ur. 16 marca 1983 w Valce) – łotewski szachista, arcymistrz od 2012 roku.
Kariera szachowa.
Od końca lat 90. XX wieku należy do ścisłej czołówki łotewskich szachistów. Dwukrotnie (1999, 2011) zdobył tytuły indywidualnego mistrza kraju, był również trzykrotnym (2000, 2006, 2012) uczestnikiem szachowych olimpiad oraz dwukrotnie (1999, 2011) reprezentował narodowe barwy w drużynowych mistrzostwach Europy.
W 2001 r. zdobył w Tallinnie złoty medal mistrzostw krajów bałtyckich juniorów, natomiast w 2002 r. zwyciężył w memoriale Aivarsa Gipslisa w Rydze. W 2006 r. podzielił I m. (wspólnie z Aloyzasem Kveinysem) w otwartym turnieju w Mežezers. W 2009 r. zwyciężył w Poniewieżu, wypełniając pierwszą normę na tytuł arcymistrza, w 2010 r. zwyciężył w memoriale Józefa Kochana w Koszalinie, a podczas turnieju "open" w Lleidzie wypełnił druga normę arcymistrzowską. W 2011 r. wypełnił trzecią normę arcymistrzowską, podczas drużynowych mistrzostw Europy w Pórto Cárras.
Najwyższy ranking w dotychczasowej karierze osiągnął 1 grudnia 2016 r., z wynikiem 2631 punktów.

</doc>
<doc id="2603170" url="https://pl.wikipedia.org/wiki?curid=2603170" title="Arturs Neiksans">
Arturs Neiksans



</doc>
<doc id="2603173" url="https://pl.wikipedia.org/wiki?curid=2603173" title="Republika Rio-Grandense">
Republika Rio-Grandense

Republika Rio-Grandense (port. "República Rio-Grandense") – krótko istniejące państwo w Ameryce Południowej w latach 1836-1845. Nazywane także od stolicy Piratini w której zostało ustanowione Republiką Piratini. Istniało na obszarze dzisiejszego stanu Rio Grande do Sul. Powstanie państwa było skutkiem jednej z najdłuższych rewolt w historii Brazylii. Niepodległość została ogłoszona 11 września 1836 roku przez generała Antônio de Sousa Neto po zwycięskiej bitwie o Arroio Seival (dzisiejsza Candiota) podczas Powstania Farrapos. Urugwaj poprzez umowę wzajemnej współpracy uznał niepodległość.
Głównymi przywódcami Republiki Rio-Grandense zostali lokalni farmerzy, którzy nauczyli się sztuki wojennej podczas wojny brazylijsko-argentyńskiej w latach 1825-1828, jak prezydent nowej republiki Bento Gonçalves da Silva. Konstytucja została ogłoszona w 1843 roku w Alegrete.
Historia.
Gospodarka ówczesnej prowincji Rio Grande do Sul koncentrowała się na produkcji suszonego mięsa i skóry. Całość sprzedawano na rynek wewnętrzny Cesarstwa Brazylii, jednak przewartościowany kurs reala oraz niekorzyści taryfowe spowodowały sprzedaż towarów przez farmerów po znacznie niższych cenach niż w innych częściach kraju. Doprowadziło to do wybuchu powstania farmerów oraz bitwy o Arroio Seival 10 września 1836. Rebelianci odnieśli zwycięstwo a ich dowódca, generał Antônio de Sousa Neto następnego dnia ogłosił niepodległość Republiki Rio-Grandense. 
Kolejnym przywódcą separatystów został Bento Gonçalves da Silva, aresztowany następnie przez siły cesarskie w prowincji Bahia. 6 listopada 1836 roku ogłoszony został prezydentem, wraz z czterema wiceprezydentami:
Po uwięzieniu Bento Gonclavesa da Silvy należało wybrać nowego prezydenta, którym został José Gomes de Vasconcelos Jardim. Błyskawicznie powołał on skład rządu republiki:
W czasie powstania mianowano także generałów republiki:
Pierwszą stolicą nowego państwa było miasto Piratini. W 1839 roku wojska pod wodzą włoskiego rewolucjonisty Giuseppe Garibaldiego i gaucho David Canabarro proklamowały na terenie stanu Santa Catarina Republikę Juliana ze stolicą w mieście Laguna. Nowa republika stworzyła z Rio-Grandense konfederację, która nie trwała długo z powodu problemów ze zdobyciem miasta Nossa Senhora do Desterro (obecnie Florianópolis), stolicy stanu Santa Catarina. Republika Rio-Grandense została rozwiązana 1 marca 1845 roku na mocy traktatu Poncho Verde, który gwarantował niektóre prawa dla prowincji wynikające z konstytucji republiki. W ciągu dziewięciu lat państwo miało w sumie sześć stolic: Piratini, Caçapava do Sul, Alegrete, São Gabriel, Bagé i São Borja.
Schizma religijna.
Parafie gauchów podlegały biskupstwu w Rio de Janeiro, które wprowadzało wiele barier w funkcjonowaniu kościoła w nowo powstałej republice, gdyż nowe państwo odcięło się od sądów cesarskich. 22 czerwca 1838 roku kaznodzieja Chagas podczas spotkania z wikariuszem apostolskim wymówił posłuszeństwo biskupowi w Rio de Janeiro tworząc rozłam w Kościele katolickim w Rio Grande do Sul. Ojciec Chagas niezależnie mianował księży oraz udzielał dyspens. Został z tego powodu ekskomunikowany i wszelkie jego działania zostały uznane przez biskupa Rio de Janeiro za nielegalne. Większość duchownych w republice dołączyła do nowej władzy kościelnej. Sytuacja taka trwała do końca powstania, kiedy ksiądz Chagas pojednał się z biskupem Rio de Janeiro. Po zakończeniu rewolucji biskup zlecił, aby ksiądz Fidêncio José Ortiz przejrzał wszystkie dokumenty uważane za nielegalne, wydane przez Chagasa. 
Uznanie niepodległości.
Urugwaj poprzez traktat o wzajemnej współpracy uznał istnienie republiki. Inne kraje takie jak Stany Zjednoczone, Francja czy Anglia, nie przedstawiły jasno określonego stanowiska. Było to związane z rozpadem w 1830 roku państwa Zjednoczone Prowincje Rio de La Plata i powstaniem Wschodniej Republiki Urugwaju. Argentyński dyktator Juan Manuel de Rosas próbował odzyskać Urugwaj, przy czym oferował także wsparcie dla jednego z przywódców rebeliantów Rio-Grandense, Davida Canabarro. Juan Manuel de Rosas został następnie odsunięty od władzy przez siły brazylijskie.
Lata późniejsze.
Traktat Poncho Verde ostatecznie zlikwidował republikę zachowując niektóre mechanizmy samorządowe i gospodarcze oraz przywileje wywalczone przez powstańców. Po proklamowaniu republiki Brazylii w 1889 roku wydzielono stan Rio Grande do Sul z cesarskiej prowincji São Pedro do Rio Grande do Sul. Nowy stan zachował flagę, herb oraz granice Republiki Rio-Grandense.

</doc>
<doc id="2603174" url="https://pl.wikipedia.org/wiki?curid=2603174" title="Magdalena Jedlewska">
Magdalena Jedlewska

Magdalena Jedlewska-Pytel (ur. 3 sierpnia 1962 w Warszawie) – polska zawodniczka pięcioboju nowoczesnego, drużynowa wicemistrzyni świata, mistrzyni Polski.
Życiorys.
Była zawodniczką CWKS Legia Warszawa, w której barwach sięgnęła dwukrotnie po indywidualne mistrzostwo Polski (1982, 1985). W 1983 zajęła w mistrzostwach świata 29 miejsce indywidualnie i szóste drużynowo. W 1984 zdobyła drużynowe wicemistrzostwo świata (razem z Anną Bajan i Barbarą Kotowską), a indywidualnie zajęła 17 miejsce. W 1986 ukończyła studia na Akademii Wychowania Fizycznego w Warszawie.
Jest córką Łukasza Jedlewskiego. Jej mężem jest Stanisław Pytel.

</doc>
<doc id="2603176" url="https://pl.wikipedia.org/wiki?curid=2603176" title="Kościół Podwyższenia Krzyża Świętego w Czarnej Górnej">
Kościół Podwyższenia Krzyża Świętego w Czarnej Górnej



</doc>
<doc id="2603177" url="https://pl.wikipedia.org/wiki?curid=2603177" title="Edward Jabłoński (działacz turystyczny)">
Edward Jabłoński (działacz turystyczny)

Edward Jabłoński (ur. 28 lipca 1942 w Brzeźnicy, zm. 3 listopada 2011 w Łodzi) – doktor nauk przyrodniczych, działacz społeczny, biochemik, dietetyk.
Życiorys.
Od roku 1955 mieszkaniec Łodzi. Od młodzieńczych lat pasjonował się kulturą fizyczną (uprawiał m.in. bieg przez płotki i rzut młotem) oraz turystyką. Absolwent VIII Liceum Ogólnokształcącego im. Adama Asnyka (1960). W 1967 r. podjął studia na Wydziale Matematyczno-Fizyczno-Chemicznym Uniwersytetu Łódzkiego. W latach 1971-1974 podjął studia doktoranckie, kierunek chemia w Łódzkiej Akademii Medycznej, gdzie w 1975 r. złożył egzamin doktorski z biochemii uzyskując stopień doktora nauk przyrodniczych, po studiach pracował jako dietetyk.
Praca zawodowa.
Pracował jako adiunkt w Akademii Medycznej przez 12 lat, równolegle w latach 1978-1982 był zastępcą dyrektora Instytutu Medycyny Społecznej Akademii Medycznej. W roku 1987 podjął pracę w Instytucie Centrum Zdrowia Matki Polki w Łodzi jako kierownik Samodzielnej Sekcji Dietetyki. Prowadził m.in. zajęcia dydaktyczne dla studentów i nie tylko.
Autor i współautor wielu prac naukowych związanych z dietetyką oraz krajoznawstwem głównie dotyczących zdrowego trybu życia oraz roli odznak turystycznych i krajoznawczych PTTK w kształtowaniu postaw turystycznych.
Działalność społeczna.
Członkiem Polskiego Towarzystwa Turystyczno-Krajoznawczego był od roku 1964 do śmierci. Pełnił wiele ważnych funkcji m.in. był członkiem (w latach 1965-1967), prezesem (1966-1967) zarządu Oddziału Międzyuczelnianego w Łodzi. Działał w Zrzeszeniu Studentów Polskich (organach odpowiedzialnych za sport i turystykę). W swej działalności społecznej był m.in. organizatorem imprez turystyki kwalifikowanej w środowisku studenckim, młodzieży szkolnej, organizatorem kursów na uprawnienia Organizatora Turystyki. W latach 1968-1976 był członkiem potem sekretarzem Komisji Turystyki Pieszej Zarządu Okręgu PTTK w Łodzi, w latach 1972-1979 członkiem plenum Zarządu Wojewódzkiego w Łodzi, w latach 1979-1985 wiceprezesem Zarządu Wojewódzkiego, w latach 1981-1989 członkiem plenum Zarządu Głównego PTTK, a w latach 1995-2009 członkiem Głównej Komisji Rewizyjnej PTTK. Pełnił wiele innych ważnych funkcji jak np. był członkiem Kapituły Odznaczeń od 1993 r. Komisji Prawno-Organizacyjnej, Zespołu ds. Szkolenia, Rady Ośrodka Szkolenia Zarządu Głównego PTTK, Komisji Kół Zakładowych i Osiedlowych, Rady Nadzorczej BTZ PTTK w Łodzi.
W PTTK był członkiem kadry programowej PTTK: przodownikiem turystyki pieszej, znakarzem szlaków nizinnych i instruktorem krajoznawstwa Polski. Swoje doświadczenie wykorzystywał podczas prowadzonych kursów czy spotkań krajoznawczych m.in. podczas sejmików przed IV i V Kongresem Krajoznawstwa Polskiego.
W swej pracy krajoznawczej był m.in. inicjatorem ustanowienia Odznaki Krajoznawczej PTTK Województwa Łódzkiego i odznaki krajoznawczej Śladami św. Maksymiliana Kolbego.
Swoje artykuły publikował m.in. w „Ziemi”, „Gościńcu”, „Wędrowniku”, „Krajoznawstwie i Turystyce”. Jego artykuły często dotyczyły odznak turystycznych i krajoznawczych.
Walny Zjazd PTTK uhonorował go za całokształt działań nadając mu 16 września 2005 r. godność Członka Honorowego PTTK.
Wyróżnienia.
Wielokrotnie nagradzany za pracę dydaktyczną i naukową, nagrodzony został m.in. Nagrodą I stopnia Ministra Zdrowia i Opieki Społecznej za osiągnięcia naukowe oraz Odznaką honorową „Za Zasługi dla Ochrony Zdrowia”.
Wyróżniony i odznaczony wielokrotnie za pracę społeczną.
Spoczywa.
Pochowany został na cmentarzu na Zarzewie w Łodzi (ul. Przybyszewskiego).
Upamiętnienie.
Granitowa tablica pamiątkowa poświęcona Edwardowi Jabłońskiemu odsłonięta została 28 lipca 2012 roku w Warszawie, w Kościele Matki Bożej Wspomożycielki Wiernych na Chomiczówce

</doc>
<doc id="2603178" url="https://pl.wikipedia.org/wiki?curid=2603178" title="República Rio-Grandense">
República Rio-Grandense



</doc>
<doc id="2603180" url="https://pl.wikipedia.org/wiki?curid=2603180" title="Liebert">
Liebert

Liebert:

</doc>
<doc id="2603184" url="https://pl.wikipedia.org/wiki?curid=2603184" title="Matka Roulin ze swym dzieckiem">
Matka Roulin ze swym dzieckiem

Matka Roulin ze swym dzieckiem (hol. "Augustine Roulin met baby", ang. "Mother Roulin with Her Baby") – tytuł dwóch obrazów olejnych (nr kat.: F 490, 491, JH 1637, 1638) namalowanych przez Vincenta van Gogha na przełomie listopada i grudnia 1888 podczas jego pobytu w miejscowości Arles.
Historia.
Podczas swego pobytu w Arles Vincent van Gogh poznał Josepha-Étienne’a Roulina (1841–1903), naczelnika urzędu pocztowego przy przystanku kolejowym w Arles. Spotkał go prawdopodobnie w maju 1888, kiedy wysyłał swoje obrazy do brata Theo. Szybko się zaprzyjaźnili, a Roulin często zapraszał van Gogha do siebie na obiad. Van Gogh żywił głębokie i szczere uczucia do całej rodziny Roulinów; pozwoliło mu to dostrzec wiele szlachetnych i korzystnych cech w twarzach poszczególnych jej członków, których portrety zamierzał sporządzić.
W trakcie wizyt u Roulinów widział często Augustine (1851–1930), żonę Josepha, siedzącą na krześle i trzymającą w rękach sznur, którym kołysała kołyskę z leżącą w niej córeczką Marcelle. Van Gogh namalował serię obrazów zarówno z samą Augustine Roulin, jak i z córeczką na ręku. Na początku grudnia napisał do brata Theo:
Opis.
Na pierwszym z obrazów Augustine Roulin trzyma na ręku córeczkę Marcelle, urodzoną w lipcu 1888. Kobieta jest nieruchoma, siedzi swobodnie. Jej twarz jest pogrążona w cieniu. Centralną postacią obrazu jest jej ruchliwe dziecko, którego pulchna twarzyczka spogląda w kierunku widza. Jednym z głównych aspektów namalowanych przez Van Gogha portretów poszczególnych członków rodziny Roulin jest kolorystyka. Każdy członek rodziny odznacza się wyrazistymi kolorami podstawowymi, jeśli chodzi o odzież i kontrastujące tło, którym odpowiadają różne punkty na kole barw. Na obrazie "Matki Roulin ze swym dzieckiem" postacie zostały namalowane w stonowanej zieleni i bieli, obwiedzione niebieskim konturem i umieszczone na żółtym tle. Użycie tych trzech kolorów, sąsiadujących ze sobą na kole barw, podkreśla bliskość matki i dziecka.
Drugi obraz jest bardziej sugestywny i dynamiczny – przedstawia pulchne dziecko, podtrzymywane pionowo przez matkę. Jednak pani Roulin jest tu ledwie widoczna, stonowany profil jej głowy z zaczesanymi włosami został zamarkowany w sposób powierzchowny i ledwie odróżnia się od grubego, płaskiego i żółtego tła. Uwagę zwracają jedynie jej spracowane ręce. Panuje pogląd, że zmarszczone czoło i obwisłe policzki dziecka posiadają cechę dorosłych osób malowanych przez Van Gogha i ciężko doświadczonych przez życie. Gorączkowy sposób malowania, widoczny w ruchach szpachelki malarskiej i pędzla, mógł być spowodowany chęcią szybkiego ukończenia obrazu, zanim dziecko stanie się zbyt niesforne.

</doc>
<doc id="2603185" url="https://pl.wikipedia.org/wiki?curid=2603185" title="Kościół Przemienienia Pańskiego w Polanie">
Kościół Przemienienia Pańskiego w Polanie



</doc>
<doc id="2603190" url="https://pl.wikipedia.org/wiki?curid=2603190" title="József Tamás">
József Tamás

József Tamás (ur. 12 listopada 1944 w Siculeni) – rumuński duchowny katolicki, biskup pomocniczy Alba Iulia w latach 1997–2019.
Życiorys.
Święcenia kapłańskie otrzymał 21 kwietnia 1968.
Episkopat.
18 grudnia 1996 papież Jan Paweł II mianował go biskupem pomocniczym archidiecezji Alba Iulia, ze stolicą tytularną "Valabria". Sakry biskupiej udzielił mu 1 marca 1997 abp György Jakubinyi.
24 grudnia 2019 przeszedł na emeryturę.

</doc>
<doc id="2603191" url="https://pl.wikipedia.org/wiki?curid=2603191" title="Anatolij Fiediukin">
Anatolij Fiediukin

Anatolij Wiktorowicz Fiediukin, ros. Анатолий Викторович Федюкин (ur. 26 stycznia 1952 w Woroneżu, zm. 29 lipca 2020) – radziecki piłkarz ręczny. Dwukrotny medalista olimpijski.
W reprezentacji Związku Radzieckiego rozegrał 103 spotkania i zdobył 222 bramki. Oprócz dwóch medali igrzysk olimpijskich – złota w 1976 i srebra w 1980 – sięgnął m.in. po złoto mistrzostw świata w 1982. Był mistrzem kraju w barwach CSKA Moskwa (1978–1980, 1982, 1983).
Pochowany na Cmentarzu Trojekurowskim w Moskwie.

</doc>
<doc id="2603194" url="https://pl.wikipedia.org/wiki?curid=2603194" title="Piotr Michalik">
Piotr Michalik

Piotr Michalik (ur. 20 maja 1957 w Katowicach) – polski zapaśnik w stylu klasycznym, mistrz świata (1982), czterokrotny mistrz Polski.
Był zawodnikiem klubu Siła Mysłowice. Jego największym sukcesem w karierze było mistrzostwo świata w 1982 w kategorii 57 kg. W plebiscycie „Przeglądu Sportowego” w tym roku na najlepszego sportowca Polski zajął 9 miejsce.
Rok wcześniej na mistrzostwach Europy w kategorii 57 kg zajął trzecie miejsce. Ponadto w mistrzostwach świata zajmował jeszcze 5 (1979) i 7 (1983) miejsce. Czterokrotnie sięgał po mistrzostwo Polski (1977, 1979, 1980, 1982).
Jest młodszym bratem Jana Michalika.

</doc>
<doc id="2603197" url="https://pl.wikipedia.org/wiki?curid=2603197" title="Kościół Narodzenia Najświętszej Marii Panny w Chyrowej">
Kościół Narodzenia Najświętszej Marii Panny w Chyrowej



</doc>
<doc id="2603198" url="https://pl.wikipedia.org/wiki?curid=2603198" title="Detektyw King">
Detektyw King

Detektyw King (ang. "King", 2011-2012) – kanadyjski serial dramatyczny wyprodukowany przez Indian Grove Productions/Beta Film/Shaw Media dla kanału Showcase. 
Jego światowa premiera odbyła się 17 kwietnia 2011 roku na kanale Showcase. W Polsce nadawany jest od 22 kwietnia 2012 roku na kanale Fox Life.
Opis fabuły.
Detektyw sierżant Jessica King (Amy Price-Francis) jest szefową wydziału przejmującego będące w toku sprawy, m.in. morderstwa, gwałty, kradzieże, których policja nie zdołała do tej pory wyjaśnić.

</doc>
<doc id="2603199" url="https://pl.wikipedia.org/wiki?curid=2603199" title="Olita Rause">
Olita Rause

Olita Rause (ur. 21 listopada 1962) – łotewska szachistka, arcymistrzyni od 1993, posiadaczka męskiego tytułu mistrza międzynarodowego od 1995, pierwsza w historii i jedna z dwóch kobiet na świecie (obok Annemarie Burghoff), które otrzymały męski tytuł arcymistrza w szachach korespondencyjnych (tytuł został jej przyznany w 1999 roku).
Kariera szachowa.
Wielokrotnie startowała w finałach indywidualnych mistrzostw Łotwy, trzykrotnie (1981, 1984, 1994) zdobywając srebrne medale. W 1994 r. jedyny raz w karierze reprezentowała narodowe barwy na rozegranej w Moskwie szachowej olimpiadzie.
Najwyższy ranking w grze klasycznej osiągnęła 1 lipca 1994 r., z wynikiem 2360 punktów zajmował wówczas 33. miejsce na światowej liście FIDE, jednocześnie zajmując 1. miejsce wśród łotewskich szachistek.
Znaczące sukcesy odniosła w grze korespondencyjnej. W 1999 r. zwyciężyła w VI Pucharze Świata i jako pierwsza kobieta w historii otrzymała męski tytuł arcymistrza w szachach korespondencyjnych. Na liście rankingowej ICCF we wrześniu 2003 r. zajmowała z wynikiem 2723 punktów 5. miejsce na świecie, za Ulfem Anderssonem, Joopem van Oosteromem, Gertem Timmerman i Hansem Berlinerem.

</doc>
<doc id="2603202" url="https://pl.wikipedia.org/wiki?curid=2603202" title="Kościół św. Maksymiliana Kolbego w Krempnej (drewniany)">
Kościół św. Maksymiliana Kolbego w Krempnej (drewniany)



</doc>
<doc id="2603207" url="https://pl.wikipedia.org/wiki?curid=2603207" title="Aurore Jéan">
Aurore Jéan



</doc>
<doc id="2603209" url="https://pl.wikipedia.org/wiki?curid=2603209" title="Krystyna Liberska">
Krystyna Liberska

Krystyna Liberska (ur. 4 kwietnia 1926, zm. 2010 w Łodzi) – polska malarka, grafik, rysownik.
Członek Grupy Malarzy Realistów.
Życiorys.
Studia artystyczne w PWSSP w Łodzi oraz na Wydziale Grafiki w Katowicach (filii krakowskiej ASP), gdzie w 1954 roku uzyskała dyplom. Debiutowała w „Wystawie ośmiu” – łódzkim odpowiedniku słynnej wystawy „Arsenał”. Członek ZPAP Okręgu Łódzkiego. Zmarła w 2010 roku w Łodzi. Żona Benona Liberskiego.

</doc>
<doc id="2603210" url="https://pl.wikipedia.org/wiki?curid=2603210" title="Francja na Zimowych Igrzyskach Olimpijskich Młodzieży 2012">
Francja na Zimowych Igrzyskach Olimpijskich Młodzieży 2012

Francję na Zimowych Igrzyskach Olimpijskich Młodzieży 2012, które odbywały się w Innsbrucku reprezentowało 29 zawodników.
Skład reprezentacji Francji.
Biathlon.
Chłopcy
Dziewczęta
Sztafeta mieszana
Biegi narciarskie.
Chłopcy
Dziewczęta
Sztafeta mieszana z biathlonem
Hokej na lodzie.
Chłopcy
Dziewczęta
Kombinacja norweska.
Chłopcy
Łyżwiarstwo figurowe.
Zawody mieszane
Narciarstwo alpejskie.
Chłopcy
Dziewczęta
Drużynowy slalom równoległy
Narciarstwo dowolne.
Chłopcy
Dziewczęta
Short track.
Chłopcy
Zawody mieszane
Skoki narciarskie.
Chłopcy
Dziewczęta
Mieszany konkurs drużynowy
Snowboard.
Chłopcy
Dziewczęta

</doc>
<doc id="2603213" url="https://pl.wikipedia.org/wiki?curid=2603213" title="Boguczańska Elektrownia Wodna">
Boguczańska Elektrownia Wodna

Boguczańska Elektrownia Wodna, także "BEW" (ros. "Богуча́нская гидроэлектроста́нция") – zapora wodna znajdująca się na rzece Angara, w bliskim sąsiedztwie z miastem Kodyńsk w azjatyckiej części Rosji.
Pierwsze prace przygotowawcze do budowy rozpoczęto już w 1974 roku. Projekt zapory wodnej został wykonany przez rosyjską firmę Hydroproject w 1976 roku. Budowa elektrowni rozpoczęła się w 1980 roku, ale została oficjalnie zawieszona w 1994 roku z powodu braku państwowego finansowania. Prace nad projektem wznowiono w 2005 roku, gdy RAO JES (były właściciel RusHydro) wspólnie z największym producentem aluminium na świecie, rosyjską firmą Rusal zgodziła się na wspólne finansowanie projektu. Budowa ponownie rozpoczęła się w 2007 roku. Pierwsza turbina została wysłana w 2008 roku. Według założeń pierwsze dwa generatory mocy rozpoczęły produkcję w roku październiku 2012 wraz z otwarciem zapory, natomiast pełną zdolność produkcji energii elektrownia osiągnęła w 2014 roku.
Dane techniczne.
Zapora mierzy 96 metrów wysokości, natomiast długość całkowita zapory wynosi 2587 metrów, w swojej konstrukcji łączy cechy wielu rozwiązań współczesnych zapór wodnych. W skład ciągu zapory wchodzi m.in.: 774-metrowej długości odcinek zapory grawitacyjnej wykonany z żelbetu pod budowę budynku elektrowni, oraz czasowej śluzy wodnej, 1813-metrowej długości nasypu ziemnego, tzw. "grzbietu" wykonanego z ubitych odłamków skalnych, oraz z asfaltobetonowej membrany wewnątrz nasypu na całej jego długości, który jest materiałem stosowanym na obszarach o zwiększonej aktywności sejsmicznej.
Elektrownia będzie się składać z dziewięciu turbin o mocy około 333 MW każda, o mocy docelowej około 3000 MW), które będą zdolne wygenerować około 17,6 TWh energii elektrycznej rocznie. Turbiny zostały dostarczone przez firmę "Power Machines", rosyjskiego producenta maszyn. Po zakończeniu budowy hydroelektrowni stanie się ona własnością i będzie zarządzana jako spółka pod kierownictwem RusHydro i Rusal. Zakłada się, że energia, która będzie produkowana w elektrowni zostanie wykorzystana, między innymi, przez ogromną hutę aluminium w Boguczanach, która ma zostać uruchomiona w 2013 roku. Natomiast pozostałe nadwyżki energii, mają być eksportowane zagranicę, głównie do Chin.
Zbiornik wodny.
Podsumowując w chwili ukończenia zapory wodnej na Angarze, utworzony sztuczny zbiornik wodny mierzy 375 km długości sięgając aż do Zbiornika Ust-Ilimskiego. Spowodowało to zalanie ostatniego odcinku kanału na Angarze, który dotychczas był niedostępny dla bezpiecznej żeglugi z powodu płytkiej kaskady rzecznej. Według różnych źródeł związanych z tym tematem, nie ma planów budowy dodatkowych zapór w dolnym biegu rzeki Angara, które pozwalały by na ułatwienie transportu morskiego poprzez możliwość "przejścia" statków o dużym tonażu.
Według szacunków niezależnych obserwatorów inwestycji, podczas napełniania zbiornika wodą zalano obszar o powierzchni około 2326 km², w tym około 124 tys. ha lasów (około 1240 km²), których znaczna część nie została wycięta, gdyż nie było w tym rejonie technicznych możliwości na przeprowadzenia takiego przedwsięwzięcia. Dodatkowo zalano wybitnie cenne obszary torfowisk o powierzchni około 760 kilometrów kwadratowych, a także wysiedlono ludność zamieszkującą tereny zalewowe jednocześnie wypłacając im rekompensatę. Całkowitą pojemność "Boguczańskiego Zbiornika Wodnego" ocenia się na 58,2 mld metrów sześciennych.

</doc>
<doc id="2603216" url="https://pl.wikipedia.org/wiki?curid=2603216" title="Magdalena Krzyńska">
Magdalena Krzyńska

Magdalena Krzyńska-Pilat (ur. 18 sierpnia 1947 w Warszawie, zm. 8 lutego 2020) – polska śpiewaczka operowa (sopran), primadonna bydgoskiej Opery w latach 80. XX w., profesor Akademii Muzycznej w Bydgoszczy.
Życiorys.
Urodziła się w Warszawie. Rodzice byli muzykami: matka skrzypaczką, ojciec dyrygentem i kompozytorem. Ukończyła Średnią Szkołę Muzyczną im. F. Chopina (1970), a następnie Akademię Muzyczną w Warszawie (1974) w klasie śpiewu u prof. Zofii Bregy.
Po dyplomie za radą prof. Antoniego Wicherka wyjechała do Bydgoszczy. Dyrektor bydgoskiej Opery Stanisław Renz zaoferował jej pracę (także dla męża) oraz mieszkanie. Zadebiutowała w 1974 r. w partii tytułowej "Manon" J. Masseneta, zyskując sympatię publiczności. Pełna uroku scenicznego, o wiotkiej, smukłej sylwetce, idealnie pasowała do ról Traviaty, Mimi i Tatiany. Lubiła partie, w których mogła przekazać publiczności głębię psychologiczną postaci, jak np. "Madame Butterfly". Grała także główne role jako Micaela w "Carmen" G. Bizeta, Tatiana w "Eugeniuszu Onieginie" P. Czajkowskiego, Liu w "Turandot" G. Pucciniego, Zuzanna w "Weselu Figara" W.A. Mozarta, Gilda w "Rigoletto" G. Verdiego, a ponadto w operetkach J. Straussa i F. Lehara jako Adela i Rozalinda w "Zemście nietoperza" oraz "Wesoła wdówka".
Zagrała ponad 50 pierwszoplanowych ról w operach, nie tylko na scenie bydgoskiej. W latach 1980–1992 współpracowała z Teatrem Wielkim w Poznaniu oraz Operą Bałtycką w Gdańsku, a ponadto występowała gościnnie w innych teatrach operowych w kraju. Odbyła liczne tournée zagraniczne z operą w Bydgoszczy i w Gdańsku, m.in. we Włoszech, Malcie, Holandii, Danii, Niemczech, Szwajcarii i Francji, śpiewając tam m.in. role "Madame Butterfly" i "Traviata". Na jej sukcesy sceniczne składały się walory głosowe, barwa, technika, powściągliwość w eksploatowaniu środków aktorskich oraz dar artystycznej intuicji, dostrzegany przez krytyków krajowych i zagranicznych. Wielokrotnie była nagradzana i wyróżniana "Złotymi Maskami". Odznaczona Brązowym, Srebrnym i Złotym Krzyżem Zasługi.
Oprócz pracy artystycznej zajmowała się pedagogiką muzyczną. Od 1988 wykładała w Akademii Muzycznej w Bydgoszczy, a od 1999 do 2004 jako profesor pełniła funkcję dziekana Wydziału Wokalno-Aktorskiego tej uczelni. 
W styczniu 2004 otrzymała tytuł profesora nauk muzycznych.
Rodzina.
Magdalena Krzyńska była zamężna. Posiada córkę Joannę, która ukończyła Akademię Sztuk Pięknych w Warszawie.

</doc>
<doc id="2603220" url="https://pl.wikipedia.org/wiki?curid=2603220" title="Kościół św. św. Kosmy i Damiana w Kotani">
Kościół św. św. Kosmy i Damiana w Kotani



</doc>
<doc id="2603225" url="https://pl.wikipedia.org/wiki?curid=2603225" title="The Best of 25 Years">
The Best of 25 Years

The Best of 25 Years – album Stinga, który celebruje 25-lecie jego solowej kariery.
Płyta osięgnęła w Polsce status potrójnie platynowej.
Lista utworów.
Edycja jednopłytowa.
Wydana 18 października 2011 roku, na terenie Ameryki Północnej oraz Europy.
Edycja dwupłytowa.
Wersja 2CD została wydana 24 października 2011 roku

</doc>
<doc id="2603232" url="https://pl.wikipedia.org/wiki?curid=2603232" title="Days/GREEN">
Days/GREEN

Days/GREEN – czterdziesty czwarty singel japońskiej piosenkarki Ayumi Hamasaki, wydany 17 grudnia 2008. Utwór "GREEN", jako jedna ze stron A singla, został wydany przez muzyczne sklepy online Dwango oraz Recochoku. Był również użyty w reklamie firmy Panasonic. Singel wydany został w dwóch wersjach: "Days/GREEN" zawierającą zaktualizowaną wersję utworu "LOVE ~Destiny~", oraz "GREEN/Days" zawierającą zaktualizowaną wersję utworu "TO BE". Oprócz stron B, oba wydania nie różnią się. Każda wersja singla została wydana na płycie CD+DVD oraz CD. W pierwszym tygodniu sprzedano kopii, natomiast całościowo.

</doc>
<doc id="2603234" url="https://pl.wikipedia.org/wiki?curid=2603234" title="Helena Kobusińska">
Helena Kobusińska

Helena Kobusińska (ur. 1929, zm. we wrześniu 2014) – polska śpiewaczka operowa (sopran), solistka bydgoskiej Opery związana z nią (początkowo jako artystka chóru) od 1958 do 2000 roku.
Życiorys.
Pochodzi z muzykalnej toruńskiej rodziny. Po ukończeniu Średniej Szkoły Muzycznej w Toruniu (1958) u prof. Konstancji Święcickiej, zaczęła pracę w chórze Studia Operowego w Bydgoszczy. W pierwszym okresie wokalnej kariery występowała w wielu imprezach estradowych i audycjach szkolnych. Nie zaprzestała kształcenia głosu, jeżdżąc do Gdańska na lekcje do prof. J. Iglikowskiej. 
W 1964 r. weszła partią Micaeli w premierze "„Carmen”" G. Bizeta w poczet solistów bydgoskiej sceny muzycznej. Największe sukcesy odnosiła w latach 60. i 70. Śpiewała wtedy m.in.: Celinę we "„Fra Diavolo”" D.F Aubera (1965), Jenny Diver w "„Operze żebraczej”" B. Brittena (1968), Stasię w "„Księżniczce czardasza”" I. Kalmana (1986), Franzi w "„Wiedeńskiej krwi”" J. Straussa (1968), Małgosię w "„Jasiu i Małgosi”" E. Humperdincka (1969), Madame Silberklang w "„Dyrektorze teatru”" W.A. Mozarta (1970), Mi w "„Krainie uśmiechu”" F. Lehara (1970), Paminę w "„Czarodziejskim flecie”" W.A. Mozarta (1971), Hortensję w "„Balu w operze”" R. Heubergera (1971), Angelę w "„Hrabim Luksemburgu”" F. Lehara (1974). Brała udział w kolejnych bydgoskich premierach tych samych oper, kreując w nich różne postacie. 
Po przejściu na emeryturę nie zerwała kontaktu z Operą Nova, pełniąc różne funkcje techniczne (inspicjent, tłumacz) oraz role drugoplanowe w spektaklach, np. "„My Fair Lady”" F. Loewe (1993), czy też "„Skrzypka na dachu”" J. Bocka.

</doc>
<doc id="2603235" url="https://pl.wikipedia.org/wiki?curid=2603235" title="Jekatierina Worońcowa">
Jekatierina Worońcowa



</doc>
<doc id="2603238" url="https://pl.wikipedia.org/wiki?curid=2603238" title="Kościół Matki Bożej Pocieszenia w Młynach">
Kościół Matki Bożej Pocieszenia w Młynach



</doc>
<doc id="2603250" url="https://pl.wikipedia.org/wiki?curid=2603250" title="CA Villa Teresa">
CA Villa Teresa

Club Atlético Villa Teresa – urugwajski klub piłkarski założony 1 czerwca 1941, z siedzibą w mieście Montevideo, obecnie występuje w Segunda División. Posiada także sekcję kolarstwa.
Historia.
Club Atlético Villa Teresa został założony 1 czerwca 1941 w jednej z dzielnic stołecznego Montevideo – Nuevo París – przez Manuela de Leóna, jego synów i członków nieistniejącego już zespołu piłkarskiego Club Sacachispas. Nazwa klubu pochodzi od jednego z okolicznych domów, a barwy drużyny od początku stanowią czerwono–białe pasy. Początkowo ekipa Villa Teresa, podobnie jak inne kluby, brała udział w lokalnych rozgrywkach amatorskich, natomiast status profesjonalny otrzymała w 1965, dołączając do związku piłkarskiego Asociación Uruguaya de Fútbol. W 1975 klub Villa Teresa zwyciężył w rozgrywkach czwartoligowych, awansując do wyższej klasy rozgrywkowej.
W 1984 drużyna ukończyła sezon trzeciej ligi bez porażki, a najskuteczniejszymi zawodnikami rozgrywek zostali trzej gracze Villa Teresa – Francisco Fusco, "Tornillo" Arismendi oraz "Colo" Ceiavazza. Zaowocowało to awansem klubu do drugiej ligi, z której spadł on po czterech latach – w 1988, jednak już trzy sezony później, w 1991, powrócił na zaplecze najwyższej klasy rozgrywkowej pod kierownictwem trenera Waltera Garcíi. Z Segunda División zespół został karnie zdegradowany w 1992 po zamieszkach kibicowskich, w których wyniku zmarł jeden z fanów klubu Basáñez.
W 2000 klub Villa Teresa połączył się z zespołami Salus FC i Huracán FC, tworząc nową ekipę o nazwie Alianza FC, która przez cztery najbliższe lata występowała w drugiej lidze. W 2005 Alianza rozpadła się i Villa Teresa, Salus i Huracán powróciły do poprzedniej postaci. W 2011 po zwycięstwie w rozgrywkach trzeciej ligi Villa Teresa po raz kolejny awansowała do Segunda División. Z racji braku własnego stadionu ekipa rozgrywa swoje mecze na arenie Parque Salus, należącej do Salus FC.

</doc>
<doc id="2603251" url="https://pl.wikipedia.org/wiki?curid=2603251" title="Monika Olkisz-Chabros">
Monika Olkisz-Chabros

Monika Olkisz-Chabros – polska śpiewaczka operowa (sopran), solistka scen operowych w Bydgoszczy, Poznaniu i Warszawie w latach 80. i 90. XX w.
Życiorys.
Urodziła się w Warszawie i tam studiowała w Akademii Muzycznej u prof. K. Szczepańskiej. Bydgoska Opera była jej pierwszym teatrem muzycznym i miejscem jej scenicznego debiutu w „Halce” S. Moniuszki (1981). Był to spektakl, którym bydgoska Opera i Operetka czciła swoje 25-lecie. Po udanym debiucie już w drugim sezonie powierzono jej tytułową rolę w „Madame Butterfly” G. Pucciniego. Kolejnymi osiągnięciami artystycznymi były: partia wokalna w balecie L. Różyckiego „Pan Twardowski” (1982) i rola Micaeli w „Carmen” G. Bizeta (1983). W sezonie 1983/1984 zaśpiewała Eurydykę w „Orfeuszu w piekle” J. Offenbacha, Amelię w „Balu maskowym” G. Verdiego oraz „Toscę”, zyskując aplauz publiczności. 
W czerwcu 1984 r. uczestniczyła w XXIV Międzynarodowym Konkursie Wokalnym im. Giuseppe Verdiego w Bussetto we Włoszech. Otrzymała tam nagrodę specjalną w postaci rocznego stypendium pobytowego we Włoszech, w celu kształcenia głosu pod kierunkiem wybitnych pedagogów z mediolańskiej La Scali. 
Po zaliczeniu włoskiego stypendium i warsztatach wokalnych u C. Castellani została zaangażowana do Teatru Wielkiego w Poznaniu. W 1992 r. została solistką Teatru Wielkiego Opery Narodowej w Warszawie. W tym czasie pojawiała się w Bydgoszczy na gościnnych występach, śpiewając „Halkę” (1986) i „Toscę” (1990). W 1996 r. dyrektor Opery Nova Maciej Figas zaangażował ją do wykonania tytułowej partii w „Turandot” G. Pucciniego – premierze odbywanej w ramach III Bydgoskiego Festiwalu Operowego. Rok później wystąpiła w Gali Wokalnej w Bydgoszczy. 

</doc>
<doc id="2603254" url="https://pl.wikipedia.org/wiki?curid=2603254" title="Payer Hütte">
Payer Hütte

Payer Hütte, lub "Julius Payer Hütte" (wł. "Rifugio Payer") - położone na wysokości 3029 m n.p.m. schronisko górskie na północnej grani Ortleru zwanej Tabarettagrat w Alpach Retyckich. Schronisko to jest punktem wyjścia normalnej drogi wejściowej na "Ortler" - najwyższy szczyt Tyrolu.
Historia schroniska.
Na początku lat siedemdziesiątych XIX wieku sekcja praska Deutscher und Österreichischer Alpenverein postanowiła zbudować małe schronisko na grani "Tabarettagrat" służące jako punkt wyjściowy dla alpinistów udających się tą granią na trudno dostępny wierzchołek "Ortleru" - wówczas najwyższego szczytu Monarchii Austro-Węgierskiej. W wyniku prac kierowanych przez architekta Georga Pichlera Gomagoi powstał niewielki budynek z dwoma pomieszczeniami, w których mogło przenocować 30 osób. Uroczystość otwarcia nastąpiła w dniach 5 - 8 września 1875. Schronisko nazwane zostało imieniem Juliusa Payera, austriackiego oficera, alpinisty i polarnika, który prowadził prace kartograficzne w Masywie Ortleru w latach 1865 - 1868.
W związku ze wzrostem ruchu alpinistycznego w latach 1885 oraz 1893 - 1894 dokonywano rozbudowy budynku. W następnym roku liczba osób odwiedzających schronisko przekroczyła tysiąc. Dla zdecydowanej większości z nich pięknie położone schronisko ze wspaniałym widokiem na "Ortler" stanowiło główny cel wycieczki. Wejścia na trudno dostępny szczyt pozostawało w zasięgu jedynie doświadczonych alpinistów.
W latach 1908 - 1909 schronisko zostało radykalnie przebudowane, a właściwie niemal zbudowane od podstaw. Powstał wówczas duży, trzykondygnacyjny budynek z 21 pokojami, kuchnią, jadalnia, kawiarnią, pomieszczeniami zaplecza oraz poddaszem przeznaczonym na sypialnię. W czasie I wojny światowej schronisko odegrało kluczową rolę jako punkt zaopatrzeniowy oraz punkt oparcia dla żołnierzy transportujących zaopatrzenie dla austriackich Strzelców Alpejskich walczących na linii frontu przechodzącej w pobliżu wierzchołka "Ortleru" z włoskimi Alpini. Dzięki temu - mimo znacznej przewagi i wielokrotnych natarć - Włochom nie udało się przełamać twardej austriackiej obrony.
W wyniku traktatu w Saint Germain po I wojnie światowej Masyw Ortleru wraz z całym Południowym Tyrolem znalazł się w granicach Włoch. Schronisko zostało wówczas skonfiskowane przez władze włoskie w ramach procesu italianizacji Południowego Tyrolu, a następnie przekazane Club Alpino Italiano. W roku 1936 do schroniska doprowadzono linę telefoniczną. W roku 1947 starsza część schroniska spłonęła, prawdopodobnie wskutek uderzenia pioruna.
W 1949 roku w związku z kurczeniem się lodowca dla schroniska zbudowano specjalny zbiornik wodny.
W latach 1993 i 1995 przeprowadzono staranne prace remontowe. Starano się przy tym, aby budynek zachował swoją oryginalną formę z roku 1909.
W ramach prowadzonych rewindykacji w 1999 roku schronisko stało się własnością obejmującej Południowy Tyrol Prowincji Autonomicznej Bozen. Planowane jest przekazanie schroniska pod administrację konsorcjum złożonego z przedstawicieli zarządu prowincji, Club Alpino Italiano (CAI) oraz Alpenverein Südtirol (AVS). W tej sprawie trwają obecnie rozmowy między przedstawicielami CAI oraz AVS.
Turystyka i alpinizm.
Schronisko jest otwarte od początku lipca do połowy września. Posiada około 60 miejsc noclegowych. Tel. (473) 613010.
Najdogodniejszym punktem wyjściowym do schroniska jest niewielka dawniej miejscowość Innersulden, rozwijająca się obecnie w ważny ośrodek turystyki i sportów zimowych. Dojście do schroniska dogodną ścieżką zajmuje 3:30 - 4 h. Dojście można skrócić korzystając z wyciągu krzesełkowego K2 i zajmuje ono wówczas 2:00 - 2:30 h. Około 40 min drogi poniżej "Payer Hütte" znajduje się schronisko Tabaretta Hütte.
Dojście do schroniska ścieżką prowadzącą z miejscowości Trafoi położonej przy szosie na przełęcz Stelvio wymaga nieco więcej wysiłku i zajmuje 4:00 - 5:00 h.
Schronisko "Payer Hütte" jest punktem wyjściowym najłatwiejszej drogi (tzw. drogi normalnej) na "Ortler", widocznej po powiększeniu fotografii zamieszczonej obok. Wejście na szczyt zajmuje 4 - 5 godzin, zejście - około 3 godzin. Nie jest to jednak trasa dla zwykłych turystów. Jest to droga alpinistyczna o trudnościach ogólnych PD+, wymagająca wspinaczki w skale do III stopnia trudności oraz pokonywania stromych pól śnieżnych o nachyleniu 40 stopni, z licznymi szczelinami. Wymagany sprzęt: lina, czekan, raki, uprząż, karabinki. W partiach skalnych przejście ułatwiają nieliczne łańcuchy. Trasa nie jest zbyt bezpieczna; zanotowano na niej szereg wypadków (m.in. zginął tutaj ambasador Japonii).

</doc>
<doc id="2603257" url="https://pl.wikipedia.org/wiki?curid=2603257" title="Jorge Gibson Brown">
Jorge Gibson Brown



</doc>
<doc id="2603260" url="https://pl.wikipedia.org/wiki?curid=2603260" title="Jorge Brown">
Jorge Brown

Jorge Gibson Brown (ur. 3 kwietnia 1880 w San Vicente, zm. 3 stycznia 1936 w San Isidro) – argentyński piłkarz, grający podczas kariery na pozycji obrońcy.
Kariera klubowa.
Jorge Brown rozpoczął karierę w klubie Palermo Athletic Buenos Aires w 1896. W latach 1897–1899 był zawodnikiem Lanús Athletic Buenos Aires. Najlepszy okres w karierze Browna to lata 1900–1911, kiedy to występował w Alumni AC.
Z Alumni dziewięciokrotnie zdobył mistrzostwo Argentyny w 1900, 1902, 1903, 1905, 1906, 1907, 1909, 1910 i 1911. W latach 1912–1914 był zawodnikiem CA Argentino de Quilmes. Z Quilmes zdobył swój dziesiąty w kariery tytuł mistrza Argentyny w 1912. Ostatnim jego klubem było Belgrano AC, w którym występował w latach 1915–1916.
Potem jeszcze w latach 1914–1927 występował rekreacyjnie w klubie Buenos Aires Cricket Club, którego był prezesem.
Kariera reprezentacyjna.
W reprezentacji Argentyny Brown występował w latach 1902-1912. W reprezentacji zadebiutował 20 lipca 1902 w wygranym 6-0 meczu z Urugwajem, którym był pierwszym meczem reprezentacji Argentyny w historii. Brown w 86 min. ustalił wynik meczu.
W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Brown wystąpił w obu meczach Argentyny z Chile i Urugwajem. Ostatni raz w reprezentacji Brown wystąpił 5 października 1913 w przegranym 0-1 meczu z Urugwajem, którego stawką było Gran Premio de Honor Uruguayo. Ogółem w barwach "albicelestes" wystąpił w 23 meczach (w 18 był kapitanem), w których zdobył 4 bramki.

</doc>
<doc id="2603264" url="https://pl.wikipedia.org/wiki?curid=2603264" title="Bożena Betley">
Bożena Betley

Bożena Betley (ur. 19 listopada 1940 w Dąbrowie na Wołyniu) – polska śpiewaczka operowa (sopran), solistka Opery i Operetki w Bydgoszczy, a od 1973 roku Opery Narodowej w Warszawie.
Życiorys.
Po ukończeniu szkoły muzycznej w latach 60. występowała w zespole Meteory oraz grała w orkiestrze Opery Warszawskiej jako pierwsza flecistka. Pracując w tzw. kanale, kształciła głos i w 1968 r. ukończyła studia wokalne. W tym samym roku została przyjęta do pracy w bydgoskiej Operze i Operetce, debiutując jako Aida w operze G. Verdiego. Po udanym występie w "„Operze żebraczej”" B. Brittena (1968) i debiucie operetkowym w "„Księżniczce czardasza”" I. Kalmana (1968), zaśpiewała Hannę w "„Strasznym dworze”" S. Moniuszki. Z partią tą wystąpiła gościnnie w Teatrze Miejskim w Ostrawie.
W tym czasie zwróciła na siebie uwagę nie tylko ciekawym prowadzeniem partii wokalnej, ale także grą aktorską. W 1969 r. została laureatką II nagrody na Konkursie Moniuszkowskim we Wrocławiu. W 1970 r. na Międzynarodowym Festiwalu Śpiewaczym w Tuluzie zdobyła drugie miejsce w kategorii głosów żeńskich oraz srebrny medal ufundowany przez Radę Miasta Paryża. Sukces ten szeroko odnotowała bydgoska prasa, bo był to pierwszy międzynarodowy i tak prestiżowy splendor, jaki przypadł artyście reprezentującemu bydgoski teatr operowy.
W kolejnych latach tworzyła kreacje operowe w spektaklach: "„Czarodziejski flet”" W.A. Mozarta (Pamina), "„Zaczarowane koło”" J. Gablenza (Basia), "„Don Carlos”" G. Verdiego (Elżbieta Valois), "„Poławiacze pereł”" G. Bizeta (Leila) oraz operetkowe w "„Krainie uśmiechu”" F. Lehara. Po zdobyciu wokalnych i scenicznych doświadczeń w Bydgoszczy w 1973 r. została zaangażowana do Teatru Wielkiego w Warszawie. Na przywitanie ze stołeczną publicznością zaśpiewała dwie partie w prapremierach polskich oper współczesnych: "„Chłopach”" W. Rudzińskiego (Jagna) i "„Diabłach z Loudun”" K. Pendereckiego (Siostra Gabriela). Po sukcesach krajowych uzyskała także poklask za granicą, co pozwalało ją z czasem zaliczyć do grona najbardziej eksportowych polskich śpiewaczek operowych.
W kolejnych latach pojawiała się w Bydgoszczy na gościnnych występach, śpiewając na koncertach w Filharmonii Pomorskiej. Dała też kilka wokalnych recitali, m.in. z okazji jubileuszu Bydgoskiego Towarzystwa Muzycznego.

</doc>
<doc id="2603268" url="https://pl.wikipedia.org/wiki?curid=2603268" title="Kościół Podwyższenia Krzyża Świętego w Dachnowie (drewniany)">
Kościół Podwyższenia Krzyża Świętego w Dachnowie (drewniany)



</doc>
<doc id="2603269" url="https://pl.wikipedia.org/wiki?curid=2603269" title="Stanisław Szewczuk">
Stanisław Szewczuk

Stanisław Szewczuk (ur. 15 kwietnia 1913 we wsi Prusy koło Lwowa, zm. 17 czerwca 1977 w Brzegu) – oficer techniczny Polskich Sił Powietrznych we Francji i Wielkiej Brytanii, naukowiec, wykładowca na Politechnice Wrocławskiej.
Życiorys.
Urodził się w rodzinie chłopskiej. Ojciec Bartłomiej był gospodarzem i wójtem. Rodzice wysłali go do szkół we Lwowie. Stanisław Szewczuk studiował w latach 1931–1938 na Politechnice Lwowskiej: Wydział Mechaniczny, Oddział Maszynowy, Grupa Konstrukcyjna. Edukacja trwała tam o 3 lata dłużej niż na innych specjalizacjach, gdyż jak stwierdził Andrzej Glass, studenci, których specjalizacją były samoloty i ich wyposażenie, mieli liczne dodatkowe przedmioty na II i IV roku studiów. Stanisław Szewczuk uzyskał 20 czerwca 1938 r. dyplom Politechniki Lwowskiej inżyniera mechanika, sekcja lotnictwa z wynikiem dobrym.
Służbę wojskową odbywał w Szkole Technicznej Rezerwy Saperów w Modlinie. Został tam zaprzysiężony i zdobył podstawowe wyszkolenie wojskowe.
Od 1 stycznia do 27 sierpnia 1939 był uczniem Szkoły Podchorążych Lotnictwa – Grupa Techniczna w Warszawie (eskadra szkolna podchorążych rezerwy), w której szkolono absolwentów politechnik, aby stworzyć kadrę rezerwy. Wykładali w niej naukowcy z Politechniki Warszawskiej. Szkoła posiadała dobrze przygotowane pracownie warsztaty i laboratoria.
Młody inżynier uzyskał tam stopień sierżanta podchorążego. Specjalizował się w konstrukcji silników i płatowców. Po ukończeniu kursu podchorążych w Warszawie (z bardzo dobrą lokatą) otrzymał przydział do 6 pułku lotniczego we Lwowie. W tym samym roku zawarł związek małżeński z Ireną Bryniarską. Wybuch wojny rozdzielił ich na długie lata.
17 września wkroczyły do Lwowa wojska sowieckie. Irena Szewczuk została aresztowana i wywieziona do Kazachstanu, a jej mąż, który brał udział w ewakuacji parku lotniczego, przekroczył granicę rumuńską w Serafińcach. Polacy różnymi drogami starali się przedostać do Francji. Stanisław Szewczuk 4 października dotarł do Bukaresztu, gdzie przy ambasadzie polskiej działała komórka ewakuacji techników do Francji i Anglii. Po otrzymaniu wiz, wyjechał przez Jugosławię, Grecję do Francji, do której dotarł 4 listopada.
Stanisław Szewczuk znalazł się w obsłudze lotniska Le Bourget. Następnie przebywał w Lyon-Bron. Znajdowała się tam główna Baza Lotnictwa Polskiego, której komendantem był pułkownik pilot Stefan Pawlikowski. Jak podaje Wacław Król warunki zakwaterowania szczególnie podoficerów i żołnierzy były złe. Brakowało łóżek sienników i koców. Prowizoryczne ogrzewanie nie zapewniało odpowiedniej temperatury. Było zimno i brakowało ciepłej wody. Żołnierzom najbardziej jednak doskwierała bezczynność.
Sytuacja inżynierów i techników była znacznie gorsza niż pilotów. Jak podaje Jerzy Płoszajski do Francji przybyło 280 oficerów technicznych. Była to liczba znacznie wyższa niż potrzeby jednostek bojowych. Tylko paru absolwentów Szkoły Podchorążych Lotnictwa – Grupa Techniczna (promowanych w 1939) dostało przydziały na podrzędne funkcje.
Na podstawie porozumienia ze stroną francuską, inżynierowie i technicy, dla których nie było zatrudnienia w jednostkach bojowych, zostali skierowani do przemysłu zbrojeniowego. Wśród załogi fabryki OLAER w La Couronne, Jerzy Płoszajski wymienia Stanisława Szewczuka, który pracował tam do 19 czerwca 1940 roku. Firma produkowała podwozia do samolotów Dewoitine D.520. Polacy zatrudnieni byli w dziale kontroli fabrycznej i prób.
Po podpisaniu przez Francuzów rozejmu w Compiègne 22 czerwca, Stanisław Szewczuk znalazł się w Camp de Caylus (francuskim obozie administrowanym przez Polaków), który opuścił po demobilizacji. Początkowo przebywał w Aix-les Bains prowadzonym przez TOPF (odpowiednik polskiego PCK) W 1942 roku przeniósł się do Clermont-Ferrand. Chwytał się różnych prac, aby zarobić na życie i wyjazd do Anglii. Był m.in. kierownikiem bursy. Następnie przeniósł się do Grenoble.
Przy przekraczaniu granicy francusko-hiszpańskiej w listopadzie 1942 roku, został aresztowany przez żandarmerię francuską i osadzony w obozie Camp de Gurs.
Stamtąd trafił do pracy przymusowej w niemieckiej organizacji paramilitarnej Todt.
W Tarnus Stanisław Szewczuk pracował przy wznoszeniu fortyfikacji nadbrzeżnych, a w Hendaye (na granicy hiszpańsko-francuskiej) przy budowie drogi. Udaje mu się wykorzystać bliskość granicy i uciec.
Z Madrytu przez Portugalię przedostał się do Gibraltaru, gdzie zgłosił się do Misji Polskiej. 24 lipca 1943 wypełnił oświadczenie weryfikacyjne i został przerzucony do Anglii.
Zgłosił się do wojska i został wysłany do Ośrodka Zapasowego Lotnictwa w Blackpool.
Stanisław Szewczuk przebywał w stacji Newark do 28 kwietnia 1944 r.
Od kwietnia do września uczestniczył w kursie oficerskim Armement Officerss Course w Szkole Uzbrojenia Lotniczego nr 1 (Air Air Armament School) w Manby. Kształcenie personelu ziemnego odbywało się wyłącznie w szkołach brytyjskich. Kursanci osiągali kwalifikacje w specjalnościach RAF-u (Royal Air Force). Stanisław Szewczuk został specjalistą Technical Armement (uzbrojeniowiec).
Został skierowany do 83O4 Eskadry Obsługi w 304 dywizjonie „Ziemi Śląskiej im. Ks. Józefa Poniatowskiego” w Benbecula. Stanisław Szewczuk był tam oficerem technicznym. 12 października otrzymał mianowanie na podporucznika, a 14 października promowano go do stopnia angielskiego F/O (Flying Oficer).
W marcu 1945 r. 304 dywizjon bombowy powrócił do Kornwalii. Z lotniska St Eval (Anglia) piloci patrolowali Zatokę Biskajską i Atlantyk. Warunki bytowania były tam bardzo dobre. Spodziewano się rychłego zakończenia wojny. Lotów było znacznie mniej, a więc wojskowy personel techniczny mógł być wykorzystywany w przemyśle i instytutach badawczych.
26 czerwca 1945 r. Stanisław Szewczuk, jako specjalista Technical Armement, został przeniesiony z 304 dyonu RAF Stn Eval do Polish Depot, Research and Experimental Pool (Polski Ośrodek Badawczy i Doświadczalny), z przydziałem do A.A.E.E. (Aircraft and Armament Experimental Establishment = Instytut Doświadczalny Samolotów i Uzbrojenia)), RAF Stan Boscombe Down. Janusz Żurakowski w swojej książce opisał ten ośrodek.
Stanisław Szewczuk zajmował się problemami uzbrojenia samolotów oraz badaniami ich w locie. Współpracował wówczas z mechanikiem i pilotem w jednej osobie: Lesławem Międzybrodzkim. Właśnie tam spotkał Janusza Żurakowskiego, z którym korespondował aż do śmierci.
Stanisław Szewczuk odszedł ze służby odznaczony Medalem Lotniczym.
Powrócił do kraju we wrześniu 1947. Zamieszkał w Sopocie. Został zatrudniony w Technicznej Obsłudze Rolnictwa w Gdańsku. W następnym roku rozpoczął pracę dydaktyczną na Politechnice Gdańskiej w katedrze Maszynoznawstwa Chemicznego i Ogólnego. Jednocześnie był inspektorem robót montażowych przy budowie elektrowni Gdańsk-Ołowianka i Gdynia II.
Po śmierci żony przeniósł się z dwójką małych dzieci do Brzegu koło Opola.
W latach 1951–1954 Stanisław Szewczuk pracował w Nadodrzańskich Zakładach Przemysłu Tłuszczowego w Brzegu, jako kierownik działu inwestycji. Zaprojektował wówczas i wdrożył prototyp transportera pneumatycznego. W pracy poznał Alinę Gajewską, z którą ożenił się w 1952 roku. Ze związku tego doczekał się córki i syna. Dwa lata później zmienił pracę. Otrzymał stanowisko głównego inżyniera w Opolskich Zakładach Silników Elektrycznych z siedzibą w Brzegu.
Od 1957 roku związał się z Politechniką Wrocławską. Pracował w Katedrze Maszyn Elektrycznych na stanowisku adiunkta. Był jednym z kontynuatorów Szkoły Naukowej Maszyny Elektryczne, którą założył Kazimierz Idaszewski. Zajmował się teorią konstrukcji i technologii układów elektromechanicznych i maszyn największej mocy (w tym turbogeneratorów). Wyniki badań publikował w Pracach Naukowych Instytutu Układów Elektromaszynowych Politechniki Wrocławskiej. Biegle władał językiem francuskim, niemieckim i angielskim. Wypromował dwóch doktorantów. W 1961 r. obronił pracę doktorską pt. „"Wpływ czynników mechanicznych i termicznych na wymiary komutatora"”, a w 1967 przedstawił pracę „"Kryteria oceny chłodzenia gazowego turbogeneratorów małej mocy"” i uzyskał stopień doktora habilitowanego. W tym samym roku otrzymał stanowisko docenta. Był autorem publikacji. Prowadził wykłady z rysunku technicznego, geometrii wykreślnej i podstaw konstrukcji maszyn. Wydał kilka podręczników i skryptów dla studentów.
Ciężkie przeżycia i lata wytężonej pracy przyczyniły się do przedwczesnej śmierci. Zmarł 17 czerwca 1977 roku w Brzegu. Był odznaczony Złotem Krzyżem Zasługi i Złotą Odznaką Politechniki Wrocławskiej.

</doc>
<doc id="2603271" url="https://pl.wikipedia.org/wiki?curid=2603271" title="Demetrius Augustine Gallitzin">
Demetrius Augustine Gallitzin

Demetrius Augustine Gallitzin (ur. 22 grudnia 1770 w Hadze; zm. 6 maja 1840 w Loretto) – amerykański duchowny katolicki pochodzenia rosyjskiego, sługa Boży Kościoła katolickiego.
Życiorys.
Demetrius Augustine Gallitzin urodził się 22 grudnia 1770 roku. Jego rodzicami byli książę Dymitr Aleksjewicz Golicyn i hrabina Adelheid Amalie Gallitzin, gdy był niemowlakiem zajmowała się z nim Katarzyna II Wielka. W wieku 17 lat został przyjęty do Kościoła katolickiego. Jego ojciec nie był zadowolony z wyboru syna chciał, aby rozpoczął karierę wojskową. W marcu 1795 roku otrzymał święcenia kapłańskie. W 1799 roku w górach Allegheny założył osadę w Loretto. W 1803 roku zmarł jego ojciec, a jego matka zmarła w 1806 roku. Wówczas w 1808 roku został wydziedziczony przez cara Aleksandra I Romanowa z powodu swej wiary katolickiej i powołania kapłańskiego. Zmarł 6 maja 1840 roku w opinii świętości i został pochowany w pobliżu kościoła św. Michała w Loretto. W dniu 6 czerwca 2005 roku rozpoczął się jego proces beatyfikacyjny.

</doc>
<doc id="2603274" url="https://pl.wikipedia.org/wiki?curid=2603274" title="Lab Rats">
Lab Rats



</doc>
<doc id="2603276" url="https://pl.wikipedia.org/wiki?curid=2603276" title="Giernik">
Giernik



</doc>
<doc id="2603280" url="https://pl.wikipedia.org/wiki?curid=2603280" title="Kościół Narodzenia Najświętszej Marii Panny w Gorajcu">
Kościół Narodzenia Najświętszej Marii Panny w Gorajcu



</doc>
<doc id="2603282" url="https://pl.wikipedia.org/wiki?curid=2603282" title="Telebasis">
Telebasis

Telebasis – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603284" url="https://pl.wikipedia.org/wiki?curid=2603284" title="Telagrion">
Telagrion

Telagrion – rodzaj ważek z rodziny łątkowatych (Coenagrionidae). Należy do niego jeden gatunek: "Telagrion longum".
Rodzaj "Telagrion" zdefiniował w 1876 roku Edmond de Sélys Longchamps, zaliczając do niego cztery nowo opisane przez siebie gatunki z Ameryki Południowej: "T. longum", "T. fulvellum", "T. inversum" i "T. mecistogastrum". Autor nie ustanowił gatunku typowego; w 1890 roku William Forsell Kirby jako gatunek typowy wskazał "T. longum". Z biegiem lat do rodzaju tego zaliczono też kilka innych gatunków. W międzyczasie niektóre gatunki poprzenoszono jednak do innych rodzajów. Ostatecznie w 2008 roku Natalia von Ellenrieder i Rosser W. Garrison w oparciu o porównawcze badania morfologiczne na nowo zdefiniowali rodzaj "Telagrion", pozostawiając w nim tylko typowy "T. longum", tym samym rodzaj ten stał się taksonem monotypowym.

</doc>
<doc id="2603285" url="https://pl.wikipedia.org/wiki?curid=2603285" title="Czechowicz (herb baronowski)">
Czechowicz (herb baronowski)

Czechowicz ("Czechowicz-Lachowicki") – polski herb baronowski, odmiana herbu szlacheckiego Ostoja.
Opis herbu.
Opis historyczny.
Juliusz Ostrowski blazonuje herb następująco:
Opis współczesny.
Opis skonstruowany współcześnie brzmi następująco:
"Na tarczy w polu czerwonym między dwoma półksiężycami złotymi barkami ku sobie, krzyż ćwiekowy złoty."
"Nad tarczą francuska korona baronowska, opleciona sznurem pereł."
"W klejnocie pięć piór strusich, dwa czerwone między złotymi."
"Labry herbowe czerwone, podbite srebrem."
Najwcześniejsze wzmianki.
Herb został nadany 27 czerwca 1783 r., freiherrowi, Rochowi von Lachowickiemu-Czechowiczowi, wraz z predykatem "wohlgeboren" ("wielmożny"). Podstawą nadania tytułu były m.in.: patent szlachecki z 1775, potwierdzenie szlachectwa przez magnatów, domicyl galicyjski oraz zasługi dla dworu cesarskiego. Wnukowie Rocha; Piotr i Wojciech, dokonali legitymacji szlachectwa oraz tytułu 22 marca 1825 roku.
Według Juliusza Ostrowskiego, herb został nadany w 1783 roku, podsędkowi lwowskiemu, Rochowi Czechowiczowi z przydomkiem Lachowicki, przez Józefa II, cesarza rzymskiego. 
Herbowni.
Czechowicz.

</doc>
<doc id="2603288" url="https://pl.wikipedia.org/wiki?curid=2603288" title="Skiallagma">
Skiallagma



</doc>
<doc id="2603290" url="https://pl.wikipedia.org/wiki?curid=2603290" title="Niszczyciele typu Buckley">
Niszczyciele typu Buckley



</doc>
<doc id="2603292" url="https://pl.wikipedia.org/wiki?curid=2603292" title="Protallagma">
Protallagma

Protallagma – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2603294" url="https://pl.wikipedia.org/wiki?curid=2603294" title="NVidia ION">
NVidia ION



</doc>
<doc id="2603295" url="https://pl.wikipedia.org/wiki?curid=2603295" title="Kościół Matki Bożej Bolesnej w Łówczy">
Kościół Matki Bożej Bolesnej w Łówczy



</doc>
<doc id="2603297" url="https://pl.wikipedia.org/wiki?curid=2603297" title="Rudy Cardozo">
Rudy Cardozo

Rudy Alejandro Cardozo Fernández (ur. 14 lutego 1990 w Tariji) – boliwijski piłkarz występujący najczęściej na pozycji ofensywnego pomocnika, obecnie zawodnik Bolívaru.
Kariera klubowa.
Cardozo jest wychowankiem akademii piłkarskiej Tahuichi, jednak profesjonalną karierę klubową rozpoczynał w izraelskim drugoligowcu Ironi Nir Ramat HaSharon. W sezonie 2008/2009 zajął ze swoim zespołem przedostatnie miejsce w Liga Leumit, z której jego klub nie spadł dzięki wygranym barażom o utrzymanie.
Latem 2009 Cardozo powrócił do ojczyzny, podpisując umowę z mistrzem kraju – Club Bolívar. W swoim debiutanckim sezonie w najwyższej klasie rozgrywkowej – Clausura 2009 – rozegrał trzy spotkania i wywalczył z Bolívarem wicemistrzostwo Boliwii. Pierwsze dwa gole w Liga de Fútbol Profesional Boliviano strzelił 16 maja 2010 w zremisowanym 2:2 meczu z Aurorą. W tym samym roku wziął udział w pierwszym międzynarodowym turnieju klubowym w swojej karierze – Copa Libertadores, gdzie jednak odpadł z Bolívarem już w fazie grupowej. Podczas rozgrywek Clausury 2010 osiągnął kolejny tytuł wicemistrza kraju, natomiast w sezonie Adecuación 2011 po raz pierwszy w karierze został mistrzem Boliwii.
Kariera reprezentacyjna.
W 2007 roku Cardozo znalazł się w składzie reprezentacji Boliwii U–17 na Młodzieżowe Mistrzostwa Ameryki Południowej, gdzie jego kadra odpadła już w pierwszej rundzie, nie kwalifikując się na światowy czempionat. Dwa lata później, w barwach starszej kategorii wiekowej, wziął udział w Mistrzostwach Ameryki Południowej U–20, z podobnym jednak skutkiem – młodzi Boliwijczycy zajęli ostatnie miejsce w pierwszej rundzie i nie zakwalifikowali się na Młodzieżowe Mistrzostwa Świata w Egipcie, natomiast sam zawodnik rozegrał dwa spotkania.
W seniorskiej reprezentacji Boliwii Cardozo zadebiutował 12 sierpnia 2010 w zremisowanym 1:1 meczu towarzyskim z Kolumbią. Pierwszego gola w kadrze narodowej strzelił za to 3 września 2011 w zremisowanym 2:2 sparingu z Peru. W tym samym roku został powołany przez selekcjonera Gustavo Quinterosa na rozgrywany w Argentynie turniej Copa América, gdzie wystąpił w jednym meczu, a jego reprezentacja nie wyszła z grupy.

</doc>
<doc id="2603298" url="https://pl.wikipedia.org/wiki?curid=2603298" title="Mario Hiriart">
Mario Hiriart

Mario Hiriart (ur. 23 lipca 1931 w Santiago, zm. 15 lipca 1964 w Milwaukee) – chilijski sługa Boży Kościoła katolickiego, inżynier.
Życiorys.
Mario Hiriart urodził się 23 lipca 1931 roku w szpitalu del Salvador w czasie trwania strajku przeciwko rządom generała Carlosa Ibanez del Campo. Po jego urodzeniu wykryto dwa guzy, które lekarze zdiagnozowali jako mięśniaki. Przeszedł wiele różnych zabiegów chirurgicznych. W 1948 roku wstąpił na wydział inżynierii Uniwersytetu Katolickiego w Chile, a w 1954 roku rozpoczął pracę w korporacji rozwoju produkcji. W 1957 roku zrezygnował z pracy. W 1960 roku zaczął odczuwać objawy choroby; po badaniach zdiagnozowano u niego nowotwór mózgu. Zmarł 15 lipca 1964 roku w opinii świętości. W 1994 roku rozpoczął się jego proces beatyfikacyjny.

</doc>
<doc id="2603302" url="https://pl.wikipedia.org/wiki?curid=2603302" title="Dembiński Hrabia">
Dembiński Hrabia

Dembiński Hrabia – polski herb szlachecki, hrabiowska odmiana herbu Rawicz.
Opis herbu.
Opisy z wykorzystaniem klasycznych zasad blazonowania:
"W polu złotym, na niedźwiedziu czarnym, kroczącym, o języku czerwonym, panna (królewna) w sukni czerwonej, o głębokim dekolcie, patrząca wprost. Nad tarczą korona hrabiowska, a nad nią hełm w koronie, z którego klejnot: pół niedźwiedzia jak w godle, wspiętego, trzymającego w prawej łapie różę czerwoną o łodydze zielonej. Labry czarne podbite złotem."
Najwcześniejsze wzmianki.
Nadany 2 sierpnia 1784 Janowi Nepomucenowi von Dembiany Rawicz-Dembińskiemu z galicyjskim tytułem hrabiowskim i predykatem "hoch- und wohlgeboren" ("wysoko urodzony i wielmożny"). Podstawą nadania był patent szlachecki z 1775, funkcja radcy dworu wiedeńskiego, domicyl galicyjski, szlachectwo potwierdzone przez komisję magnatów oraz oddanie dworowi cesarskiemu.
Herbowni.
graf von Dembiany Rawicz–Dembiński.

</doc>
<doc id="2603304" url="https://pl.wikipedia.org/wiki?curid=2603304" title="Rabszake">
Rabszake



</doc>
<doc id="2603305" url="https://pl.wikipedia.org/wiki?curid=2603305" title="Rabsaces">
Rabsaces



</doc>
<doc id="2603310" url="https://pl.wikipedia.org/wiki?curid=2603310" title="Mańczycy">
Mańczycy



</doc>
<doc id="2603311" url="https://pl.wikipedia.org/wiki?curid=2603311" title="Ambasada Mołdawii w Polsce">
Ambasada Mołdawii w Polsce

Ambasada Mołdawii w Polsce, właśc. Ambasada Republiki Mołdawii w Polsce (rum. "Ambasada Republicii Moldova în Republica Polonă") – mołdawska placówka dyplomatyczna mieszcząca się w Warszawie przy ul. Imielińskiej 1.
Siedziba.
Do czasu uzyskania przez Mołdawię niepodległości Polska utrzymywała kontakty z tym krajem w ramach współpracy z ZSRR. Stosunki dyplomatyczne z Mołdawią nawiązano w 1992, a ambasadę w Warszawie otwarto w 1994 przy ul. Miłobędzkiej 12; kolejne adresy: przy ul. Reja 4 (2001), ostatnio przy ul. Imielińskiej 1 (2009).

</doc>
<doc id="2603312" url="https://pl.wikipedia.org/wiki?curid=2603312" title="Varghese Payyappilly Palakkappilly">
Varghese Payyappilly Palakkappilly

Varghese Payyappilly Palakkappilly (ur. 8 sierpnia 1876 w Konthuruthy, zm. 5 października 1929 w Ernakulam) – hinduski duchowny katolicki obrządku syromalabarskiego, Czcigodny Sługa Boży Kościoła katolickiego.
Życiorys.
Varghese Payyappilly Palakkappilly urodził się szlacheckiej i bogatej rodzinie. Rozpoczął naukę w szkole podstawowej i w szkole parafialnej.
Wstąpił do seminarium w Puthenpally. Po dwóch latach został wysłany na studia do Kandy. W dniu 21 grudnia 1907 roku otrzymał święcenia kapłańskie. Był duszpasterzem parafii w Kadamakudy oraz w Alangad. W 1913 został dyrektorem szkoły w Alwaye, gdzie pracował aż do śmierci. W 1927 założył instytut zakonny Ubogich Sióstr. W dniu 19 września 1929 roku został przewiedziony do szpitala, gdzie po szczegółowych badaniach zdiagnozowano dur brzuszny. Zmarł 5 października 1929 w opinii świętości i został pochowany w rodzinnej parafii.
6 września 2009 roku rozpoczął się jego proces beatyfikacyjny. 14 kwietnia 2018 papież Franciszek podpisał dekret o heroiczności jego cnót.

</doc>
<doc id="2603314" url="https://pl.wikipedia.org/wiki?curid=2603314" title="Sugako Kanno">
Sugako Kanno

 – japońska dziennikarka, anarchistka i feministka.
Życiorys.
Była autorką wielu artykułów o dyskryminacji ze względu na płeć i rzeczniczką równouprawnienia kobiet. W 1910 roku japoński rząd oskarżył ją o zdradę stanu, w oparciu o jej rzekome zaangażowanie w tzw. incydent Kōtoku, polegający na planach zamachu na życie cesarza Mutsuhito. Była pierwszą więźniarką polityczną, na której wykonano karę śmierci w historii współczesnej Japonii. Została powieszona 25 stycznia 1911 roku.

</doc>
<doc id="2603318" url="https://pl.wikipedia.org/wiki?curid=2603318" title="Oxyallagma">
Oxyallagma

Oxyallagma – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603320" url="https://pl.wikipedia.org/wiki?curid=2603320" title="Oxyagrion">
Oxyagrion

Oxyagrion – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603321" url="https://pl.wikipedia.org/wiki?curid=2603321" title="Szybki transportowiec">
Szybki transportowiec



</doc>
<doc id="2603323" url="https://pl.wikipedia.org/wiki?curid=2603323" title="Łazarz Pillai">
Łazarz Pillai

Łazarz Pillai (Devasahayam co równie można tłumaczyć „pomoc Boża”), Devasahayam Pillai (ur. 23 kwietnia 1712; zm. 14 stycznia 1752) – hinduski święty Kościoła katolickiego, męczennik.
Życiorys.
Neelakanda Pillai urodził się w zamożnej rodzinie. Jego ojciec należący do najwyższej kasty braminów zapewnił mu gruntowne wykształcenie, dzięki czemu Neelakanda Pillai zrobił szybką karierę na dworze maharadży. Przeszedł na chrześcijaństwo i został ochrzczony w kościele we wsi Vadakkankulam. Na chrzcie przyjął imię Devasahayam (Łazarz). Swoim przykładem pociągnął za sobą żonę oraz część rodziny i przyjaciół. Głosił m.in. równość wszystkich ludzi, co kłóciło się z panującym w Indiach systemem kastowym. Został oskarżony o zdradę państwa i wtrącony do więzienia, gdzie go torturowano. Zakutego w łańcuchy wleczono go po różnych miejscowościach, celem wymuszenia wyparcia się wiary w Jezusa Chrystusa. Został zastrzelony w dniu 14 stycznia 1752 roku.
2 grudnia 2012 r. podczas liturgii w katedrze w Kottar – gdzie pochowane jest jego ciało – Prefekt Kongregacji Spraw Kanonizacyjnych kard. Angelo Amato dokonał aktu beatyfikacji. 21 lutego 2020 papież Franciszek zatwierdził cud za jego wstawiennictwem, otwierając drogę do kanonizacji. Data uroczystości miała zostać ogłoszona na konsystorzu, który odbył się 3 maja 2021, lecz zostanie ogłoszona w innym terminie. 9 listopada 2021 Stolica Apostolska podała informacje o terminie uroczystości, podczas której nastąpi kanonizacja Łazarza Pillaiego i sześciu innych błogosławionych. 
15 maja 2022, podczas uroczystej mszy św. na placu świętego Piotra, papież Franciszek dokonał pierwszej od czasu pandemii COVID-19 i pierwszej od października 2019 kanonizacji bł. Łazarza Pillaiego i dziewięciu innych błogosławionych, wpisując go w poczet świętych Kościoła katolickiego.

</doc>
<doc id="2603325" url="https://pl.wikipedia.org/wiki?curid=2603325" title="Neoerythromma">
Neoerythromma

Neoerythromma – rodzaj ważek z rodziny łątkowatych (Coenagrionidae).
Do rodzaju należą następujące gatunki:

</doc>
<doc id="2603327" url="https://pl.wikipedia.org/wiki?curid=2603327" title="Rabsak">
Rabsak



</doc>
<doc id="2603329" url="https://pl.wikipedia.org/wiki?curid=2603329" title="Minagrion">
Minagrion

Minagrion – rodzaj ważek z rodziny łątkowatych (Coenagrionidae). Obejmuje gatunki będące endemitami Brazylii.
Do rodzaju należą następujące gatunki:

</doc>
<doc id="2603330" url="https://pl.wikipedia.org/wiki?curid=2603330" title="Kościół Ducha Świętego w Chołowicach">
Kościół Ducha Świętego w Chołowicach



</doc>
<doc id="2603331" url="https://pl.wikipedia.org/wiki?curid=2603331" title="Metaleptobasis">
Metaleptobasis

Metaleptobasis – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603332" url="https://pl.wikipedia.org/wiki?curid=2603332" title="Mesoleptobasis">
Mesoleptobasis

Mesoleptobasis – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2603333" url="https://pl.wikipedia.org/wiki?curid=2603333" title="Tajammum">
Tajammum

Tajammum () – ablucja bez użycia wody, poprzedzająca modlitwę w islamie. Dokonuje się jej, gdy woda do podstawowej ablucji wudu jest niedostępna. Przed wykonaniem ablucji wymagana jest intencja (chęć oczyszczenia) oraz wypowiedzenie słowa "Bismillah" („W imię Allaha”). Wykonuje się ją za pomocą piasku, drobnego żwiru, pyłu lub kurzu, który pochodzi z ziemi, lekko przecierając dłonie oraz twarz, zdmuchując resztki piasku/pyłu z dłoni, po czym rozpoczyna się modlitwę (salat).

</doc>
<doc id="2603334" url="https://pl.wikipedia.org/wiki?curid=2603334" title="Megalagrion">
Megalagrion

Megalagrion – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603337" url="https://pl.wikipedia.org/wiki?curid=2603337" title="Mesamphiagrion">
Mesamphiagrion

Mesamphiagrion – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2603338" url="https://pl.wikipedia.org/wiki?curid=2603338" title="Lista odcinków serialu Szczury laboratoryjne">
Lista odcinków serialu Szczury laboratoryjne

Poniżej przedstawiona jest lista wszystkich odcinków serialu Szczury laboratoryjne, emitowanego na kanale Disney XD od 26 maja 2012.
Lista odcinków.
Sezon 2: 2013-14.
Dnia 18 maja 2012 roku został oficjalnie ogłoszony 2 sezon serialu.
Sezon 3: 2014-15.
Dnia 26 lipca 2013 roku został oficjalnie ogłoszony 3 sezon serialu. Filmowanie rozpoczęło się we wrześniu tego samego roku, a zakończyło w kwietniu 2014 roku.
Sezon 4: 2015-16.
9 maja 2014 roku został oficjalnie ogłoszony 4 sezon serialu. Filmowanie rozpoczęło się w październiku 2014 roku, a zakończyło w czerwcu 2015 roku. Dnia 26 czerwca 2015 roku Kelli Berglund potwierdziła na swoim Twitterze, że to ostatni sezon serialu. Jest to drugi serial z kanonu Disney XD Original Series, który ma aż 4 sezony.

</doc>
<doc id="2603340" url="https://pl.wikipedia.org/wiki?curid=2603340" title="Leucobasis">
Leucobasis



</doc>
<doc id="2603342" url="https://pl.wikipedia.org/wiki?curid=2603342" title="Leptobasis">
Leptobasis

Leptobasis – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2603343" url="https://pl.wikipedia.org/wiki?curid=2603343" title="Varghese Palakkappillil">
Varghese Palakkappillil



</doc>
<doc id="2603345" url="https://pl.wikipedia.org/wiki?curid=2603345" title="Leptagrion">
Leptagrion

Leptagrion – rodzaj ważek z rodziny łątkowatych (Coenagrionidae).
Systematyka.
Do rodzaju należą następujące gatunki:
Dawniej rodzaj ten był bardziej liczny, ale w 2022 roku F.A.A. Lencioni przeniósł większość gatunków do nowo utworzonych przez siebie rodzajów: "Fredyagrion", "Nathaliagrion", "Machadagrion" i "Kiautagrion".

</doc>
<doc id="2603347" url="https://pl.wikipedia.org/wiki?curid=2603347" title="Ischnura">
Ischnura

Ischnura – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603348" url="https://pl.wikipedia.org/wiki?curid=2603348" title="Enallagma">
Enallagma

Enallagma – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603351" url="https://pl.wikipedia.org/wiki?curid=2603351" title="Marcin Banasik">
Marcin Banasik

Marcin Filip Banasik (ur. 16 grudnia 1982 w Wągrowcu) – polski kompozytor i pisarz.
Życiorys.
Jako uczeń liceum pobierał lekcje mistrzowskie z zakresu kompozycji muzycznej u Dušana Martinčeka (Bratysława). Od roku 2001 studiował pod kierunkiem Mirosława Bukowskiego na Akademii Muzycznej w Poznaniu. Otrzymał tytuł Magistra Sztuk w roku 2006, przedstawiając pracę opisującą proces adaptacji scenicznej powieści – Powieść „Obcy” Alberta Camus jako inspiracja libretta operowego – partyturę wybranych scen opery oraz kompletny tekst libretta (w języku polskim i francuskim).
W roku 2006 odbył krótkie studia uzupełniające z zakresu Teorii Muzyki pod kierunkiem Janiny Tatarskiej (Poznań). Wcześniej ukończył też Studium Pedagogiczne (2003–2005). W latach 2006–2009 odbył studia doktorskie na Uniwersytecie w Yorku (Wielka Brytania) pod kierunkiem Thomasa Simaku, badając zagadnienia harmonii lokalnej w dwunastotonowej homofonii oraz technik aleatorycznych. Studia zakończył w 2009, a tytuł doktora otrzymał (oficjalnie) w lipcu 2010, broniąc pracy i zestawu ośmiu kompozycji, recenzowanych przez Rogera Marsha (York) i Roberta Saxtona (Oksford).
Od października 2009 mieszka w Szanghaju, gdzie komponuje muzykę, pisze powieści i poezje, jak również zajmuje się amatorsko rysunkiem i malarstwem.
Twórczość.
Banasik jest autorem ponad dziewięćdziesięciu utworów muzycznych, w tym trzech symfonii, opery, koncertu skrzypcowego, koncertu podwójnego i wielu utworów kameralnych. Jego Trzy
Umbry na fortepian solo, sonata skrzypcowa, trio fortepianowe, kwartet skrzypcowy, kwintet gitarowy, Head of the Corner na orkiestrę i liczne inne utwory były wykonywane w wielu salach koncertowych w Czechach, Niemczech, Danii, Kanadzie, Wielkiej Brytanii i Polsce, w tym w Filharmonii Narodowej w Warszawie, Glenn Gould Studio w Toronto, Sir Jack Lyons Cncert Hall w Yorku i Wilton's Hall w Londynie. Banasik współpracował z wieloma zespołami kameralnymi (m.in. Gahrn Ensemble, Esbjerg, Penderecki String Quartet, Toronto, trupą Northern School of Contemporary Dance, Leeds). Pracował również z Johnem Stringerem, który poprowadził jego Head of the Corner na orkiestrę – utwór zamówiony przez Uniwersytet w Yorku – oraz solistami instrumentalistami (m.in. Bartoszem Worochem, Peterem Sheppard-Skarved'em, Piotrem Żukowskim, Grzegorzem Krawcem, Peterem Roderick'iem i Rohanem de Seram). Wziął udział w wielu warsztatach kompozytorskich – np. z Kreutzer Quartet i Ensemble 360 – oraz w licznych sesjach naukowych. Ma w swoim dorobku krótki okres współpracy nad projektem teatru muzycznego.
Jest autorem powieści "Mądrość, Siła i Piękno" oraz adaptacji scenicznej powieści Alberta Camus – "L’étranger".
Nagrody i wyróżnienia.
W roku 2004 otrzymał III Nagrodę na międzynarodowym konkursie kompozytorskim Lutosławski Award za Osiem Pieśni do słów Haliny Poświatowskiej. W tym samym roku przyznano mu także wyróżnienie na Konkursie Kompozytorskim im. Tadeusza Bairda za Trio Fortepianowe.
Banasik otrzymywał Stypendium Ministra Kultury w latach akademickich 2004/2005 i 2005/2006. W roku 2005 Towarzystwo im. Hipolita Cegielskiego uhonorowało go Medalem Młodego Pozytywisty, a w 2006 Poznań przyznał mu Stypendium Miasta Poznania. W latach 2006–2009 Banasik był beneficjentem dwóch prestiżowych stypendiów brytyjskich – The Arts and Humanities Research Council Scholarship in Doctoral Awards Scheme oraz Sir Jack Lyons Research Scholarship.

</doc>
<doc id="2603352" url="https://pl.wikipedia.org/wiki?curid=2603352" title="Kościół Najświętszego Serca Jezusa w Dobrej">
Kościół Najświętszego Serca Jezusa w Dobrej



</doc>
<doc id="2603355" url="https://pl.wikipedia.org/wiki?curid=2603355" title="Arachipan">
Arachipan

 #PATRZpercepan

</doc>
<doc id="2603357" url="https://pl.wikipedia.org/wiki?curid=2603357" title="Zespół pałacowo-parkowy w Palmse">
Zespół pałacowo-parkowy w Palmse

Zespół pałacowo-parkowy w Palmse (est. "Palmse mõis", niem. "Gutshaus Palms") – muzeum w dawnej szlacheckiej siedzibie, znajdujące się w estońskiej miejscowości Palmse (gmina Vihula).
Pierwsze wzmianki o posiadłości pochodzą z roku 1510 (przedtem teren ten należał do klasztoru z Tallinna). Przez kolejne wieki należała ona do arystokratycznych rodów Niemców bałtyckich – początkowo Metztacken, a od XVII stulecia von der Pahlen.
Klasycystyczny pałac wybudowano w latach 1782–1784 po pożarze poprzedniej rezydencji. Park, założony w stylu francuskim, został powiększony w 1840 roku i zaprojektowany w stylu angielskim, ma wielkość 18 hektarów oraz niemal 60 kilometrów ścieżek spacerowych. W parku znajdują się także liczne budynki gospodarcze, m.in. gorzelnia, browar z 1820 roku, stajnie oraz dawne obiekty wypoczynkowe (pawilon zimowy, palmiarnia z 1870 roku, łaźnia z 1753 roku).
W latach 20. XX wieku w wyniku reformy rolnej dotychczasowych właścicieli wywłaszczono. Kompleks pełnił funkcję ośrodka wypoczynkowego ochotniczej formacji zbrojnej Kaitseliit. W okresie rządów sowieckich budynki i park niszczały (użytkowano je jako miejsce obozów wakacyjnych dla pionierów), remont rozpoczęto w 1975 roku i trwał on 10 lat. Obecnie cały zespół należy do państwa i jest udostępniony dla zwiedzających.

</doc>
<doc id="2603358" url="https://pl.wikipedia.org/wiki?curid=2603358" title="Keszupan">
Keszupan

 #PATRZpercepan

</doc>
<doc id="2603359" url="https://pl.wikipedia.org/wiki?curid=2603359" title="Igrzyska śmierci (film)">
Igrzyska śmierci (film)

Igrzyska śmierci (ang. "The Hunger Games") – amerykański film akcji science-fiction z 2012 roku w reżyserii Gary'ego Rossa. Film powstał na podstawie powieści Suzanne Collins pod tym samym tytułem. W filmie występują Jennifer Lawrence, Josh Hutcherson, Elizabeth Banks, Liam Hemsworth i Woody Harrelson.
Światowa premiera filmu odbyła się 21 marca 2012 roku we Francji oraz w innych krajach, a 23 marca w Stanach Zjednoczonych i w Polsce.
Opis fabuły.
W państwie Panem, którym rządzi złowrogi prezydent Snow (Donald Sutherland), dostatnio żyje się tylko nielicznym wybrańcom sprzyjającym opresyjnej władzy. Pozostali mieszkają w biednych, zamkniętych dystryktach. Po buncie w dystrykcie Trzynastym władze wpadły na pomysł, aby zorganizować igrzyska, które będą skutecznym narzędziem kontroli.
Do udziału w corocznych Głodowych Igrzyskach losowani są przedstawiciele z poszczególnych dystryktów. Z Dwunastego, jednego z najbiedniejszych, wylosowani zostają Primrose (Willow Shields) i Peeta (Josh Hutcherson). Z takim werdyktem nie może pogodzić się Katniss (Jennifer Lawrence), która uważa, że jej młodsza siostra Primrose praktycznie skazana zostaje na śmierć, bo transmitowane przez ogólnopaństwową telewizję igrzyska przeżyć może tylko jeden uczestnik.
Katniss zgłasza się, by zająć jej miejsce. Jeśli kiedykolwiek jeszcze chce zobaczyć swoich bliskich, musi zwyciężyć. To zadanie wydaje się niewykonalne: Katniss nie ma żadnego doświadczenia w walce, w przeciwieństwie do „zawodowców”, którzy od dzieciństwa szkolą się z myślą o udziale w igrzyskach, ale odważna 16-latka rozpala w ludziach nadzieję na zmiany i staje się symbolem buntu.
Kontynuacje.
W listopadzie 2013 roku miała miejsce premiera filmu pt. „” opartego na drugim tomie serii. Stworzono również adaptację trzeciego tomu, którą podzielono na dwa filmy – „” i „”. Pierwszy z nich ukazał się 21 listopada 2014 roku, zaś następny prawie rok później – 5 listopada 2015 roku. 

</doc>
<doc id="2603360" url="https://pl.wikipedia.org/wiki?curid=2603360" title="Garb Chełmu">
Garb Chełmu



</doc>
<doc id="2603364" url="https://pl.wikipedia.org/wiki?curid=2603364" title="Kościół Narodzenia Matki Bożej w Hoszowczyku">
Kościół Narodzenia Matki Bożej w Hoszowczyku



</doc>
<doc id="2603367" url="https://pl.wikipedia.org/wiki?curid=2603367" title="Ton Pentre A.F.C.">
Ton Pentre A.F.C.

Ton Pentre A.F.C. (wal. "Clwb Pêl-droed Ton Pentre") - walijski klub piłkarski z siedzibą w mieście Ton Pentre.
Historia.
Klub został założony w 1935 roku jako Ton Pentre A.F.C., chociaż już od 1896 roku w Ton Pentre istniał klub, który grał w piłkę nożna oraz rugby. Po II wojnie światowej ponownie startował w "Welsh National League (South)", gdzie został pierwszym mistrzem w "Division Two (West)" i był promowany do "Division One". W pierwszej lidze pozostawał przez cały czas do czasu reorganizacji "Welsh National League" w 1992 roku w League of Wales. W 1951 zdobył Amatorski Puchar Walii. W 1992 roku stał się członkiem założycielem League of Wales, jednak wolał być promowany do najwyższego poziomu własnymi siłami i w 1993 zajął 1.miejsce w "Abacus League Division 1 (South)" i awansował do "League of Wales". W pierwszych dwóch sezonach zdobywał brązowe medale mistrzostw Walii, w 1995 dotarł do finału Pucharu Ligi Walijskiej. W 1995 występował w Pucharze Intertoto. Niestety, przez nieprawidłowe wykorzystanie finansów klub był bliski bankructwa i w lutym 1996 roku zdecydował zrezygnować z gry w "League of Wales" i wrócił do "Welsh League". Od 1996 roku klub sześć razy zdobył mistrzostwo "Welsh League" (1997/98, 1998/99, 1999/2000, 2000/01, 2001/02 i 2004/05). W 2010 okazał się w piątce klubów, które spadli do "Division Two".
Stadion.
Ynys Park może pomieścić 2,700 widzów.

</doc>
<doc id="2603368" url="https://pl.wikipedia.org/wiki?curid=2603368" title="Ton Pentre F.C.">
Ton Pentre F.C.



</doc>
<doc id="2603370" url="https://pl.wikipedia.org/wiki?curid=2603370" title="Inpabasis">
Inpabasis

Inpabasis – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2603371" url="https://pl.wikipedia.org/wiki?curid=2603371" title="Hylaeonympha">
Hylaeonympha



</doc>
<doc id="2603372" url="https://pl.wikipedia.org/wiki?curid=2603372" title="Ton Pentre">
Ton Pentre

Ton Pentre – wieś w Walii, w dolinie Rhondda, w hrabstwie miejskim Rhondda Cynon Taf, dawniej ośrodek wydobycia węgla.

</doc>
<doc id="2603373" url="https://pl.wikipedia.org/wiki?curid=2603373" title="Kościół Narodzenia Najświętszej Marii Panny w Krościenku">
Kościół Narodzenia Najświętszej Marii Panny w Krościenku



</doc>
<doc id="2603375" url="https://pl.wikipedia.org/wiki?curid=2603375" title="Spawanie tarciowe">
Spawanie tarciowe



</doc>
<doc id="2603377" url="https://pl.wikipedia.org/wiki?curid=2603377" title="Homeoura">
Homeoura

Homeoura – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2603382" url="https://pl.wikipedia.org/wiki?curid=2603382" title="Hesperagrion">
Hesperagrion

Hesperagrion – rodzaj ważek z rodziny łątkowatych (Coenagrionidae).
Do rodzaju należy jeden żyjący gatunek
oraz wymarły

</doc>
<doc id="2603383" url="https://pl.wikipedia.org/wiki?curid=2603383" title="Kościół Wniebowzięcia Najświętszej Maryi Panny w Tylawie">
Kościół Wniebowzięcia Najświętszej Maryi Panny w Tylawie



</doc>
<doc id="2603386" url="https://pl.wikipedia.org/wiki?curid=2603386" title="Diceratobasis">
Diceratobasis

Diceratobasis – rodzaj ważek z rodziny łątkowatych (Coenagrionidae).
Do rodzaju należą następujące gatunki:

</doc>
<doc id="2603389" url="https://pl.wikipedia.org/wiki?curid=2603389" title="Cyanallagma">
Cyanallagma

Cyanallagma – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603390" url="https://pl.wikipedia.org/wiki?curid=2603390" title="Enacantha">
Enacantha



</doc>
<doc id="2603393" url="https://pl.wikipedia.org/wiki?curid=2603393" title="Milky Way Project">
Milky Way Project

Milky Way Project – jeden z ogólnodostępnych internetowych projektów astronomicznych, zapoczątkowanych projektem Galaxy Zoo.
Z projektu Galaxy Zoo wywodzi się zakrojona na szeroką skalę inicjatywa nazwana Zooniverse, do której należą m.in. takie zoo-projekty jak: Galaxy Zoo Mergers, Galaxy Zoo Supernovae, Solar Stormwatch, Galaxy Zoo Hubble, Moon Zoo, czy też New Horizons: Ice Hunters. Celem Zooniverse jest stworzenie miejsca dla całego pakietu projektów, które pozwolą każdemu, kto ma dostęp do internetu, przyczynić się do rozwoju nauki. Wszystkie z nich wykorzystują możliwości internetu poprzez udział internautów w badaniach naukowych, wspierających projekty badawcze opracowane przez astronomów, a które wymagają udziału dużej liczby uczestników.
Celem Milky Way Project jest dokonanie klasyfikacji i pomiarów naszej galaktyki – Drogi Mlecznej.
Milky Way Project to wspólne przedsięwzięcie Adler Planetarium z Chicago oraz Zooniverse.
Badania opierają się na zdjęciach uzyskanych dla programów naukowych Galactic Legacy Infrared Mid-Plane Survey Extraordinaire (GLIMPSE) oraz Multiband Imaging Photometer for Spitzer Galactic Plane Survey (MIPSGAL) przez Kosmiczny Teleskop Spitzera.
Badania i cele naukowe.
Głównym celem projektu jest wyszukiwanie i opisywanie na dostarczanych uczestnikom projektu zdjęciach (fragmentów Drogi Mlecznej w podczerwieni) tzw. baniek, czyli olbrzymich obszarów gazu i pyłu. Bańki stanowią część cyklu życia gwiazd i są wytwarzane przez gorące gwiazdy, a gorące gwiazdy najczęściej występują w gromadach złożonych z kilkuset, a nawet kilku tysięcy gwiazd o małej masie. Gorące gwiazdy żyją zbyt krótko, by oddalić się od chmur, w których powstały. Oznacza to, że każda bańka to kilkaset, a nawet kilka tysięcy bardzo młodych gwiazd. Niektóre z nich udało się już zlokalizować podczas badań, które stały się inspiracją dla tego projektu, jednak celem jest znaleźć ich jak najwięcej. Dzięki temu powstanie szczegółowy obraz nie tylko samych baniek, ale całej Drogi Mlecznej. Dzięki pomocy internautów astronomowie będą się mogli dowiedzieć, jak rozłożone są bańki w Drodze Mlecznej i przez to lepiej zrozumieć procesy prowadzące do powstawania nowych gwiazd w naszej galaktyce oraz jakie, dotąd niezbadane cechy pyłu sprawiają, że odgrywa on w tym procesie tak ważną rolę.
Na zdjęciach pojawiają się również inne obiekty, takie jak zielone węzły, gromady gwiazd, ciemne mgławice, młode gwiazdy, pozostałości po supernowych oraz nieznane wcześniej galaktyki. Jeśli uczestnik zauważy coś niezwykłego, koniecznie powinien to zaznaczyć, używając funkcji flagowania. Zespół naukowy projektu chce zlokalizować te obiekty, a następnie wykorzystać odkrycia użytkowników do dalszych obserwacji.
Uczestnictwo.
Udział w projekcie może wziąć każdy, kto zarejestruje się na stronie projektu oraz zapozna z działaniem interfejsu, który służy do klasyfikacji oraz oznaczania wszystkich interesujących obiektów.

</doc>
<doc id="2603397" url="https://pl.wikipedia.org/wiki?curid=2603397" title="Kościół Matki Bożej Różańcowej w Darowicach">
Kościół Matki Bożej Różańcowej w Darowicach



</doc>
<doc id="2603404" url="https://pl.wikipedia.org/wiki?curid=2603404" title="Bojan Botewo">
Bojan Botewo

Bojan Botewo (bułg. "Боян Ботево") – wieś w południowej Bułgarii, w obwodzie Chaskowo, w gminie Minerałni bani. W miejscowości znajduje się meczet.

</doc>
<doc id="2603405" url="https://pl.wikipedia.org/wiki?curid=2603405" title="Puchar Kontynentalny w biegach narciarskich 2010/2011">
Puchar Kontynentalny w biegach narciarskich 2010/2011

Sezon 2010/2011 Pucharu Kontynentalnego w biegach narciarskich – dziewięć cykli zawodów stanowiących zaplecze Pucharu Świata.

</doc>
<doc id="2603406" url="https://pl.wikipedia.org/wiki?curid=2603406" title="Hengtuan-szan">
Hengtuan-szan



</doc>
<doc id="2603408" url="https://pl.wikipedia.org/wiki?curid=2603408" title="Arnold Watson Hutton">
Arnold Watson Hutton

Arnold Pencliffe Watson Hutton (hiszp. "Arnoldo Watson Hutton") (ur. 20 sierpnia 1886 w Buenos Aires, zm. 29 lipca 1951 w Buenos Aires) – argentyński piłkarz, grający podczas kariery na pozycji napastnika.
Kariera klubowa.
Arnold Watson Hutton był synem Alexandera Watson Huttona, który jest uznawany za jednego z ojców argentyńskiego futbolu. Hutton rozpoczął karierę w klubie Alumni AC w 1902. W barwach Alumni zadebiutował jeszcze przed 16-mi urodzinami 13 kwietnia 1902.
Z Alumni ośmiokrotnie zdobył mistrzostwo Argentyny w 1902, 1903, 1905, 1906, 1907, 1909, 1910 i 1911. W latach 1911–1914 był zawodnikiem Belgrano AC. 
Obok piłki nożnej Hutton uprawiał również: krykiet, tenis i piłkę wodną.
Kariera reprezentacyjna.
W reprezentacji Argentyny Hutton występował w latach 1906–1913. W reprezentacji zadebiutował 21 października 1906 w wygranym 2-1 meczu z Urugwajem, którego stawką była Copa Newton. Hutton w 15 min. otworzył wynik meczu.
W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Hutton wystąpił w meczu Argentyny z Urugwajem, w którym w 50 min. strzelił 3 bramkę dla "albicelestes". Ostatni raz w reprezentacji Hutton wystąpił 9 lipca 1913 w wygranym 2-1 meczu z Urugwajem, którego stawką było Copa Presídente Roque Sáenz Peña. Ogółem w barwach "albicelestes" wystąpił w 17 meczach, w których zdobył 6 bramek.

</doc>
<doc id="2603414" url="https://pl.wikipedia.org/wiki?curid=2603414" title="Siła wyższa (serial telewizyjny)">
Siła wyższa (serial telewizyjny)

Siła wyższa – polski serial komediowy.
Film kręcony w Ornecie, Krośnie, Otwocku Wielkim, Badowie Górnym, Konstancinie i Zalesiu Górnym.
Fabuła.
Serial opowiada o życiu franciszkańskich zakonników. Przy klasztorze pracuje także siostra Bazylia i pan Franek. Spokojne życie mnichów zostaje zaburzone przez powstanie nieopodal Buddyjskiego Centrum Duchowości i Medytacji. Jest to opowieść o życiu dwóch odległych od siebie kultur i religii.

</doc>
<doc id="2603416" url="https://pl.wikipedia.org/wiki?curid=2603416" title="Legenda Wyspy Wisielca">
Legenda Wyspy Wisielca

Legenda Wyspy Wisielca – bydgoska legenda, związana z historią jednej z wysp rzecznych, położonych na Brdzie. Legenda opowiada o tragicznej miłości pięknej szlachcianki Julii Szafrańskiej do młodego flisaka Macieja z Suchowej.
Treść legendy.
Był to jeden z ostatnich ciepłych dni lata tego roku. Julia Szafrańska, córka bydgoskiego szlachcica Józefa Szafrańskiego, wpatrywała się w zacumowaną przy brzegu wyspy tratwę. Po chwili zdjęła suknię, i wskoczyła do rzeki. Płynęła szybko w kierunku wyspy, jednak po chwili rwący nurt wciągnął ją pod taflę wody. Próbowała wezwać pomoc, lecz nikt, nawet stojący na pokładzie łodzi młody mężczyzna, nie usłyszał jej krzyku. Kilka godzin później, z dala od wyspy, rybacy wyłowili jej martwe ciało.
Na wiosnę roku następnego, nad brzegiem Brdy zgromadziło się wielu mieszczan. Wszyscy w milczeniu wpatrywali się w zacumowaną przy brzegu wyspy, płonącą tratwę. W złocistej łunie ognia wyraźnie widzieli, jak sześć wiszących ciał flisaków kołysze się na wieczornym wietrze. Nikt po nich nie płakał – oskarżeni przez szanowanego szlachcica o kradzież zostali przecież ukarani w jedyny sprawiedliwy sposób.
Józef Szafrański również stał wtedy na brzegu. Doskonale wiedział, że flisacy byli niewinni – on sam niesłusznie ich oskarżył i przekupił sędziego, by skazał ich na śmierć. Tylko w ten sposób mógł pomścić córkę – wiedział, że jeden z mężczyzn był jej ukochanym, i że to do niego płynęła w noc swojej śmierci. Nie wiedział jednak który, więc gdy zginęła, oszalały z rozpaczy postanowił zabić ich wszystkich. Ciał młodych flisaków nigdy nie zdjęto – ich śmierć miała być przestrogą dla pozostałych załóg, wpływających do miasta. Wkrótce wyspę zaczęto nazywać Wyspą Wisielca, a do jej brzegów nie zacumowała już nigdy żadna tratwa.

</doc>
<doc id="2603422" url="https://pl.wikipedia.org/wiki?curid=2603422" title="Kosmos 557">
Kosmos 557

Kosmos 557 (ros. "Космос 557") – radziecki sztuczny satelita Ziemi, niedoszła stacja kosmiczna programu Salut. Początkowo miał zostać nazwany Salut 3, jednak z powodu awarii podczas wejścia na orbitę otrzymał oznaczenie "Kosmos 557". Wystartował 3 dni przed amerykańską stacją Skylab.
Z powodu błędu w oprogramowaniu kontrolnym Centrum Kontroli w Korolowie straciło połączenie ze stacją, lecz silniki korekcyjne rozpoczęły pracę i mogły kontynuować ją do czasu wyczerpania paliwa. Gdy stacja znalazła się na orbicie i została wykryta przez amerykański system radarowy NORAD, władze ZSRR - mając świadomość, że misja DOSa-3 (pierwotne oznaczenie stacji) zakończyła się katastrofą - oznajmiły, że jest to satelita "Kosmos 557" i pozwoliły na autodestrukcyjne wejście stacji w atmosferę, które nastąpiło 22 maja 1973.

</doc>
<doc id="2603430" url="https://pl.wikipedia.org/wiki?curid=2603430" title="Andrzej Szwarc">
Andrzej Szwarc



</doc>
<doc id="2603431" url="https://pl.wikipedia.org/wiki?curid=2603431" title="Muzeum Cechu Rzemiosł Skórzanych">
Muzeum Cechu Rzemiosł Skórzanych

Muzeum Cechu Rzemiosł Skórzanych im. Jana Kilińskiego – muzeum na warszawskim Starym Mieście mieszczące się w kamienicy Szewców przy ul. Wąski Dunaj 10 (wejście od Szerokiego Dunaju). 
Zostało utworzone w 1973 z inicjatywy Cechu Rzemiosł Skórzanych w celu przedstawienia organizacji i warunków pracy warsztatów rękodzielniczych związanych z obróbką skóry. Wieloletnim kierownikiem muzeum była Lidia Lwow-Eberle.
Zbiory.
Większość eksponatów stanowią dary członków Cechu oraz osób prywatnych. W zbiorach muzeum znajduje się m.in. klamra noszona przy pasie przez Jana Kilińskiego, znaleziona w piwnicach jego domu przy Szerokim Dunaju 5.

</doc>
<doc id="2603432" url="https://pl.wikipedia.org/wiki?curid=2603432" title="Jacques Blanchard">
Jacques Blanchard

Jacques Blanchard (ur. 1 października 1600 w Paryżu, zm. 1638 tamże) – francuski malarz barokowy.
Kształcił się początkowo w pracowni wuja, malarza Nicolasa Bollery`ego, naukę kontynuował u manierysty Horacego Le Blanca. W latach 1624–1628 przebywał we Włoszech, studiował w Wenecji i Rzymie i pracował na zlecenie dworu księcia Sabaudii Karola Emanuela I. Po powrocie do Francji zdobył uznanie jako malarz dekoracyjny oraz twórca obrazów o tematyce religijnej i mitologicznej.
Artysta tworzył pod wpływem weneckiej szkoły malarskiej, przede wszystkim Tycjana. Był jednym z pierwszych twórców francuskich, którzy malując koncentrowali się na zagadnieniach kolorystycznych. Krytycy sztuki analizując styl Blancharda zwracają również uwagę na wpływ Rubensa widoczny w rysunku oraz francuską, manierystyczną formę jego dzieł. Obrazy malarza są rzadko spotykane, gdyż większość uległa zniszczeniu, znane są jedynie z rycin.
Syn Jacques'a, Gabriel Blanchard był również malarzem, wykonał m.in. plafon w Salonie Diany w Wersalu.

</doc>
<doc id="2603433" url="https://pl.wikipedia.org/wiki?curid=2603433" title="Anna Fiłosofowa">
Anna Fiłosofowa

Anna Pawłowna Fiłosofowa (ros. Анна Павловна Философова; ur. 5 sierpnia 1837 w Sankt Petersburgu, zm. 17 marca 1912 tamże) – rosyjska feministka i filantropka. Była jedną z założycielek i liderek pierwszego zorganizowanego ruchu kobiecego w Rosji. Działała m.in. na rzecz prawa kobiet do edukacji. W 1878 z inicjatywy jej i współpracownic w Sankt Petersburgu został otwarty uniwersytet dla kobiet, nazywany studiami Bestużewa.
Życiorys.
Wczesne życie.
Anna Fiłosofowa, z domu Anna Diagilewa, urodziła się w zamożnej rodzinie szlacheckiej w Petersburgu. Była najmłodszym z dziewięciorga dzieci Pawła Diagilewa i Anny Iwanowej, z domu Sułmanowej. Jej ojciec był urzędnikiem w Ministerstwie Finansów, który przeszedł na emeryturę w 1850 roku i założył gorzelnię. Anna Fiłosofowa otrzymała z rąk matki surowe wychowanie. Naukę pobierała w domu, zgodnie z ówczesnym zwyczajem panującym w rodzinach klasy wyższej. Zajęcia, jak i nauczyciele nie wzbudzali w niej większego zainteresowania, uważała je za nudne. 
W 1855 roku Paweł Diagilew stał się fanatycznie religijny, a odpowiedzialność za rodzinny interes przeszła na matkę Anny. W tym samym roku osiemnastoletnia Anna wyszła za mąż za siedemnaście lat starszego Władimira Dmitrijewicza Fiłosofowa, wpływowego urzędnika Ministerstwa Wojny i Obrony. Między rokiem 1858 a 1872 urodziła sześcioro dzieci, w tym pisarza Dmitrija Fiłosofowa. Kilka jej ciąż skończyło się poronieniem, zarówno na ich wczesnych jak i późniejszych etapach, co nie wpłynęło jednak na zdrowie Anny. Sytuacja finansowa rodziny pozwalała na zatrudnianie kilku służących do opieki nad dziećmi.
Początki działalności.
Mąż Anny pochodził z rodziny ziemiańskiej. W pierwszych latach małżeństwa (do około 1861 roku) Anna często jeździła na krótkie odwiedziny na rodzinnym majątku Fiłosofowa w Bieżanicach (okolice Pskowa). Ojciec Fiłosofowa był tyranem znanym z częstego wykorzystywania seksualnego chłopek na majątku. Styl życia w posiadłości miał silny wpływ na Annę, której rodzina, w przeciwieństwie do Fiłosofowów, nigdy nie korzystała z pracy chłopów pańszczyźnianych, którzy na likwidację poddaństwa musieli czekać do roku 1861, w którym nastała reforma uwłaszczeniowa Aleksandra II. Anna zaczęła zastanawiać się nad problemami społecznymi, a zwłaszcza losem biednych chłopów i chłopów pańszczyźnianych. Jej pierwsze działania filantropijne dotyczyły dostarczania ubogim żywności i lekarstw. Mniej więcej w tym czasie, około roku 1859 poznała Marię Trubnikową odwiedzając salon przez nią prowadzony. Maria była kobietą pragnącą zmian społecznych, dała Annie książki związane z tematyką praw kobiet i omawiała je z nią. Anna nazywała Marię swoim delikatnym i cierpliwym aniołem. Podkreślała, że Maria rozwijała ją i wspólnie z nią czytała, co, jak twierdziła Anna, było zajęciem trudnym, gdyż „nic nie wiedziała”.
Triumwirat i walka o dostęp do edukacji wyższej dla kobiet.
Anna Fiłosofowa, Maria Trubnikowa i ich przyjaciółka Nadieżda Stasowa, znane jako „triumwirat” założyły „Towarzystwo taniego zakwaterowania i innej pomocy dla mieszkańców Sankt Petersburga”, którego przewodniczącą przez większość czasu między rokiem 1859 a 1879 była Anna. Organizacja oparta została na „nowym modelu pracy filantropijnej” - Kobiety uważały, że zamiast dawać biednym świadczenia pieniężne, lepiej jest zapewnić im warunki, w których mogą się rozwijać moralnie i kształcić, aby mogli sami zarabiać na życie. Towarzystwo zapewniało tanie mieszkania dla ubogich kobiet i pracę w lokalnych szwalniach. Uzyskało własny budynek i w 1871 roku zdobyło duży kontrakt na wyroby szwalnicze dla wojska zatrudniając przy tym 300-500 kobiet. Otworzyło także tanią stołówkę i zatrudniło lekarza. Pod skrzydłami organizacji Anna otworzyła szkołę, akademiki, sklep i miejsce, w którym zapewniano opiekę nad dziećmi. Fiłosofowa zajmowała się gromadzeniem funduszy dla organizacji, a jej wysiłki w pozyskiwaniu dotacji znacznie powiększały jej budżet i zasoby. 
Następnie Anna i jej przyjaciółki założyły kilka stowarzyszeń, w tym „Towarzystwo Organizacji Pracy dla Kobiet” i „Kobiecy Artel Wydawniczy”.
Fiłosofowa, wraz z Trubnikową i Stasową były również założycielkami jednego z modnych wówczas dyskusyjnych kręgów literackich. Trubnikowa, córka jednego z uczestników buntu dekabrystów, była przyjaciółką Josephine Butler i znała zachodnią literaturę feministyczną. 
Anna Fiłosofowa znana była jednak głównie z walki o dostęp do edukacji wyższej dla kobiet. Została wybrana szefową komitetu organizującego „Kursy Edukacji Wyższej” dla kobiet, w którym wraz z przyjaciółkami walczyła o przyjmowanie kobiet na, dostępny wyłącznie dla mężczyzn, Uniwersytet Państwowy w Sankt Petersburgu. Wraz ze wspólniczkami zebrała 400 podpisów pod petycją z prośbą o pozwolenie na otwarcie studiów wyższych dla kobiet na Uniwersytecie Państwowym w Sankt Petersburgu. W 1867 roku wysłano ją do cara Aleksandra II. Pomysł przyjmowania kobiet na uniwersytety budził wówczas silny sprzeciw wśród konserwatystów, mających poparcie ministra edukacji Dmitrija Tołstoja. Ten jednak w końcu postanowił zezwolić kobietom na uczęszczanie na wykłady profesorów uniwersyteckich, często za darmo. Takie nieformalne kursy, od nazwy wydziału uniwersyteckiego, który je organizował, nazywane „Władimirski” trwały do 1875 roku. Zostały one zamknięte głównie z uwagi na jednoznacznie negatywny odbiór społeczny, zwłaszcza wśród wyższych sfer, odbijający się w publikowanych w prasie artykułach opisujących szkodliwy wpływ wyższej edukacji na kobiety przez co wiele uczennic bało się o swoje bezpieczeństwo, a duża część z nich wyemigrowała, by kontynuować edukację zagranicą, głównie w Zurychu. 
W tym czasie Anna założyła małą, wiejską szkołę zlokalizowaną na posiadłości swojego męża Bogdanowskie, którą odziedziczyła po jego śmierci. 
W roku 1876 Anna, między innymi, dzięki swojemu ciągłemu lobbingowi wśród urzędników carskich, uzyskała pozwolenie na otworzenie pierwszej uczelni oferującej kursy uniwersyteckie dla kobiet na terenie Rosji. Znane były one jako Kursy Bestużewa lub Kursy Wyższe Żeńskie im. Bestużewa po ich nominalnym założycielu, współfundatorze i pierwszym dyrektorze, historyku Konstantinie Nikołajewiczu Bestużewie-Ruminie. Studia trwały 4 lata, a wśród tysięcy absolwentek była Maria Piłsudska. Anna ponownie przyjęła role fundraisera zbierając pieniądze na działanie i utrzymanie uczelni. W tym samym czasie założyła kilka innych szkół, które zapewniały podobne kursy dla kobiet. Prowadziła kampanie edukacyjne i walczyła z próbami zamykania tego typu szkół przez osoby bojące się, że staną się one narzędziem radykalizacji kobiet. 
Mówiło się, że w 1876 roku to właśnie Anna pomogła zbiec anarchiście Piotrowi Kropotkinowi, zwanemu z więziennej celi izolacyjnej. Miała mu także pomóc uciec z kraju. 
Późniejsze lata.
Rodziny skazanych i wygnanych rewolucjonistów często zwracały się o pomoc do Anny, której sympatie rewolucjonistyczne i reformatorskie były powszechnie znane. W 1879 r. carska policja odkryła, że Anna zbierała pieniądze na działalność organizacji rewolucjonistycznych, za co została zesłana za granicę do roku 1881, kiedy pozwolono jej wrócić. Po zamachu na cara w 1881 roku Anna, obecnie znana z rewolucyjnych sympatii, nie mogła znaleźć zwolenników dla dalszych projektów społecznych. Publiczny wizerunek jej męża, obecnie prokuratora wojskowego, również został przez to nadszarpinięty , a przez działalność żony nie otrzymał on promocji, przez co rodzina została zmuszona do skromniejszego życia. 
Pod koniec lat 80. i na początku lat 90. XIX wieku, Anna zaczęła pomagać głodującym ludziom na Wołdze. W 1892 wstąpiła do „Komitetu Piśmiennictwa w Sankt Petersburgu”. W 1895 r. założyła i przewodniczyła „Stowarzyszeniu Dobroczynności Rosyjskich Kobiet”, organizacji feministycznej , która została oficjalnie uznana za organizację charytatywną, ponieważ w Rosji zakazano wszelkich form działalności politycznej. W tym samym roku w Rosji założono kobiecy uniwersytet medyczny, a w 1904 zezwolono na edukację wyższą dla kobiet poza stolicą. W związku z tym Fiłosofowa została doceniona przez cara za jej pracę w ramach „Towarzystwa Finansowania Kursów Edukacji dla Kobiet”. W 1905 r. uniwersytety Rosji zostały otwarte dla kobiet i kursy uniwersyteckie dla kobiet nie były już potrzebne. 
W tym samym roku mężczyznom przyznano prawo wyborcze i zezwolono na działalność polityczną i pojawiły się pierwsze ruchy walczące o prawo wyborcze dla kobiet. Anna została wybrana na przewodniczącą Międzynarodowej Rady Kobiet w 1899 r. Uczestniczyła w rewolucji rosyjskiej w 1905 roku wstępując do Partii Konstytucyjno-Demokratycznej i ostatecznie pełniła funkcję przewodniczącej pierwszego kongresu kobiet rosyjskich w 1908 roku. Cele Anny, polegające na zjednoczeniu rosyjskich kobiet, nie powiodły się, głównie ze względu na liczbę frakcji w ruchu. Po zjeździe Anna i niektórzy jej współpracownicy otrzymali deprecjonujące listy od ultrakonserwatywnego posła do Dumy Władimira Puriszkiewicza. Anna upubliczniła list i postawiła Puriszkiewicza przed sądem, gdzie został skazany na miesiąc więzienia. 
W 1908 r. Anna wstąpiła do Rosyjskiego Towarzystwa Teozoficznego, które współtworzyła.
Mąż Anny zmarł w roku 1894.
Anna kontynuowała działalność aktywistyczną aż do swojej śmierci w wieku lat siedemdziesięciu siedmiu w 1912 roku. Pogrzeb Anny Fiłosofowej zgromadził tysiące osób.

</doc>
<doc id="2603437" url="https://pl.wikipedia.org/wiki?curid=2603437" title="Bierkut (skafander kosmiczny)">
Bierkut (skafander kosmiczny)

Bierkut (ros. Беркут) – radziecki czterowarstwowy skafander kosmiczny, zaprojektowany specjalnie do spacerów kosmicznych na orbicie okołoziemskiej na pokładzie pojazdów Woschod, produkowany przez NPP Zwiezda w latach 1964–1965. "Bierkut" był też powszechnie używany na różnych misjach jako kombinezon ratunkowy.
18 marca 1965 kosmonauta Aleksiej Leonow ubrany w skafander "Bierkut" jako pierwszy człowiek, wyszedł w otwartą przestrzeń kosmiczną. Stało się to podczas lotu kosmicznego Woschod 2.
Dane techniczne.
Nazwa: "Bierkut"
Producent: "NPP Zwiezda"
Misje: "Woschod 2"
Przeznaczenie: spacery kosmiczne
Ciśnienie robocze: 0,4 bar
Masa całkowita: 41,5 kg
Całkowity czas podtrzymywania życia: 45 min
Poprzednik: "SK-1"
Następca: "Jastrieb"
Skafandry EVA.
Kombinezony do spacerów kosmicznych – EVA (ang. "Extravehicular activity" czyli czynności pozapojazdowe) przeznaczone były do dłuższych prac w stanie nieważkości, na zewnątrz kapsuły, stacji lub pojazdu kosmicznego i były prawie lub całkowicie samodzielne w przestrzeni kosmicznej. Projekt skafandrów EVA dawał wysoką mobilność, kiedy były pod ciśnieniem, jednocześnie zapewniając pełną ochronę w otwartej przestrzeni. Oprócz "Bierkuta" Zwiezda produkowało jeszcze dwa skafandry tego typu: "Jastrieb" i "Orłan".

</doc>
<doc id="2603440" url="https://pl.wikipedia.org/wiki?curid=2603440" title="Uniwersytet Techniczny w Tallinnie">
Uniwersytet Techniczny w Tallinnie

Uniwersytet Techniczny w Tallinnie (est. "Tallinna Tehnikaülikool", skrót "TTÜ", a od 2018 "TalTech") – publiczna wyższa szkoła techniczna założona w Tallinnie w 1918 roku. Jest jedyną uczelnią techniczną w Estonii i jednocześnie jedną z najważniejszych instytucji szkolnictwa wyższego w tym kraju. Wydziały Uniwersytetu Technicznego rozlokowane są w Tallinnie, Tartu, Kuressaare oraz Kohtla-Järve.
Historia.
Na początku XX w. w Estonii zaczęto obserwować wzrost zapotrzebowania na inżynierów. Wcześniej młodzi ludzie kształcili się w Petersburgu, Rydze oraz w Niemczech. Była więc okazja do znalezienia ludzi o zdolnościach technicznych i zbudowania estońskiego modelu edukacji, przystosowanego do lokalnych warunków i potrzeb. Było to ważne również ze względów politycznych – Estonia była w trakcie formowania niepodległego państwa. 
17 września 1918 Estońskie Stowarzyszenie Inżynierów utworzyło szkołę inżynierską pod nazwą Specjalne Kursy Inżynierskie. Data ta jest uznawana jako początek istnienia Tallińskiego Uniwersytetu Technicznego. Otworzono wtedy pięć kierunków: mechaniczny, elektryczny, inżynierii lądowej i wodnej, budowy statków oraz architektury. W 1919 szkoła została przekształcona w prywatne Kolegium Inżynierskie, a w 1920 uznana za instytucję państwową. Wypracowana została estońska terminologia techniczna oraz powstały pierwsze książki techniczne w tym języku. W 1923 odbyły się pierwsze w Estonii obrony dyplomów inżynierskich.
15 sierpnia 1936 decyzją władz państwowych szkoła otrzymała status uniwersytetu pod nazwą Talliński Instytut Techniczny, w ramach którego funkcjonowały dwa wydziały mechaniczno-inżynieryjny oraz górniczo-chemiczny. Od 1938 zaczęła funkcjonować nazwa Talliński Uniwersytet Techniczny. Sukcesywnie powstawały nowe wydziały, w 1940 wydział ekonomii, w 1958 energetyki, a w 1965 inżynierii sterowania. 
Struktura.
Uniwersytet Techniczny w Tallinnie składa się z 4 wydziałów oraz kilku instytucji pozawydziałowych. W skład tych ostatnich wchodzą 4 kolegia studenckie, 3 instytuty oraz 3 jednostki ogólne.
Współpraca międzynarodowa.
Uniwersytet Techniczny w Tallinnie w 2010 prowadził współpracę międzynarodową z 41 instytucjami naukowymi w 20 krajach. Oprócz krajów europejskich znaczący udział w tej współpracy mają kraje Azji Wschodniej (Japonia, Chiny, Korea) oraz Ameryki Północnej (USA, Meksyk). Współpraca obejmuje zarówno realizację projektów, sieci naukowych, jak i wymianę studentów oraz kadry naukowej.

</doc>
<doc id="2603445" url="https://pl.wikipedia.org/wiki?curid=2603445" title="Haverfordwest County A.F.C.">
Haverfordwest County A.F.C.

Haverfordwest County A.F.C. (wal. "Clwb Pêl-droed Sir Hwlffordd") – walijski klub piłkarski z siedzibą w mieście Haverfordwest.
Historia.
Chronologia nazw:
Klub został założony w 1899 roku jako Haverfordwest F.C. W 1901 zmienił nazwę na Haverfordwest Town F.C. W 1936 roku przyjął nazwę Haverfordwest Athletic F.C. i debiutował w "Welsh Football League". W 1956 roku zdobył awans do "Welsh League Premier Division". Również zmienił nazwę na Haverfordwest County A.F.C. Do 1976 występował w najwyższej klasie, a potem został zdegradowany do pierwszej ligi. W 1980 powrócił do "Premier Division". W 1983 roku "Welsh League" została zreorganizowana w "National Division" i do najwyższej ligi został dopuszczony klub z Haverfordwest. W 1990 zdobył mistrzostwo ligi. W 1992 roku stał się członkiem założycielem League of Wales, ale zrezygnował z gry w lidze w 1994. Trzy lata później powrócił do "League of Wales", która zmieniła swoją nazwę na "Welsh Premier League". W 2004 zajął trzecie miejsce w mistrzostwach Walii. W sezonie 2004 występował w Pucharze UEFA z islandzkim Hafnarfjarðar. W 2011 spadł z Welsh Premier League.
Stadion.
Bridge Meadow Stadium może pomieścić 2,000 widzów.

</doc>
<doc id="2603446" url="https://pl.wikipedia.org/wiki?curid=2603446" title="Centrum Szkolenia Inżynieryjno-Lotniczego">
Centrum Szkolenia Inżynieryjno-Lotniczego

Centrum Szkolenia Inżynieryjno-Lotniczego im. płk. pil. obs. Bernarda Adameckiego (CSIL) sformowano w roku 2008 na podstawie następujących dokumentów:
Zadanie formowania Centrum otrzymał płk dr inż. Zbigniew Ciołek wyznaczony na dowódcę Zespołu Organizacyjnego CSIL.
Zadania.
Do głównych zadań CSIL należy:

</doc>
<doc id="2603447" url="https://pl.wikipedia.org/wiki?curid=2603447" title="Haverfordwest County">
Haverfordwest County



</doc>
<doc id="2603449" url="https://pl.wikipedia.org/wiki?curid=2603449" title="Flaga prowincji Virumaa Zachodnia">
Flaga prowincji Virumaa Zachodnia

Flaga prowincji Virumaa Zachodnia (pol. Zachodnia Wironia) – flaga estońskiej prowincji Lääne Viru. Obowiązuje od 26 września 1996 r.
Flaga prowincji Virumaa Zachodnia składa się z dwóch jednakowej szerokości poziomych pasów: górny pas jest biały, a dolny zielony. Na środku białego pasa umieszczony jest herb prowincji Virumaa Zachodnia. Stosunek szerokości do długości flagi wynosi 7:11.

</doc>
<doc id="2603455" url="https://pl.wikipedia.org/wiki?curid=2603455" title="Andrzej Witold Szwarc">
Andrzej Witold Szwarc

Andrzej Witold Szwarc (ur. 1 stycznia 1920 w Warszawie, zm. 7 listopada 2016 w Poznaniu) – polski prawnik, specjalista w zakresie kryminalistyki i kryminologii, profesor nauk prawnych.
Życiorys.
Ukończył w 1947 studia prawnicze na Uniwersytecie Poznańskim. Na tej samej uczelni (przemianowanej następnie na Uniwersytet im. Adama Mickiewicza) uzyskiwał stopnie doktora i doktora habilitowanego nauk prawnych. Na przełomie lat 40. i 50. był także studentem Wydziału Chemii tego uniwersytetu. W 1976 został profesorem nauk prawnych. Zawodowo związany przez wiele lat z Katedrą Prawa i Procesu Karnego UAM, zaczynając w 1946 jako młodszy asystent. Zorganizował na Wydziale Prawa i Administracji Zakład Kryminalistyki, na bazie którego powstała Katedra Kryminalistyki. Był kierownikiem tej jednostki od 1966 do 1990, tj. do czasu przejścia na emeryturę. Wykładał także na Wydziale Prawa i Administracji Uniwersytetu Mikołaja Kopernika, w Akademii Spraw Wewnętrznych, w III RP prowadził zajęcia w niepaństwowych szkołach wyższych w Poznaniu.
Pod koniec lat 40. zdał egzamin sędziowski. Praktykował także w zawodzie adwokata. Pracował również jako konsultant do spraw kryminalistyki (m.in. dla Prokuratury Generalnej i Komendy Głównej Milicji Obywatelskiej) oraz jako biegły sądowy. W pracy naukowej specjalizował się w dziedzinie teorii kryminalistyki i technikach kryminalistycznych. Zajmował się zagadnieniami z zakresu badania dokumentów, uznawany jest za autora tzw. Szkoły Technicznej Ekspertyzy Dokumentów. Prowadził także badania poświęcone fonoskopii oraz kryminalistycznym aspektom zbiorów DNA. Był członkiem m.in. Polskiego Towarzystwa Cybernetycznego, a także współzałożycielem Polskiego Towarzystwa Kryminalistycznego.
Był autorem ekspertyz, artykułów naukowych, a także dwóch monografii z zakresu kryminalistyki. Jego praca zatytułowana "Fałszerstwo dokumentów w świetle kryminalistyki" z 1955 (Wydawnictwo Prawnicze) była pierwszym polskim zwartym naukowym opracowaniem tej problematyki. Druga publikacja książkowa, "Kryminalistyczna ekspertyza zapisu magnetofonowego" z 1964, stworzyła podstawy dla badań fonoskopijnych w Polsce.
Został pochowany na Cmentarzu parafialnym św. Jana Vianneya w Poznaniu.

</doc>
<doc id="2603457" url="https://pl.wikipedia.org/wiki?curid=2603457" title="Kościół Narodzenia Najświętszej Maryi Panny w Wysocku">
Kościół Narodzenia Najświętszej Maryi Panny w Wysocku



</doc>
<doc id="2603460" url="https://pl.wikipedia.org/wiki?curid=2603460" title="Julian Gollop">
Julian Gollop

Julian Gollop – brytyjski projektant gier komputerowych, brat programisty Nicka Gollopa. Karierę programisty rozpoczął w 1982 roku, kiedy był jeszcze uczniem, zaczynał od tworzenia gier na BBC Micro oraz ZX Spectrum. W swojej twórczości inspirował się strategicznymi grami planszowymi, m.in. autorstwa Games Workshop. Wespół z Nickiem Gollopem stworzył serię taktycznych gier turowych "X-COM". Po przeprowadzce do Bułgarii rozpoczął pracę w Ubisoft Sofia. Od 2013 jest CEO studia Snapshot Games, w którym pracował nad "Chaos Rebornem" ufundowanym dzięki zbiórce na Kickstarterze oraz będącym w produkcji "Phoenix Pointem".

</doc>
<doc id="2603462" url="https://pl.wikipedia.org/wiki?curid=2603462" title="Frank Fetter">
Frank Fetter

Frank Albert Fetter (ur. 8 marca 1863 w Peru, zm. 21 marca 1949 w Princeton) – amerykański ekonomista, przedstawiciel austriackiej szkoły ekonomii. Jego traktat "Principles of Economics" przyczynił się do spopularyzowania teorii Eugena von Böhm-Bawerka, Friedricha von Wiesera, Ludwiga von Misesa i Friedricha Hayeka na kontynencie amerykańskim.
Dzieciństwo i młodość.
Frank Fetter urodził się w miasteczku Peru w stanie Indiana. Jego rodzice byli kwakrami. Od wczesnych lat był dobrym uczniem, o czym świadczy chociażby to, że studia na Uniwersytecie Indiany rozpoczął już w wieku 16 lat. Był na dobrej drodze, aby uzyskać dyplom, lecz ze względu na pogarszający się stan zdrowia ojca musiał przerwać studia i zająć się rodzinną księgarnią. Praca ta pozwoliła mu zapoznać się z rozmaitymi teoriami ekonomicznymi, którymi zajmował się przez resztę życia.
Po ośmiu latach wrócił na uniwersytet i w 1891 uzyskał dyplom licencjata. W 1892 Jeremiah W. Jenks, ówczesny profesor Uniwersytetu Indiany, przeniósł się na Cornell University, gdzie objął posadę wykładowcy. Zabrał on ze sobą swojego ucznia, Fettera, który jeszcze tego samego roku zdobył tytuł magistra filozofii. Za namową Jenksa rozpoczął pod okiem Johannesa Conrada studia na Sorbonie. W 1894 uzyskał stopień doktorski na Uniwersytecie w Halle. Swoją rozprawę doktorską poświęcił krytyce maltuzjańskiej teorii ludności.
Kariera naukowa.
Po uzyskaniu tytułu doktora Fetter przyjął posadę na Uniwersytecie Cornella. Szybko z niej jednak zrezygnował, obejmując profesurę na Uniwersytecie Indiany. W 1898 porzucił macierzystą uczelnię na rzecz Uniwersytetu Stanforda, lecz po trzech latach opuścił go, gdyż przeszkadzał mu brak dostatecznej wolności akademickiej. W 1901 wrócił na Uniwersytet Cornella, gdzie wykładał przez kolejne 10 lat. W 1911 przyjął od Uniwersytetu Princeton propozycję objęcia interdyscyplinarnej katedry zajmującej się historią, polityką i ekonomią.
Pomimo ideologicznej bliskości i osobistych relacji z ekonomistami szkoły austriackiej Eugenem von Böhem-Bawerkiem i Friedrichem von Wieserem, a także pozytywnym odbiorem dzieł Ludwiga von Misesa i Friedricha von Hayeka, Fetter uważał siebie, Thorsteina Veblena i Herberta J. Davenporta za przedstawicieli „amerykańskiej szkoły psychologicznej”. Dziś określenie „szkoła psychologiczna” uznaje się za synonim szkoły austriackiej.
Fetter był zaciekłym przeciwnikiem planowanego przez Franklina D. Roosevelta zniesienia standardu złota i wspólnie z innymi ekonomistami starał się lobbować przeciwko wprowadzeniu pieniądza papierowego. O jego roli świadczyć może to, że:
"W styczniu 1933 do prezydenta elekta trafił list nawołujący go nie tylko do obniżenia barier celnych w celu pobudzenia światowego handlu, lecz również do utrzymania standardu złota. List został podpisany przez wielu uznanych ekonomistów, na czele z amerykańskim „austriakiem” Frankiem A. Fetterem z Uniwersytetu Princeton."
Zasługi w dziedzinie teorii ekonomii.
Ziemia jako kapitał
Debata między Fetterem a angielskim ekonomistą Alfredem Marschallem toczyła się zarówno na kartach wydanych w 1904 "Principles of Economics", jak i w licznych artykułach publikowanych w kwartalniku Amerykańskiego Stowarzyszenia Ekonomistów. Fetter nie zgadzał się z tezą Marshalla o teoretycznych różnicach między ziemią a kapitałem. Zdaniem Fettera takie rozróżnienie było niepraktyczne.
"Rozróżnienie między zyskami z czynników naturalnych oraz innowacji jest dziwaczne i mylące. Obiektywna klasyfikacja ziemi i kapitału jako naturalnych i sztucznych czynników jest zadaniem, które przewyższa ludzką zdolność rozróżniania."
Wytrwała obrona swoich poglądów doprowadziła Fettera do krytyki prac Henry’ego George’a i postulowanego przez jego zwolenników podatku od wartości ziemi. Zdaniem Marka Blauga, eksperta w dziedzinie historii ekonomii, właśnie Fetterowi i Johnowi Batesowi Clarkowi należy przypisać zasługi za przekonanie mainstreamowych ekonomistów do porzucenia idei „ziemi jako jedynego czynnika produkcji, która powoduje brak potrzeby istnienia jakiejś specjalnej teorii renty (…) W rzeczywistości stanowi to główny powód krytyki prac George’a przez ówczesnych ekonomistów oraz jedną z przyczyn, dla których coraz większa liczba ekonomistów po prostu je ignorowała”.
Subiektywna teoria wartości
Fetter popierał subiektywną teorię wartości i przez to opowiadał się za teorią procentu uwzględniającą jedynie preferencję czasową. Richard Ebeling napisał, że Fetter „skonstruował spójną teorię wartości, pieniądza, ceny, kosztu i produkcji opartej na preferencji czasowej w wyborach konsumentów i producentów”. Według Jeffreya Herbenera, Fetter zaznaczał, że „podobnie jak cenę każdego dobra konsumpcyjnego determinuje jedynie jej subiektywną wartość, stopę procentową determinuje tylko preferencja czasowa”.
Przekonanie to, jak pisze dalej Herbener, doprowadziło Fettera do stwierdzenia, że „cena najmu każdego dobra produkcyjnego jest mu przypisana przez popyt ze strony przedsiębiorstw i wynosi równowartość zdyskontowanej krańcowej wartości produktu. Wartość kapitału każdego dobra trwałego jest równa zdyskontowanej wartości jego przyszłych rent”.
Wkładem Fettera do austriackiej tradycji subiektywizmu jest „pokazanie, że zunifikowana, subiektywna teoria wartości obala socjalistyczne teorie o wyzysku, rencie ricardiańskiej i związkach rentowności ze stopą procentową”.
Krytyka teorii stopy procentowej Fishera
W "Interest Theories, Old and New" (1914) Fetter skrytykował Irvinga Fishera za porzucenie idei czystej preferencji czasowej, której amerykański ekonomista był zwolennikiem w okresie, gdy publikowano jego książkę "The Rate of Interest" (1907). Pozycja ta wywarła duży wpływ na Fettera. Jak przypomina Murray Rothbard, gdy Fetter ponownie przyjrzał się wcześniejszej pracy Fishera,
"odkrył, że już w publikacji z 1907 tkwiło ziarno błędu. Fisher twierdził, że wartościowanie obecnych i przyszłych dóbr implikuje wcześniejsze istnienie pieniężnej stopy procentowej, sugerując tym samym, że rozumowanie oparte jedynie na czystej preferencji czasowej to błędne koło. Przedstawiając swoją własną teorię stopy procentowej opartą na preferencji czasowej, Fetter pokazał, że wycena czasu jest warunkiem determinującym rynkową stopę procentową."
Znaczenie.
W 1909 46-letni Fetter otrzymał tytuł doktora prawa (LL.D) od Uniwersytetu Colgate, a w 1913 stanął na czele Amerykańskiego Związku Ekonomistów. Kolejne honorowe tytuły doktorskie nadały mu Occidental College (1930) i Uniwersytet Indiany (1934). Był członkiem Amerykańskiej Akademii Sztuk i Nauk oraz Amerykańskiego Stowarzyszenia Filozoficznego. W 1927 otrzymał Medal Carla Mengera od Stowarzyszenia Ekonomistów Austriackich.
Traktat ekonomiczny Fettera "Principles of Economics" (1904) został opisany przez Herbenera jako „niedościgniony aż do roku 1940, w którym to ukazało się "Nationaloekonomie" autorstwa Ludwiga von Misesa”. We wstępie do opublikowanego w 1977 nowego wydania "Capital, Interest, and Rent", Rothbard stwierdza, że po raz pierwszy natknął się na dzieło Fettera za sprawą pewnego cytatu zawartego w Ludzkim działaniu Misesa. Rothbard zauważa wpływ „austriackich” poglądów Fettera dotyczących stopy procentowej oraz renty na swoje własne idee.
"Podczas lektury dzieła Fettera pisałem książkę Man, Economy, and State. Byłem zachwycony błyskotliwością oraz spójnością jego teorii dystrybucji, a zarazem zszokowany tym, że jego nazwisko zostało zapomniane przez współczesnych historyków myśli ekonomicznej, nawet tych identyfikujących się z austriacką szkołą ekonomii."
W 1949 w "American Economic Review" ukazało się wspomnienie zmarłego Fettera autorstwa J. Douglasa Browna, późniejszego rektora Uniwersytetu Princeton. Zdanie otwierające tekst oznajmia, że „wraz ze śmiercią Franka Alberta Fettera środowisko ekonomistów w Ameryce doznało niepowetowanej straty”.

</doc>
<doc id="2603463" url="https://pl.wikipedia.org/wiki?curid=2603463" title="Igła (system zbliżania)">
Igła (system zbliżania)

Igła () – radiowy system zbliżania używany przez ZSRR w pierwszych pojazdach kosmicznych Sojuz, TKS (prawdopodobnie) i Progress w celu automatycznego cumowania do stacji kosmicznych programu Salut. Prototypy systemu powstały już w 1965. Pierwsze użycie "Igły" odbyło się podczas bezzałogowych testów pojazdów Sojuz. System używany był w latach 1967-1986.
Ostatnie lata.
Ostatnią stacją wyposażoną w system "Igła" była stacja Mir, wyposażona również w system Kurs. Ostatnim pojazdem załogowym używającym "Igły" był Sojuz T-15. Od lat 90. "Igła" została całkowicie wyparta przez system "Kurs".

</doc>
<doc id="2603464" url="https://pl.wikipedia.org/wiki?curid=2603464" title="Biała Julianna">
Biała Julianna

Biała Julianna – szlachetna odmiana marmuru kalcytowego o białym kolorze.
Odmiana charakteryzuje się wysokim stopniem przekrystalizowania oraz wysoką zawartością czystego węglanu wapnia oraz niską zawartością tlenku magnezu. Odmianę tworzą średnio i grubokrystaliczne białe marmury kalcytowe, które w kierunku spągu złoża przechodzą w szare i laminowane. Złoże marmuru Biała Julianna znajdują się w Masywie Śnieżnika w okolicach Stronia Śląskiego oraz w Sławniowicach. Obecnie odmiana marmuru Biała Julianna nie jest eksploatowana.
Biała Julianna jest szlachetną odmianą marmuru odporną na wietrzenie o wysokich wartościach dekoracyjnych i wysokiej jakości. 
Zastosowanie.
W przeszłości z Białej Julianny wyrabiano drobną galanterię: świeczniki, płyty stołowe, garnitury na biurka itp. oraz stosowano do dekoracji kościołów i pałaców.

</doc>
<doc id="2603466" url="https://pl.wikipedia.org/wiki?curid=2603466" title="Ella z Nortumbrii">
Ella z Nortumbrii

Ella z Nortumbrii, Alle, Alli, Ælla, Ælle, Aelle (zm. 21 marca 867) – władca anglosaskiego królestwa Nortumbrii w II połowie IX wieku.
Nieznane jest pochodzenie Elli. Symeon z Durham stwierdza w swej kronice, że nie miał królewskiego pochodzenia. Jest jednak niewykluczone, że był powiązany z dawnym królem Nortumbrii, Redwulfem. Z kolei Roger z Wendover nazywa go bratem Osberta.
Trudne jest również datowanie jego panowania: według relacji kronikarzy miał objąć władzę w 862 lub 863 roku, z kolei analiza numizmatów wskazuje, że jeszcze w 866 roku władcą był Osbert.
Według zapisów kronik Ella usunął Osberta z tronu. Kronikarze nazywają go tyranem i uzurpatorem. Według relacji Symeona z Durham, Osbert zdecydował się na próbę odzyskania władzy. Aby sfinansować zbrojnych, zajął ziemie kościelne w Wercewurde (ob. Warkworth) i Tillemuthe (ob. Tillmouth), leżące w północnej części dawnej Bernicji. Z kolei Ella sięgnął po nieruchomości położone w dawnej Deirze: Ileclif (ob. Cliffe) oraz Wigeclif (ob. Wycliffe). Nortumbria znalazła się na progu wojny domowej.
W tym samym jednak czasie na kraj po raz kolejny najechali wikingowie pod dowództwem Halfdana Ragnarssona i Ivara Ragnarssona, którzy właśnie podbili Królestwo Anglii Wschodniej. Aby stawić im opór, obaj pretendenci do tronu Nortumbrii zdecydowali się zjednoczyć swe siły i stawić opór najeźdźcom w Yorku. 1 listopada 866 Normanowie zaatakowali York. Oblężenie trwało do 21 marca 867 roku, kiedy to wikingom udało się zrobić wyłom w fortyfikacjach. Zaatakowali miasto, zabijając Osberta, Ellę i ośmiu innych ealdormanów. Skandynawska "Saga o synach Ragnara" wspomina, że Ella został pojmany, a następnie rytualnie zamordowany przez Ivara Ragnarssona, który wykonał na nim rytuał krwawego orła. Miała to być zemsta za to, że Ella zabił ojca braci Ragnarssonów, Ragnara Lodbroka.
Po tej bitwie Nortumbria utraciła swą suwerenność i została podzielona: dawna Deira przeszła w ręce zwycięskich Normanów, zaś w Bernicji pozostawili oni marionetkowych lokalnych władców, którzy do 895 roku posiadali tytuł króla Nortumbrii, a później króla Yorku i eldormana Yorku (od 927).
Śmierć króla Elli została wspomniana we wstępie do powieści historycznej "Sea Kings in England" angielskiego romantyka Edwin Atherstone'a.

</doc>
<doc id="2603467" url="https://pl.wikipedia.org/wiki?curid=2603467" title="Uniwersytet Techniczny w Tallinie">
Uniwersytet Techniczny w Tallinie



</doc>
<doc id="2603469" url="https://pl.wikipedia.org/wiki?curid=2603469" title="Kościół Matki Bożej Łaskawej w Szpikołosach">
Kościół Matki Bożej Łaskawej w Szpikołosach



</doc>
<doc id="2603470" url="https://pl.wikipedia.org/wiki?curid=2603470" title="Robin Widdows">
Robin Widdows

Robin Michael Widdows (ur. 27 maja 1942 roku w Cowley) – brytyjski kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2603473" url="https://pl.wikipedia.org/wiki?curid=2603473" title="Osbert z Nortumbrii">
Osbert z Nortumbrii

Osbert z Nortumbrii, Osberht, Osbriht, Osbryht, Osbyrht, Osbyrhtus (zm. 21 marca 867) – władca anglosaskiego królestwa Nortumbrii w II połowie IX wieku.
Datowanie.
Datowanie panowania Osberta jest bardzo problematyczne. Na podstawie zachowanych źródeł pisanych: kroniki "Flores Historiarum" Rogera z Wendover oraz kroniki "Historia ecclesiae Dunelmensis" Symeona z Durham da się określić przybliżone daty jego panowania na 848/849 – 862/863 oraz krótko w 867. Alternatywne datowanie pochodzi ze współczesnej analizy zachowanych numizmatów z Nortumbrii i określa daty jego pierwszego panowania na 862–867.
Życiorys.
Nieznane jest pochodzenie Osberta, ale jest możliwe, że był krewnym Redwulfa, który na krótko władał Nortumbrią w 844 roku. Być może jego bratem był Ella z Nortumbrii.
Osbert został królem Nortumbrii w 848 lub 849 roku, kiedy dotychczasowy władca, Etelred II, został w niejasnych okolicznościach zamordowany. W roku 862 lub 863 został zdetronizowany, ale odzyskał władzę w 867. W 862/63 na tronie zasiadł Ella, określany przez kronikarzy jako uzurpator i tyran. Według relacji Symeona z Durham, Osbert zdecydował się na próbę odzyskania władzy. Aby sfinansować zbrojnych, zajął ziemie kościelne w Wercewurde (ob. Warkworth) i Tillemuthe (ob. Tillmouth), leżące w północnej części Bernicji. Z kolei Ella sięgnął po nieruchomości położone w dawnej Deirze: Ileclif (ob. Cliffe) oraz Wigeclif (ob. Wycliffe). Nortumbria znalazła się na progu wojny domowej. W tym samym jednak czasie na kraj po raz kolejny najechali wikingowie z wielką armią pod dowództwem Halfdana Ragnarssona i Ivara Ragnarssona, którzy właśnie podbili Królestwo Anglii Wschodniej. W dniu Wszystkich Świętych 866 roku zaatakowali York. Aby stawić opór agresorom, obaj pretendenci do tronu Nortumbrii zdecydowali się zjednoczyć swe siły. Obaj zginęli w bitwie, 21 marca 867 roku, kiedy to wikingom udało się dokonać wyłomu w fortyfikacjach oblężonego Yorku, co umożliwiło im opanowanie miasta.
Po tej bitwie Nortumbria utraciła swą suwerenność i została podzielona: dawna Deira przeszła w ręce zwycięskich Normanów, zaś w Bernicji pozostawili oni marionetkowych lokalnych władców, którzy do 895 roku posiadali tytuł króla Nortumbrii, a później króla Yorku i eldormana Yorku (od 927).

</doc>
<doc id="2603474" url="https://pl.wikipedia.org/wiki?curid=2603474" title="Daniel Vaca">
Daniel Vaca

Daniel Vaca Tasca (ur. 3 listopada 1978 w Santa Cruz) – boliwijski piłkarz występujący na pozycji bramkarza, obecnie zawodnik The Strongest.
Kariera klubowa.
Vaca pochodzi z miasta Santa Cruz i jest wychowankiem tamtejszego zespołu Club Blooming. Już w swoim debiutanckim sezonie 1999 wywalczył z tą ekipą tytuł mistrza kraju, nie rozgrywając jednak wówczas żadnego ligowego spotkania. Ogółem w Bloomingu spędził trzy lata, po czym przeniósł się do drużyny ówczesnego mistrza Boliwii – Oriente Petrolero. Zawodnikiem Oriente był przez rok, pełnił funkcję rezerwowego golkipera i osiągnął z nim tytuł wicemistrzowski. Podczas sezonu 2004 reprezentował barwy trzeciego już zespołu z Santa Cruz – Destroyers – z którym jednak nie odniósł większych sukcesów. W rozgrywkach Apertura 2005 zdobył drugie mistrzostwo Boliwii w karierze, ponownie jako rezerwowy w Bloomingu.
Wiosną 2006 Vaca został graczem CD San José, gdzie szybko wywalczył sobie miejsce w wyjściowym składzie. W sezonie Clausura 2007 zanotował tytuł mistrzowski, a w kolejnym roku wziął udział w Copa Libertadores, odpadając jednak z San José już w fazie grupowej. Podstawowym bramkarzem drużyny był przez cztery sezony, a w 2010 roku odszedł do bardziej utytułowanego Club Jorge Wilstermann. Tam wywalczył kolejne mistrzostwo Boliwii, w sezonie Apertura 2010, będąc jednym z najważniejszych graczy ekipy. W 2011 roku podpisał umowę z klubem The Strongest z siedzibą w mieście La Paz.
Kariera reprezentacyjna.
W seniorskiej reprezentacji Boliwii Vaca zadebiutował 25 lutego 2010 w przegranym 0:5 meczu towarzyskim z Meksykiem. W 2011 roku został powołany przez selekcjonera Gustavo Quinterosa na rozgrywany a Argentynie turniej Copa América, gdzie nie rozegrał ani jednego meczu, pozostając alternatywą dla Carlosa Ariasa, natomiast Boliwijczycy odpadli już w fazie grupowej.

</doc>
<doc id="2603475" url="https://pl.wikipedia.org/wiki?curid=2603475" title="Crithidia">
Crithidia

Crithidia – rodzaj pasożytniczych pierwotniaków należący do rodziny świdrowców (Trypanosomatidae).
Należą tutaj następujące gatunki:

</doc>
<doc id="2603481" url="https://pl.wikipedia.org/wiki?curid=2603481" title="Mistrzostwa Polski w Biegach Narciarskich 2012">
Mistrzostwa Polski w Biegach Narciarskich 2012

Mistrzostwa Polski w Biegach Narciarskich 2012 – zawody w biegach narciarskich, które zostały rozegrane w dniach 20–25 marca 2012 roku na Polanie Jakuszyckiej.
Organizatorami mistrzostw byli: Polski Związek Narciarski (PZN), Dolnośląski Związek Narciarski oraz Urząd Marszałkowski Województwa Dolnośląskiego. Zawody zostały rozegrane na trasach biegowych stowarzyszenia "Bieg Piastów". Funkcję delegata technicznego z ramienia PZN pełnił Włodzimierz Waluś, a kierownikiem zawodów mianowany został Zbigniew Stępień.
Do mistrzostw kraju zaliczały się również mistrzostwa Polski w biegach długodystansowych, które zostały rozegrane w ramach Biegu Piastów. Zawody te odbyły się 3 marca 2012, również na Polanie Jakuszyckiej. Mężczyźni rywalizowali na dystansie 50 km, a kobiety na dystansie 26 km.
Prawo startu w mistrzostwach Polski seniorów w konkurencjach biegowych mieli zawodnicy posiadający aktualną II klasę sportową, jak również posiadający licencje zawodnicze, badania lekarskie i ubezpieczenie. Zawody zostały przeprowadzone zgodnie z przepisami NRS oraz Wytycznymi Sportowymi PZN na sezon 2011/2012.
W mistrzostwach Polski nie wystartowały Justyna Kowalczyk oraz Sylwia Jaśkowiec. Obydwie zawodniczki przeszły zabiegi chirurgiczne i przechodziły rehabilitację. W zawodach wystartowała Kornelia Marek, która podczas Zimowych Igrzysk Olimpijskich 2010 w Vancouver została przyłapana na stosowaniu dopingu i ukarana dyskwalifikacją. Okres kary upłynął 16 marca 2012 roku. Były to pierwsze oficjalne zawody dla tej biegaczki narciarskiej.
Po zakończeniu mistrzostw Mariusz Michałek został zdyskwalifikowany za stosowanie niedozwolonego środka (budesonidu). Środek ten został wykryty w próbce pobranej po biegu na 30 km techniką dowolną. Z tego powodu odebrano dwa złote medale: we wspomnianym biegu na 30 km oraz w sztafecie (Michałek startował w drużynie NKS Trójwieś Beskidzka).

</doc>
<doc id="2603483" url="https://pl.wikipedia.org/wiki?curid=2603483" title="Apollo Extravehicular Mobility Unit">
Apollo Extravehicular Mobility Unit



</doc>
<doc id="2603486" url="https://pl.wikipedia.org/wiki?curid=2603486" title="Etelred II z Nortumbrii">
Etelred II z Nortumbrii

Etelred II z Nortumbrii, Æthelred, Aethelred – władca anglosaskiego królestwa Nortumbrii. Na tronie zasiadał dwukrotnie: w latach 840-844 oraz 844-848.
Życiorys.
Etelred był synem poprzedniego władcy Nortumbrii, Eanreda. Informacje na temat jego panowania zawdzięczamy XIII-wiecznemu kronikarzowi Rogerowi z Wendover i jego dziełu Flores Historiarum. Odnotował on, że w 840 roku Etelred został sukcesorem ojca na tronie Nortumbrii. W 844 został odsunięty od władzy przez Redwulfa, ale jeszcze w tym samym roku po śmierci uzurpatora w bitwie z wikingami, Etelred wrócił na tron. Kronikarz odnotował również, że w 848 roku Etelred zginął, a jego następcą został Osbert, który rządził przez 18 lat. Dzięki relacji Symeona z Durham "Historia ecclesiae Dunelmensis" wiadomo, że Etelred został zamordowany, choć nieznane są okoliczności tego zdarzenia.
W trakcie swego panowania Etelred, podobnie jak poprzednicy, zlecał wybijanie monet. Były to styca - monety o bardzo małej zawartości srebra a dużej zawartości cynku, a później wręcz mosiężne. Większość została wybita w Yorku przez rzemieślnika Eardwulfa. 
Alternatywne datowanie.
Badania numizmatyczne potwierdzają dwukrotne panowanie Etelreda. Najnowsza interpretacja chronologii panowania władców Nortumbrii w IX wieku w oparciu o badanie monet proponuje jednak alternatywne do źródeł pisanych datowanie. Według tych analiz Etelred objął władzę w 854, został obalony i powrócił na tron w 858, a w 862 został zamordowany.

</doc>
<doc id="2603487" url="https://pl.wikipedia.org/wiki?curid=2603487" title="Aleksandr Volodin">
Aleksandr Volodin

Aleksandr Volodin (ur. 10 grudnia 1990 w Kohtla-Järve) – estoński szachista, arcymistrz od 2011 roku.
Kariera szachowa.
W latach 2000–2010 wielokrotnie reprezentował Estonię na mistrzostwach świata i Europy juniorów w różnych kategoriach wiekowych (najlepszy wynik: VII m. w ME do 16 lat, Herceg Novi 2006). W latach 2008 i 2010 zdobył tytuły mistrza Estonii juniorów. Wielokrotnie startował w finałach indywidualnych mistrzostw Estonii, dwukrotnie zdobywając medale: srebrny (2009) oraz brązowy (2006). Trzykrotnie (2006, 2008, 2010) uczestniczył w szachowych olimpiadach.
W 2006 r. podzielił I m. (wspólnie z Aleksiejem Utkinem) w międzynarodowym turnieju w Petersburgu. W 2009 r. zajął II m. (za Danielem Semcesenem) w turnieju "Salongernas IM" w Sztokholmie. 
Najwyższy ranking w dotychczasowej karierze osiągnął 1 lipca 2011 r., z wynikiem 2523 punktów zajmował wówczas 3. miejsce (za Kaido Külaotsem i Meelisem Kanepem) wśród estońskich szachistów.

</doc>
<doc id="2603489" url="https://pl.wikipedia.org/wiki?curid=2603489" title="Mike MacDowel">
Mike MacDowel

Michael „Mike” George Hartwell MacDowel (ur. 13 września 1932 roku w Great Yarmouth - zm. 18 stycznia 2016) – brytyjski kierowca wyścigowy.

</doc>
<doc id="2603490" url="https://pl.wikipedia.org/wiki?curid=2603490" title="Kościół Niepokalanego Poczęcia Najświętszej Maryi Panny w Borchowie">
Kościół Niepokalanego Poczęcia Najświętszej Maryi Panny w Borchowie



</doc>
<doc id="2603492" url="https://pl.wikipedia.org/wiki?curid=2603492" title="Michael MacDowel">
Michael MacDowel



</doc>
<doc id="2603494" url="https://pl.wikipedia.org/wiki?curid=2603494" title="Rocks Tour">
Rocks Tour

Rocks Tour – pierwsza trasa koncertowa grupy muzycznej Aerosmith; w jej trakcie odbyło się siedemdziesiąt sześć koncertów. 

</doc>
<doc id="2603495" url="https://pl.wikipedia.org/wiki?curid=2603495" title="Eanred z Nortumbrii">
Eanred z Nortumbrii

Eanred z Nortumbrii, Andredo (ur. w VIII wieku; zm. 840) – władca anglosaskiego królestwa Nortumbrii od 808 do 840.
Źródła informacji.
Niewiele jest pewnych informacji na temat Eanreda i jego rządów. Kontrowersje wśród historyków dotyczą nawet przybliżonego okresu jego panowania. Według Rogera z Wendover Eanred panował w latach 810-840, ale współcześni mediewiści datują jego panowanie raczej na lata 808-840. Wspomina o nim również Kronika anglosaska, przytaczając okoliczności spotkania w Dore z Egbertem, królem Wessexu.
Pochodzenie.
Eanred był synem Eardwulfa i jego pierwszej żony, nieznanej z imienia. Być może był potomkiem Edwulfa, który władał Nortumbrią na początku VIII wieku. Znane jest imię jednego potomka Eanreda - Etelreda, który został jego sukcesorem.
Życiorys.
Według Rogera z Wendover, Eanred zasiadł na tronie w 810 roku. Nic nie wiadomo o okolicznościach, w jakich został następcą uzurpatora Elfwalda. Nie jest również wykluczone, że objął władzę znacznie później (nawet ok. 830 roku), jeśli wierzyć źródłom frankońskim, które stwierdzają, że Eardwulf odzyskał tron i panował jeszcze jakiś czas.
Konkretna wzmianka o Eanredzie znajduje się w Kronice anglosaskiej. Znajduje się tu relacja z najazdu Egberta z Wessexu na Nortumbię w 829 roku. Obaj władcy spotkali się w miejscowości Dore. Do walk nie doszło, gdyż Eanred złożył Egbertowi hołd i poprzysiągł posłuszeństwo. Egbert podporządkował sobie w ten sposób całą ówczesną anglosaską Brytanię, zostając pierwszym królem Anglii.
Za panowania Eanreda pojawił się nowy rodzaj monety, styca, która zastąpiła wcześniejsze sceaty. Początkowo były to monety o niewielkiej zawartości srebra, a w późniejszym okresie został ten kruszec zastąpiony przez mosiądz. Zachowała się spora ilość tych monet, co świadczy o tym, że została duża ich ilość wyemitowana.
Eanred zmarł w 840 roku. Kolejnym władcą Nortumbrii został jego jedyny syn, Etelred II.

</doc>
<doc id="2603496" url="https://pl.wikipedia.org/wiki?curid=2603496" title="Lotus 25">
Lotus 25

Lotus 25 – samochód Formuły 1, zaprojektowany przez Colina Chapmana dla Team Lotus w 1962 roku. Pierwszy samochód Formuły 1 wykorzystujący monocoque. Dzięki temu modelowi Lotus dwukrotnie zdobył tytuł mistrza świata w klasyfikacji kierowców i konstruktorów.
Konstrukcja.
Lotus 25 był pierwszym w Formule 1 samochodem wykorzystującym nadwozie monocoque. Ta idea jest wykorzystywana w Formule 1 do dzisiaj. W samochodzie układ rur zastąpiony został płaszczyznami z blachy aluminiowej wzmocnionymi stalowymi przegrodami, które miały jednocześnie służyć jako punkty mocowania zawieszenia i silnika. Takie rozwiązanie spowodowało znacznie większą sztywność nadwozia (25 był trzy razy sztywniejszy niż Lotus 21) oraz jego mniejszą masę (450 kg). W rezultacie samochód był bardzo niski i wąski.
25 w wyścigach.
Niektóre prywatne zespoły kupujące samochody Lotus były niezadowolone z faktu, że Chapman odmówił udostępnienia im modelu 25, oferując w zamian Lotusa 24. Kiedy 25 zadebiutował w Grand Prix Holandii 1962, John Cooper spytał się Chapmana, gdzie ten umieścił podwozie.
Samochód dał Jimowi Clarkowi pierwsze zwycięstwo w Grand Prix Belgii. Następnie Clark triumfował w Wielkiej Brytanii i USA. Clark był jednym z pretendentów do tytułu, ale w 1962 zepsuł mu się silnik i mistrzem został Graham Hill.
W 1963 roku Clark został mistrzem świata, wygrywając siedem wyścigów: w Belgii, Francji, Holandii, Wielkiej Brytanii, Włoszech, RPA i Meksyku. Ponadto Lotus zdobył swój pierwszy tytuł w klasyfikacji konstruktorów. Co więcej, 25 został wystawiony do wyścigu Indianapolis 500. 25 był używany także w sezonie 1964, a Clark wygrał nim trzy wyścigi. W ostatnim wyścigu, o Grand Prix Meksyku, silnik Climax zepsuł się Clarkowi na ostatnim okrążeniu i tytuł zdobył John Surtees.
Ostatnim wyścigiem modelu dla fabrycznego zespołu było Grand Prix Francji 1965, zanim został on zastąpiony Lotusem 33. W sumie samochód wygrał 14 wyścigów.

</doc>
<doc id="2603497" url="https://pl.wikipedia.org/wiki?curid=2603497" title="Masami Kuwashima">
Masami Kuwashima

 – japoński kierowca wyścigowy.

</doc>
<doc id="2603503" url="https://pl.wikipedia.org/wiki?curid=2603503" title="Mieczeł">
Mieczeł

Mieczeł (ros. ОАО «Мечел», ang. Mechel) – jedno z największych rosyjskich przedsiębiorstw górniczo-metalurgicznych zajmujące się m.in.: wydobyciem węgla, rudy żelaza i niklu, oraz produkcją: wyrobów hutniczych i energii elektrycznej. Firma została założona 19 marca 2003 roku w Moskwie, swoje zakłady produkcyjne posiada m.in.: w Rosji, Rumunii, Bułgarii, oraz na terenie: Litwy, Kazachstanu i Stanów Zjednoczonych. Przedsiębiorstwo posiada na całym świecie około 12 zakładów produkujących produkty stalowe, należy do niej także około 9 kopalń węgla, a także kilka innych zakładów produkcyjnych. Spółka jest notowana m.in. na: moskiewskiej giełdzie papierów wartościowych "MICEX-RTS" (powstałej z połączenia giełd RTS i MICEX), oraz na "giełdzie w Nowym Jorku" (MTLPR, MTL). 
W latach 1989-2012 przedsiębiorstwo było głównym sponsorem klubu hokejowego Mieczeł Czelabińsk (obecnie pod nazwą Czełmet Czelabińsk).

</doc>
<doc id="2603506" url="https://pl.wikipedia.org/wiki?curid=2603506" title="GNU Data Language">
GNU Data Language

GNU Data Language (GDL) – otwarta implementacja środowiska do obliczeń i wizualizacji IDL. 
GDL dostępny jest na większości systemów uniksowych. Rozprowadzany jest na zasadach licencji GNU GPL.

</doc>
<doc id="2603507" url="https://pl.wikipedia.org/wiki?curid=2603507" title="You Should Meet My Son!">
You Should Meet My Son!

You Should Meet My Son! – niezależny amerykański film komediowy z 2010 roku, napisany, wyprodukowany i wyreżyserowany przez Keitha Hartmana. Pierwszy pełnometrażowy film Hartmana. Projekt swoją premierę miał w 2010 podczas przeglądu filmów o tematyce LGBT QFest; 21 sierpnia 2011 prezentowany był na imprezie FilmOut San Diego.
Komedia wyróżniona została nagrodami w trakcie 2010 Reel Out Film Festival, '10 Memphis Out Flix oraz '10 North Carolina Gay &amp; Lesbian Film Festival.
Opis fabuły.
Mae, konserwatywna katoliczka, dowiaduje się, że jej jedyny syn Brian jest gejem. Właśnie wtedy Brian kończy swój kilkuletni związek ze współlokatorem. Kierowana myślą, że nie może pozwolić, by jej dziecko skazane było na brak partnera i samotność, kobieta postanawia znaleźć mu nowego chłopaka − łamiąc tym samym uprzedzenia. W wypełnieniu zadania pomaga jej równie ekscentryczna siostra.

</doc>
<doc id="2603513" url="https://pl.wikipedia.org/wiki?curid=2603513" title="Lista krążowników pomocniczych Royal Australian Navy">
Lista krążowników pomocniczych Royal Australian Navy

Lista krążowników pomocniczych Royal Australian Navy obejmuje trzy okręty które służyły w Royal Australian Navy (RAN) w roli krążowników pomocniczych.

</doc>
<doc id="2603514" url="https://pl.wikipedia.org/wiki?curid=2603514" title="Back in the Saddle Tour">
Back in the Saddle Tour

Back in the Saddle Tour – druga trasa koncertowa grupy muzycznej Aerosmith, obejmująca wyłącznie Amerykę Północną; w jej trakcie odbyły się pięćdziesiąt cztery koncerty.

</doc>
<doc id="2603516" url="https://pl.wikipedia.org/wiki?curid=2603516" title="Józef Grenda">
Józef Grenda

Józef Grenda (ur. 28 lutego 1916 w Czarkowach, zm. 6 stycznia 1990) – polski chirurg, profesor medycyny, wiceminister zdrowia.
Życiorys.
Józef Grenda urodził się w Czarkowach w ówczesnym powiecie pińczowskim w 1916. Egzamin maturalny zdał w 1936, po czym w latach 1937–1938 ukończył dywizyjny kurs podchorążych rezerwy w Kielcach i pierwszy rok studiów na wydziale lekarskim Uniwersytetu im. Piłsudskiego.
Jako podoficer 2 pułku piechoty Legionów z Sandomierza brał udział w wojnie obronnej w 1939. Na wieść o inwazji radzieckiej próbował popełnić samobójstwo, ale został odwiedziony od tego przez starszego kolejarza. Po klęsce armii wrócił do domu.
W 1947 ukończył studia medyczne na Uniwersytecie Jagiellońskim i zrobił specjalizację w dziedzinie chirurgii, a w 1959 obronił pracę doktorską.
W latach 1953–1954 prowadził oddział chirurgiczny w szpitalu Polskiego Czerwonego Krzyża w Korei Północnej. Początkowo działał on za linią frontu, by z czasem przekształcić się w szpital cywilny, który następnie przeniesiono do miasta Hamhŭng. Szpital ten istnieje do dziś i przez miejscową ludność nazywany jest „polskim”.
W 1960 został dyrektorem szpitala w Starachowicach i ordynatorem oddziału chirurgii w tej jednostce. Następnie został przeniesiony do Szpitala Wojewódzkiego w Kielcach. Po uzyskaniu habilitacji został powołany na podsekretarza stanu w Ministerstwie Zdrowia, a następnie został wiceministrem i otrzymał nominację na profesora nadzwyczajnego. Na stanowisku wiceministra pozostał do 1980.
Po wprowadzeniu stanu wojennego został internowany w Aninie, potem w Drawsku Pomorskim. W czasie lotu do Drawska helikopter zapalił się, a przewożeni nim ludzie oczekiwali na mrozie na inną maszynę. Po tym zdarzeniu został hospitalizowany w Drawsku w związku z zapaleniem płuc. Ze względu na stan zdrowia został zwolniony z internowania i wrócił do pracy zawodowej.
W trakcie wykonywania operacji doznał udaru mózgu połączonego z porażeniem połowiczym. Ostatnie lata życia spędził na wózku inwalidzkim. Zmarł w styczniu 1990, pochowano go na Cmentarzu Komunalnym Północnym w Wólce Węglowej.

</doc>
<doc id="2603520" url="https://pl.wikipedia.org/wiki?curid=2603520" title="Autystyczny Dzień Dumy">
Autystyczny Dzień Dumy

Autystyczny Dzień Dumy () – święto obchodzone corocznie 18 czerwca od 2005 roku przez dorosłe osoby będące w spektrum autyzmu, które chcą, aby przestał być uważany za zaburzenie, a stał się akceptowaną formą odmienności. 
Inicjatorem obchodów była zorganizowana grupa wsparcia Aspies For Freedom (AFF) działająca na rzecz ludzi z zespołem Aspergera.

</doc>
<doc id="2603521" url="https://pl.wikipedia.org/wiki?curid=2603521" title="Öwezgeldi Ataýew">
Öwezgeldi Ataýew

Öwezgeldi Ataýew, ros. Овезгельды Атаев, "Owezgeldy Atajew" (ur. 1951) – turkmeński polityk, przewodniczący parlamentu Turkmenistanu od 12 listopada 2002 roku do 21 grudnia 2006 roku. Zgodnie z Konstytucją Turkmenistanu z chwilą śmierci prezydenta Saparmyrata Nyýazowa w dniu 21 grudnia 2006 roku, jako przewodniczący parlamentu był uprawniony do przejęcia obowiązków prezydenta. Turkmeńskie media podały, że Ataýew będzie „tymczasowo szedł śladami Nyýazowa”. Jego władza była jednak czysto teoretyczna, gdyż niemal natychmiast prokurator generalny wszczął przeciwko niemu śledztwo z oskarżenia o „czyny niegodne zajmowanej funkcji”. Wysunięto przeciw niemu zarzuty napastowania, poniżania i podżegania do samobójstwa swojej synowej. Po niespełna dwóch godzinach Ataýew został aresztowany, zaś tymczasowym prezydentem został mianowany przez Radę Bezpieczeństwa Narodowego wicepremier Gurbanguly Berdimuhamedow.

</doc>
<doc id="2603522" url="https://pl.wikipedia.org/wiki?curid=2603522" title="Moskwa nad rzeką Hudson">
Moskwa nad rzeką Hudson

Moskwa nad rzeką Hudson ("Moscow on the Hudson") – amerykański komediodramat z 1984 roku w reżyserii Paula Mazursky'ego, z Robinem Williamsem w roli głównej. Tytuł filmu pochodzi od rzeki Hudson, nad którą położony jest Nowy Jork.
Opis fabuły.
Podczas wizyty zespołu cyrkowego ze Związku Radzieckiego w Stanach Zjednoczonych, jeden z muzyków cyrkowej orkiestry postanawia urwać się opiekunom z KGB i poprosić o azyl w USA. Szybko znajduje oparcie w środowisku latynoskich i czarnych mieszkańców Nowego Jorku, dzięki którym powoli uczy się życia w kraju obyczajowo skrajnie innym niż jego ojczyzna. 
Wyróżnienia.
Robin Williams otrzymał za swoją rolę w filmie nominację do Złotego Globu w kategorii najlepszy aktor w komedii lub musicalu. 

</doc>
<doc id="2603525" url="https://pl.wikipedia.org/wiki?curid=2603525" title="José Luis Calderón">
José Luis Calderón

José Luis Calderón (ur. 24 października 1970 w La Placie) – argentyński piłkarz, grający podczas kariery na pozycji napastnika.
Kariera klubowa.
José Luis Calderón rozpoczął karierę w czwartoligowym klubie Defensores de Cambaceres Ensenada w 1989. Z Defensores awansował do trzeciej ligi w 1991. Dobra gra i 20 strzelonych bramek w sezonie 1991/92 zaowocowały na początku następnego sezonu transfer do pierwszoligowego Estudiantes La Plata. W 1994 na jeden sezon spadł z Estudiantes do drugiej ligi. Po powrocie po rozegraniu rundy Apertura Calderón odszedł do Independiente Avellaneda i występował w nim przez kolejnych pięć lat, z paromiesięczną przerwą na grę we włoskim SSC Napoli w sezonie 1997/98. Na początku 2000 roku Calderón wyjechał do Meksyku, gdzie został zawodnikiem stołecznego Club América. W lidze meksykańskiej zadebiutował 16 stycznia 2000 w wygranym 5-0 wyjazdowym meczu z Toros Neza. Calderón wszedł na boisko w 69 min. zastępując Carlosa Hermosillo, a już dwie minuty później zdobył 4 bramkę dla Amériki.
W Meksyku występował do 2003, kiedy to jako zawodnik Atlasu 31 maja w przegranym 2-3 z CF Monterrey Calderón po raz wystąpił w lidze. Ogółem w lidze meksykańskiej Calderón rozegrał 112 meczów, w których strzelił 37 bramek. W 2003 powrócił Independiente, jednak po paru miesiącach odszedł do Arsenalu Sarandí. W 2005 powrócił do Estudiantes La Plata. Z Estudiantes zdobył mistrzostwo Argentyny: Apertura 2006. W latach 2007-2008 po raz drugi był zawodnikiem Arsenalu Sarandí. Z Arsenalem zdobył Copa Sudamericana 2007 pokonując w finale swój były klub Amérikę(Calderón wystąpił w obu meczach finałowych).
W sezonie 2008-2009 po raz trzeci był zawodnikiem Estudiantes. Z Estudiantes zdobył Copa Libertadores 2009(Calderón wystąpił tylko przez ostatnią minutę w drugim meczu finałowym). Ostatni sezon w argentyńskiej ekstraklasie Calderón spędził w Argentinos Juniors Buenos Aires. Z Argentinos Juniors zdobył drugi w swojej karierze tytuł mistrzowski Clausura 2010. Po raz ostatni w lidze argentyńskiej Calderón wystąpił 16 maja 2010 w wygranym 2-1 meczu z Huracánem Buenos Aires. Ogółem w latach 1992-2010 rozegrał w lidze argentyńskiej 390 meczów, w których strzelił 141 bramek. W 2010 rozegrał pożegnalny mecz w barwach Defensores de Cambaceres Ensenada, zdobywając w nim bramkę z karnego.
Kariera reprezentacyjna.
W reprezentacji Argentyny Calderón zadebiutował w 1997. W tym samym roku wystąpił w turnieju Copa América, na którym Argentyna zajęła drugie miejsce. Na turnieju wystąpił w trzeech meczach grupowych z Ekwadorem, Chile i Paragwajem. W 1999 po raz drugi został powołany na Copa América. Na turnieju w Paragwaju był rezerwowym i nie wystąpił w żadnym meczu. Ogółem w barwach "albicelestes" wystąpił w 5 meczach.

</doc>
<doc id="2603526" url="https://pl.wikipedia.org/wiki?curid=2603526" title="Novatek">
Novatek

NOVATEK (ros. "НОВАТЭК") – jest największym rosyjskim prywatnym producentem gazu ziemnego i drugim co do wielkości w ogólnej produkcji gazu po holdingu Gazprom.
Przedsiębiorstwo zostało założone w 1994 roku i było pierwotnie znane jako "Novafininvest". Centrala spółki znajduje się w mieście Tarko-Sale w Jamalsko-Nienieckim Okręgu Autonomicznym (zachodnia Syberia), jednak przedsiębiorstwo utrzymuje biuro sprzedaży w Moskwie.
Głównymi akcjonariuszami spółki "Novatek" są: Giennadij Timczenko posiadający 20,77% akcji, "Gazprom" mający 10%, oraz 9,4% akcji będących własnością "Gazprombanku". W marcu 2011 roku pod patronatem ówczesnego premiera Rosji Władimira Putina, francuska firma Total podpisała porozumienie o nabyciu 12,08% akcji spółki kosztem 4 miliardów dolarów, z opcją zwiększenia swoich udziałów do 19,4% w przyszłości.

</doc>
<doc id="2603528" url="https://pl.wikipedia.org/wiki?curid=2603528" title="Relacja pociągu">
Relacja pociągu

Relacja pociągu – droga przejazdu pociągu pomiędzy punktem rozkładowym początkowym i końcowym, przy czym punkt początkowy relacji pociągu nie może być jednocześnie jej punktem końcowym.

</doc>
<doc id="2603530" url="https://pl.wikipedia.org/wiki?curid=2603530" title="Pastora Soler">
Pastora Soler

Pastora Soler, właściwie María del Pilar Sánchez Luque (ur. 28 września 1978 w Coria del Río, w prowincji Sewilla) – hiszpańska piosenkarka, kompozytorka i autorka tekstów.
Jej kariera rozpoczęła się w 1994, wraz z wydaniem debiutanckiego albumu "Nuestras coplas". Dwa lata później na rynek trafił jej drugi album "El mundo que soñé". Jednak dopiero trzeci album "Fuente de luna", wydany w 1999, przyniósł jej popularność. Płyta odniosła sukces; w Hiszpanii sprzedano ponad 120 tysięcy egzemplarzy. W 2001 opublikowała kolejny album zatytułowany "Corazón congelado", który otrzymał certyfikat platynowej płyty. Rok później wydała płytę "Deseo", która także zdobyła status platynowej. W 2005 ukazał się jej następny album "Pastora Soler", któremu za sprzedaż przyznano certyfikat złotej płyty. Ponadto otrzymał kilka nagród, w tym "Premio Cadena Dial 2005" w kategorii "Najlepszy album".
W 2007 otrzymała nagrodę "Micrófono de Oro", przyznawaną przez Federację Radia i Telewizji. Tego samego roku ukazał się jej siódmy album studyjny "Toda mi verdad", dzięki którego sukcesowi w 2008 została laureatką wielu nagród muzycznych m.in. "Premio Cadena Dial 2007", "Premio del Senado Mujer 2008" czy "Premios de la Música", w ramach której otrzymała nagrodę w kategorii "Najlepszy album roku".
W 2009 ukazał się jej ósmy album studyjny zatytułowany "Bendita locura". Rok później świętowała piętnastolecie działalności artystycznej; z tej okazji wydała album koncertowy "15 años", który otrzymał nagrodę "Premios de la Música" w kategorii "Najlepsza produkcja audiowizualna" oraz zdobył nominację do "Latin Grammy Awards 2011" w kategorii "Najlepszy album flamenco". W 2011 wydała następną płytę pod tytułem "Una mujer como yo".
W 2012 otrzymała nagrodę "Premio Cadena Dial 2011". W tym samym roku reprezentowała Hiszpanię w 57. Konkursie Piosenki Eurowizji w Baku z piosenką „Quédate conmigo”, zajmując 10. miejsce. Rok później wydała dziesiąty album studyjny pod tytułem "Conóceme". W 2017 został wydany jedenasty album artystki – "La calma".
Kariera.
Początki kariery.
Już od najmłodszych lat wykazywała się dużą muzykalnością. Gdy miała pięć lat, zaczęła śpiewać na targach w Sewilli, a w wieku ośmiu lat rozpoczęła pierwsze lekcje śpiewu u Adelity Domingo. W tym czasie występowała w "Los chavalillos de España", prowadzonej przez Lauren Postigo, gdzie koncertowała wraz z nimi po Andaluzji. W 1986 nagrała swój pierwszy singel „Gracias madre”. Piosenka została wydana jednak dopiero w 1988 na płycie gramofonowej i kasecie, jednocześnie będąc jedynym dziełem piosenkarki wydanym pod jej imieniem i nazwiskiem – Pilar Sánchez.
W 1994 podpisała swój pierwszy kontrakt płytowy z wytwórnią Polygram. Wtedy postanowiła znaleźć dla siebie pseudonim artystyczny, wybierając ostatecznie Pastora Soler. W tym samym roku wydała swój debiutancki album "Nuestras coplas". Płyta ta składa się z dziesięciu utworów, z których popularne stały się m.in. „Triniá”, „Capote de grana y oro” czy „Romance de la Reina Mercedes”. Dwa lata później, w 1996, zmieniając swój styl muzyczny na pop, wydała drugi album "El mundo que soñé", gdzie kierownictwem muzycznym nad płytą zajął się Eddy Guerin. Był to jej ostatni album wydany z wytwórnią Polygram.
1999–2004: "Fuente de luna", "Corazón congelado" i "Deseo".
W 1999 podpisała kontrakt z wytwórnią Emi-Odeón, która jeszcze tego samego roku wydała jej trzeci album "Fuente de luna". Płyta została utrzymana w stylistyce popu, ale zawierała także elementy muzyki arabskiej. Dzięki temu albumowi, Soler stała się sławna na hiszpańskiej scenie muzycznej, jako obiecująca się piosenkarka młodego pokolenia muzyki pop-flamenco. Za produkcję tej płyty odpowiadał Manuel Ruiz „Queco”, który był na niej autorem m.in. piosenki „Dámelo ya”, która stała się pierwszym znaczącym sukcesem piosenkarki. Ten właśnie utwór został wydany jako pierwszy singel z płyty i, do którego także powstał teledysk, będącym pierwszym teledyskiem w karierze Soler. Piosenka osiągnęła pierwsze miejsca na listach muzycznych nie tylko w Hiszpanii, ale także w Turcji. Album "Fuente de luna" sprzedał się łącznie w ponad 120 tysięcy egzemplarzach w Hiszpanii. W tym samym roku nagrała nową wersję piosenki „Dámelo ya” w duecie z Tomasito, która została wydana wraz z oryginalną wersją piosenki i remiksem jako maxi singel.
W 2001 został wydany jej kolejny album "Corazón congelado". Z płyty pochodzą single m.in. „En mi soledad” i „Corazón congelado”. Ten drugi, czyli tytułowy utwór z albumu został wybrany jako przewodnia piosenka tegorocznej edycji wyścigu "Vuelta a España". Z tej okazji, piosenkarka nagrała spot reklamowy, który służył do promocji tego wydarzenia. Z albumu "Corazón congelado" pochodzi również piosenka „Pa ti, pa ti”, która była soundtrackiem do hiszpańskiego filmu "I Love You Baby", z udziałem m.in. Jorga Sanza i Verónicii Forqué. Jeszcze w tym samym roku jej płyta "Corazón congelado" otrzymała certyfikat platynowej płyty. Również w tym samym roku nagrała piosenkę „Una rosa es una rosa” z Raphaelem, jednym z najważniejszych wokalistów muzyki hiszpańskiej. Utwór znalazł się na najnowszej wówczas płycie Raphaela, "Maldito Raphael".
28 października 2002 trafił do sprzedaży jej piąty studyjny album "Deseo", który został wyprodukowany przez Carlosa Jeana. W celu promocji albumu wydała jako singel „Guerra fría”, a następnie „Herida”. Ten drugi był grany w klubach na terenie całego kraju w zremiksowanej wersji, która także została wydana. Płyta "Deseo" sprzedała się w ponad 80 tysiącach egzemplarzy oraz otrzymała status platynowej. Przy tworzeniu albumu piosenkarka współpracowała z wieloma muzykami, m.in. z Noelem Molinem, Johnem Parsonsem, Alfonso Pérezem, Luisem Dulzaidesem, Angie Bao, Paco Ibáñezem, Arturo Soriano i Orquestą Filmadrid.
W 2003 uczestniczyła w projekcie "Ellas y Magia". Wydano DVD, na którym znalazły się wykonania najpopularniejszych hiszpańskich piosenkarek, które nagrały hiszpańskie wersje piosenek z filmów Disneya. W projekcie oprócz Soler wzięły udział m.in. Malú, Marta Botía, Marilia Casares, Marta Sánchez, Merche i Lydia. Piosenkarka w projekcie nagrała hiszpańską wersję piosenki „Reflection”, którą Christina Aguilera śpiewała w oryginalnej wersji filmu "Mulan".
2005–2006: Kontrakt z Warner, "Pastora Soler" i "Sus grandes éxitos".
15 marca 2005 do sprzedaży trafił album "Samba pa' ti", którym hiszpańscy artyści oddali hołd klasykom brazylijskiej muzyki. Wokalistka w projekcie nagrała dwie piosenki, „Por qué llorar” oraz „Desafinado” wraz z Aną Belén, Carmen París, Lolitą i Lucrecią. Płyta została nagrana w listopadzie 2004 i wyprodukowana przez Luisa Miguela Fernándeza, Fernanda Illána i Juliego Palaciosa. Wraz z albumem została nagrana również płyta DVD z filmem dokumentalnym pod tytułem "Aquarela do Brasil", zawierającym też wypowiedzi wszystkich muzyków uczestniczących w projekcie. DVD zostało zarejestrowane w Madrycie, Walencji, Barcelonie, Salvadorze i Rio de Janeiro.
W tym samym roku, piosenkarka zmieniła wytwórnię i podpisała kontrakt z Warner Music. 26 kwietnia wydała swoją pierwszą płytę z nową wytwórnią, zatytułowaną "Pastora Soler". Na albumie znalazło się jedenaście utworów, wśród których oprócz premierowych piosenek można znaleźć utwór „Non credere”, jeden z najbardziej charakterystycznych dzieł z repertuaru Miny oraz piosenkę „La flor de Estambul” z repertuaru Javiera Ruibala. "Pastora Soler" była nagrywana w Madrycie i Mediolanie od października 2004 do marca 2005. Za produkcję odpowiadał włoski producent Danilo Ballo. Album dotarł do 17. miejsca na liście stu najlepiej sprzedających się albumów w Hiszpanii. Płyta "Pastora Soler" otrzymała ponadto kilka nagród muzycznych, w tym "Premio Cadena Dial 2005" w kategorii "Najlepszy album". W celu promocji albumu piosenkarka wydała jako singel utwór „Solo tú”, który pokazuje muzyczną i osobistą dojrzałość artystki.
9 maja 2005 wydała swój pierwszy album kompilacyjny zatytułowany "Sus grandes éxitos", który zawierał jej najpopularniejsze piosenki nagrane z wytwórnią EMI. Na płycie znalazło się w sumie dziewiętnaście utworów, w tym „Dámelo ya”, „Corazón congelado”, „Guerra fría” oraz „Herida”, a także kilka remiksów. Z kolei 5 czerwca ukazała się reedycja albumu Davida DeMaríi pod tytułem "Barcos de papel", na której znalazła się piosenka „Mi trocito de vida”, którą DeMaría nagrał w duecie z Soler.
18 kwietnia 2006 album "Pastora Soler" został wydany w specjalnej edycji, która została poszerzona o duety z Davidem DeMaríą, Armando Manzanero i Antonio Martínezem Aresem. Płyta została jeszcze rozszerzona o dodatkowe DVD z trasy koncertowej po całej Hiszpanii, w którą piosenkarka wyruszyła w celu promocji albumu. Trasa zakończyła się 29 września po ponad 58 koncertach. Płyta "Pastora Soler" otrzymała natomiast certyfikat złotej płyty za sprzedaż w nakładzie ponad 40 tysięcy egzemplarzy.
24 listopada 2006 premierę miała hiszpańska komedia "¿Por qué se frotan las patitas?" w reżyserii Álvaro Benigesa, do której Soler nagrała dwie piosenki, „Tu frialdad” w duecie z Raimundo Amadorem oraz „Soy rebelde” w duecie z Indią Martínez.
2007–2008: Micrófono de Oro, "Toda mi verdad" i nagrody muzyczne.
21 kwietnia 2007 w Ponferradzie otrzymała nagrodę "Micrófono de Oro", przyznawaną corocznie przez Federację Radia i Telewizji.
5 czerwca wydała swój siódmy album studyjny, zatytułowany "Toda mi verdad". Płyta była nagrywana w Tarifie, a za jej produkcję odpowiadał Jacobo Calderón. Wydawnictwo składa się z dziesięciu utworów, skomponowanych głównie przez Antonia Martíneza-Aresa. Po raz pierwszy piosenki na swoją płytę komponowała również sama piosenkarka, z czego tytułowy utwór „Toda mi verdad” został stworzony przez nią samą. Album promowały single „Quién”, „Qué va a ser de mí” i „Por si volvieras”. Wydawnictwo ostatecznie dotarło do 13. miejsca na oficjalnej hiszpańskiej liście sprzedaży.
10 października 2007 uczestniczyła w koncercie z okazji obchodów święta Matki Bożej z Pilar w Saragossie, gdzie na scenie wystąpiła wraz z Antoniem Carmoną. Z kolei 18 grudnia 2007 uczestniczyła wraz z innymi artystami sceny muzyki hiszpańskiej takimi jak David Bustamante, María Villalón i Diego Martín, w koncercie organizowanym corocznie przez radio "Cadena Dial" z okazji świąt Bożego Narodzenia.
W 2008 Pastora Soler została laureatką licznych nagród m.in. "Premio Cadena Dial 2007", "Premio del Senado Mujer 2008" czy "Premios de la Música", gdzie piosenkarka otrzymała nagrodę za "Najlepszy album roku". W tym samym roku dużo koncertowała poza granicami Hiszpanii, m.in. odbyła kilka koncertów w Egipcie, gdzie w Kairze cieszyła się bardzo dobrym odbiorem publiczności.
2009–2010: "Bendita locura", "Mi primer olé" i "15 años".
7 lutego 2009 premierę miał singel „Bendita locura”, będący pierwszym z jej ósmego albumu o tym samym tytule. Piosenka została skomponowana przez Esmeraldę Grao. Ponadto utwór znalazł się na 34. miejscu na oficjalnej liście pięćdziesięciu najlepiej sprzedających się singli w Hiszpanii. 21 kwietnia natomiast odbyła się premiera jej ósmego albumu "Bendita locura", który był nagrywany w Madrycie, a za jego produkcję odpowiadał Pablo Pinilla. Na płycie znalazło się trzynaście kompozycji, w tym piosenka „Esta vez quiero ser yo”, nagrana w duecie z Manuelem Carrasco. Autorami utworów na albumie byli m.in. David DeMaría, Martínez Ares, Esmeralda Grao, Vanesa Martín, David Santiesteban, José Abraham czy Alejandro Sanz. Na płycie znalazł się również utwór „Volver a Sevilla”, poświęcony Sewilli, która jest bardzo ważnym miastem w życiu Pastory Soler, a „Corazón bandolero” to jedyna piosenka na albumie skomponowana przez samą piosenkarkę. Wydawnictwo "Bendita locura" ostatecznie dotarło do 8. miejsca na oficjalnej hiszpańskiej liście sprzedaży. W celu promocji albumu wiosną i latem koncertowała po całej Hiszpanii, z czego większość koncertów odbywała się głównie w teatrach.
W lipcu 2009 utwór „Esta vez quiero ser yo” został wydany jako drugi singel z albumu. Teledysk do piosenki został nakręcony w Madrycie, a wyreżyserował go Daniel Etura. Cztery miesiące później wzięła udział w koncercie "Artistas por la paz", poświęconemu Światowemu Marszowi na rzecz Pokoju i Nieagresji. W grudniu tego samego roku wraz Davidem DeMaríą wystąpiła w reklamie kanału Canal Sur, do której nagrali też swoją wersję piosenki „Navidad en Canal Sur”.
W styczniu 2010 nagrała piosenkę „Limosna de amores” w duecie z Lolitą, którą ta wydała na swoim albumie "De Lolita a Lola". W lutym tego samego roku uczestniczyła w nagrywaniu płyty "Andalucía por la humanidad", której dochód ze sprzedaży został przeznaczony na pomoc ofiarom trzęsienia ziemi na Haiti. Na albumie znalazł się utwór „Volver a Sevilla” z poprzedniej płyty Soler "Bendita locura" oraz nowa wersja hymnu Andaluzji („Himno de Andalucía”), którą piosenkarka nagrała specjalnie na tę okazję wraz z Davidem DeMaríą i Vanesą Martín.
W kwietniu została zaproszona jako jedna z artystów, by uczcić setną rocznicę Gran Vía. Na uroczystości upamiętniającej to wydarzenie zaśpiewała cztery piosenki: „El lerele”, „Limosna de amores”, „Triniá” i „Romance de la Reina Mercedes”. W czerwcu tego samego roku ogłoszono, że Soler poprowadzi nowy program talent show dla dzieci, "Mi primer olé" na kanale Canal Sur. W rezultacie program prowadzony przez piosenkarkę osiągnął 12,9% udziału w rynku i 229 tysięcy średniej oglądalności.
7 września z okazji piętnastolecia swojej działalności artystycznej wydała album koncertowy "15 años", który zawierał nagrania na żywo, zarejestrowane 5 i 6 maja 2009 w teatrze "Lope de Vega" w Sewilli. Na płycie znalazły się najbardziej udane utwory w karierze Soler, a także duety z Malú, Miguelem Povedą i Manuelem Carrasco. Do promocji wydawnictwa została wybrana akustyczna wersja piosenki „La mala costumbre”, dedykowanej jej ojcu. Album dotarł do 9. miejsca na oficjalnej hiszpańskiej liście sprzedaży. Płyta otrzymała ponadto nominację do "Latin Grammy Awards 2011" w kategorii "Najlepszy album flamenco".
W październiku 2010 wyruszyła w trasę koncertową "15 años en el escenario" wraz z ogólnokrajowym hiszpańskim radiem COPE, gdzie podczas koncertów wykonywała największe przeboje ze swojego repertuaru.
2011: "Una mujer como yo".
W lutym 2011 zdobyła dwie nominacje do nagrody "Premios de la Música" w kategorii "Najlepszy album" i "Najlepszy album hiszpańskojęzyczny", z których obydwie nominacje zostały przyznane za album "15 años". Ostatecznie podczas gali wręczenia nagród 15. edycji "Premios de la Música" zwyciężyła tylko w kategorii "Najlepszy album hiszpańskojęzyczny". W kwietniu tego samego roku odbyła swój pierwszy koncert w Miami. Będąc bardzo zadowolona ze spotkania z tamtejszą publicznością, postanowiła zagrać jeszcze koncerty w Portoryko i Kolumbii.
Pod koniec lipca na swoich oficjalnych profilach na portalach społecznościowych poinformowała, że jej dziewiąty album studyjny będzie nosić tytuł "Una mujer como yo" i zostanie wydany w październiku tego samego roku. Pierwszy singel zapowiadający płytę, „Demasiado amor” został wydany 2 września. Piosenkę stworzyli Cesar Garcia Rosado i Pablo Pinilla. Z kolei teledysk do utworu nagrywany był w Madrycie, a wyreżyserował go Daniel Etura. Singel dotarł do 23. miejsca na oficjalnej hiszpańskiej liście sprzedaży.
18 października 2011 do sprzedaży trafił jej album "Una mujer como yo", na którym znalazło się dwanaście utworów. Płyta była nagrywana w Rzymie i Madrycie, a nad produkcją czuwał Pablo Pinilla. Na albumie znalazł się m.in. utwór „Vamos”, który piosenkarka skomponowała wspólnie z Malú i Vanesą Martín, czy kompozycja „Soy de ti” autorstwa Soler. Wydawnictwo ostatecznie znalazło się na 3. miejscu stu najlepiej sprzedających się płyt w Hiszpanii. Jesienią tego samego roku David Bustamante zaprosił ją do nagrania w duecie piosenki „Bandera blanca”, która ukazała się na jego płycie "Mío". Na początku 2012 otrzymała nagrodę "Premio Cadena Dial 2011".
2011–2012: Konkurs Piosenki Eurowizji 2012.
21 grudnia 2011 hiszpański nadawca publiczny RTVE oficjalnie ogłosił, że Pastora Soler została wybrana wewnętrznie na reprezentantkę Hiszpanii w nadchodzącym Konkursie Piosenki Eurowizji w azerskim mieście Baku. Na początku 2012 telewizja RTVE ogłosiła, że piosenka konkursowa artystki zostanie wybrana podczas specjalnego programu w marcu. Ostatecznie do rywalizacji wybrano cztery utwory, z których dwa pochodzą z poprzedniego albumu Soler "Una mujer como yo": „Tu vida es tu vida” (autorzy: Max Miona, Eleonora Giudizi i Juan María Montes) i „Me despido de ti” (autorzy: Marco Deltoni, Xerónimo Manzur i Javier Rodríguez) oraz dwie niepublikowane piosenki, „Ahora o nunca” (autor: José Abraham Martínez) i „Quédate conmigo” (autorzy: , Tony Sánchez-Ohlsson i Erik Bernholm). Utwory „Tu vida es tu vida” i „Quédate conmigo” zostały wybrane bezpośrednio przez Soler i jej zespół do rywalizacji w telewizyjnej gali, natomiast piosenki „Ahora o nunca” i „Me despido de ti” zostały poddane głosowaniu internetowemu na stronie nadawcy (plebiscyt wygrała kompozycja „Ahora o nunca” z wynikiem 56,4%). 3 marca 2012, podczas specjalnego programu "Eurovisión. Pastora Soler", piosenkarka wykonała wszystkie trzy utwory, które znalazły się we finale. Ostatecznie profesjonalne jury i telewidzowie w głosowaniu SMS-owym zdecydowali, że Pastora Soler w Baku zaśpiewa „Quédate conmigo”.
19 marca został przedstawiony oficjalny teledysk do piosenki. Wideo wyreżyserował Rafael Sañudo, a wystąpiła w nim sama piosenkarka, której towarzyszyło dwóch tancerzy. W teledysku można usłyszeć ostateczną wersję „Quédate conmigo”, która została dopracowana w Szwecji. 26 maja z 19. numerem startowym wystąpiła od razu w finale konkursu, dzięki przywilejowi przynależności Hiszpanii do grupy krajów tzw. "„wielkiej piątki”", która ma zagwarantowane miejsce w finale. Po zaprezentowaniu utworu „Quédate conmigo” przed europejską publicznością Pastora Soler zajęła ostatecznie 10. miejsce w konkursie z 97 punktami, otrzymując najwyższe noty punktowe od widzów i jurorów z Portugalii, Izraela, Wielkiej Brytanii i Szwajcarii. Osiągnięty przez nią wynik w Baku oznaczał, że Hiszpania po raz pierwszy od 2004 znalazła się w "Top 10" konkursu. Zmagania Soler na scenie w Azerbejdżanie śledziło prawie 50% telewidzów, co oznaczało, że Eurowizja 2012 była najlepiej oglądanym programem niesportowym w 2012 w Hiszpanii.
Wokół udziału artystki w finale konkursu narosły kontrowersje. Wynikały one z ujawnienia informacji o presji wywieranej na wokalistkę, która była rzekomo namawiana do zaśpiewania celowo poniżej swoich możliwości. Naciski te miały wynikać z trudnej sytuacji ekonomicznej Hiszpanii, która w razie wygranej kraju stanęłaby wobec konieczności zorganizowania konkursu u siebie. W mediach cytowano wypowiedź piosenkarki, która stwierdziła, że to „nie czas na wygraną ani dla Hiszpanii, ani dla hiszpańskiej publiczności”. Powiedziała też, że w przypadku zajęcia pierwszego miejsca zainscenizowanie takiego widowiska mogłoby się okazać niemożliwe.
Po konkursie singel „Quédate conmigo” znalazł się na 6. miejscu na oficjalnej hiszpańskiej liście sprzedaży, a także na 76. miejscu na liście w Belgii. Latem tego samego roku artystka nagrała angielską wersję utworu „Quédate conmigo”, która została zatytułowana „Stay with Me” i wydana 24 lipca. Autorem angielskiego tekstu do piosenki był Tony Sánchez-Ohlsson.
2013–2017: "El número uno", "Conóceme", "20" i "La calma".
11 lutego 2013 wystąpiła jako gość specjalny w programie "Tu cara me suena", w którym znane osoby próbują jak najdokładniej upodobnić się do danego piosenkarza. Pastora Soler w programie naśladowała Céline Dion i wykonała jej przebój „My Heart Will Go On”. 13 maja ogłoszono, że wraz z Mónicą Naranjo, Pitingo i Davidem Bustamante zasiądzie w jury drugiej edycji programu "El número uno".
22 lipca wydała singel „Te despertaré”, promujący jej dziesiąty album studyjny. Piosenka trafiła na 17. miejsce na oficjalnej hiszpańskiej liście sprzedaży. 10 września ukazał się jej album "Conóceme", który był nagrywany w Madrycie i Sztokholmie, a za jego produkcję odpowiadał Tony Sánchez-Ohlsson. Na płycie znalazło się jedenaście utworów, w tym „Si vuelvo a empezar” autorstwa samej piosenkarki. Wydawnictwo dotarło do 2. miejsca na liście stu najlepiej sprzedających się płyt w Hiszpanii.
11 stycznia 2014 koncertem w teatrze "Gran Teatro Falla" w Kadyksie rozpoczęła trasę koncertową pod nazwą "Gira Conóceme", promującą płytę "Conóceme". Trasa objęła nie tylko koncerty w hiszpańskich miastach, ale także występy poza granicami kraju, przy czym drugi koncert tournée odbył się w Miami. Recitale w ramach trasy koncertowej zaplanowane są do grudnia. Latem natomiast piosenkarka została prowadzącą programu "Se llama copla Junior", emitowanego w telewizji Canal Sur.
9 grudnia z okazji 20-lecia swojej kariery artystycznej wydała drugi w swoim dorobku album kompilacyjny, zatytułowany "20". Wydawnictwo objęło 3 płyty CD oraz DVD, na których zostały umieszczone zarówno największe przeboje piosenkarki jak i niepublikowane wcześniej utwory, a także duety z takimi artystami jak Manuel Carrasco, Malú czy El Sueño de Morfeo. Album był notowany na 28. miejscu na hiszpańskiej liście sprzedaży.
Wokalistka zmagała się z niepokojem i tremą. Zemdlała na scenie podczas koncertu w Sewilli. W grudniu artystka z przyczyn zdrowotnych zawiesiła swoją karierę artystyczną.
Na początku 2015 roku na antenie hiszpańskiej telewizji publicznej TVE został wyemitowany program "Hit – la canción" z udziałem piosenkarki. Podczas programu wokalistka wykonała premierowy utwór „Un ratito más”, który powstał na potrzeby show. W lutym kompozycja trafiła do sprzedaży cyfrowej.
W maju Pastora Soler była jednym z członków hiszpańskiej komisji jurorskiej podczas 60. Konkursu Piosenki Eurowizji.
15 września 2017 ukazał się jedenasty album studyjny artystki zatytułowany "La calma". Materiał umieszczony na płycie składa się z 11 kompozycji. Album zadebiutował na 1. miejscu listy stu najlepiej sprzedających się albumów w Hiszpanii. Data wypuszczenia albumu na rynek nie była przypadkowa. Pojawił się on w dniu drugich urodzin córki artystki.
od 2019: "Sentir", "La Voz Senior" i "Mask Singer".
W październiku 2019 roku wydała swój dwunasty album studyjny, "Sentir". Ogłoszono również, że artystka została jedną z trenerek programu "La Voz Senior". W 2020 roku brała też udział w programie "Mask Singer: Adivina quién canta", hiszpańskiej wersji programu The Masked Singer, w którym wcieliła się w rolę pawia (Pavo Real).
Życie prywatne.
17 października 2009 w rodzinnym mieście Coria del Río wzięła ślub z choreografem Francisem Viñolo, po pięciu latach związku. 15 września 2015 przyszła na świat ich córka – Estrella. 28 stycznia 2020 artystka urodziła drugą córkę, Vegę.
5 września 2012 została uhonorowana przez władze miasta Nerja mianem "Honorowej turystki 2012" tamtejszej miejscowości.

</doc>
<doc id="2603534" url="https://pl.wikipedia.org/wiki?curid=2603534" title="Sytuacja prawna i społeczna osób LGBT w Armenii">
Sytuacja prawna i społeczna osób LGBT w Armenii

Prawo a dyskryminacja osób homoseksualnych.
Kontakty seksualne pomiędzy mężczyznami zostały zalegalizowane w Armenii w 2003. Tego typu zachowania pomiędzy kobietami nigdy nie były w tym kraju karane. Pomimo zmian z 2003, sytuacja lesbijek, gejów, biseksualistów i transseksualistów (osób LGBT) nie uległa znaczącej poprawie.
Służba wojskowa.
Według Helsińskiego Komitetu Praw w Armenii (raport z 2004), rozporządzenie ministerstwa obrony wewnętrznej skutecznie zakazuje gejom służenia w siłach zbrojnych. W praktyce geje są klasyfikowani jako "chorzy psychicznie", a następnie kierowani do psychiatry.
Historia.
Między VII a X wiekiem, będąc bizantyńskim lennem, Armenia stała się kolebką ruchu paulicjańskiego. Była to dualistyczna chrześcijańska sekta sprzeciwiająca się władzy Kościoła. Paulicjanie odrzucali Stary Testament, chrzest i przez ówczesnych ludzi nazywani byli heretykami i sodomitami. Bizantyńska cesarzowa Teodora zabiła, topiąc lub wieszając, co najmniej 100 tys. Paulicjanów w Armenii. Wielu badaczy dostrzega w Paulicjanach prekursorów katarów (albigensów), a także późniejszych protestantów.
Pewną legendarną postacią jest Sarmad, suficki poeta o nieznanym pochodzeniu, żyjący w Indiach w XVII wieku. Był znany jako szyderca wyśmiewający największe religie ówczesnych czasów, lecz tworzył także wybitną religijną poezję zapisywaną w formie rubajjatów. Słynął również z włóczenia się po ulicach i po dworze cesarskim całkiem nago. Ten delikatny i inteligentny mężczyzna, znany jako asceta, przeszedł do legendy jako nieszczęśliwie zakochany romantyk, gdyż zakochał się w czternastoletnim indyjskim chłopcu.
Armenia pozostawała pod obcym panowaniem od IV do początku XX wieku. W maju 1918, po upadku Imperium Osmańskiego i Imperium Rosyjskiego, została utworzona Demokratyczna Republika Armenii, która przetrwała dwa lata. Wkrótce po inwazji Armii Czerwonej w grudniu 1920, proklamowano Armeńską Socjalistyczną Republikę Radziecką. W latach 1920–1991 Armenia była częścią byłego Związku Socjalistycznych Republik Radzieckich. W czasie panowania sowieckiego ustawodawstwo tego kraju było w dużej mierze dyktowane przez Moskwę. W 1936 artykuł przeciwko sodomii karający za kontakty seksualne pomiędzy mężczyznami został wprowadzony do kodeksu karnego. Pomimo represyjnego prawa, kilku wybitnych artystów wyrażało tego typu seksualność poprzez literaturę i sztukę. Poeta Jegisze Czarienc i reżyser filmowy Siergiej Paradżanow to jedni z najbardziej znanych armeńskich twórców tematyki LGBT ery radzieckiej.
Do 2003 ustawodawstwo Armenii nadal zawierało odpowiednik Sekcji 121 Kodeksu Karnego Związku Radzieckiego, który penalizował jedynie seks analny pomiędzy mężczyznami. Kontakty seksualne pomiędzy kobietami i gejowski seks bez penetracji pomiędzy dorosłymi, którzy osiągnęli wiek przyzwolenia, nie były wyraźnie wymieniane w prawie jako czyny zabronione. Dokładnie brany jest pod uwagę artykuł 116 kodeksu karnego, datowany na 1936 rok, w którym była mowa o możliwości pozbawienia wolności do lat pięciu. Złożono łącznie siedem skarg przeciwko temu antygejowskiemu prawu w 1996, a także cztery w 1997 (dotyczący Armenii raport Amnesty International z 1999) i cztery w 1999 (Opinia Komitetu do spraw Legalności Działań i Praw Człowieka Rady Europy dotycząca akcesji Armenii – dokument 8756 z 6 czerwca 2000).
Zniesienie antyhomoseksualnego prawa, w tym kary śmierci za kontakty homoseksualne, było jednym z warunków wejścia Armenii do Rady Europy w 2001. W grudniu 2002 Azgajin Żogow ze Zgromadzenia Narodowego Armenii zatwierdził nowy kodeks karny, z którego usunięto antygejowski artykuł. 1 sierpnia 2003 Robert Sedraki Koczarian, prezydent Armenii, ratyfikował kodeks, kończąc tym samym dziesiątki lat represji wobec gejów w tym niewielkim południowokaukaskim kraju.
W 2001 „Helsinki Association”, lokalna organizacja pozarządowa działająca na rzecz praw człowieka, opublikowała na swojej stronie internetowej historię dwudziestoletniego Hovika Minassiana. W 1999 ten młody mężczyzna został skazany na trzy miesiące pozbawienia wolności za odbycie stosunku seksualnego z innym mężczyzną. Był ostatnią osobą skazaną na podstawie artykułu 116. W swoich zeznaniach potępił wykorzystywanie i znęcanie się nad nim przez więziennego strażnika, a także skorumpowanego sędzię, który zmniejszył jego wyrok za łapówkę w wysokości tysiąca dolarów amerykańskich. Nagłośnienie jego sprawy było pierwszym publicznym coming outem w Armenii.
Ochrona prawna przed dyskryminacją.
Pomimo faktu, że Armenia w grudniu 2008 jako pierwszy kraj w regionie poparła deklarację Organizacji Narodów Zjednoczonych w sprawie orientacji seksualnej i tożsamości płciowej, obecnie nie istnieją w tym kraju żadne ustawy chroniące osoby LGBT przed dyskryminacją.
Azyl.
Armeńskie przepisy prawne nie przyznają prawa osobom do ubiegania się o azyl polityczny z powodu prześladowań przez wzgląd na orientację seksualną we własnym kraju.
Uznanie związków osób tej samej płci.
W armeńskim ustawodawstwie nie istnieje żadna prawna forma uznania związków jednopłciowych. Nie ma również żadnych planów uregulowania tej kwestii.
Adopcja dzieci przez pary jednopłciowe.
Pary jednopłciowe nie mają w Armenii prawa do adopcji dzieci – zarówno tych z domu dziecka, jak i tych, których jedna z osób jest rodzicem biologicznym. Nie ma również żadnych planów uregulowania tej kwestii.
Życie osób LGBT w kraju.
Homoseksualizm jest w społeczeństwie armeńskim niejako tematem tabu. Co więcej, nie istnieje żadna prawna ochrona osób LGBT, których prawa są stale gwałcone. Istnieje wiele przypadków zastraszania osób LGBT, dlatego też najczęściej nie decydują się one na zgłoszenie przypadków złamania praw człowieka czy przestępstw.
Niedługo po zniesieniu dyskryminującego prawa zauważono w Armenii sporadyczne pojawianie się ruchu LGBT w życiu publicznym. W październiku 2003 piętnastoosobowa grupa osób LGBT zebrała się w Erywaniu w celu założenia organizacji, którą początkowo nazywano Armeńska Grupa Gejów i Lesbijek, jednak po kilku spotkaniach członkom grupy nie udało się osiągnąć celu.
Jesienią 2004 Armen Avetisyan, założyciel Armeńskiej Unii Aryjskiej (skrajnie prawicowej partii politycznej), ogłosił, że wielu wysokich urzędników armeńskich jest orientacji homoseksualnej. Członkowie armeńskiego parlamentu o zróżnicowanych podglądach politycznych – skłonieni niejako przez jego wypowiedź – zainicjowali gorące debaty emitowane na publicznym kanale telewizyjnym. Charakterem przypominały one polowanie na czarownice. Po podsianej nienawiścią dyspucie – niezgodnej z prawem demokratycznej republiki – członkowie parlamentu doszli do wniosku, że parlamentarzysta, który okazuje się homoseksualny, powinien zrezygnować ze swojego stanowiska. Opinię tę podziela Garnik Isagulyan, doradca prezydenta do spraw bezpieczeństwa narodowego.
W październiku 2004 grupa AGLA France zorganizowała protest i pikietowała naprzeciw Ambasady Armenii w Paryżu, potępiając homofobiczną kampanię oraz zniesławianie gejów przez armeńskich prawodawców i media. Otwarty list owego stowarzyszenia do prezydenta Armenii został opublikowany kilka dni później w gazecie Hajakakan Żamanak.
W 2005, przy wsparciu AGLA France, dwóch młodych mężczyzn z Armenii brało udział w organizowanej co roku przez ILGA-Europe konferencji, która miała miejsce w Paryżu. Rok później Menq/WFCE, pierwsza organizacja pozarządowa kierowana przez gejów, zajmująca się walką z HIV i AIDS, została zarejestrowana w Erywaniu.
W 2007 powstała Pink Armenia, kolejna organizacja pozarządowa szerząca wiedzę na temat HIV i innych chorób przenoszonych drogą płciową oraz zajmująca się walką z dyskryminacją z powodu odmiennej orientacji seksualnej.

</doc>
<doc id="2603538" url="https://pl.wikipedia.org/wiki?curid=2603538" title="Robert Sedraki Koczarian">
Robert Sedraki Koczarian



</doc>
<doc id="2603539" url="https://pl.wikipedia.org/wiki?curid=2603539" title="Niewolnictwo seksualne">
Niewolnictwo seksualne

Niewolnictwo seksualne – zmuszanie ludzi do niewolnictwa polegającego na byciu ofiarą przemocy seksualnej.
Skala i natężenie zjawiska w poszczególnych państwach jest przedmiotem badań UNESCO współpracującego w tej kwestii z różnymi podmiotami międzynarodowymi. Niewolnictwo seksualne może mieć charakter przynależności osoby zniewolonej do jednego właściciela, rytualnego niewolnictwa czasami powiązanego z określonymi praktykami religijnymi, niewolnictwa, którego głównym celem są powody niezwiązane ze sferą seksualną, lecz mimo to polegającego również na przemocy seksualnej, oraz przymusowej prostytucji. Podczas Światowej Konferencji Praw Człowieka w Wiedniu, zorganizowanej przez ONZ w 1993 roku, przyjęto Deklarację Wiedeńską i Program Działań, wzywające do międzynarodowego przeciwdziałania zjawisku seksualnego niewolnictwa, jako łamiącego prawa człowieka, w tym często prawa kobiet.
Szacuje się, że każdego roku 1.39 miliona kobiet i dzieci pada ofiarą niewolnictwa seksualnego.

</doc>
<doc id="2603540" url="https://pl.wikipedia.org/wiki?curid=2603540" title="Francis Xavier Kriengsak Kovithavanij">
Francis Xavier Kriengsak Kovithavanij



</doc>
<doc id="2603543" url="https://pl.wikipedia.org/wiki?curid=2603543" title="Odstęp blokowy">
Odstęp blokowy

Odstęp blokowy – odcinek toru kolejowego między dwoma semaforami odstępowymi lub semaforem odstępowym i wjazdowym oraz między semaforem wyjazdowym i odstępowym, na którym może znajdować się tylko jeden pociąg. Wpuszczenie kolejnego pociągu możliwe jest dopiero po zwolnieniu odstępu przez poprzedni. 

</doc>
<doc id="2603545" url="https://pl.wikipedia.org/wiki?curid=2603545" title="Gazeta Finansowa">
Gazeta Finansowa

Gazeta Finansowa – ogólnopolski tygodnik społeczno-ekonomiczny wydawany przez Federal Media Company FMC Sp. z o.o.. Istnieje od 1999 roku. Do 2015 roku redaktorem naczelnym był Piotr Bachurski, właściciel spółki wydającej tygodnik. Od końca 2015 roku pismem kieruje Jan Piński
Na jego łamach publikują polscy ekonomiści, komentatorzy i publicyści, m.in. Stanisław Gomułka, prof. Krzysztof Rybiński, Witold Gadowski, Łukasz Warzecha, Lidia Geringer de Oedenberg, Marek Zuber, Juliusz Bolek i inni.

</doc>
<doc id="2603548" url="https://pl.wikipedia.org/wiki?curid=2603548" title="Mistrzostwa Ameryki Południowej w Chodzie Sportowym 2012">
Mistrzostwa Ameryki Południowej w Chodzie Sportowym 2012

Mistrzostwa Ameryki Południowej w Chodzie Sportowym 2012 – zawody lekkoatletyczne rozegrane 17 i 18 marca w Salinas w Ekwadorze.
Kolumbijka Sandra Arenas ustanowiła wynikiem 45:17 rekord Ameryki Południowej juniorek w chodzie na 10 kilometrów.

</doc>
<doc id="2603549" url="https://pl.wikipedia.org/wiki?curid=2603549" title="Kobiety na falach">
Kobiety na falach



</doc>
<doc id="2603552" url="https://pl.wikipedia.org/wiki?curid=2603552" title="Geron Halios">
Geron Halios



</doc>
<doc id="2603553" url="https://pl.wikipedia.org/wiki?curid=2603553" title="Geron Halius">
Geron Halius



</doc>
<doc id="2603554" url="https://pl.wikipedia.org/wiki?curid=2603554" title="Colorado (album)">
Colorado (album)

Colorado – album muzyczny nagrany przez amerykańskiego klarnecistę jazzowego Brada Terry'ego i polskiego pianistę Joachima Mencla z towarzyszeniem amerykańskich muzyków jazzowych, czyli Joachim Mencel Quartet.
Utwory nagrywane w duecie Terry-Mencel zarejestrowane zostały przez Erikę Aberg i Marka Kleinhauta z Invisible Music 29 stycznia 1997 w studiu w Topsham, w Maine.
Nagrania kwartetu zarejestrowane zostały 20 stycznia 1997 w Denver przez Mike'a Fittsa i Jeffa Jenkinsa. CD wydany w USA w 1997 przez wydawnictwo Invisible Music (Darbyterr 002).

</doc>
<doc id="2603557" url="https://pl.wikipedia.org/wiki?curid=2603557" title="Bitwa pod Vincy">
Bitwa pod Vincy

Bitwa pod Vincy – starcie zbrojne, które miało miejsce 21 marca 717 roku w pobliżu Cambrai, na terytorium dzisiejszego departamentu Nord. Była to bitwa pomiędzy siłami majordoma Karola Młota i sprzymierzonych z nim Austrazjańczyków a armią byłego mnicha Chilperyka II, obwołanego w Paryżu królem przez majordoma Raganfreda. 
Chilperyk i Raganfred po przegranym wstępnym starciu pod Amblève zawrócili do Neustrii. Karol bez pośpiechu zbierał armię, przygotował czas i miejsce starcia, aż wreszcie, wiosną 717 roku, sprowokował przeciwnika do ataku. Bitwa zakończyła się przegraną Chilperyka, a Karol podążył za uciekającym królem i majordomem do Paryża. 
Mimo zwycięstwa, które odebrało Chilperykowi i Raganfredowi znaczenie, Karol nie obwołał się władcą, lecz ogłosił królem Chlotara, po czym oddalił biskupa Reims, Rygoberta, zastępując go Milonem, który został biskupem Reims i Trier. Pokonani w tej i następnej bitwie Chilperyk II i jego majordom nie zostali pozbawieni życia, a ostrzyżeni i osadzeni w klasztorze. 
Władcy merowińscy nazywali siebie "reges criniti", czyli monarchami długowłosymi. Długie włosy, opadające aż na plecy, były symbolem ich władzy i siły magicznej. Pokonanym pretendentom zwycięzca zawsze kazał golić głowy i zsyłać do klasztoru (stąd tonsura). Gdy jednak pokonani podejmowali nieudane próby przywrócenia swojej władzy, wówczas ścinano im głowę.

</doc>
<doc id="2603560" url="https://pl.wikipedia.org/wiki?curid=2603560" title="Szalwa Loladze">
Szalwa Loladze

Szalwa Loladze, gruz. შალვა ლოლაძე, ros. Шалва Лоладзе, "Szałwa Łoładze" (ur. 16 kwietnia 1916 r., zm. 25 kwietnia 1945 r. na wyspie Texel) – radziecki wojskowy (kapitan), oficer 822 Gruzińskiego Batalionu Piechoty, współorganizator antyniemieckiego buntu na wyspie Texel podczas II wojny światowej
W okresie międzywojennym służył w Armii Czerwonej. Po ataku wojsk niemieckich na ZSRR 22 czerwca 1941 r. był pilotem myśliwskim. W stopniu kapitana objął dowództwo eskadry lotniczej. W 1942 r. został zestrzelony przez Niemców nad Ukrainą. Dostał się do niewoli, po czym osadzono go w obozie jenieckim. Latem 1943 r. wstąpił do Legionu Gruzińskiego w składzie Wehrmachtu. Służył jako młodszy oficer w 822 Gruzińskim Batalionie Piechoty. Początkowo krótko walczył na froncie wschodnim, ale wraz z resztą oddziału przeniesiono go do okupowanej Holandii. W marcu 1945 r. batalion trafił na wyspę Texel. Na początku kwietnia tego roku współorganizował antyniemiecki bunt żołnierzy oddziału. Zginął w trakcie walk 25 kwietnia. W 1953 r. Holendrzy wybudowali na wyspie pomnik ku czci uczestników buntu, który nazwali imieniem Szalwy Loladzego.

</doc>
<doc id="2603561" url="https://pl.wikipedia.org/wiki?curid=2603561" title="Piotr Szełochonow">
Piotr Szełochonow

Piotr Iłłarionowicz Szełochonow (, , ; ur. 15 sierpnia 1929 w Hajdukach zm. 15 września 1999 w Petersburgu) – rosyjski aktor i reżyser teatralny i filmowy .
Życiorys.
Wczesne lata.
Urodził się w Hajduki, Województwo wileńskie, Polska. Jego ojciec, Larion, był felczerem medycznym. Przeżył okupację sowiecką i niemiecką w czasie II wojny światowej.
Kariera.
Ukończył kolegium aktorstwa w Irkucku. Debiutował rolą Hamleta w szekspirowskiej sztuce "Hamlet" w 1959 roku. Mierzył 180 cm wzrostu.
W 1979 roku został uhonorowany tytułem Zasłużonego Artysty RFSRR. W 1989 roku otrzymał Medal „Weteran pracy”.
Życie prywatne.
Był żonaty. Miał syna i córkę.

</doc>
<doc id="2603563" url="https://pl.wikipedia.org/wiki?curid=2603563" title="Węzeł wodny">
Węzeł wodny

Węzeł wodny – system infrastruktury hydrograficznej i strug obejmujących obszar z budowlami i urządzeniami hydrotechnicznymi oraz zabudową urbanistyczno-architektoniczną stanowiący element dróg wodnych łączących skanalizowane, bądź spławne cieki wodne, dorzecza, jeziora i przyległe szlaki wodne mający wpływ na kształt obszaru cywilizacyjnego.

</doc>
<doc id="2603566" url="https://pl.wikipedia.org/wiki?curid=2603566" title="Carmen (nowela)">
Carmen (nowela)

Carmen – nowela autorstwa Prospera Mériméego, opublikowana po raz pierwszy w 1845 roku.
Nowela była kilkakrotnie ekranizowana. Na jej postawie Georges Bizet stworzył swoją słynną operę o tym samym tytule.
Treść.
Główny bohater, żołnierz José, poznaje piękną Cygankę o imieniu Carmen. Zakochuje się w niej bez pamięci. Pod wpływem tego uczucia bardzo się zmienia. Był uczciwym człowiekiem, jednak by przypodobać się ukochanej, wkracza w środowisko przestępcze. Zaprzepaszcza szansę na własną karierę i nie cofa się nawet przed zbrodnią, chcąc zdobyć jej miłość. Jednak Carmen nie odwzajemnia jego uczuć.

</doc>
<doc id="2603569" url="https://pl.wikipedia.org/wiki?curid=2603569" title="Ambasada Algierii w Warszawie">
Ambasada Algierii w Warszawie

Ambasada Algierii w Warszawie (arab. سفارة الجزائر في بولندا) – placówka dyplomatyczna Algierskiej Republiki Ludowo-Demokratycznej znajdująca się w Warszawie przy ul. Ignacego Krasickiego 10.
Ambasador Algierii w Warszawie akredytowany jest także w Republice Estońskiej, Republice Litewskiej i w Republice Łotewskiej.
Siedziba.
Po nawiązaniu stosunków dyplomatycznych w 1962 akredytowana była w Polsce ambasada z siedzibą w Pradze. W 1971 podjęła swoje obowiązki placówka w Warszawie, początkowo w hotelu Europejskim przy ul. Krakowskie Przedmieście 13 (1971), następnie mieściła się w willi z 1930 przy ul. Willowej 5 (1971), ul. Dąbrowieckiej 21 (1972–2016). W kwietniu 2016 została przeniesiona do budynku przy ul. Ignacego Krasickiego 10, w którym to miejscu znajdowała się wcześniej ambasada Chorwacji (1996−2004).

</doc>
<doc id="2603572" url="https://pl.wikipedia.org/wiki?curid=2603572" title="Robert Higgs">
Robert Higgs

Robert Higgs (ur. 1 lutego 1944) – amerykański historyk ekonomii, przedstawiciel szkoły austriackiej oraz anarchokapitalizmu. Jego dzieła z zakresu ekonomii dotyczą najczęściej znaczenia, przyczyn oraz skutków rozrostu kompetencji rządu.
Praca zawodowa.
Higgs jest od września 1994 roku starszym wykładowcą ekonomii politycznej w Independent Institute, a od 1995 redaktorem "Independent Review". Ponadto jest adiunktem-członkiem wydziału w Ludwig von Mises Institute, a także adiunktem w Cato Institute. Współpracuje z portalem LewRockwell.com.
Higgs pracował na stanowiskach nauczycielskich na Uniwersytecie Waszyngtońskim, Lafayette College oraz Seattle University. Gościnnie wykładał również na Uniwersytecie Oksfordzkim oraz Uniwersytecie Stanforda. Dodatkowo w 2006 roku był tzw. profesorem wizytującym na Wyższej Szkole Ekonomicznej i nadzorował rozprawy doktorskie na Uniwersytecie Francisco Marroquina.
Działalność publicystyczna.
Efekt mechanizmu zapadki
Daniel McCarthy uznał i podsumował teorię mechanizmu zapadki w recenzji "Przeciwko Lewiatanowi" ("Against Leviathan", zobacz hipotezę Lewiatana), która ukazała się w The American Conservative. McCarthy zauważa w niej:
"Kryzys i Lewiatan (Crisis and Leviathan) to książka, która jest kamieniem milowym ze względu na konsekwencję, z jaką Higgs omawia w niej rozumowanie Jamesa Madisona. W 1794 roku Madison ostrzegał przed "starą sztuczką, która polega na takim wykorzystywaniu okazji, aby każda ewentualność stanowiła powód do zwiększenia zakresu władzy rządowej." Dotychczas wielu ekonomistów politycznych badało wzrost władzy rządowej w okresach wojen, kryzysów ekonomicznych i innych rewolucji, jednak żaden z nich nie dokonał tego tak dokładnie i starannie jak Higgs. Higgsa szczególnie interesuje efekt zapadki, który polega na tym, że po okresie kryzysu władza państwowa zwiększa się, nigdy jednak nie powraca do swojego pierwotnego poziomu. Zatem każda sytuacja kryzysowa pozostawia rząd z nieco szerszymi kompetencjami niż te, które dotychczas posiadał".
O prawidłowości opisanej przez Higgsa w swoich pracach dyskutowali Jörg Guido Hülsmann, Joseph Salerno, Lew Rockwell i inni.
Wojna w Iraku
Higgs był zdecydowanym krytykiem Wojny w Iraku. W lutowym "Los Angeles Chronicle" z 2008 roku pisał, że konfliktu nie zakończą żadne racjonalne argumenty. Tym co doprowadzi do końca wojny w Iraku będzie zbyt duża ilość ofiar lub poważne trudności ekonomiczne. Rozwinął tę myśl następująco:
"To jasne, że kontynuowanie wojny służy interesom przywódców. Mogą oni twierdzić, że próbują zakończyć wojnę. Podobnie jak wielu Demokratów w obecnym Kongresie, będą chcieli zapewnić sobie elekcję bądź reelekcję, obiecując, że zrobią wszystko, co w ich mocy, by zakończyć wojnę. Jednak prawda jest taka, że oszukują wyborców. Kiedy bowiem rozważą wszystkie możliwe konsekwencje jakie spowoduje dla nich zakończenie wojny, okaże się, że bardziej opłaca im się kontynuowanie konfliktu".
Fannie Mae, Freddie Mac i pomoc społeczna
Higgs w artykule z 10 września 2008 pt. "Tykająca bomba eksploduje, społeczeństwo jest zszokowane (Ticking Time Bomb Explodes, Public Is Shocked)" stwierdził:
"Niepowodzenia Fannie Mae i Freddie Mac, które uruchomiły największe dotacje i przejęcia w historii USA, są smutnym potwierdzeniem przewidywań kompetentnych ekonomistów (…) Nasza polityka ekonomiczna aż roi się od podobnych, czekających w kolejce katastrof. Jednak kiedy nieuchronny staje się dzień rozliczenia a kolejne mieszkanie w państwowym »Hotelu Niespełnionych Obietnic« upada społeczeństwo zawsze wygląda na zaskoczone i oburzone. Kosztami schronienia poprzednich mieszkańców hotelu obciąża się wówczas podatników (…) Możesz to nazwać demokracją w działaniu, bądź całkowicie skorumpowanym rządem; to jedno i to samo".
Artykuł ten był cytowany na antenie przez osobowości radiowe, a Tom Baurele z radia WBEN przyznał, że był to jeden z jego ulubionych artykułów „wszech czasów”.
Reżimowa niepewność
Koncepcja niepewności reżimowej ("regime uncertainty") opisuje niepewność inwestorów co do ich prywatnej własności, kapitału oraz uzyskiwanych dochodów wynikającą z działań instytucji państwowych.
Publikacje.
Jako autor
Jako redaktor

</doc>
<doc id="2603573" url="https://pl.wikipedia.org/wiki?curid=2603573" title="Bożena Kinasz-Mikołajczak">
Bożena Kinasz-Mikołajczak

Bożena Kinasz-Mikołajczak – polska śpiewaczka (sopran liryczny), solistka bydgoskiej Opery i Operetki w latach 1962–1965, Teatru Wielkiego w Warszawie (1965–1974 i 1977) i oper zachodnioniemieckich.
Życiorys.
Urodziła się w Budzanowie k. Tarnopola. W Bydgoszczy zamieszkała, gdy rodzice osiedlili się po wojnie w tym mieście po przyjeździe z Podola. Ojciec był nauczycielem śpiewu w szkołach średnich i dyrygentem chórów, współpracował przy zakładaniu zespołu chóralnego bydgoskiej Opery. 
Po maturze w Bydgoszczy, zaczęła studia polonistyczne na Uniwersytecie Mikołaja Kopernika w Toruniu. Jednocześnie kształciła się w śpiewie w Średniej Szkole Muzycznej w Bydgoszczy; była uczennicą prof. Felicji Krysiewiczowej i Marii Gruszczyńskiej. Potem podjęła studia w Wyższej Szkole Muzycznej w Warszawie w klasie Magdaleny Halfterowej i S. Mikołajczaka, z którym później wzięła ślub. Dyplom w specjalności śpiew uzyskała w 1959 po czym została zatrudniona w Operze Warszawskiej. Jednak pierwsze lata pobytu na tej scenie nie były dla niej pomyślne. Do bydgoskiej Opery i Operetki została zaangażowana przez dyrektora Zygmunta Szczepańskiego w 1962. Zadebiutowała partią Tatiany w operze "Eugeniusz Oniegin" P. Czajkowskiego na tyle udanie, że już w kolejnych trzech latach pozwolono jej występować w tak poważnych rolach scenicznych jak Małgorzata w "Fauście" Ch. Gounoda, Micaela w "Carmen" G. Bizeta, Halka i Hrabina w operach S. Moniuszki. 
W 1964 zdobyła I nagrodę na 11. Międzynarodowym Konkursie Wokalnym w ’s-Hertogenbosch. Na scenie w Bydgoszczy śpiewała trzy sezony. Potem powróciła do Warszawy i rozpoczęła pracę w Teatrze Wielkim. W 1974 podpisała dwuletni kontrakt z operą w Wuppertalu w Niemczech, gdzie odnosiła sukcesy i otrzymała nagrodę zachodnio-berlińskiego pisma operowego „Orfeusz” – „Wielki laur 1974”. W latach 60., już po odejściu z bydgoskiej opery, występowała gościnnie na tej scenie w partiach "Halki" i "Madame Butterfly". Zapraszana była także przez dyrekcję bydgoskiej opery w drugiej połowie lat 80.
W 1976 na krótko wróciła na stołeczną scenę operową, by już rok później przejść na przyśpieszoną, tzw. śpiewaczą emeryturę. W latach 80. śpiewała na estradach filharmonicznych, jeździła na występy gościnne do europejskich teatrów operowych oraz zdecydowała się ponownie na kontrakt zagraniczny w jednym z zachodnioniemieckich teatrów operowych.
Dokumentacją jej walorów wokalnych są nagrane płyty, w tym kwadrofoniczna firmy EMI-Records, gdzie śpiewała w "Borysie Godunowie" M. Musorgskiego partię Maryny Mniszchówny.

</doc>
<doc id="2603578" url="https://pl.wikipedia.org/wiki?curid=2603578" title="Duke Nukem (seria)">
Duke Nukem (seria)

Duke Nukem – seria gier komputerowych z gatunku first-person shooter, w których w roli głównej występuje postać o tej samej nazwie.
Historia.
Pierwsza gra z tej serii powstała w 1991 roku i była to gra platformowa. Zawierała 3 epizody, z czego pierwszy był rozpowszechniany jako shareware. Głównym zadaniem było powstrzymać doktora Protona i jego armię.
Sequel został wydany w 1993 roku. Tym razem gracz zostaje porwany na statek kosmiczny, gdzie tajemnicza postać chce go wykorzystać do zniszczenia świata.
Trzecią grą w której pojawił się Duke była strzelanka "Duke Nukem 3D". Gra oparta była na silniku Build, którego niedługo potem wyparł Quake engine. W chwili jej wydania, gra wywołała wiele kontrowersji z powodu dużej ilości przemocy i niecenzuralnego języka. Opowiadała ona historię uzbrojonego po zęby faceta, którego celem była obrona Ziemi przed najazdem obcych.
Niedługo po tym zapowiedziana została kontynuacja gry "Duke Nukem Forever". Przez wiele lat jednak się nie ukazała, a czas jej premiery był określany jako: "when it's done" ("kiedy będzie zrobione"). "Duke Nukem Forever" ulegało kilkukrotnym zmianom silnika.
W grudniu 2007 na stronie producenta pojawił się oficjalny zwiastun "Duke Nukem Forever". "Duke Nukem Forever" jest symbolem vaporware oraz otrzymało "Lifetime Achievement Award" w konkursie "Vaporware Awards" serwisu internetowego Wired już w 2003 roku, po serii pięciu zwycięstw.
6 maja 2009 firma 3D Realms zbankrutowała. Studio potwierdziło, że nie ukończy pracy nad "Duke Nukem Forever". Poprosili firmę Take-Two (firma ta miała podpisany kontrakt z 3D Realms) o pomoc finansową w wysokości 5 milionów dolarów. Ci odmówili, twierdząc że podpisali kontrakt tylko na wydanie gry, a nie na sponsoring.
Na konferencji PAX 2010 firma Gearbox Software zapowiedziała, iż kontynuuje prace nad "Duke Nukem Forever". Gra miała się ukazać 3 maja 2011 w USA i 6 maja w Europie na PC, Xboxa360 i PlayStation 3. Termin został jednak przesunięty na 10 czerwca 2011 (premiera światowa) i 14 czerwca 2011 (premiera w USA).

</doc>
<doc id="2603579" url="https://pl.wikipedia.org/wiki?curid=2603579" title="A Complete ~All Singles~">
A Complete ~All Singles~

A COMPLETE ~ALL SINGLES~ – piąta kompilacja piosenkarki Ayumi Hamasaki, wydana 10 września 2008 z okazji jej dziesiątej rocznicy współpracy z Avex Trax. Pierwsze wydanie tego albumu wyszło w specjalnym pudełku wraz z czterdziestoośmiostronicową fotoksiążką, która zawierała niepublikowane wcześniej alternatywne okładki singli. Album wydany został w wersjach 3CD i 3CD+DVD, zawiera utwory z wszystkich singli wydanych przez piosenkarkę od 1998 roku. Album osiągnął 1 pozycję w rankingu Oricon, pierwszym tygodniu sprzedano kopii, natomiast egzemplarzy całościowo.

</doc>
<doc id="2603582" url="https://pl.wikipedia.org/wiki?curid=2603582" title="Varghese Payyappilly">
Varghese Payyappilly



</doc>
<doc id="2603587" url="https://pl.wikipedia.org/wiki?curid=2603587" title="Jubany">
Jubany



</doc>
<doc id="2603590" url="https://pl.wikipedia.org/wiki?curid=2603590" title="Aleksander Janisz">
Aleksander Janisz

Aleksander Jan Janisz (ur. 2 marca 1896 we Lwowie, zm. 1940 w Kalininie) – major piechoty Wojska Polskiego i nadkomisarz Policji Państwowej.
Życiorys.
Urodził się we Lwowie, w rodzinie Jana i Anny z Bojków. W czasie I wojny światowej walczył w szeregach cesarskiej i królewskiej armii. Na stopień podporucznika został mianowany ze starszeństwem z 1 stycznia 1918 w korpusie oficerów rezerwy piechoty. Jego oddziałem macierzystym był c. i k. Pułk Piechoty Nr 90.
Z dniem 1 stycznia 1919 został przyjęty do Wojska Polskiego z byłej armii austro-węgierskiej, z zatwierdzeniem posiadanego stopnia podporucznika ze starszeństwem z dniem 1 stycznia 1918, zaliczony do rezerwy, powołany do służby czynnej na czas wojny, i przydzielony do 14 pułku piechoty. Uczestnik wojny polsko-bolszewickiej. Następnie pełnił służbę w 63 pułku piechoty w Toruniu oraz 4 Dywizji Piechoty w Toruniu na stanowisku oficera sztabu dowódcy piechoty dywizyjnej. W listopadzie 1928 został przeniesiony do 15 pułku piechoty w Dęblinie. Z dniem 5 stycznia 1931 został powołany do Wyższej Szkoły Wojennej w Warszawie, w charakterze słuchacza dwuletniego kursu 1930–1932. W marcu 1932, nie ukończywszy kursu, został przeniesiony do 1 batalionu strzelców w Chojnicach. 30 czerwca 1936 został przeniesiony do rezerwy. Od 1 lipca 1936, w randze nadkomisarza, pełnił obowiązki dowódcy kompanii w Normalnej Szkole Fachowej dla Szeregowych Policji Państwowej w Mostach Wielkich. Od czerwca 1937 do września 1939 komendant powiatowy Policji w Chojnicach.
Na stopień majora został mianowany ze starszeństwem z dniem 19 marca 1939 i 75. lokatą w korpusie oficerów rezerwy piechoty.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.
4 października 2007 roku Aleksander Janisz został pośmiertnie awansowany na stopień podinspektora Policji Państwowej.

</doc>
<doc id="2603592" url="https://pl.wikipedia.org/wiki?curid=2603592" title="Marian Szretter">
Marian Szretter

Marian Szretter (ur. 8 stycznia 1893 w Żarkach, zm. 1940 w Kalininie) – aspirant Policji Państwowej.
Życiorys.
Urodził się 8 stycznia 1893 w Żarkach, w ówczesnym powiecie będzińskim guberni piotrkowskiej, w rodzinie Joachima i Zofii ze Świderskich. Absolwent Gimnazjum Chrupczałowskiego w Warszawie. Od 14 lipca 1915 roku żołnierz Legionów Polskich, służył w 6 pułku piechoty, znalazł się w niewoli rosyjskiej. Uczestnik wojny polsko-bolszewickiej. 15 sierpnia 1928 Prezydent RP Ignacy Mościcki mianował go podporucznikiem ze starszeństwem z 1 lipca 1925 i 1678. lokatą w korpusie oficerów rezerwy piechoty, a minister spraw wojskowych wcielił do 13 Pułku Piechoty w Pułtusku. W 1934, jako oficer rezerwy pozostawał w ewidencji Powiatowej Komendy Uzupełnień Warszawa Miasto III. Nadal posiadał przydział w rezerwie do 13 pp.
W policji od 1 czerwca 1920 roku. Pełnił służbę w powiecie mławskim (1925), w XI Komisariacie m.st. Warszawy (1928) i w Komendzie Głównej Policji (wrzesień 1939).
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD w Kalininie (obecny Twer) wiosną 1940. Pochowany w Miednoje.
4 października 2007 Minister Spraw Wewnętrznych i Administracji Władysław Stasiak mianował go pośmiertnie na stopień podkomisarza Policji Państwowej. Awans został ogłoszony 10 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2603593" url="https://pl.wikipedia.org/wiki?curid=2603593" title="Tõnu Õim">
Tõnu Õim

Tõnu Õim (ur. 16 czerwca 1941 w Raasiku) – estoński szachista, arcymistrz w grze korespondencyjnej od 1981 roku.
Kariera szachowa.
Zanim zdecydował się poświęcić grze korespondencyjnej, osiągał sukcesy w szachach klasycznych. W 1959 r. zdobył tytuł mistrza Estonii juniorów. W 1967 r. odniósł znaczący sukces w postaci awansu do finału indywidualnych mistrzostw Związku Radzieckiego (z udziałem m.in. Michaiła Tala i Lwa Poługajewskiego).
Dwukrotnie zdobył tytuły mistrza świata w szachach korespondencyjnych (1983 i 2000). Był również uczestnikiem 12. finału mistrzostw świata (1984–1991), w którym zajął VI miejsce. W latach 2001–2004 brał udział w jubileuszowym turnieju z okazji 50. rocznicy powstania Międzynarodowej Federacji Szachowej Gry Korespondencyjnej (ang. "ICCF 50 years World Champions Jubilee Tournament") z udziałem dziewięciu mistrzów świata, w którym zajął V miejsce.
Na liście rankingowej ICCF w dniu 1 stycznia 2012 r. z wynikiem 2581 punktów sklasyfikowany był jako zawodnik nieaktywny.

</doc>
<doc id="2603595" url="https://pl.wikipedia.org/wiki?curid=2603595" title="Mieczysław Kramarz">
Mieczysław Kramarz

Mieczysław Edward Kramarz (ur. 10 marca 1901 we Rzeszowie, zm. 1940 w Kalininie) – porucznik piechoty Wojska Polskiego i komisarz Policji Państwowej, ofiara zbrodni katyńskiej.
Życiorys.
Syn Stanisława i Honoraty z Pożarskich. Ukończył szkołę ludową w Rzeszowie, a w 1917 cesarsko-królewskie II Gimnazjum. 2 stycznia 1918 wstąpił ochotniczo do Polskiego Korpusu Posiłkowego w Bolechowie. Uczestnik wojny polsko-bolszewickiej. Do 1930 roku służył w 5 pułku piechoty Legionów w Wilnie. W latach 1930–1933 był uczniem Szkoły Podchorążych dla Podoficerów w Bydgoszczy. 5 sierpnia 1933 Prezydent RP Ignacy Mościcki mianował go podporucznikiem ze starszeństwem z 15 sierpnia 1933 i 427. lokatą w korpusie oficerów piechoty, a minister spraw wojskowych wcielił do 1 pułku strzelców podhalańskich w Nowym Sączu. W 1935 wrócił do 5 pp Leg. Na stopień porucznika został mianowany ze starszeństwem z 19 marca 1937 i 203. lokatą w korpusie oficerów piechoty.
Następnie przeszedł do policji. Absolwent kursu dla komendantów Policji Państwowej, który ukończył 1 lipca 1938 roku. Od 1938 roku do września 1939 roku Komendant Powiatowy Policji w Działdowie.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.
Awans pośmiertny.
4 października 2007 roku Mieczysław Kramarz został pośmiertnie awansowany na stopień nadkomisarza Policji Państwowej.

</doc>
<doc id="2603598" url="https://pl.wikipedia.org/wiki?curid=2603598" title="Lepka podłoga">
Lepka podłoga

Lepka podłoga – termin opisujący zjawisko należące do szerszego problemu dyskryminacji na rynku pracy ze względu na płeć, mający zastosowanie głównie do statusu kobiet – pracownic. Używany jest do określenia sytuacji, w której nie istnieje lub rzadko istnieje możliwość awansu na wyższe stanowisko. Pracownice tkwią „przylepione” do obecnej funkcji, nie mając możliwości awansu i rozwoju zawodowego.
O ile zjawisko szklanego sufitu dotyczy przede wszystkim kobiet na wyższych stanowiskach i wykonujących pracę biurową, o tyle "lepka podłoga" dotyczy zwłaszcza zawodów o niskim statusie społecznym, takich jak np. krawcowa, sprzątaczka lub urzędniczka, które często są także silniej sfeminizowane, niż zawody umożliwiające normalną ścieżkę awansu. "Szklany sufit" wiąże się z barierami awansowymi dla kobiet (mimo istniejących ścieżek kariery), natomiast "lepka podłoga" zazwyczaj odnosi się do sytuacji, w których tych ścieżek kariery w ogóle brak.

</doc>
<doc id="2603609" url="https://pl.wikipedia.org/wiki?curid=2603609" title="Liga Mistrzów UEFA (2013/2014)">
Liga Mistrzów UEFA (2013/2014)

Liga Mistrzów UEFA 2013/2014 – 22. sezon Ligi Mistrzów UEFA (59. turniej ogólnie, wliczając Puchar Europy Mistrzów Klubowych).
Finał został rozegrany 24 maja 2014 na Estádio da Luz w Lizbonie, a zwycięzcą został Real Madryt po wygranej w dogrywce 4:1 nad Atlético Madryt.
Rozgrywki składały się z 3 części:
Podział miejsc w rozgrywkach.
W edycji 2013/2014 Ligi Mistrzów wzięło udział 76 zespołów z 52 federacji piłkarskich zrzeszonych w UEFA (poza Liechtensteinem, gdzie nie były przeprowadzane krajowe rozgrywki ligowe – drużyny piłkarskie z tego kraju należą do szwajcarskiego systemu ligowego). Zespoły zostały przydzielone do danych rund fazy kwalifikacyjnej oraz fazy grupowej zgodnie z rankingiem współczynników ligowych UEFA 2012.
Prawo udziału w rozgrywkach można było uzyskać poprzez:
Uczestnicy.
Lista uczestników Ligi Mistrzów UEFA 2013/2014 z wyszczególnieniem rund, w których dane drużyny rozpoczęły udział w rozgrywkach. Losowanie grup finałowych odbyło się 29 sierpnia 2013.
Oznaczenia:
Faza kwalifikacyjna.
Rozegrane zostały 2 odrębne turnieje kwalifikacyjne. W pierwszym wzięli udział mistrzowie federacji, którym nie przysługiwało prawo automatycznego awansu do fazy grupowej (I i II runda kwalifikacyjna, III runda kwalifikacyjna dla mistrzów oraz runda play-off dla mistrzów). W drugim wystąpiły drużyny, które nie zdobyły tytułu mistrzowskiego swoich federacji a sam mistrz zakwalifikował się bezpośrednio do fazy grupowej turnieju (III runda kwalifikacyjna dla niemistrzów oraz runda play-off dla niemistrzów).
I runda kwalifikacyjna.
Do startu w I rundzie kwalifikacyjnej uprawnione były 4 drużyny, z czego 2 były rozstawione.
II runda kwalifikacyjna.
Do startu w II rundzie kwalifikacyjnej uprawnionych będzie 34 drużyny (2 z poprzedniej rundy), z czego 17 będzie rozstawionych.
 drużyny, które awansowały z I rundy kwalifikacyjnej
III runda kwalifikacyjna.
Od tej rundy turniej kwalifikacyjny zostanie podzielony na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w rundzie play-off Ligi Europy UEFA.
Uwaga: losowanie III rundy kwalifikacyjnej odbywa się przed zakończeniem II rundy, więc pary z II rundy są losowane według współczynnika „lepszej” drużyny. Oznacza to, że dla rozstawienia w III rundzie kwalifikacyjnej nie ma znaczenia, kto odpadnie w II rundzie.
Kwalifikacje dla mistrzów
 drużyny, które awansowały z II rundy kwalifikacyjnej
Kwalifikacje dla niemistrzów
1Metalist Charków został zdyskwalifikowany za ustawienie meczu ligi ukraińskiej.
Runda play-off.
W tej rundzie kwalifikacji utrzymany został podział na 2 części – dla mistrzów i niemistrzów poszczególnych federacji:
Drużyny, które przegrały w tej rundzie, otrzymały prawo gry w fazie grupowej Ligi Europy UEFA.
Kwalifikacje dla mistrzów
 drużyny, które awansowały z III rundy kwalifikacyjnej
Kwalifikacje dla niemistrzów
 drużyny, które awansowały z III rundy kwalifikacyjnej
1Metalist Charków został wykluczony z europejskich pucharów przez UEFA. W związku z tym wolne miejsce zajął rywal Metalista w poprzedniej rundzie - PAOK FC.
Faza grupowa.
Do startu w fazie grupowej uprawnione były 32 drużyny (w tym 10 zwycięzców rundy play-off). W trakcie losowania zespoły zostały rozdzielone na 4 koszyki, następnie rozlosowane i podzielone na 8 grup po 4 drużyny każda. Do jednej grupy nie mogły trafić drużyny z tego samego koszyka i federacji.
Wszystkie zespoły zagrały ze sobą dwukrotnie – po 2 najlepsze z każdej grupy awansują do fazy pucharowej, drużyny z 3. miejsc otrzymały prawo gry w 1/16 finału Ligi Europy UEFA.
Zasady ustalania kolejności w tabeli:
Na żółtym tle przedstawiono drużyny, które awansowały z rundy play-off Ligi Mistrzów.
Współcz. – wartość współczynnika klubowego
Faza pucharowa.
Do startu w fazie pucharowej uprawnionych było 16 drużyn – 8 zwycięzców fazy grupowej i 8 drużyn, które zajęły 2. miejsca w fazie grupowej.
W tej fazie do dalszych etapów turnieju przechodzą zwycięzcy poszczególnych dwumeczów.
Uwagi:
1/8 finału.
Zwycięzcy fazy grupowej Ligi Mistrzów zostali rozlosowani przeciwko zespołom, które zajęły 2. miejsca w fazie grupowej. Drużyny z tych samych federacji oraz grup nie mogły zostać zestawione w jednej parze.
Ćwierćfinały.
Od tej rundy pary zostały rozlosowane niezależnie od przynależności drużyn do poszczególnych federacji oraz pozycji zajętej w fazie grupowej.
Finał.
ZDOBYWCA LIGI MISTRZÓW 2013/2014
REAL MADRYT DZIESIĄTY TYTUŁ 
Najlepsi strzelcy.
Uwzględniono gole strzelone w kwalifikacjach.

</doc>
<doc id="2603610" url="https://pl.wikipedia.org/wiki?curid=2603610" title="Lucy Hale">
Lucy Hale

Lucy Hale, właściwie Karen Lucille Hale (ur. 14 czerwca 1989 w Memphis) – amerykańska aktorka i piosenkarka, która grała m.in. rolę Arii Montgomery w serialu "Słodkie kłamstewka".
Życiorys.
Po raz pierwszy wystąpiła w programie w reality show „American Juniors” w 2003 roku. Potem zagrała m.in. w filmach: "Drake i Josh", "Stowarzyszenie wędrujących dżinsów 2", "Jak poznałem waszą matkę", "Krzyk 4", "Sorority Wars", a także wystąpiła w dwóch odcinkach w serialu "Czarodzieje z Waverly Place". W 2011 roku wystąpiła w filmie "", gdzie wcieliła się w rolę Katie Gibbs. Występuje w głównej roli w serialu "Słodkie kłamstewka", jako Aria Montgomery.
Dyskografia.
Albumy studyjne 

</doc>
<doc id="2603612" url="https://pl.wikipedia.org/wiki?curid=2603612" title="6 Armia (RFSRR)">
6 Armia (RFSRR)

6 Armia () − jedna z armii radzieckich w okresie wojny domowej w Rosji 1917–1921. Armia została utworzona 11 września 1918 i brała udział w walkach na froncie północno-wschodnim oraz na froncie północnym. Ponownie utworzona 19 sierpnia 1920.

</doc>
<doc id="2603615" url="https://pl.wikipedia.org/wiki?curid=2603615" title="Freddie Stroma">
Freddie Stroma

Freddie Stroma, właściwie Frederic Wilhelm Sjöström (ur. 8 stycznia 1987 w Londynie) – brytyjski aktor i model z korzeniami niemieckimi i szwedzkimi.
Życiorys.
Freddie Stroma urodził się 8 stycznia 1987 w Londynie jako Frederic Wilhelm Sjöström. Ma starszą siostrę i młodszego brata. Jego ojciec jest Szwedem, a matka Niemką. Uczęszczał do szkoły z internatem w Radley College. Karierę aktorską rozpoczął w 2006 roku. Jego najbardziej znaną rolą jest rola Cormaca McLaggena w filmach "Harry Potter i Książę Półkrwi", ', '. Użyczył również głosu tej postaci w grze "Harry Potter i Książę Półkrwi". W 2011 roku wystąpił w filmie pt. "". Pracuje również jako model.
Ma 181 cm wzrostu.

</doc>
<doc id="2603618" url="https://pl.wikipedia.org/wiki?curid=2603618" title="Volkswagen Sagitar">
Volkswagen Sagitar



</doc>
<doc id="2603619" url="https://pl.wikipedia.org/wiki?curid=2603619" title="Volkswagen Dasher">
Volkswagen Dasher



</doc>
<doc id="2603620" url="https://pl.wikipedia.org/wiki?curid=2603620" title="Volkswagen Magotan">
Volkswagen Magotan



</doc>
<doc id="2603623" url="https://pl.wikipedia.org/wiki?curid=2603623" title="Volkswagen Citi Golf">
Volkswagen Citi Golf



</doc>
<doc id="2603625" url="https://pl.wikipedia.org/wiki?curid=2603625" title="Carlos Briones">
Carlos Briones

Carlos Briones Guerrero (ur. 16 czerwca 1968 w Guadalajarze) – meksykański piłkarz występujący na pozycji bramkarza.
Kariera klubowa.
Briones pochodzi z miasta Guadalajara i jest wychowankiem tamtejszego zespołu Tecos UAG. W meksykańskiej Primera División zadebiutował 12 grudnia 1987 w wygranym 1:0 spotkaniu z Américą. Szybko wywalczył sobie miejsce w wyjściowym składzie i barwy Tecos reprezentował przez dziewięć kolejnych lat. W sezonie 1993/1994 wywalczył jedyne w swojej karierze i historii klubu mistrzostwo Meksyku, natomiast rok później triumfował w Pucharze Zdobywców Pucharów CONCACAF. Podczas gry w Tecos wystąpił w 242 ligowych spotkaniach.
Latem 1996 Briones został ściągnięty przez byłego trenera z Tecos, Víctora Manuela Vuceticha do stołecznej drużyny Cruz Azul. Tam spędził pół roku, broniąc na przemian z Norberto Scoponim i triumfował w Pucharze Mistrzów CONCACAF. W 1997 roku powrócił do ekipy Tecos UAG, gdzie grał po raz drugi przez trzy sezony, jednak nie odniósł z nią żadnych sukcesów. Później przez krótki czas był zawodnikiem Club León i CF La Piedad, pełniąc funkcję pierwszego bramkarza, natomiast latem 2002 odszedł do drugoligowego CD Irapuato. Po rozgrywkach 2002/2003 wywalczył z Irapuato awans do najwyższej klasy rozgrywkowej i karierę piłkarską zakończył w wieku 36 lat, po spadku z zespołem z powrotem do drugiej ligi.
W późniejszym czasie Briones przez półtora roku pełnił funkcję asystenta w drugoligowych rezerwach Cruz Azul – Cruz Azul Oaxaca. Pracował także w roli dyrektora sportowego Tecos UAG.
Kariera reprezentacyjna.
W seniorskiej reprezentacji Meksyku Briones zadebiutował 6 października 1993 w wygranym 4:0 meczu towarzyskim z RPA. W 1996 roku został powołany przez selekcjonera Borę Milutinovicia na Złoty Puchar CONCACAF, gdzie nie rozegrał ani jednego spotkania, pozostając rezerwowym dla Jorge Camposa, natomiast Meksykanie triumfowali ostatecznie w tych rozgrywkach. Swój bilans w kadrze narodowej Briones zamknął występem w trzech meczach.

</doc>
<doc id="2603626" url="https://pl.wikipedia.org/wiki?curid=2603626" title="Martina Pinto">
Martina Pinto

Martina Pinto (ur. 3 września 1989 w Mombasie) – włoska aktorka.
Życiorys.
Zadebiutowała w 2001 roku w filmie telewizyjnym "Człowiek który kochał kobiety - Bel Ami" ("L'uomo che piaceva alle donne - Bel Ami"), a w 2003 roku zagrała w filmie telewizyjnym pt. "Maria Goretti" (reż. Giulio Base), gdzie wcieliła się w rolę św. Marii Goretti. W 2006 roku dołączyła do obsady opery mydlanej "Sottocasa", gdzie zagrała rolę Benedetty Zoia. Jeszcze w tym roku wystąpiła w serialu "Nati ieri". W 2010 roku zagrała w kolejnym serialu "Caterina i jej córki".

</doc>
<doc id="2603627" url="https://pl.wikipedia.org/wiki?curid=2603627" title="Herpetomonas">
Herpetomonas

Herpetomonas – rodzaj pasożytniczych pierwotniaków należący do rodziny świdrowców (Trypanosomatidae).
Należą tutaj następujące gatunki:

</doc>
<doc id="2603633" url="https://pl.wikipedia.org/wiki?curid=2603633" title="Juan Rizi">
Juan Rizi

Juan Andrés Rizi (ur. w 1600 w Madrycie, zm. w 1681 w Monte Cassino) – hiszpański malarz okresu baroku. 
Był synem Włocha Antoniego Ricciego z Ankony. W 1628 wstąpił do zakonu benedyktynów. Malował obrazy religijne i portrety. Był autorem "Traktatu o mądrym malarstwie". Malarzem był również jego brat Francisco Rizi. 

</doc>
<doc id="2603635" url="https://pl.wikipedia.org/wiki?curid=2603635" title="Leptomonas">
Leptomonas

Leptomonas – rodzaj pasożytniczych pierwotniaków należący do rodziny świdrowców (Trypanosomatidae).
Należą tutaj następujące gatunki:

</doc>
<doc id="2603637" url="https://pl.wikipedia.org/wiki?curid=2603637" title="Dinamo Krasnodar (piłka siatkowa mężczyzn)">
Dinamo Krasnodar (piłka siatkowa mężczyzn)

Dinamo Krasnodar (ros. Динамо Краснодар) – rosyjski męski klub siatkarski z Krasnodaru, powstały w 1994 roku. Klub występuje w rozgrywkach Superligi.
Bilans sezon po sezonie.
Poziom rozgrywek:

</doc>
<doc id="2603638" url="https://pl.wikipedia.org/wiki?curid=2603638" title="Agustín García">
Agustín García

Agustín García Rodríguez (ur. 1 czerwca 1973 w Zamorze) – meksykański piłkarz występujący na pozycji pomocnika.
Kariera klubowa.
García jest wychowankiem zespołu Tecos UAG z siedzibą w mieście Guadalajara. W meksykańskiej Primera División zadebiutował 22 października 1994 w zremisowanym 0:0 meczu z Monterrey, natomiast premierowego gola w najwyższej klasie rozgrywkowej strzelił 5 lutego 1995 w wygranej 1:0 konfrontacji z Tampico. Jedynym sukcesem w jego karierze był triumf w Pucharze Zdobywców Pucharów CONCACAF w 1995 roku. Ogółem barwy Tecos reprezentował przez ponad siedem lat, zdobywając pięć goli w 150 ligowych spotkaniach.
Wiosenny sezon Verano 2002 García spędził w jednym z najbardziej utytułowanych klubów w ojczyźnie – Chivas de Guadalajara. Nie potrafił tam sobie jednak wywalczyć miejsca w wyjściowym składzie i rozegrał jedynie dwa mecze w lidze meksykańskiej. Profesjonalną karierę zakończył w wieku 30 lat jako zawodnik drugoligowego Trotamundos de Tijuana.
Kariera reprezentacyjna.
W 1996 roku García został powołany przez selekcjonera Borę Milutinovicia na Złoty Puchar CONCACAF. Na tym turnieju zadebiutował w seniorskiej reprezentacji Meksyku – 11 stycznia 1996 w wygranym 5:0 meczu fazy grupowej z Saint Vincent i Grenadynami i w tym samym spotkaniu strzelił jedynego gola w kadrze narodowej. Ogółem w rozgrywkach Złotego Pucharu wystąpił trzykrotnie, zdobywając jedną bramkę, a Meksykanie zwyciężyli w turnieju.

</doc>
<doc id="2603639" url="https://pl.wikipedia.org/wiki?curid=2603639" title="Henry Hopkins Sibley">
Henry Hopkins Sibley



</doc>
<doc id="2603640" url="https://pl.wikipedia.org/wiki?curid=2603640" title="Wallaceina">
Wallaceina

Wallaceina – rodzaj pasożytniczych pierwotniaków należący do rodziny świdrowców (Trypanosomatidae).
Należą tutaj następujące gatunki:

</doc>
<doc id="2603641" url="https://pl.wikipedia.org/wiki?curid=2603641" title="Proteomonas">
Proteomonas

 #PATRZ Wallaceina

</doc>
<doc id="2603642" url="https://pl.wikipedia.org/wiki?curid=2603642" title="Vanilla (singel Gackta)">
Vanilla (singel Gackta)

Vanilla – drugi singel japońskiego artysty Gackta, wydany 11 sierpnia 1999 roku. Utwór "Vanilla" jest jednym z najbardziej znanych utworów wśród fanów Gackta. Singel został ponownie wydany 20 marca 2002 roku. Osiągnął 4 pozycję w rankingu Oricon i pozostał na listach przebojów przez 10 tygodni. Sprzedano egzemplarzy.
Lista utworów.
Wszystkie utwory zostały skomponowane i napisane przez Gackt C.

</doc>
<doc id="2603647" url="https://pl.wikipedia.org/wiki?curid=2603647" title="Tomi Ungerer">
Tomi Ungerer

Tomi Ungerer, właśc. Jean-Thomas Ungerer (ur. 28 listopada 1931 w Strasburgu, zm. 8 lutego 2019 w Cork) – francusko-niemiecki pisarz (sam określał się Alzatczykiem), tworzący po francusku, angielsku i niemiecku.
Światowej sławy francuski ilustrator i autor ponad 70 dzieł, w tym dwóch tuzinów książek dla dzieci. Laureat prestiżowej nagrody zwanej Noblem literatury dziecięcej – Hans Christian Andersen Award (1998). Jako niestrudzony obrońca wartości, takich jak tolerancja i wzajemne poszanowanie kultur, a także zagorzały przeciwnik rasizmu, Tomi Ungerer został w 2000 roku mianowany przez Radę Europy Ambasadorem Dobrej Woli ds. Dzieci i Edukacji.
Książki Tomiego Ungerera przetłumaczono na 39 języków. W Polsce ukazują się od 2009 roku, wyłącznie nakładem wydawnictwa Format. Dotychczas ukazały się: „Księżycolud”, „Trzej zbójcy”, „Przygody rodziny Mellopsów” oraz „Otto. Autobiografia pluszowego misia”.
We wczesnym okresie twórczości Ungerer inspirował się ilustracjami The New Yorker, zwłaszcza Saula Steinberga. W 1956 przeprowadził się do USA, gdzie w wydawnictwie Harper &amp; Row opublikował swoją pierwszą książkę dla dzieci „The Mellops Go Flying”. Kolejna, „Moon Man”, spotkała się z uznaniem krytyków.
Ungerer pracował jako ilustrator dla czasopism: The New York Times, Esquire, Life, Harper’s Bazaar, The Village Voice. Oprócz książek dla dzieci jest autorem wielu publikacji dla dorosłych: o tematyce erotycznej oraz wydźwięku antywojennym.
Rękopisy i ilustracje wczesnych prac Ungerer ofiarował Children’s Literature Research Collection at the Free Library of Philadelphia.
W 2007 w Strasburgu, rodzinnym mieście autora, powstało poświęcone mu muzeum: The Musée Tomi Ungerer/Centre international de l’illustration.
Ungerer dzielił swój czas między Irlandią (gdzie wraz z żoną zamieszkał w 1976) a Strasburgiem.

</doc>
<doc id="2603648" url="https://pl.wikipedia.org/wiki?curid=2603648" title="Phytomonas">
Phytomonas

Phytomonas – rodzaj pasożytniczych pierwotniaków należący do rodziny świdrowców (Trypanosomatidae).
Należą tutaj następujące gatunki:

</doc>
<doc id="2603658" url="https://pl.wikipedia.org/wiki?curid=2603658" title="Instytut im. Oskara Kolberga">
Instytut im. Oskara Kolberga

Instytut im. Oskara Kolberga – polska placówka naukowo-badawcza zlokalizowana przy ul. Kantaka 4, w centrum Poznania.
Historia.
Instytut powstał w 1998 jako samodzielna placówka naukowo-badawcza. Powołany jest do ochrony narodowego dziedzictwa kulturowego w postaci edycji "Dzieł Wszystkich" Oskara Kolberga. Opracowuje i publikuje przede wszystkim spuściznę rękopiśmienną Kolberga. Do 2012 opublikowano 82 tomy źródłowe "Dzieł Wszystkich" o łącznej objętości 37 454 stron druku. 18 tomów wznowiono. Oprócz tego publikowane są inne prace, zbliżone tematycznie.
Instytut kontynuuje prace działającej początkowo we Wrocławiu, a potem w Poznaniu, Redakcji Dzieł Wszystkich Oskara Kolberga, powołanej do życia w 1962. Redakcja funkcjonowała do 1997 jako placówka Polskiego Towarzystwa Ludoznawczego. Początki projektu sięgają jednak roku 1958, kiedy to w Pracowni Kolbergowskiej PTL we Wrocławiu podjęto prace przygotowawcze do publikacji materiałów kolbergowskich (kierował tym prof. Józef Gajek). W 1960, decyzją Rady Państwa, postanowiono opublikować całą spuściznę Kolberga w postaci "Dzieł Wszystkich", jako jedną z form pomnika Tysiąclecia Państwa Polskiego. Opiekę naukową i finansową powierzono wtedy PAN.
Osiągnięcia.
Efektem działania instytutu jest rozpoznanie całego dorobku pisarskiego Oskara Kolberga, wypracowanie specyficznego warsztatu edytorskiego i ostatecznie wydane dotąd tomy.
Oprócz tego instytut włącza się w inne inicjatywy na rzecz zachowania tradycyjnych wartości kulturowych, zgodnie z zaleceniami "Konwencji w sprawie ochrony światowego dziedzictwa kulturowego i naturalnego" (np. dygitalizacja nagrań polskiego folkloru muzycznego z lat 1945–1992).

</doc>
<doc id="2603661" url="https://pl.wikipedia.org/wiki?curid=2603661" title="Petr Shelokhonov">
Petr Shelokhonov



</doc>
<doc id="2603662" url="https://pl.wikipedia.org/wiki?curid=2603662" title="Grupa warowna „Scharnhorst”">
Grupa warowna „Scharnhorst”

Grupa warowna „Scharnhorst” – jedna z 13 niemieckich grup warownych umocnień Łuku Odry-Warty (Oder-Warthe Bogen, Międzyrzeckiego Rejonu Umocnionego).
Grupa składa się z następujących obiektów:

</doc>
<doc id="2603663" url="https://pl.wikipedia.org/wiki?curid=2603663" title="Leishmania">
Leishmania

Leishmania – rodzaj pasożytniczych pierwotniaków należący do rodziny świdrowców (Trypanosomatidae).
Należą tutaj następujące gatunki:

</doc>
<doc id="2603664" url="https://pl.wikipedia.org/wiki?curid=2603664" title="Aciagrion">
Aciagrion

Aciagrion – rodzaj ważek z rodziny łątkowatych (Coenagrionidae).
Gatunki.
Do rodzaju należą następujące gatunki:

</doc>
<doc id="2603669" url="https://pl.wikipedia.org/wiki?curid=2603669" title="Cerkiew Świętych Cyryla i Metodego w Maćkowiczach">
Cerkiew Świętych Cyryla i Metodego w Maćkowiczach

Cerkiew pod wezwaniem Świętych Cyryla i Metodego – prawosławna cerkiew filialna w Maćkowiczach. Należy do parafii Narodzenia Przenajświętszej Bogurodzicy w Mielniku, w dekanacie Siemiatycze diecezji warszawsko-bielskiej Polskiego Autokefalicznego Kościoła Prawosławnego.
Historia.
Cerkiew została wybudowana w latach 1995–1997 przez Włodzimierza Sołomiankę ze wsi Siemiatycze-Stacja. Konsekracja świątyni miała miejsce 24 maja 1997 r.Wiosną 2014 r. wokół świątyni zbudowano betonowo-metalowe ogrodzenie.
Architektura.
Budowla drewniana, o konstrukcji zrębowej, jednonawowa, salowa (bez wyodrębnionego prezbiterium), zamknięta trójbocznie. Wieża-dzwonnica częściowo osadzona na nawie, zwieńczona dachem namiotowym z kopułką. Dach cerkwi jednokalenicowy z wieżyczką, także zwieńczoną kopułką.
Nabożeństwa.
Nabożeństwa w cerkwi odprawiane są przez duchowieństwo z Mielnika w każdą niedzielę oraz 24 maja (11 maja według starego stylu) – w uroczystość patronów świątyni.

</doc>
<doc id="2603672" url="https://pl.wikipedia.org/wiki?curid=2603672" title="Endotrypanum">
Endotrypanum

Endotrypanum – rodzaj pasożytniczych pierwotniaków należący do rodziny świdrowców (Trypanosomatidae). Są pasożytami krwi bytującymi wewnątrz krwinek czerwonych. Pasożytują na szczerbakach. Są przenoszone przez moskity z rodzaju "Lutzomyia".
Występują w Ameryce Południowej i w Ameryce Środkowej.
Należą tutaj następujące gatunki:

</doc>
<doc id="2603674" url="https://pl.wikipedia.org/wiki?curid=2603674" title="Lana Jēkabsone">
Lana Jēkabsone

Lana Jēkabsone (ur. 16 października 1974 w Rydze) – łotewska lekkoatletka specjalizująca się w biegach sprinterskich oraz płotkarskich, olimpijka.
Sukcesy sportowe.
Największy sukces na arenie międzynarodowej odniosła w 1993 r. w San Sebastián, gdzie zdobyła brązowy medal mistrzostw Europy juniorek w biegu na 400 metrów przez płotki. W 1996 r. była uczestniczką letnich igrzysk olimpijskich w Atlancie, w biegu na 400 metrów przez płotki zajęła V miejsce w biegu eliminacyjnym i nie zakwalifikowała się do półfinałów.
Jest wielokrotną mistrzynią Łotwy na otwartym stadionie: dwukrotnie w biegu na 200 metrów (1992, 1995), czterokrotnie w biegu na 400 metrów (1991, 1993, 1994, 1998) oraz pięciokrotnie w biegu na 400 metrów przez płotki (1991, 1992, 1994, 1995, 1996). Była również mistrzynią kraju w hali: dwukrotnie w biegu na 200 metrów (1992, 1995) oraz czterokrotnie w biegu na 400 metrów (1993, 1994, 1995, 1997).

</doc>
<doc id="2603677" url="https://pl.wikipedia.org/wiki?curid=2603677" title="Aliénor d'Aquitaine">
Aliénor d'Aquitaine



</doc>
<doc id="2603679" url="https://pl.wikipedia.org/wiki?curid=2603679" title="Papuagrion">
Papuagrion

Papuagrion – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603680" url="https://pl.wikipedia.org/wiki?curid=2603680" title="Gmach sądu przy ul. Młyńskiej w Poznaniu">
Gmach sądu przy ul. Młyńskiej w Poznaniu

Gmach sądu przy ul. Młyńskiej w Poznaniu (dawniej: Królewski Sąd Powiatowy, niem. "Königlisches Amtsgericht") – budynek sądowy w stylu baroku wilhelmińskiego, zlokalizowany w centrum Poznania, przy ul. Młyńskiej 1a.
Obiekt wzniesiono w latach 1905-1908 w bezpośrednim sąsiedztwie więzienia, czyli obecnego aresztu śledczego. Projektantami byli architekci berlińscy – Grutter i Hirt. Barok wilhelmiński był charakterystyczny dla rządowego budownictwa pruskiego tamtego okresu. Gmach charakteryzują intensywne boniowania cokołu i naroży, wielki porządek w strefie wejściowej, dwa wysunięte ryzality boczne oraz portal wejściowy z alegoriami Prawa i Sprawiedliwości umieszczonymi w przerwanym naczółku. Równie reprezentacyjne są wnętrza, zwłaszcza hol i paradna, wachlarzowa klatka schodowa z balustradami z kutego żelaza. Całość uzupełniają płaskorzeźby, sztukaterie i witraże.
Obecnie budynek mieści Sąd Rejonowy Poznań - Stare Miasto w Poznaniu. Sądy dla dzielnic Jeżyce i Grunwald zlokalizowano przy ul. Kamiennogórskiej 26, a dla dzielnicy Nowe Miasto i Wilda w budynku przy Al. Marcinkowskiego 32.
W bliskości sądu znajdują się pomniki: Dzieci Czerwca 1956, Adwokatów Czerwca '56 i ofiar więzienia przy ul. Młyńskiej (z ostatniego pozostała tylko tablica).

</doc>
<doc id="2603683" url="https://pl.wikipedia.org/wiki?curid=2603683" title="Puchar Zdobywców Pucharów CONCACAF">
Puchar Zdobywców Pucharów CONCACAF

Puchar Zdobywców Pucharów CONCACAF – coroczne rozgrywki piłkarskie toczone w latach 1991–1998. 
W każdej edycji Pucharu Zdobywców Pucharów brały udział drużyny piłkarskie ze wszystkich państw strefy CONCACAF, które były aktualnymi triumfatorami pucharów krajowych. Turniej był rozgrywany w latach 1991–1998, jednak w 1992 roku rozgrywki nie odbyły się, natomiast w latach 1996–1998 nie dokończono ich. Kontynuacją Pucharu Zdobywców Pucharów był Puchar Gigantów CONCACAF.

</doc>
<doc id="2603685" url="https://pl.wikipedia.org/wiki?curid=2603685" title="Teinobasis">
Teinobasis

Teinobasis – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603688" url="https://pl.wikipedia.org/wiki?curid=2603688" title="Dokop">
Dokop



</doc>
<doc id="2603689" url="https://pl.wikipedia.org/wiki?curid=2603689" title="Ukop">
Ukop



</doc>
<doc id="2603691" url="https://pl.wikipedia.org/wiki?curid=2603691" title="Kotori Momoyuki">
Kotori Momoyuki

 – japońska mangaka i ilustratorka urodzona w prefekturze Osaka, w Japonii.

</doc>
<doc id="2603692" url="https://pl.wikipedia.org/wiki?curid=2603692" title="Severstal">
Severstal

Severstal (ros. Северсталь, ang. Severstal, ; dosł. „Północna Stal”) – rosyjska spółka z siedzibą w Czerepowcu założona w 1993 roku, działająca głównie w branży hutniczej i górniczej. Spółka PAO Severstal to jedna z wiodących na świecie, pionowo zintegrowanych spółek górniczo-hutniczych. Począwszy od 2009 roku przedsiębiorstwo jest jednym z największych producentów stali w Rosji. Większość akcji spółki należy do Aleksieja Mordaszowa.
W skład grupy Severstal wchodzą dwa oddziały: Siewierstal Rossijskaja Stal, do której należą duże zakłady przemysłowe, głównie na terenie Rosji; oraz Siewierstal Resurs, w skład której wchodzą aktywa wydobywcze, głównie w Rosji, co zapewnia jej ciągłe dostawy surowców.
Historia.
Początki przedsiębiorstwa sięgają jeszcze 1930 roku, kiedy na półwyspie Kolskim odkryto złoża rud żelaza, a następnie duże złoża węgla w rejonie dzisiejszego miasta Peczora. Te dwa czynniki pozwoliły na usytuowanie w północno-zachodniej części Rosji trwałego przemysłu stalowego.
W 1940 roku rząd radziecki wydał uchwałę „w sprawie organizacji produkcji stali w północno-zachodniej części ZSRR”, która przyczyniała się do tworzenia huty stali w Czerepowcu. Budowę obiektu przyspieszono po zakończeniu wojny, i otwarto ją w dniu 24 sierpnia 1955 roku. W kolejnych latach następował silny rozwój huty czyniąc Czerepowiec głównym ośrodkiem produkcji stali w Związku Radzieckim.
W dniu 24 września 1993 roku dekretem prezydenta Rosji Borysa Jelcyna, zakłady produkcyjne stali przekształcono poprzez prywatyzację w otwartą spółkę akcyjną Siewierstal.
Spółka jest notowana na Giełdzie Papierów Wartościowych w Londynie, Moskwie oraz na Frankfurter Wertpapierbörse.
Przedsiębiorstwo jest właścicielem i głównym sponsorem klubu hokejowego Siewierstal Czerepowiec.

</doc>
<doc id="2603694" url="https://pl.wikipedia.org/wiki?curid=2603694" title="Valentīna Gotovska">
Valentīna Gotovska

Valentīna Gotovska (ur. 3 września 1965 w Krasławie) – łotewska lekkoatletka specjalizująca się w skoku w dal oraz skoku wzwyż, czterokrotna uczestniczka letnich igrzysk olimpijskich (Barcelona 1992, Atlanta 1996, Sydney 2000, Ateny 2004).

</doc>
<doc id="2603696" url="https://pl.wikipedia.org/wiki?curid=2603696" title="Ambasada Nigerii w Polsce">
Ambasada Nigerii w Polsce

Ambasada Nigerii w Polsce, Ambasada Federalnej Republiki Nigerii (ang. "Embassy of Nigeria in Poland") – placówka dyplomatyczna mieszcząca się w Warszawie przy ul. Kosiarzy 22b.
Siedziba.
Stosunki dyplomatyczne nawiązano w 1962. Władze Nigerii otworzyły ambasadę w Warszawie w 1969. Mieściła się przy ul. Szpitalnej 6 (1971), ul. Gruzińskiej 3 (1971-1981), ul. Chocimskiej 18 (1984-2006), ul. Starościńskiej 1b (2009-2013), od 2013 przy ul. Kosiarzy 22b.
Rezydencja ambasadora była zlokalizowana w willi Mościckich z 1930 (proj. Antoni Aleksander Jawornicki) przy ul. Racławickiej 126 (1980-2000).

</doc>
<doc id="2603699" url="https://pl.wikipedia.org/wiki?curid=2603699" title="Stany Zjednoczone na Letnich Igrzyskach Olimpijskich 1904">
Stany Zjednoczone na Letnich Igrzyskach Olimpijskich 1904

Stany Zjednoczone na III Letnich Igrzyskach Olimpijskich w roku 1904 w Saint Louis reprezentowało 526 sportowców (520 mężczyzn i 6 kobiet) startujących w 18 dyscyplinach.
Skład kadry.
Golf.
Indywidualnie
Drużynowo
Lacrosse.
Reprezentanci Stanów Zjednoczonych występowali jako drużyna St. Louis Amateur Athletic Association. Drużyna rozegrała dwa mecze: w półfinale pokonała kanadyjską drużynę Mohawk Indians 2:0, a w finale ulegli 2:8 drużynie Shamrock Lacrosse Team z Kanady.
Lekkoatletyka.
Konkurencje biegowe
Konkurencje techniczne
Wieloboje
All-around
Trójbój
Łucznictwo.
Mężczyźni
Drużynowo
Kobiety
Drużynowo
Piłka nożna.
Stany Zjednoczone wystawiły dwie drużyny
Christian Brother College St. Louis
która w rozgrywkach grupowych przegrała z kanadyjską drużyną Galt Football Club 0:7 oraz zremisowała 0:0 z St. Rose of St. Louis. W meczu o srebrny medal pokonała drużynę St. Rose of St. Louis 2:0
St. Rose of St. Louis
Drużyna St.Rose od St. Louis zdobyła brązowy medal.
Piłka wodna.
W turnieju wystąpiły trzy amerykańskie drużyny klubowe:
New York Athletic Club
Chicago Athletic Association
Missouri Athletic Club
Drużyna New York Athletic Club zdobyła złoty medal pokonując 6:0 Chicago Athletic Association oraz 5:0 Missouri Athletic Club. Srebrny medal zdobyła drużyna Chicago Athletic Club, a brązowy Missouri Athletic Club.
Przeciąganie liny.
Stany Zjednoczone wystawiły cztery drużyny:
Milwaukee Athletic Club
Southwest Turnverein of St. Louis No. 1
Southwest Turnverein of St. Louis No. 2
New York Athletic Club
Złoty medal zdobyła drużyna Milwaukee Athletic Club pokonując w finale drużynę New York Athletic Club, która w walkę o srebrny medal z Southwest Turnverein of St. Louis No. 1 oddała walkowerem, podobnie jak pojedynek z Southwest Turnverein of St. Louis No. 2 o brązowy medal.

</doc>
<doc id="2603701" url="https://pl.wikipedia.org/wiki?curid=2603701" title="Natālija Čakova">
Natālija Čakova

Natālija Čakova (ur. 20 października 1980 w Rydze) – łotewska lekkoatletka specjalizująca się w skoku wzwyż.
Sukcesy sportowe.
Ponad dwadzieścia razy zdobywała złote medale mistrzostw Łotwy (oprócz skoku wzwyż zwyciężała także w skoku o tyczce i trójskoku).
Podczas mistrzostw Europy juniorów w 1999 zajęła XVIII miejsce siedmioboju. W 2005 r. zajęła XIV miejsce na letniej uniwersjadzie w Izmirze. W 2007 r. uczestniczyła w rozegranych w Birmingham halowych mistrzostwach Europy, odpadając w eliminacjach konkursu skoku wzwyż.
Reprezentantka kraju w pucharze Europy oraz w drużynowych mistrzostwach Europy.

</doc>
<doc id="2603702" url="https://pl.wikipedia.org/wiki?curid=2603702" title="Yosef Sprinzak">
Yosef Sprinzak



</doc>
<doc id="2603704" url="https://pl.wikipedia.org/wiki?curid=2603704" title="Huracán FC">
Huracán FC

Huracán Football Club – urugwajski klub piłkarski założony 1 sierpnia 1954, z siedzibą w mieście Montevideo, obecnie występuje w Primera División Amateur.
Historia.
Huracán Football Club powstał 1 sierpnia 1954 w wyniku fuzji dwóch zespołów – Club Atlético Charrúa i La Esquinita Football Club – których zawodnikami byli głównie młodzi studenci. Nazwa drużyny wywodzi się od innego klubu Huracán, który występował w lidze urugwajskiej w latach 20. XX wieku, natomiast barwy pochodzą od ekipy Club Nacional de Football, którego kibicami byli założyciele zespołu. Siedziba Huracánu znajduje się w jednej z dzielnic miasta Montevideo o nazwie Paso de la Arena, w związku z czym klub jest często określany jako Huracán del Paso de la Arena.
Huracán początkowo występował w lokalnych ligach amatorskich, natomiast status profesjonalny zyskał w 1962 roku po dołączeniu do Asociación Uruguaya de Fútbol. W 1978 roku wygrał czwartą ligę, awansując na trzeci szczebel rozgrywek, natomiast w 1984 roku po raz pierwszy przystąpił do rywalizacji w drugiej lidze, w której występował przez najbliższe kilka sezonów. W późniejszym czasie Huracán spadł z powrotem do trzeciej ligi, jednak na zaplecze najwyższej klasy rozgrywkowej powrócił już w 1990 roku. W sezonie 1991 zespół był bliski awansu do Primera División, jednak w decydującym meczu u siebie przegrał 0:4 z Liverpoolem, co przy równoczesnym zwycięstwie River Plate nad Orientalem pozbawiło Huracán historycznego sukcesu. Niebawem drużyna ponownie spadła do trzeciej ligi.
W 2000 roku klub Huracán połączył się z zespołami Salus FC i Villa Teresa, tworząc nową ekipę o nazwie Alianza FC, która przez cztery najbliższe lata występowała w drugiej lidze. W 2005 roku Alianza rozpadła się i Villa Teresa, Salus i Huracán powróciły do poprzedniej postaci. W 2010 roku po zwycięstwie w rozgrywkach trzeciej ligi Huracán po raz kolejny awansował do Segunda División. W maju 2011 klub po raz kolejny wszedł w fuzję, tym razem z ekipą Club Atlético Torque i stworzył nowy zespół o nazwie Huracán Torque. Nigdy jednak nie wystąpił pod tą nazwą w oficjalnym meczu, gdyż już trzy miesiące później Huracán i Torque na powrót się rozdzieliły.

</doc>
<doc id="2603709" url="https://pl.wikipedia.org/wiki?curid=2603709" title="Puchar Świata w biegach narciarskich 2012/2013">
Puchar Świata w biegach narciarskich 2012/2013

Sezon 2012/2013 Pucharu Świata w biegach narciarskich rozpoczął się 24 listopada w szwedzkim Gällivare, a zakończył 24 marca, w szwedzkim Falun podczas cyklu „Finału Pucharu Świata”.
Obrończynią Pucharu Świata wśród kobiet była Norweżka Marit Bjørgen, a wśród mężczyzn Szwajcar Dario Cologna.
Kryształową kulę wśród kobiet zdobyła Polka Justyna Kowalczyk (po raz czwarty w karierze), a wśród mężczyzn Norweg Petter Northug (po raz drugi, poprzednio w sezonie 2009/2010).

</doc>
<doc id="2603717" url="https://pl.wikipedia.org/wiki?curid=2603717" title="Maria Gay Tibau">
Maria Gay Tibau

Maria Gay Tibau (ur. 24 października 1813 w Fontbona; zm. 10 marca 1884 w Girona) – hiszpańska czcigodna służebnica Boża Kościoła katolickiego.
Życiorys.
Maria Gay Tibau urodziła się 24 października 1813 roku. Jej rodzicami byli Martin i Maria Gay Tibau. W 1815 roku, gdy miała 2 lata, zmarł jej ojciec, a jej matka urodziła syna. Wkrótce w 1850 roku jej matka została przyjęta do szpitala, gdzie zmarła. W 1851 roku wstąpiła do trzeciego zakonu św. Dominika. Założyła instytut Sióstr Świętego Józefa Girony w 1870 roku. Zmarła 10 marca 1884 roku mając 70 lat w opinii świętości. W dniu 26 lipca 1996 roku rozpoczął się jej proces beatyfikacyjny.

</doc>
<doc id="2603720" url="https://pl.wikipedia.org/wiki?curid=2603720" title="Bonosus">
Bonosus



</doc>
<doc id="2603724" url="https://pl.wikipedia.org/wiki?curid=2603724" title="Frederic Baraga">
Frederic Baraga

Frederic Baraga (ur. 29 czerwca 1797 w Malavas, zm. 19 stycznia 1868 w Marquette) – słoweńsko-amerykański biskup Sault Sainte Marie-Marquette w latach 1853–1868. Czcigodny Sługa Boży Kościoła katolickiego.
Życiorys.
Frederic Baraga urodził się 29 czerwca 1797 roku. Dorastał w czasie wojen napoleońskich. Uczęszczał do szkoły prawniczej na uniwersytecie w Wiedniu. W dniu 21 września 1823 roku otrzymał święcenia kapłańskie, a w 1853 roku został mianowany na biskupa Sault Sainte Marie (obecnie diecezja Marquette), przez papieża Piusa IX. Dwukrotnie podróżował do Europy, aby zebrać pieniądze dla swojej diecezji. Zmarł 19 stycznia 1868 roku w opinii świętości. Obecnie trwa jego proces beatyfikacyjny.
Upamiętnienie.
29 czerwca 1984 poczta Stanów Zjednoczonych wprowadziła do obiegu kartę pocztową ze znaczkiem o wartości 13 centów przedstawiającym Baragę pływającego łodzią canoe wraz z indiańskim przewodnikiem po jeziorze Michigan. Projektantem waloru był David Blossom, a wydanie nastąpiło z okazji 187 rocznicy urodzin księdza.

</doc>
<doc id="2603732" url="https://pl.wikipedia.org/wiki?curid=2603732" title="Keila (rzeka)">
Keila (rzeka)

Keila (est. "Keila jõgi") – rzeka w północnej Estonii o długości 116 km. Swoje źródła ma na bagnach Loosalu, w pobliżu wsi Juuru. Uchodzi do zatoki Lohusalu, części Zatoki Fińskiej. Na Keili znajduje się wodospad Keila, trzeci co do wielkości w Estonii, o wysokości 6 m i szerokości 60-70 m.

</doc>
<doc id="2603733" url="https://pl.wikipedia.org/wiki?curid=2603733" title="Serdar Taşçı">
Serdar Taşçı



</doc>
<doc id="2603734" url="https://pl.wikipedia.org/wiki?curid=2603734" title="Africallagma">
Africallagma

Africallagma – rodzaj ważek z rodziny łątkowatych (Coenagrionidae).
W skład rodzaju wchodzą następujące gatunki:

</doc>
<doc id="2603740" url="https://pl.wikipedia.org/wiki?curid=2603740" title="Agriocnemis">
Agriocnemis

Agriocnemis – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603742" url="https://pl.wikipedia.org/wiki?curid=2603742" title="Luis Chavez y González">
Luis Chavez y González

Luis Chavez y Gonzalez (ur. 24 kwietnia 1901 w Cuscatlán, zm. 27 marca 1987 w Mejicanos) – sługa Boży Kościoła katolickiego, salwadorski arcybiskup.
Życiorys.
Luis Chavez y Gonzalez urodził się 24 kwietnia 1901 roku. W dniu 16 listopada 1924 roku otrzymał święcenia kapłańskie. Był proboszczem parafii Ilobasco. W dniu 1 września 1938 roku, mając 37 lat, został mianowany przez papieża Piusa XI na arcybiskupa San Salvador. Otrzymał sakrę w dniu 12 grudnia 1938 roku. Złożył rezygnację z funkcji arcybiskupa w dniu 3 lutego 1977 roku. Zmarł 27 marca 1987 roku w wieku 86 lat w opinii świętości.
W czerwcu 2001 roku rozpoczęto jego proces beatyfikacyjny.

</doc>
<doc id="2603743" url="https://pl.wikipedia.org/wiki?curid=2603743" title="Zatonięcie okrętu Kursk">
Zatonięcie okrętu Kursk



</doc>
<doc id="2603744" url="https://pl.wikipedia.org/wiki?curid=2603744" title="Amorphostigma">
Amorphostigma

Amorphostigma – rodzaj ważek z rodziny łątkowatych (Coenagrionidae). Występują endemicznie na Wyspach Samoa.
Systematyka.
Rodzaj ten utworzył Frederic Charles Fraser dla nowo opisanego przez siebie gatunku "Amorphostigma armstrongi"; opis ukazał się w 1925 na łamach „Transactions of the Royal Entomological Society of London”. Dijkstra "et al". (2014) zsynonimizowali ten rodzaj z "Ischnura". W 2022 roku Marinov opisał gatunek "Amorphostigma kessleri" i przywrócił rodzaj "Amorphostigma", a zmianę tę zaakceptowali autorzy "World Odonata List".
Podział systematyczny.
Do rodzaju należą następujące gatunki:

</doc>
<doc id="2603745" url="https://pl.wikipedia.org/wiki?curid=2603745" title="Amphiallagma">
Amphiallagma



</doc>
<doc id="2603748" url="https://pl.wikipedia.org/wiki?curid=2603748" title="Amphicnemis">
Amphicnemis

Amphicnemis – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603749" url="https://pl.wikipedia.org/wiki?curid=2603749" title="Angelagrion">
Angelagrion

Angelagrion – rodzaj ważek z rodziny łątkowatych (Coenagrionidae). Obejmuje dwa gatunki będące endemitami Brazylii.
W skład rodzaju wchodzą następujące gatunki:

</doc>
<doc id="2603750" url="https://pl.wikipedia.org/wiki?curid=2603750" title="Fortaleza CEIF">
Fortaleza CEIF

Fortaleza Fútbol Club – kolumbijski klub piłkarski z siedzibą w mieście Zipaquirá, obecnie występuje w Categoría Primera B.
Historia.
Pod koniec 2010 roku grupa firm wykupiła udziały zespołu Atlético Juventud, którego długi sięgały 900 milionów kolumbijskich pesos. Na jego licencji 4 stycznia 2011 została założona nowa drużyna Fortaleza Fútbol Club i w swoim debiutanckim sezonie – 2011 – przystąpiła do rozgrywek drugiej ligi. Prezesem klubu został były reprezentant Kolumbii Ricardo Pérez. Pierwszy, historyczny mecz Fortaleza rozegrała 30 stycznia 2011 w lidze z Universitario de Popayán, zakończony ostatecznie wynikiem 2:2. Na zakończenie rozgrywek ekipa zajęła dziesiąte miejsce w Categoría Primera B na osiemnaście występujących w niej zespołów.

</doc>
<doc id="2603751" url="https://pl.wikipedia.org/wiki?curid=2603751" title="Fortaleza Fútbol Club">
Fortaleza Fútbol Club



</doc>
<doc id="2603752" url="https://pl.wikipedia.org/wiki?curid=2603752" title="Fortaleza F.C.">
Fortaleza F.C.



</doc>
<doc id="2603753" url="https://pl.wikipedia.org/wiki?curid=2603753" title="Erythromma">
Erythromma

Erythromma – rodzaj ważek z rodziny łątkowatych (Coenagrionidae).
Podział systematyczny.
Do rodzaju należą następujące gatunki:

</doc>
<doc id="2603754" url="https://pl.wikipedia.org/wiki?curid=2603754" title="Ülemiste">
Ülemiste

Ülemiste – jezioro eutroficzne w Estonii, w granicach Tallinna.
Jezioro o powierzchni 9,436 km² stanowi główne źródło wody pitnej dla miasta. Zasilane jest przez strumienie Kurna i Ruunaoja oraz kanał Vaskjala-Ülemiste, łączący je z Piritą. W przeszłości w północnej części jeziora wypływała z niego rzeka Härjapea, płynąca przez Tallinn i zasilająca wiele młynów miasta. W XX wieku została ona najpierw przykryta, a potem zlikwidowana poprzez skierowanie jej wód do systemu miejskiej kanalizacji.
Na brzegu jeziora znajduje się port lotniczy Tallinn.
18 marca 2010 należący do polskiej spółki Exin samolot An-26 lecący z Helsinek wykonał na oblodzonym jeziorze lądowanie awaryjne. Dwie osoby spośród sześciu członków załogi odniosły obrażenia, a z samolotu wyciekło ok. jednej tony paliwa. Całe zanieczyszczenie udało się usunąć.
Mitologia.
W jeziorze znajduje się głaz noszący nazwę „Głaz Lindy” (est. "Lindakivi"), który wedle estońskich mitów miał być niesiony przez Lindę na grób Kaleva w Toompei. Kiedy głaz wypadł jej z fartucha, Linda usiadła na nim i zaczęła płakać, a z łez powstało jezioro.
Innym mitycznym stworzeniem zamieszkującym wody ma być „Starzec z Ülemiste” (est. "Ülemiste vanake") – ktokolwiek go spotka zostanie zapytany: „Czy Tallinn jest gotów?”. Jeśli otrzyma odpowiedź twierdzącą Starzec zatopi miasto.

</doc>
<doc id="2603755" url="https://pl.wikipedia.org/wiki?curid=2603755" title="Kantor internetowy">
Kantor internetowy

Kantor internetowy – kantor walutowy, w którym transakcje dokonywane są za pośrednictwem platformy WWW i bankowości internetowej. Klient kantoru internetowego przelewa na jego konto określoną sumę w jednej walucie i otrzymuje w zamian na wskazane konto przeliczoną sumę w drugiej walucie.
Kantory internetowe w Polsce.
W Polsce działalność ta podlega wszystkim procedurom opierającym się na zezwoleniu dewizowym wydawanym przez Narodowy Bank Polski. Do rozkwitu działalności kantorowej przyczyniła się ustawa antyspreadowa z listopada 2011, która pozwoliła kredytobiorcom na spłatę kredytu w obcej walucie, a kantorom internetowym na szybki rozwój. Kantor podlega bezpośrednio nadzorowi NBP oraz Ministerstwu Finansów, a jego właściciele oraz pracownicy muszą być niekarani, a także ukończyć odpowiedni kurs lub wykazać się co najmniej rocznym doświadczeniem w dziale walutowym banku.
Pierwszą platformą społecznościowej wymiany walut był uruchomiony w listopadzie 2009 Walutomat.pl. Pierwszym kantorem internetowym był Internetowykantor.pl, uruchomiony w kwietniu 2010.
Kantory internetowe, w celu ochrony danych osobowych klientów, mają także obowiązek rejestracji w GIODO, a także stosują zabezpieczenia ochrony przed podsłuchem transmisji danych poufnych (tj. protokół SSL/TLS, z którym spotykamy się również w bankach). W 2013 działalność kantorowa nie mogła być prowadzona jedynie za pośrednictwem Internetu. Kantor musiał mieć także odpowiednio wyposażony lokal.
W styczniu 2014 funkcjonowało na polskim rynku ok. 40 kantorów internetowych, a także pierwsze porównywarki kantorów internetowych. W tym samym roku w ustawodawstwie nie było definicji kantoru internetowego, a ich właściciele powoływali się na przepisy dotyczące kantorów stacjonarnych, gdzie za kantor uznawało się działalność gospodarczą prowadzoną na podstawie zezwolenia NBP, która polegała na kupnie i sprzedaży walut.
W 2015 największym polskim kantorem internetowym jest Cinkciarz.pl.
Do stycznia 2016 roku na polskim rynku nastąpił rozwój kantorów internetowych, których właścicielami są banki – pojawiła się platforma do wymiany walut w ramach mBanku, w 2012 roku powstał kantor walutowy AliorBanku; swoją platformę do wymiany walut ma też bank BZWBK. W październiku 2015 roku rozpoczął działalność Rkantor.com, powiązany z grupą Raiffeisen Polbank.

</doc>
<doc id="2603757" url="https://pl.wikipedia.org/wiki?curid=2603757" title="USS Cumberland (1842)">
USS Cumberland (1842)

USS Cumberland – amerykańska fregata, wyposażona w 50 dział, będąca pierwszym okrętem zatopionym przez konfederacki okręt w czasie wojny secesyjnej (1861–1865).
Historia.
USS „Cumberland” został zwodowany 24 maja 1842 w stoczni Boston Navy Yard w stanie Massachusetts. Jego pierwszym dowódcą był kapitan Samuel Livingston Breese, a jego pierwsza służba to bycie okrętem flagowym eskadry "Mediterranean Squadron" w latach 1843–1845 operującej na Morzu Śródziemnym. Oficerami na jego pokładzie byli w tym okresie między innymi Andrew Foote i John A. Dahlgren (twórca dział Dahlgrena). „Cumberland” był okrętem flagowym "Home Squadron" od lutego do grudnia 1846, służąc w Zatoce Meksykańskiej podczas wojny amerykańsko-meksykańskiej (1846–1848). Kontynuując służbę w "Home Squadron" wrócił do Stanów Zjednoczonych w lipcu 1848.
USS „Cumberland” odbył swój drugi rejs po Morzu Śródziemnym w latach 1849–1851, powracając jako okręt flagowy tamtejszej eskadry w latach 1852–1855. W latach 1857–1859 pływał u wybrzeży Afryki jako okręt flagowy eskadry "Africa Squadron" zwalczającej transatlantycki handel niewolnikami, a następnie stał się okrętem flagowym "Home Squadron" w 1860. 
Wojna secesyjna.
W momencie wybuchu amerykańskiej wojny secesyjnej „Cumberland” znajdował się w Norfolk Naval Shipyard w stanie Wirginia, tuż po swoim powrocie z Veracruz w Meksyku. Wyholowany ze stoczni uniknął zniszczenia, gdy inne statki zostały zatopione i spalone przez siły Unii 20 kwietnia 1861, aby zapobiec ich zdobyciu przez Konfederatów. „Cumberland” służył w eskadrze "North Atlantic Blockading Squadron" do 8 marca 1862, kiedy został staranowany i zatopiony przez konfederacki pancernik CSS „Virginia” podczas bitwy w zatoce Hampton Roads w stanie Wirginia.

</doc>
<doc id="2603758" url="https://pl.wikipedia.org/wiki?curid=2603758" title="A.Y. Jackson">
A.Y. Jackson

Alexander Young Jackson (ur. 3 października 1882, w Montrealu, Quebec, zm. 5 kwietnia 1974, w Kleinburgu, Ontario) – kanadyjski malarz-pejzażysta, członek-założyciel Grupy Siedmiu, artysta rezydent McMichael Canadian Art Collection, Kawaler Orderu Kanady.
Życiorys.
W 1891 ojciec Jacksona, nieudany przedsiębiorca, porzucił rodzinę. Jackson wieku dwunastu lat rozpoczął pracę w montrealskiej firmie litograficznej, aby pomóc matce w wyżywieniu rodziny. Pracując w firmie zainteresował się sztuką. Żeby rozwinąć swe zainteresowania zapisał się na kursy wieczorowe. W latach 1896–1899 uczęszczał do montrealskiej Conseil des arts et manufactures, gdzie uczył się pod kierunkiem Edmonda Dyonneta.
W 1905 Jackson wyjechał do Europy, gdzie spędzał czas studiując sztukę. W tym samym roku powrócił do Ameryki i rozpoczął studia w Art Institute of Chicago. Był wówczas pod silnym wpływem impresjonizmu, co stało się widoczne w jego twórczości. W 1907 wyjechał do Paryża, żeby studiować impresjonizm w Académie Julian pod kierunkiem Jean-Paula Laurensa. Tam podjął decyzję zostania zawodowym malarzem. W Paryżu pozostał do roku 1912, po czym powrócił do Montrealu. Jeszcze w Paryżu, w 1910, namalował jeden ze swych najważniejszych obrazów, "Na skraju lasu klonowego".
Jackson zniechęcił się do kanadyjskiej sceny artystycznej i rozważał wyjazd do Stanów Zjednoczonych. Otrzymał wówczas list od J.E.H. MacDonalda i Lawrena Harrisa, którzy byli zainteresowani jego twórczością i zaprosili go do Toronto. Wśród prac artysty, które wzbudziły ich zainteresowanie był obraz "Na skraju lasu klonowego"; w liście zapraszającym MacDonald stwierdził, iż kupnem tego dzieła zainteresowany był Harris.
Jesienią 1913 Jackson pojechał do Toronto. Wkrótce zaczął malować w jednym studio razem Tomem Thomsonem, z którym się zaprzyjaźnił. Nauczył Thomsona pewnych aspektów techniki, zwłaszcza koloru. Thomson natomiast zapoznał go z dzikimi przestrzeniami Kanady. W lutym 1914 Jackson pojechał do Canoe Lake w Algonquin Provincial Park, gdzie odkrył malarskie aspekty tego regionu. Wyprawił się tam powtórnie jesienią razem Tomem Thomsonem, Arthurem Lismerem i Frederickiem Varleyem. Owocem tej wyprawy był "Czerwony klon", obraz o secesyjnej kompozycji, zrównoważonej śmiałą kolorystyką.
Sponsorem Jacksona był w tym czasie James MacCallum, który razem z Lawrenem Harrisem sfinansował budowę pierwszego w Kanadzie studia, zbudowanego specjalnie z myślą o malowaniu.
W 1914 Jackson wstąpił w armii kanadyjskiej, w której służył przez dwa lata, dopóki nie został ranny w czerwcu 1917. Przeniesiony został wówczas do działu archiwum, w którym pracował jako artysta wojenny tworząc wiele wybitnych dzieł.
W 1918 artysta powrócił do Kanady. Lato 1919 spędził na malowaniu nad zatoką Georgian Bay, a we wrześniu razem z Lawrenem Harrisem, J.E.H. Macdonaldem i Frankiem Johnstonem wyprawił się w rejon Algomy. Owocem tej, jak i następnych ekspedycji były prace zaprezentowane w maju 1920 w Toronto na pierwszej wystawie Grupy Siedmiu.
W 1920 roku został wybrany prezesem nowo powstałej w Montrealu Beaver Hall Group, grupy, do której należało kilka wpływowych artystek w świecie sztuki. W 1924 zaczął wykładać w Ontario College of Art, ale zrezygnował po roku, aby kontynuować szkicowanie w plenerze. Zamiłowany pejzażysta, namalował najbardziej rozpoznawalne i wyraziste widoki Kanady, zwłaszcza zimowe. Przemierzał odległe regiony, w tym Arktykę, którą odwiedził w 1927 i 1930. Często powracał do regionów swojej młodości, w tym do Quebecu i zatoki Georgian Bay. W 1926 w Quebecu namalował obraz "Dzieci", który jest przykładem stosowanych przez niego prostych, zaokrąglonych form i łagodnych kolorów dla przedstawienia robiącego wrażenie, nieprzemijającego dzieła.
W 1931 miała miejsce ostatnia wystawa Grupy Siedmiu. Później została utworzona nowa formacja, Canadian Group of Painters. W jej składzie znaleźli się Jackson i Arthur Lismer. Jackson nadal podróżował i malował będąc w późniejszych latach mentorem dla innych młodych artystów. W 1936 roku ponownie odwiedził Europę. Często odbywał wojaże artystyczne po Kanadzie. Przed 1941 otrzymał doktorat honoris causa Uniwersytetu Królowej w Kingston, Ontario. W 1943 wyjechał do Banff, gdzie przez sześć lat wykładał w Banff School of Fine Arts. Przed 1953 powrócił do Ontario, gdzie otrzymał kolejny tytuł doktora honoris causa w Uniwersytecie McMastera w Hamilton. W latach 60. otrzymał dwa kolejne honorowe doktoraty, w Uniwersytecie Saskatchewan i Uniwersytecie Kolumbii Brytyjskiej. W 1967 został kawalerem Orderu Kanady, najwyższego cywilnego odznaczenia nadawanego w tym kraju. W 1968 doznał udaru mózgu, w następstwie którego stał się niepełnosprawny. Ostatnie sześć lat życia spędził w domu Roberta i Signe McMichael, obecnie galeria McMichael Canadian Art Collection w Kleinburgu. Tam też zmarł. Został pochowany na małym cmentarzu na terenie galerii.

</doc>
<doc id="2603759" url="https://pl.wikipedia.org/wiki?curid=2603759" title="Surma Poznań">
Surma Poznań

Surma Poznań – KS Surma Poznań, założony w 1929 roku, przy poznańskim magistracie, jako wielosekcyjny klub sportowy z siedzibą w Poznaniu. 
Historia.
Przed wojną był jednym z najsilniejszych klubów Poznania, w okresie szczytowym liczył ok. 1500 członków. Jego powojenna reaktywacja nastąpiła szybko, bo już 24 czerwca 1945 roku. 19 listopada 1946 roku, zarząd Surmy zgłosiła akces do Związku Zawodowego Pracowników Samorządu Terytorialnego i Instytucji Użyteczności Publicznej – Oddział II. W lutym 1949 nastąpiło wcielenie Surmy do Zrzeszenia Sportowego Ogniwo, a klub ostatecznie stracił samodzielność. Surma działała jako Związkowy Klub Pracowników Zarządu Miejskiego w Poznaniu. Krótko potem, 16 marca 1949 r., sześć poznańskich klubów: Surma, Legia, Tramwajarz, Naprzód, Skarbowiec, i Nurt uległo odgórnie przeprowadzonej „komasacji” – powstał Związkowy Klub Sportowy (ZKS) Ogniwo, a w miejsce klubu przy poznańskim Prezydium Miejskiej Rady Narodowej utworzono Koło Sportowe ZS Ogniwo nr 1. Pierwszym prezesem wybrano Z. Kosmowskiego, barwy klubu żółto-czerwone. KS Surma powrócił do dawnej nazwy w 1957 roku. 
W 1965 w Surmie rozwiązano sekcję piłki nożnej, a jej 24 zawodników przeszło do KS Posnania.

</doc>
<doc id="2603760" url="https://pl.wikipedia.org/wiki?curid=2603760" title="Archboldargia">
Archboldargia

Archboldargia – rodzaj ważek z rodziny pióronogowatych (Platycnemididae). Do 2013 roku zaliczano go do łątkowatych (Coenagrionidae).
Należą do niego następujące gatunki:

</doc>
<doc id="2603761" url="https://pl.wikipedia.org/wiki?curid=2603761" title="Masakra w Le Paradis">
Masakra w Le Paradis

Masakra w Le Paradis – zbrodnia wojenna popełniona przez żołnierzy Waffen-SS podczas kampanii francuskiej 1940 roku. W dniu 27 maja 1940 pododdział z Dywizji SS „Totenkopf” zamordował 97 brytyjskich jeńców wojennych w pobliżu wsi Le Paradis w departamencie Pas-de-Calais. Kierujący masakrą SS-Obersturmführer Fritz Knöchlein został po wojnie skazany na śmierć przez brytyjski Trybunał Wojskowy.
Preludium.
Kampania francuska 1940 roku była chrztem bojowym Dywizji SS „Totenkopf”. W pierwszych dniach niemieckiej ofensywy jej żołnierze nie napotkali poważniejszego oporu ze strony przeciwnika. 24 maja 1940 dywizja została jednak zatrzymana przez oddziały Brytyjskiego Korpusu Ekspedycyjnego na linii kanału La Bassée. Niemcy utknęli tam na kilka dni, ponosząc spore straty w ludziach i sprzęcie.
W związku ze wznowieniem ofensywy w kierunku Dunkierki dowództwo poleciło Dywizji „Totenkopf” wywalczyć przyczółki po drugiej stronie kanału, a następnie zdobyć pobliską miejscowość Béthune. Niemiecki atak rozpoczęty rankiem 27 maja napotkał jednak na silną i dobrze zorganizowaną obronę Brytyjczyków. Sytuację pogarszał fakt, że większość oficerów dywizji nie posiadała doświadczenia w dowodzeniu na polu bitwy. Ostatecznie po całodziennej walce Dywizja „Totenkopf” zdołała sforsować kanał La Bassée, lecz cena sukcesu była bardzo wysoka. Niemieckie straty wyniosły 155 zabitych, 483 rannych i 53 zaginionych. Jednym z poległych był dowódca dywizyjnego 3. pułku piechoty, SS-Standartenführer Friedmann Götze.
Przebieg masakry.
W trakcie bitwy blisko 100 brytyjskich żołnierzy z 2. batalionu pułku „Royal Norfolk” zabarykadowało się na farmie niedaleko wioski Le Paradis, gdzie próbowali opóźnić postępy niemieckiego natarcia. Farma szybko została otoczona przez kompanię z I batalionu 2. pułku piechoty Dywizji „Totenkopf”. Do tej pory oddział ten zdążył już ponieść ciężkie straty w walce z Brytyjczykami. Okrążeni żołnierze „Royal Norfolk” stawili Niemcom zaciekły opór, zabijając lub raniąc kilku esesmanów. Dopiero po wyczerpaniu amunicji Brytyjczycy zdecydowali się na kapitulację. Wywiesili białą flagę, po czym rzuciwszy broń na ziemię wyszli z podniesionymi do góry rękami, spodziewając się, że zostaną uznani za jeńców wojennych i potraktowani zgodnie z obowiązującymi konwencjami.
Dowodzący niemiecką kompanią SS-Obersturmführer Fritz Knöchlein polecił swoim żołnierzom zgromadzić i przeszukać brytyjskich jeńców. Następnie zaprowadzono ich na plac przed stodołą, stojącą po drugiej stronie pobliskiej drogi. Tam 99 Brytyjczyków ustawiono pod ścianą budynku, po czym na rozkaz Knöchleina ścięto z obu stron seriami dwóch karabinów maszynowych. Obsługa obu ckm strzelała w splątany stos ciał tak długo, aż ustały jęki rannych i wszelkie oznaki ruchu. Następnie Knöchlein polecił grupie swoich żołnierzy nałożyć bagnety na broń i przebić lub dobić strzałem w głowę każdego jeńca, który okazywał oznaki życia. Masakra trwała niemal godzinę. Po jej zakończeniu oddział Knöchleina odmaszerował w kierunku Estaires.
Masakrę przeżyło dwóch brytyjskich żołnierzy – szeregowy William O’Callaghan i szeregowy Albert Pooley – którzy po odejściu SS-manów wyczołgali się spod stosu ciał i schronili się w chlewie na pobliskiej farmie. Tam obaj żołnierze ukrywali się przez kilka dni, dopóki ciężkie rany Pooleya nie zmusiły ich do poddania się najbliższemu oddziałowi Wehrmachtu. Niemieccy żołnierze opatrzyli rany Brytyjczyków, po czym odesłali ich do obozu jenieckiego. Zarówno O’Callaghan, jak i Pooley zdołali przeżyć wojnę.
Charles W. Sydnor Jr. upatrywał przyczyn zbrodni w fanatycznej indoktrynacji, jakiej poddawano żołnierzy „Totenkopf”, oraz ich wściekłości, spowodowanej ciężkimi stratami poniesionymi podczas całodziennej walki.
Odpowiedzialność sprawców.
Pogłoski o masakrze w Le Paradis szybko dotarły do generała Ericha Höpnera – dowódcy XVI Korpusu Pancernego, w skład którego wchodziła Dywizja „Totenkopf”. Polecił on rozpocząć śledztwo jednak nie wiadomo, czy w rzeczywistości zostało ono kiedykolwiek wszczęte. Sprawę szybko bowiem zatuszowano, a Knöchlein nie poniósł żadnych konsekwencji prawnych bądź służbowych. Osłaniał go sam dowódca Dywizji „Totenkopf”, SS-Gruppenführer Theodor Eicke, który przekonał Reichsführera-SS Heinricha Himmlera, że zbrodnię usprawiedliwiało rzekome stosowanie przez Brytyjczyków zabronionej amunicji dum-dum (podobną linię obrony przyjął Knöchlein podczas swojego powojennego procesu).
Ostatecznie Fritz Knöchlein został aresztowany w 1947 roku. Od sierpnia do października 1948 toczył się jego proces przed brytyjskim Trybunałem Wojskowym w Altonie koło Hamburga. Kluczowe dla jego identyfikacji jako sprawcy masakry w Le Paradis okazały się zeznania obu ocalałych żołnierzy „Royal Norfolk”. 25 października 1948 Knöchlein został uznany winnym i skazany na śmierć przez powieszenie. Wyrok wykonano 28 stycznia 1949 w Hamburgu. Knöchlein był jedynym żołnierzem Dywizji „Totenkopf” osądzonym za wymordowanie jeńców w Le Paradis.
Pamięć.
Dzień lub dwa po zakończeniu masakry Niemcy polecili miejscowej ludności pogrzebać zwłoki jeńców w miejscu, gdzie zostali zamordowani. W 1942 wszystkie ciała ekshumowano i przeniesiono na przykościelny cmentarz w Le Paradis. Pochowano tam także kilkudziesięciu innych brytyjskich żołnierzy, poległych podczas kampanii 1940 roku. Dopiero w 1970 na ścianie stodoły, przy której rozstrzelano jeńców, umieszczono pamiątkową tablicę. Z kolei w 1978 na cmentarzu w Le Paradis wzniesiono pomnik upamiętniający ofiary masakry.

</doc>
<doc id="2603762" url="https://pl.wikipedia.org/wiki?curid=2603762" title="Supermêlée">
Supermêlée

Supermele () – formuła organizacji rozgrywek w petanque, najczęściej stosowana podczas sparingów lub turniejów „towarzyskich”.
Formuła supermele jest rozwinięciem systemu szwajcarskiego. Stosowany jest w przypadku rozgrywek dubletów i tripletów. Zawodnicy przypisani są przed turniejem odpowiednio do dwu lub trzech grup, najczęściej ze względu na doświadczenie ale mogą być brane pod uwagę inne cechy np. przynależność klubowa, grupa wiekowa etc. Formuła polega na losowym dobieraniu w drużyny zawodników pochodzących z różnych grup. Losowanie odbywa się po każdej rundzie. Zatem w każdej kolejnej rundzie rozgrywa się mecz w innym składzie.
Podobnym rozwiązaniem jest formuła mele (fr. "mêlée"). W tym jednak przypadku zawodnicy, dobrani losowo przed turniejem, grają w takim samym, niezmienianym składzie już do końca turnieju.
Rozgrywki w formule mele i supermele są szczególnie popularne w Niemczech.
Pierwszym turniejem w Polsce, który rozegrany został w tej formule był piąty Turniej Petanque o Puchar Prezydenta Katowic. W ramach organizowanych przez siebie sparingów stosuje ją również UPKS Bula-Kalonka Łódź

</doc>
<doc id="2603763" url="https://pl.wikipedia.org/wiki?curid=2603763" title="Archibasis">
Archibasis

Archibasis – rodzaj ważek z rodziny łątkowatych (Coenagrionidae).
Należą do niego następujące gatunki:

</doc>
<doc id="2603765" url="https://pl.wikipedia.org/wiki?curid=2603765" title="Argentagrion">
Argentagrion

Argentagrion – rodzaj ważek z rodziny łątkowatych (Coenagrionidae).
Do rodzaju należą następujące gatunki:

</doc>
<doc id="2603769" url="https://pl.wikipedia.org/wiki?curid=2603769" title="Huracán Fútbol Club">
Huracán Fútbol Club



</doc>
<doc id="2603770" url="https://pl.wikipedia.org/wiki?curid=2603770" title="Huracán Football Club">
Huracán Football Club



</doc>
<doc id="2603771" url="https://pl.wikipedia.org/wiki?curid=2603771" title="Dawid Pietrzkiewicz (piłkarz)">
Dawid Pietrzkiewicz (piłkarz)

Dawid Pietrzkiewicz (ur. 9 lutego 1988 w Sanoku) – polski piłkarz grający na pozycji bramkarza. Reprezentant Polski w kadrach U–17, U–18, U–19.
Kariera.
Karierę rozpoczynał w klubie LZS Alces Długie. W połowie 2004 trafił do Stali Sanok (inicjatorem jego sprowadzenia był – mimo zbieżności nazwisk niespokrewniony z nim – najlepszy strzelec w historii sanockiego klubu i także zawodnik LZS Długie, Jerzy Pietrzkiewicz). Wraz z drużyną występował na boiskach III i IV ligowych. Jesienią 2006 osiągnął ze Stalą sukces awansując w ramach rozgrywek Pucharu Polski do 1/8 finału edycji 2006/2007. Stal wyeliminowała wówczas KSZO II Ostrowiec Św., Polonię Bytom i sensacyjnie ówczesnego mistrza Polski Legię Warszawa, jednak ostatecznie doznała porażki z Arką Gdynia (padł wynik 0:1 po dogrywce, a Pietrzkiewicz nieszczęśliwie stracił gola na dwie minuty przed końcem doliczonego czasu gry).
Po trzech latach gry w Stali jego kontrakt wygasał po sezonie 2006/2007, w którym Stal została zdegradowana z III ligi. Udane występy zaowocowały zainteresowaniem ze strony klubów z wyższych lig. Ostatecznie po udanych testach i zgodzie klubu z Sanoka, w połowie 2007 dokonano transferu Pietrzkiewicza do Polonii Warszawa. Zawodnik podpisał kontrakt ze stołecznym klubem w lipcu 2007. W nowej drużynie został zmiennikiem pierwszego bramkarza Czarnych Koszul, Radosława Majdana. W klubie trenował pod okiem Jarosława Bako. W sumie rozegrał trzy mecze w najwyższych rozgrywkach (dwa w Pucharze Polski i jeden ligowy), a poza tym występował w zespole Młodej Ekstraklasy oraz w ramach Pucharu Ekstraklasy.
W trakcie sezonu 2008/2009 w styczniu 2009 powrócił do Stali Sanok. W tym sezonie sanocka drużyna ponownie udanie występowała w Pucharze Polski i osiągnęła największy sukces w historii klubu tym razem docierając do 1/4 finału Pucharu Polski edycji 2008/2009. W tej fazie Stal uległa w dwumeczu Legii Warszawa (1:3 i 1:1), a Pietrzkiewicz wraz z drużyną ponownie zaliczył udane występy w rywalizacji z utytułowanym klubem.
Następnie w czerwcu 2009 podpisał umowę z czeskim klubem Baník Ostrawa (zwolennikiem podpisania kontraktu z bramkarzem był znany trener Verner Lička). W klubie od początku trenował u boku wybitnego czeskiego bramkarza, Pavela Srníčka.
We wrześniu 2010 Baník wypożyczył Pietrzkiewicza do słoweńskiego klubu NK Primorje, który jednakże przed końcem okresu wypożyczenia w styczniu 2011 zrezygnował z niego (w barwach tego zespołu bramkarz wystąpił w 10 spotkaniach ekstraklasy 1. SNL tracąc w nich 22 gole).
W kwietniu 2011 przedłużył o dwa lata kontrakt z Baníkiem. W trakcie sezonu rozgrywek 2011/2012 1. Gambrinus ligi występował regularnie w barwach zespołu. Ponadto dzięki jego postawie drużynie udało się awansować do 1/4 finału Pucharu Czech (w ćwierćfinale Baník uległ w dwumeczu późniejszemu zdobywcy Pucharu, Sigmie Ołomuniec). Wraz z Baníkiem ukończył sezon na 14. pozycji (tuż nad strefą spadkową). Następnie rozwiązał kontrakt z klubem.
Na początku sierpnia 2012 podpisał umowę z azerskim klubem Simurq Zaqatala. Wraz z nim od tego czasu w klubie występuje inny Polak, Marcin Burkhardt. W rundzie zasadniczej sezonu 2012/2013 Premyer Liqa Pietrzkiewicz wystąpił w 18 meczach, tracąc 10 goli, zaś w rundzie mistrzowskiej zagrał 9 spotkań tracąc, 9 goli. W jednym meczu został ukarany czerwoną kartką. Jego drużyna zajęła czwarte miejsce w sezonie. W połowie czerwca 2013 został zawodnikiem innego azerskiego klubu, FK Qəbələ. 2 sierpnia 2013 zadebiutował w nowym klubie w pierwszej kolejce sezonu 2013/2014 w wygranym meczu z Bakı FK 2:1. Łącznie w sezonie wystąpił w 10 meczach i zajął drużyną trzecie miejsce w lidze. W Pucharze Azerbejdżanu dotarł z ekipą do finału, gdzie uległ w rzutach karnych (Pietrzkiewicz nie zagrał w tym meczu – pierwszym bramkarzem w pucharze i lidze był Kamran Ağayev). Odszedł z klubu po zakończeniu sezonu 2013/2014.
Od połowy 2014 przebywał na testach w polskich klubach. W kwietniu 2015 został trenerem bramkarzy grup juniorskich oraz trampkarskich Ekoball Sanok. Od lipca 2015 ponownie zawodnik azerskiego klubu FK Qəbələ. W sezonie 2015/2016 rozegrał trzy mecze ligowe. Ponadto 5 listopada 2015 w rozgrywkach Grupy C Ligi Europy UEFA 2015/2016 wystąpił w meczu wyjazdowym przeciw Borussii Dortmund, przegranym 0:4. W edycji ligi azerskiej 2016/2017 rozegrał jedno spotkanie. 22 sierpnia 2017 podpisał roczny kontrakt z Sandecją Nowy Sącz, beniaminkiem Lotto Ekstraklasy 2017/2018. W sezonie wystąpił w jednym spotkaniu, a po jego zakończeniu odszedł z klubu. W sezonie 2018/2019 pozostawał bez przynależności klubowej, a 18 października 2019 ogłoszono jego transfer do Rakowa Częstochowa, gdzie trafił w związku z kontuzją Michała Gliwy i podpisał kontrakt do 30 czerwca 2020. W styczniu 2020 przeszedł do Stali Stalowa Wola w II lidze. Po rundzie wiosennej sezonu jego drużyna została zdegradowana do III ligi, a Pietrzkiewicz odszedł z klubu, mimo że jego kontrakt był ważny jeszcze przez rok. Od października 2020 ponownie zawodnik Sandecji. Pod koniec 2021 ogłoszonoe przedłużenie jego kontraktu do końca czerwca 2024.
Zyskał przydomek "Pietia" (taki sam pseudonim nosił wspomniany wyżej Jerzy Pietrzkiewicz).

</doc>
<doc id="2603773" url="https://pl.wikipedia.org/wiki?curid=2603773" title="Mekonnyn Yndalkaczeu">
Mekonnyn Yndalkaczeu

Mekonnyn Yndalkaczeu (ur. 1891, zm. 1963) – etiopski książę (ras) i pisarz amharskojęzyczny. Od 1931 do 1933 przedstawiciel Etiopii w Lidze Narodów, od 1936 do 1941 na emigracji, od 1944 do 1957 premier Etiopii, od 1957 do 1961 przewodniczący senatu. Jego synem był Yndalkaczeu Mekonnyn.

</doc>
<doc id="2603774" url="https://pl.wikipedia.org/wiki?curid=2603774" title="Pirita (rzeka)">
Pirita (rzeka)

Pirita (est. "Pirita jõgi") – rzeka w Estonii o długości 105 km i powierzchni dorzecza 799 km². Uchodzi do Zatoki Fińskiej w dzielnicy Tallinna Pirita. Podczas Letnich Igrzysk Olimpijskich 1980 w Moskwie u ujścia Pirity odbywały się konkurencje żeglarskie.

</doc>
<doc id="2603775" url="https://pl.wikipedia.org/wiki?curid=2603775" title="Przygody małego Nemo w krainie snów">
Przygody małego Nemo w krainie snów

Przygody małego Nemo w krainie snów (ang. "Little Nemo: Adventures in Slumberland") – japońsko-amerykański film animowany z 1989 roku w reżyserii Masami Hata i Williama Hurtza. Film powstał na podstawie komiksu "Mały Nemo w Krainie Snów" Winsora McCaya.
Fabuła.
Film opowiada o małym chłopcu imieniem Nemo, który otrzymuje uroczyste zaproszenie od tajemniczego władcy Krainy Snów - króla Morfeusza - do zabaw z jego córką, księżniczką Camille. Po krótkim zastanowieniu Nemo decyduje się przyjąć zaproszenia i wraz z wiewiórką Ikarem wsiada na pokład sterowca i wyrusza do Krainy Snów. Po pewnym czasie Nemo zostaje dziedzicem Krainy i otrzymuje od Króla Morfeusza tajemniczy klucz, którego musi strzec i pilnować, by nigdy nie otworzyć drzwi, do których ten przedmiot pasuje. Flip jednak nakłania chłopca, by otworzył złowrogie wrota - zza drzwi wypełzają straszliwe koszmary, które w końcu dopadają króla Morfeusza i porywają go do Krainy Koszmaru. Nemo, księżniczka Camille, profesor Geniusz i Flip organizują wyprawę ratunkową - docierają do Krainy Koszmaru, gdzie później sympatyczne i pomocne gobliny pomagają Nemo i Ikarowi dostać się tajnym wejściem do lochów zamku Króla Krainy Koszmaru. Niestety nie wiedzą oni, że wielka, latająca płaszczka złego króla śledzi ich od dłuższego czasu... Nie obędzie się bez użycia latającego łóżka i berła Króla Morfeusza...
Wersja polska.
Wersja VHS.
Wersja z angielskim dubbingiem i polskim lektorem
Źródło:
Wersja DVD.
Wersja wydana pod tytułem Przygody małego Nemo.

</doc>
<doc id="2603778" url="https://pl.wikipedia.org/wiki?curid=2603778" title="Dawid Pietrzkiewicz">
Dawid Pietrzkiewicz



</doc>
<doc id="2603783" url="https://pl.wikipedia.org/wiki?curid=2603783" title="Yndalkaczeu Mekonnyn">
Yndalkaczeu Mekonnyn

Yndalkaczeu Mekonnyn (ur. 8 września 1923 w Addis Abebie, zm. 24 listopada 1974 tamże) – etiopski polityk. W 1960 ambasador w Londynie, od 1960 do 1966 minister przemysłu i handlu, następnie przedstawiciel Etiopii w ONZ oraz minister poczty i telekomunikacji. Od lutego do lipca 1974 premier Etiopii. 
Syn Mekonnyna Yndalkaczeu.
Otrzymał Krzyż Wielki Orderu Odrodzenia Polski w 1965 (pod nazwiskiem Lij Endalkachew Makonnen).
Pojawia się w "Cesarzu" Ryszarda Kapuścińskiego. Został rozstrzelany z rozkazu władz rewolucyjnych.

</doc>
<doc id="2603784" url="https://pl.wikipedia.org/wiki?curid=2603784" title="Olympique Medea">
Olympique Medea

Olympique de Médéa – algierski klub piłkarski, założony w 1945 roku w Médéi, występujący w Division 2. Swoje mecze rozgrywa na Stade Imam Lyes, który posiada 12 tys. miejsc.
Trenerem jest Khaled Lounici, zaś prezydentem – Mohamed Mouhobi.
O klubie.
Olympique Médéa powstał w 1945 roku, zaraz po zakończeniu II wojny światowej. Kilka lat później, w 1952 roku, powstała szkółka piłkarska Olympique'u Médéa. Jednymi z najbardziej znanych wychowanków tej oto szkółki są Djamel Tlemçani, oraz Mustafa Kouici. 
W sezonie 1994/1995 klub zakwalifikował się do finału Pucharu Algierii. 
W 45. minucie Olympique objął prowadzenie 1:0 nad CR Belouizdad Algier po bramce reprezentanta Algierii, Kamela Djahmoune'a. Jednak w drugiej połowie meczu lepsi okazali się piłkarze ze stolicy Algierii, dwukrotnie pokonując bramkarza Médéi. Mimo porażki, Olympique za zdobycie drugiego miejsca w tym oto turnieju, nadal cieszył się zaufaniem fanów tego oto klubu i wielką popularnością w kraju, jak i w całej Afryce. Jak się potem okazało, to był jedyny występ "czerwono-biało-niebieskich" w krajowym pucharze. 
Rok po przegranym finale krajowego pucharu, wystąpili w VII edycji Turnieju "Emirates Cup" rozgrywanego w stolicy Jordanii, Ammanie. W półfinale zostali wyeliminowani przez marokański klub, późniejszego zdobywcę trofeum, Olympique Khouribga. Po przegranej 1:2 trener algierskiej drużyny zgłosił odejście z klubu, ale jednak po miesiącu klub znalazł nowego trenera. 
Po przegranym półfinale PKA, klub nie odniósł już żadnych sukcesów. To czyni klub jednym z najsłabszych klubów w całej historii ligi w Algierii, obok US Biskry, która od początku swego istnienia, czyli od 1934 roku, odniosła jeden sukces – awans do Division 1 w sezonie 2003/2004.
Stroje.
Piłkarze Olympique Médéa jako gospodarze meczu, grają w niebieskich koszulkach w czerwone paski, niebieskich spodenkach i białych getrach, a gdy grają jako goście – w niebieskich koszulkach, spodenkach i getrach.

</doc>
<doc id="2603785" url="https://pl.wikipedia.org/wiki?curid=2603785" title="Marian Czarkowski">
Marian Czarkowski

Marian Czarkowski (ur. 5 lipca 1952 w Gdańsku) – polski aktor teatralny, sporadycznie filmowy i telewizyjny. Absolwent Studium Wokalno-Aktorskiego w Gdyni, artysta Teatru Muzycznego w Gdyni, Teatru Dramatycznego im. Jana Kochanowskiego w Opolu, Teatru na Targówku w Warszawie oraz Teatru im. Stefana Jaracza w Olsztynie. Pracuje także jako lektor, czytał audiobooki powieści "Hobbit" oraz "Władca Pierścieni", wydane przez Muza SA.
Spektakle.
Lista ról teatralnych Mariana Czarkowskiego

</doc>
<doc id="2603786" url="https://pl.wikipedia.org/wiki?curid=2603786" title="Argiagrion">
Argiagrion



</doc>
<doc id="2603787" url="https://pl.wikipedia.org/wiki?curid=2603787" title="Ymru Hajle Syllasje">
Ymru Hajle Syllasje

Ymru Hajle Syllasje (ur. ok. 1894, zm. 1980) – etiopski książę (ras). Od maja do grudnia 1936 namiestnik cesarza Hajle Syllasje I po jego wyjeździe z kraju, kierował oporem przeciwko włoskiej inwazji. Od 1936 do 1943 więzień we Włoszech, od 1947 do 1954 ambasador w Waszyngtonie, od 1954 do 1959 w Delhi. W 1960 ogłoszony wbrew swej woli premierem przez przywódców nieudanego zamachu stanu. Z powodu swoich postępowych poglądów zyskał przydomek "czerwonego rasa".
W 1965 otrzymał Order Odrodzenia Polski I klasy.
Jego synem był Mikael Ymru (ur. 1930), premier Etiopii w roku 1974.

</doc>
<doc id="2603788" url="https://pl.wikipedia.org/wiki?curid=2603788" title="Diana Nikitina">
Diana Nikitina

Diana Nikitina (ur. 14 grudnia 1978) – estońska lekkoatletka specjalizująca się w skoku w dal oraz trójskoku.
Sukcesy sportowe.
Największy sukces na arenie międzynarodowej odniosła w 1997 r. w Lublanie, gdzie zdobyła brązowy medal mistrzostw Europy juniorek w trójskoku. W mistrzostwach tych startowała również w finale skoku w dal, zajmując VII miejsce.
Jest trzykrotną mistrzynią Estonii na otwartym stadionie (w trójskoku – 2000, 2001; w skoku w dal – 2001), jak również trzykrotną halową mistrzynią Estonii w trójskoku (1997, 1998, 2002).

</doc>
<doc id="2603790" url="https://pl.wikipedia.org/wiki?curid=2603790" title="Uniautónoma FC">
Uniautónoma FC

Universidad Autónoma del Caribe Fútbol Club, znany najczęściej jako Uniautónoma – kolumbijski klub piłkarski z siedzibą w mieście Barranquilla, obecnie występuje w Categoría Primera B.
Historia.
Uniautónoma jest klubem podlegającym placówce Universidad Autónoma del Caribe z siedzibą w mieście Barranquilla i w 2010 roku jako zespół półamatorski zajął drugie miejsce w rozgrywkach trzeciej ligi. Status profesjonalny zyskał po założeniu 20 stycznia 2011, natomiast Categoría Primera B awansował dzięki wykupieniu licencji zespołu Atlético La Sabana. Pierwotnie miał grać swoje mecze na Estadio Romelio Martínez w Barranquilli, jednak po odmowie właścicieli stadionu jego areną domową jest Estadio Marcos Henríquez, znajdujący się w pobliskim mieście Sabanalarga. Pierwszy mecz w historii drużyna Uniautónoma rozegrała 29 stycznia 2011 z Academią, przegrywając 0:1, natomiast w następnej kolejce, 6 lutego 2011 z Barranquillą, zwyciężyła 2:1, zdobywając premierową bramkę, której strzelcem był Orlando Ballesteros.

</doc>
<doc id="2603791" url="https://pl.wikipedia.org/wiki?curid=2603791" title="Uniautónoma Fútbol Club">
Uniautónoma Fútbol Club



</doc>
<doc id="2603792" url="https://pl.wikipedia.org/wiki?curid=2603792" title="Universidad Autónoma del Caribe Fútbol Club">
Universidad Autónoma del Caribe Fútbol Club



</doc>
<doc id="2603793" url="https://pl.wikipedia.org/wiki?curid=2603793" title="Universidad Autónoma del Caribe FC">
Universidad Autónoma del Caribe FC



</doc>
<doc id="2603797" url="https://pl.wikipedia.org/wiki?curid=2603797" title="Enslaved (album Soulfly)">
Enslaved (album Soulfly)

Enslaved – ósmy album studyjny amerykańskiej grupy muzycznej Soulfly. Wydawnictwo ukazało się 13 marca 2012 roku nakładem wytwórni muzycznej Roadrunner Records. Płytę poprzedził wydany 25 stycznia 2012 roku singel pt. "World Scum". Do utworu został zrealizowany także teledysk, który wyreżyserował Thomas Mignone. Nagrania zadebiutowały na 83. miejscu listy Billboard 200 w Stanach Zjednoczonych sprzedając się w nakładzie 5900 egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2603801" url="https://pl.wikipedia.org/wiki?curid=2603801" title="Done with Mirrors Tour">
Done with Mirrors Tour

Done with Mirrors Tour – trzecia trasa koncertowa grupy muzycznej Aerosmith, obejmująca wyłącznie USA; w jej trakcie odbyło się dziewięćdziesiąt jeden koncertów.

</doc>
<doc id="2603802" url="https://pl.wikipedia.org/wiki?curid=2603802" title="Światowa Konferencja Praw Człowieka w Wiedniu">
Światowa Konferencja Praw Człowieka w Wiedniu

Światowa Konferencja Praw Człowieka w Wiedniu (ang. "World Conference on Human Rights") – konferencja Organizacji Narodów Zjednoczonych obradująca od 14 do 25 czerwca 1993 roku w Wiedniu. Dokument przyjęty przez uczestniczki i uczestników konferencji to "Deklaracja wiedeńska i Program działania".
Głównym tematem konferencji był równy status kobiet i prawa kobiet. Stwierdzono, że
Przemoc wobec kobiet została uznana za naruszenie praw człowieka. Wezwano także rządy państw i ONZ do zapewnienia kobietom równych praw oraz podjęcia działań na rzecz likwidacji przemocy wobec kobiet.
Wynikiem Konferencji było powołanie w pół roku później urzędu Wysokiego Komisarza Narodów Zjednoczonych do spraw Praw Człowieka. W 1999 Zgromadzenie Ogólne ONZ uchwaliło wnioskowany przez Konferencję Protokół do Konwencji w sprawie likwidacji wszelkich form dyskryminacji kobiet.

</doc>
<doc id="2603806" url="https://pl.wikipedia.org/wiki?curid=2603806" title="Volta Ciclista a Catalunya 2012">
Volta Ciclista a Catalunya 2012

92. edycja wyścigu kolarskiego Volta Ciclista a Catalunya odbyła się od 19 do 25 marca 2012 roku. Liczyła siedem etapów, o łącznym dystansie 1206,1 km. Wyścig zaliczany był do rankingu światowego UCI World Tour 2012. 
W wyścigu wystartowało sześciu Polaków: Jacek Morajko i Tomasz Marczyński z grupy Vacansoleil-DCM, Rafał Majka z Team Saxo Bank, Sylwester Szmyd oraz Maciej Paterski z Liquigas-Cannondale i Michał Gołaś w barwach Omega Pharma-Quick Step.
Najlepiej z Polaków wypadł Sylwester Szmyd, który w klasyfikacji generalnej zajął 13. miejsce, a do tego na czwartym i piątym etapie dwukrotnie stanął na najniższym stopniu podium. Jego kolega z drużyny Maciej Paterski wyścig ukończył na 58. pozycji. Michał Gołaś zmagania ukończył na 66. miejscu, a ponadto dojechał jako drugi na metę 3. etapu, który został skrócony z 210,9 do 155 km w związku z zalegającym w górach śniegiem. Z dobrej strony zaprezentował się również Tomasz Marczyński, który w klasyfikacji generalnej zajął 68. miejsce i wygrał klasyfikację sprinterską. Rafał Majka i Jacek Morajko nie ukończyli wyścigu.
Uczestnicy.
Na starcie tego wieloetapowego wyścigu stanęły 23 zawodowe grupy kolarskie.
Lista drużyn uczestniczących w wyścigu:

</doc>
<doc id="2603807" url="https://pl.wikipedia.org/wiki?curid=2603807" title="Shank 2">
Shank 2

Shank 2 – gra komputerowa z gatunku platformówek i "beat 'em up" ze stylizowaną na komiksową grafiką 2D. Została wyprodukowana przez Klei Entertainment i wydana przez Electronic Arts w dystrybucji elektronicznej na PlayStation Network, Xbox Live i Steam. Jej światowa premiera odbyła się 7 lutego 2012 roku, a europejska 8 lutego 2012 roku. Jest kontynuacją gry "Shank" z 2010 roku.
Odbiór gry.
Gra otrzymała głównie pozytywne recenzje uzyskując średnie ocen na poziomie 78,42% w wersji na Xbox 360, 79,30% w wersji na PlayStation 3 i 71,90% w wersji na komputery osobiste w agregatorze GameRankings oraz odpowiednio 77/100, 77/100 i 72/100 w agregatorze Metacritic.

</doc>
<doc id="2603809" url="https://pl.wikipedia.org/wiki?curid=2603809" title="Lista postaci ze świata Śródziemia">
Lista postaci ze świata Śródziemia

Jest to artykuł o charakterze zbiorczym dotyczący stworzonej przez J.R.R. Tolkiena mitologii Śródziemia. Przedstawiono w nim te postaci, których nie można dopisać do pozostałych list biogramów (np. postaci o nieznanym pochodzeniu).
Biogramy.
Ælfwine.
Był Anglosasem, synem Éadwine'a i nieznanej z imienia celtyckiej kobiety z terenów dzisiejszej Kornwalii, potomkiem Elendila. Pojawił się we wczesnych wersjach tekstów Tolkiena, był pierwszoplanową postacią w "Księdze zaginionych opowieści". Jako pierwszy po wielu tysiącleciach człowiek odnalazł Prostą Drogę i odwiedził Tol Eressëę.
Imię "Ælfwine" znaczy "Przyjaciel elfów", a w języku staroangielskim jest odpowiednikiem imienia "Elendil". Obecnie odpowiadają mu imiona Alvin i Elvis.
W opublikowanym Silmarillionie, w odróżnieniu od niektórych starszych dzieł, nie ma o nim wzmianki.
Aghan.
Wos pojawiający się w "Niedokończonych Opowieściach" w opowiadaniu "Wierny Kamień".
Był przyjacielem Baraha z rodu Halethy. Znał się na sztuce uzdrawiania. Gdy w niebezpiecznych czasach jego brata zranili orkowie udał się w podróż do niego opuszczając Baracha którego chronił przed orkami. Na ten czas zostawił mu jeden z kamieni strażniczych, które wytwarzali Wosowie. Pewnej nocy kamień ożył i ochronił dom Baracha przed napadem bandy orków i zgasił płomienie podłożone pod dom własnymi stopami. Przez łączącą go więź z Aghanem ten po powrocie do domu miał ciężko poparzone stopy.
Historia Aghana miała być dowodem na to że kamienie strażnicze działały naprawdę.
Barliman Butterbur.
Był właścicielem gospody "Pod Rozbrykanym Kucykiem" w Bree. Został opisany jako mały, gruby i łysy człowiek o rumianej twarzy. W dniach 29-30 września 3018 Trzeciej Ery gościł w swojej karczmie Froda Bagginsa, Samwise’a Gamgee, Meriadoka Brandybucka i Peregrina Tuka, którzy wędrowali do Rivendell.
Był znajomym Gandalfa.
Beorn.
Pojawia się w "Hobbicie". Parę informacji na jego temat można znaleźć we " Władcy Pierścieni".
Był człowiekiem z Doliny Anduiny, władcą Beorningów. Jak się zdaje, był potomkiem ludzi zamieszkujących Góry Mgliste, skąd zostali wyparci przez orków. Swoje domostwo miał w niedużym, dębowym lesie, położonym kilka mil na wschód od Carrock.
Hodował psy, owce i kuce (z którymi umiał rozmawiać) oraz wielkie pszczoły. Nigdy nie jadał mięsa, a żywił się głównie śmietaną i miodem. Był też znany ze znakomitych wypieków. Posiadał niezwykłą moc: potrafił przybierać postać wielkiego, czarnego niedźwiedzia. Na co dzień był wysokim, bardzo silnym mężczyzną o czarnych włosach i długiej, gęstej brodzie. Nie należał do osób szczególnie gościnnych i nie ufał obcym (mieszkał zresztą na dość niebezpiecznych terenach). Miał też niewielu przyjaciół, choć znał czarodzieja Radagasta. Łatwo wpadał w gniew i wtedy potrafił być straszny. Jednak w gruncie rzeczy był dobrym człowiekiem, a prawdziwą nienawiścią darzył jedynie orków i wargów, którzy nie ośmielali zapuszczać się na jego ziemie.
Podczas wyprawy do Ereboru Kompania Thorina II Dębowej Tarczy dotarła do domu Beorna. Gandalfowi udało się pozyskać jego zaufanie i wędrowcy mogli zatrzymać się u niego i nabrać sił (przebywali tam od 20 do 22 lipca 2941 roku Trzeciej Ery). Beorn wyposażył krasnoludów i hobbita Bilba Bagginsa w sprzęt oraz prowiant, udzielił im też paru pożytecznych porad. Pożyczył nawet Kompanii swoje kuce, na których mogli jechać, ale tylko do granic Mrocznej Puszczy. Później na wieść o śmierci smoka Smauga sam wyruszył do Ereboru, wiedząc zapewne o maszerującej tam armii orków. W trakcie Bitwy Pięciu Armii Beorn niespodziewanie włączył się do walki, walnie przyczyniając się do klęski goblinów. Sam zabił ich wodza, Bolga. Po zwycięstwie towarzyszył w drodze powrotnej Gandalfowi i Bilbowi, których gościł ponownie u siebie (przez całą zimę, aż do wiosny 2942 roku). W jakiś czas później został władcą Beorningów i panował nad obszarem rozciągającym się od Gór Mglistych po Mroczną Puszczę. Jego rządy upływały w spokoju. Synem i następcą Beorna był Grimbeorn.
Jego imię pochodzi z języka staronordyckiego, i znaczy "niedźwiedź-wojownik".
W ekranizacji „Hobbita” zagrał go Mikael Persbrandt.
Bill Ferny.
W tłumaczeniu J. Łozińskiego Bill Paprotnik.
Był człowiekiem z Bree. Mieszkał w najdalej położonym domu w tym mieście. Szpiegował dla Sarumana w gospodzie „Pod Rozbrykanym Kucykiem”. To on doniósł o wydarzeniach w gospodzie kiedy Frodo podczas śpiewania piosenki przypadkowo nałożył Pierścień na palec. Gdy Meriadock próbował go szpiegować Ferny ogłuszył go i chciał porwać ale przeszkodził mu w tym Nob.
Grimbeorn.
Był człowiekiem z Doliny Anduiny, władcą Beorningów, synem Beorna. Przez bardzo długi czas rządził swoim ludem i dlatego zwano go "Grimbeornem Starym". Na okres jego panowania przypadły wydarzenia Wojny o Pierścień, w której Beorningowie walczyli z orkami.
Harry.
Mieszkaniec Bree i odźwierny w tym mieście. To on wpuścił do miasta Froda Bagginsa, Meriadocka Brandynbucka, Peregrina Tuka, i Sama Gamgee.
Tom Bombadil.
Występuje epizodycznie w powieści "Drużyna Pierścienia" oraz jest głównym bohaterem w zbiorze wierszy "Przygody Toma Bombadila".
Tolkien nie zostawił o nim żadnych większych informacji. Było to działanie celowe: w jednym z listów Tolkien pisał, że każdy świat musi mieć swoje tajemnice, a Bombadil jest jedną z nich. Robert Foster sugeruje, że mógł on być Majarem. Inni komentatorzy analizujący twórczość Tolkiena dopatrują się w nim Valara lub wręcz samego Eru.
Tom Bombadil miał kasztanowatą brodę. Nosił niebieski kubrak, żółte buty i wysoki kapelusz. Żył razem ze Złotą Jagodą w Starym Lesie, pomiędzy Bucklandem a Bree. Gościł Froda Bagginsa, Samwise’a Gamgee, Meriadoka Brandybucka oraz Peregrina Tuka w ich wędrówce z Shire do Bree i uratował ich przed upiorami z Kurhanów.
Wiadomo, że był jedną z najstarszych istot na świecie. Pamiętał czasy, kiedy na ziemi jeszcze nie było zła, oraz gdy elfowie szli za Oromem do Amanu. Kiedy Frodo zapytał Bombadila, kim jest, ten odpowiedział mu, że "jego imię jest jedyną odpowiedzią" i że "był wcześniej, niż cokolwiek innego".
Po założeniu Jedynego Pierścienia pozostał odporny na jego moc. Na naradzie u Elronda stwierdzono, że nikt nie miał wpływu na Bombadila i że dla niego Pierścień miał tak małe znaczenie, że mógłby go zgubić lub o nim zapomnieć.
Elfowie nazywali go Iarwain Ben-adar ("Najstarszy i niemający ojca"), krasnoludowie – Fornem, zaś ludzie z północy – Oraldem.
Władca Miasta na Jeziorze.
Rządca Esgaroth, władał nim podczas wydarzeń z "Hobbita". Człowiek chciwy i nikczemny. Kiedy po Bitwie Pięciu Armii Bard podarował mu część złota Ereboru, ten zamiast wykorzystać je na pomoc miastu, uciekł z nim i, opuszczony przez towarzyszy, zmarł na pustkowiu.
W ekranizacji zagrał go Stephen Fry.
Złota Jagoda.
Jest opisana jako "córka rzeki", znaleziona w sitowiu przez Toma Bombadila. Miała długie, jasne włosy i była obdarzona pięknym, czystym głosem. Mieszkała wraz z Tomem Bombadilem w jego domu w Starym Lesie. Lubiła tańczyć i śpiewać sama, albo w duecie z Bombadilem.
Grupy postaci.
Biała Kompania.
Informacje na jej temat znajdują się w "Powrocie króla", trzeciej części "Władcy Pierścieni".
Była to gwardia przyboczna Faramira, namiestnika Gondoru i księcia Ithilien. Sformowana została w 3019 roku Trzeciej Ery po pokonaniu Saurona w Wojnie o Pierścień. Pierwszym jej dowódcą był Beregond. Biała Kompania stacjonowała w Emyn Arnen i towarzyszyła Faramirowi w wojennych wyprawach.
Brak dokładniejszych informacji o składzie czy organizacji tej gwardii. Nazwa formacji pochodzi od barwy tła sztandaru namiestników.
Umarli z Dunharrow.
Pojawiają się w "Powrocie króla".
Były to duchy ludzi z plemienia górali z Ered Nimrais, żyjących w trzecim tysiącleciu Drugiej Ery. Zwano ich wtedy Ludem Gór. Byli spokrewnieni z Dunlendingami. To oni wznieśli budowle w Dunharrow i podziemne tunele w górach, m.in. drogę prowadzącą z Dunharrow do Erech, później nazwaną Ścieżką Umarłych (ang. "Paths of Dead").
Po założeniu królestwa Gondoru zawarli z nim sojusz i złożyli przysięgę Isildurowi na Erech. Gdy jednak rozpoczęła się wojna z Sauronem, górale i ich wódz ("Król Umarłych", zwany też "Królem Gór", ang. "King of the Dead" lub "King of the Mountains") odmówili dopełnienia przysięgi, bowiem wcześniej (za Czarnych Lat) byli poddanymi Saurona i oddawali mu cześć. Isildur rzucił więc na nich klątwę: jeśli Gondor zwycięży, to Lud Gór miał nie zaznać spokoju po śmierci, dopóki ponownie nie zostanie wezwany do walki i dopełnienia przysięgi przez potomka Isildura. Przerażeni klątwą górale nie ośmielili przyłączyć się do wojsk Saurona. Uciekli w wysokie partie Ered Nimrais i stronili od ludzi. Z czasem wyginęli, ale zgodnie z klątwą nie zyskali spokoju.
Jako duchy musieli pozostać w Ered Nimrais. Przez kolejne stulecia Trzeciej Ery nawiedzali okolicę góry Dwimorberg i Erech. Nikomu nie pozwalali zbadać Ścieżki Umarłych, sprowadzając śmierć na śmiałków, którzy tam się zapuścili, tak jak Baldor, syn króla Rohanu, Brega.
W czasie Wojny o Pierścień w 3019 roku Aragorn II z Szarą Drużyną ruszył na tę ścieżkę. Chciał wykorzystać Umarłych do walki z wojskami Saurona. Jako że był spadkobiercą Isildura, udało mu się przedostać przez podziemną drogę i dotrzeć na Erech, gdzie wezwał Umarłych. Stamtąd ruszył z nimi przez południowe prowincje Gondoru do Pelargiru. Tam Umarli pokonali Korsarzy z Umbaru i zdobyli ich flotę. Aragorn uznał, że dopełnili przysięgi i pozwolił odejść zjawom, które zniknęły ze Śródziemia (13 marca 3019 roku).
Umarłych nazywano też Zastępem Cieni, Wiarołomcami, martwymi, zapomnianym ludem.
W ekranizacji "Władcy Pierścieni" reżyserii Petera Jacksona Umarli pojawiają się w filmie "". Sceny z ich udziałem różnią się nieco od literackiego pierwowzoru (same postacie zjaw zostały zagrane przez aktorów, a następnie komputerowo naniesione). Część z nich pojawia się tylko w wersji reżyserskiej (rozszerzonej) filmu, wydanej na DVD.
W filmie, gdy Aragorn z Legolasem i Gimlim dociera do tajemniczej budowli we wnętrzu podziemi, pojawiają się zjawy, które ich otaczają. Aragorn żąda od nich dopełnienia przysięgi i rzuca im wyzwanie. W pewnym momencie wszystkie duchy znikają i na trzech wędrowców spada lawina ludzkich czaszek. Udaje im się wydostać na zewnątrz. Kiedy widzą na wodach Anduiny statki Korsarzy, pojawia się Król Umarłych, który obiecuje stanąć do walki. Później ukazane jest zdobycie wrogiej floty, a następnie udział Umarłych w bitwie na polach Pelennoru, gdzie walnie przyczyniają się do pokonania sił Saurona. Po zakończeniu batalii Aragorn pozwala im odejść.

</doc>
<doc id="2603810" url="https://pl.wikipedia.org/wiki?curid=2603810" title="Adam Willman">
Adam Willman



</doc>
<doc id="2603813" url="https://pl.wikipedia.org/wiki?curid=2603813" title="Maggie Winters">
Maggie Winters

Maggie Winters (1998-1999) – amerykański serial komediowy nadawany przez stację CBS od 30 września 1998 roku do 3 lutego 1999 roku. W Polsce emitowany był dawniej na kanale Polsat.
Opis fabuły.
Serial opowiada o kobiecie zwanej Maggie Winters, która przeprowadza się do swojej matki Estelle w mieście Shelbyville w stanie Indiana oraz otrzymuje pracę w lokalnym domu towarowym.

</doc>
<doc id="2603816" url="https://pl.wikipedia.org/wiki?curid=2603816" title="Adrenaline Mob">
Adrenaline Mob

Adrenaline Mob – amerykańska supergrupa wykonująca heavy metal. Powstała w 2011 roku w Nowym Jorku z inicjatywy wokalisty Russella Allena, gitarzysty Mike'a Orlando oraz perkusisty Mike'a Portnoya. Skład uzupełnili basista Paul DiLeo oraz gitarzysta Rich Ward. 9 sierpnia 2011 roku ukazał się minialbum formacji "Adrenaline Mob". Materiał trafił do sprzedaży w formie digital download. W 2012 roku DiLeo i Ward opuścili skład zespołu. Funkcję nowego basisty objął John Moyer znany z występów w grupie muzycznej Disturbed.
Debiutancki album formacji "Omertá" ukazał się 13 marca 2012 roku w USA nakładem wytwórni muzycznej Elm City Music. W Europie nagrania ukazały się 19 marca tego samego roku nakładem firmy Century Media Records. Wydawnictwo poprzedził wydany 17 stycznia 2012 roku singiel „Undaunted”. Płyta dotarła do 70. miejsca listy Billboard 200 w Stanach Zjednoczonych sprzedając się w przeciągu tygodnia od dnia premiery w nakładzie 6600 egzemplarzy.
12 marca 2013 roku ukazał się drugi minialbum formacji "Covertà". Na płycie znalazły się interpretacje utworów m.in. z repertuaru The Doors, Black Sabbath i Rainbow. W czerwcu tego samego roku zespół opuścił perkusista formacji, Mike Portnoy. Zastąpił go znany z występów w zespole Twisted Sister – A.J. Pero. W odnowionym składzie formacja zarejestrowała drugi album studyjny zatytułowany "Men of Honor". Wydawnictwo ukazało się 18 lutego 2014 roku. Płyta dotarła do 99. miejsca listy Billboard 200 sprzedając się w przeciągu tygodnia od dnia premiery w nakładzie 3600 egzemplarzy. 20 marca 2015 roku perkusista grupy A. J. Pero zmarł na atak serca.

</doc>
<doc id="2603819" url="https://pl.wikipedia.org/wiki?curid=2603819" title="Jimramov">
Jimramov

Jimramov – miasto w gminie Zdziar nad Sazawą w kraju Wysoczyna w Czechach.
Miasto zajmuje 21,99 kilometrów kwadratowych, a populacja wynosi 1 185 osób.
Jimramov znajduje się około 22 kilometry na wschód od Zdziaru nad Sazawą, 53 kilometry na północny wschód od Igławy oraz 139 kilometrów na wschód od Pragi.
Miasto zostało doszczętnie ograbione i spalone przez wojska szwedzkie podczas wojny trzydziestoletniej.
Karel Slavíček, pierwszy czeski sinolog i autor pierwszej dokładnej mapy Pekinu, urodził się w Jimramovie w 1678.

</doc>
<doc id="2603821" url="https://pl.wikipedia.org/wiki?curid=2603821" title="Jennifer Bini Taylor">
Jennifer Bini Taylor

Jennifer Bini Taylor (ur. 19 kwietnia 1972) – amerykańska aktorka filmowa i telewizyjna. 

</doc>
<doc id="2603826" url="https://pl.wikipedia.org/wiki?curid=2603826" title="Barwy broni i służb Polskich Sił Zbrojnych">
Barwy broni i służb Polskich Sił Zbrojnych

Barwy broni i służb Polskich Sił Zbrojnych - opis patek broni i służb Polskich Sił Zbrojnych.
Zgodnie z polskimi tradycjami w PSZ w Wielkiej Brytanii wprowadzono patki na kołnierze w kolorach broni. Od września 1944 roku patki nosili audytorzy, duchowieństwo i żandarmeria 3 Brygady Strzelców — pozostali żołnierze nosili proporczyki swoich oddziałów.
Barwy broni noszone były także w postaci barwnych otoków przy rogatywkach garnizonowych. Stosowany był ten sam klucz, co w przypadku patek — wywodzący się wprost z przedwojennego. 
Inne patki:

</doc>
<doc id="2603828" url="https://pl.wikipedia.org/wiki?curid=2603828" title="Eksperyment Cavendisha">
Eksperyment Cavendisha

Eksperyment Cavendisha – pierwszy eksperyment, w którym zmierzona została siła grawitacji pomiędzy masami w laboratorium oraz pierwszy, w którym uzyskano dokładną wartość stałej grawitacji, wykonany w latach 1797–1798 przez brytyjskiego naukowca Henry’ego Cavendisha. Z uwagi na stosowany ówcześnie system miar, stała grawitacji nie pojawia się jawnie w pracy Cavendisha. Zamiast niej wyznaczona została średnia gęstość Ziemi lub, co jest równoważne, masa Ziemi. Jednocześnie były to pierwsze dokładne wyliczenia tych geofizycznych stałych. Do wykonania doświadczenia Cavendish wykorzystał wcześniejsze prace z 1783 roku swego rodaka, geologa Johna Michella, będącego twórcą urządzenia zwanego wagą skręceń. John Michell zmarł w 1793 roku nie dokończywszy swoich prac, a jego urządzenie przejął Francis John Hyde Wollaston, a następnie Henry Cavendish, który je przebudował, starając się nie odbiegać zanadto od oryginalnych planów Michella. Następnie Cavendish przeprowadził serię pomiarów za pomocą urządzenia, a wyniki ogłosił w Philosophical Transactions of the Royal Society w 1798 roku.
Eksperyment.
Urządzeniem skonstruowanym przez Cavendisha była waga skręceń. Był to drewniany pręt o długości sześciu stóp (1,8 m) zawieszony na drucie, na którego końcach umieszczone były ołowiane kule o średnicy dwóch cali (51 mm) i masie 1,61 funta (0,78 kg). Dwie dwunastocalowe (300 mm) ołowiane kule o masach 348 funtów (158 kg), podtrzymywane niezależnie od układu podtrzymującego mniejsze kule, zostały umieszczone w ich pobliżu w odległości około 9 cali (230 mm). W doświadczeniu mierzona była siła oddziaływania między małą a dużą kulą.
Dwie większe kule były umieszczone po przeciwnych stronach poziomego drewnianego ramienia wagi. Siła przyciągania między nimi a mniejszymi kulami powodowała obrót ramienia, skręcając drut, na którym było ono podwieszone. Ramię wychylało się o kąt, w którym siła skręcania drutu była zrównoważona przez grawitacyjną siłę przyciągania między kulami. Znając kąt wychylenia i moment siły skręcającej w zależności od kąta skręcenia, Cavendish był w stanie określić siłę, z jaką oddziaływały na siebie pary mas. Ponieważ siłę grawitacji, z jaką Ziemia działa na mniejszą kulę, można zmierzyć bezpośrednio, ważąc ją, stosunek obu sił pozwala wyznaczyć gęstość Ziemi, korzystając z prawa powszechnego ciążenia.
Cavendish wyliczył, że gęstość Ziemi była 5,448 ± 0,033 razy większa od wody (z powodu prostego błędu arytmetycznego, który zauważył F. Baily, wartość błędu, jaka pojawia się w jego dokumentacji, to 5,48 ± 0,038).
W celu wyznaczenia momentu kierującego, czyli wartości momentu siły wywieranego na drut dla danego kąta skrętu, Cavendish zmierzył naturalny okres drgań ramienia wychylonego z układu równowagi. Okres drgań wynosił około 20 minut. Znając wymiary i masy ramienia można obliczyć moment kierujący. W rzeczywistości ramię nigdy nie było w stanie spoczynku. Cavendish musiał zmierzyć kąt odchylenia ramienia, mimo jego oscylacji.
Jak na tamte czasy sprzęt Cavendisha był wyjątkowo czuły. Siła odpowiedzialna za skrętne wychylenie ramienia była bardzo mała, 1,74 · 10−7 N, około formula_1 ciężaru mniejszej kuli, czyli około dużego ziarnka piasku.
Aby zmniejszyć zakłócenia pomiarów spowodowane przez prądy powietrza i zmiany temperatury, Cavendish umieścił całą aparaturę w drewnianej osłonie, grubej na 2 stopy (0,61 m), wysokiej na 10 stóp (3 m) i szerokiej na 10 stóp (3 m) w zamkniętej szopie w swojej posiadłości. Obserwacje drgań skrętnych ramienia Cavendish dokonywał przez dwa otwory w ścianach szopy za pomocą teleskopu. Oscylacje ramienia wynosiły zaledwie 0,16 cala (4,1 mm). Cavendish był w stanie zmierzyć tak małe wychylenia z dokładnością większą niż jedna setna cala, korzystając z noniusza na końcu ramienia.
Reich (1838), Baily (1843), Cornu &amp; Baille (1878) i wielu innych powtarzali eksperyment Cavendisha. Jego dokładność nie została ulepszona przez 97 lat, dokonał tego dopiero C.V. Boys w 1895 roku. W międzyczasie waga skręceń Michella stała się dominującą techniką pomiaru stałej grawitacji formula_2, a większość współczesnych pomiarów jest jej odmianą. Z tego powodu to doświadczenie zostało nazwane "eksperymentem Cavendisha".
Czy Cavendish określił G?
Upłynęło wiele lat po Cavendishu, zanim sformułowanie prawa powszechnego ciążenia wykorzystujące stałą grawitacji stało się standardem. Jedno z pierwszych odniesień do formula_3 pochodzi z 1873 roku, tj. 75 lat po pracach Cavendisha. Cavendish swoje wyniki wyraził jako gęstość Ziemi, a swój eksperyment w korespondencji określał jako „ważenie świata”. Późniejsi autorzy przekształcili jego wyniki do formy współczesnej, gdzie:
Po przejściu na jednostki SI i podstawieniu gęstości Ziemi wyznaczonej przez Cavendisha 5,448 g · cm−3 otrzymujemy
co różni się tylko o 1% obecnie stosowanej wartości 6,67408 · 10−11 m3 kg−1 s−2.
Z tego powodu historycy nauki twierdzą, że Cavendish nie zmierzył stałej grawitacji.
Jednakże fizycy często stosują jednostki, w których stała grawitacyjna przyjmuje inną postać. Wśród stałych astronomicznych zastosowanie znajdowała stała grawitacyjna Gaussa formula_6 zaproponowana przez Gaussa w "Theoria motus corporum coelestium in sectionibus conicis solem ambientum" („Teoria ruchu ciał niebieskich poruszających się po krzywych stożkowych wokół Słońca”) z 1809 roku, a porzucona w 2012 roku, kiedy to Międzynarodowa Unia Astronomiczna przestała jej używać. Wiązała się ona z jednostką astronomiczną, w związku z czym eksperyment Cavendisha można uznać za jej pomiar. W czasach Cavendisha fizycy stosowali te same jednostki dla masy i ciążenia. W efekcie, biorąc formula_7 jako przyspieszenie standardowe, a formula_8 było znane, formula_9 pełniło rolę odwrotności stałej grawitacyjnej. Z uwagi na to, gęstość Ziemi była mocno poszukiwaną wartością w tamtych czasach, co potwierdzają również wcześniejsze próby jej wyznaczenia, np. z 1774 roku.
Dlatego też, w ogólności, fizycy przypisują Cavendishowi zasługi, że to on jako pierwszy zmierzył wartość stałej grawitacji.
Wyznaczenie G i masy Ziemi.
Poniższa metoda nie opisuje sposobu, jakiego użył Cavendish, lecz pokazuje, jak współcześni fizycy mogą wykorzystać jego wyniki. Analogicznie jak w prawie Hooke’a, moment siły jest proporcjonalny do kąta wychylenia ramienia formula_10
gdzie stała formula_12 nazywana jest momentem kierującym zależnym od drutu (materiału, długości i średnicy). Jednakże moment siły może być również opisany jako iloczyn siły przyciągania wzajemnego kul i odległości kuli względem punktu podwieszenia ramienia. Ponieważ są dwie pary kul, każda oddziałuje z siłą formula_13 na długości formula_14 względem osi wagi, całkowity moment wynosi formula_15 Zestawiając oba równania ze sobą otrzymujemy:
Siła formula_13 według prawa powszechnego ciążenia Newtona to:
Podstawiając ją do pierwszego równania, dostajemy:
W celu znalezienia momentu kierującego drutu formula_19 Cavendish zmierzył naturalny okres rezonansowy formula_20 układu:
co daje
Rozwiązując z niego formula_23 po podstawieniu do (1) i wyznaczeniu formula_3 otrzymujemy:
Znając formula_26 można wykorzystać siłę przyciągania ziemskiego do wyliczenia jej masy i gęstości:

</doc>
<doc id="2603829" url="https://pl.wikipedia.org/wiki?curid=2603829" title="Technik budownictwa">
Technik budownictwa

Technik budownictwa – osoba zajmująca się zawodowo budownictwem po ukończeniu szkoły ponadgimnazjalnej lub policealnych studiów zawodowych oraz po zdaniu zewnętrznego egzaminu zawodowego.
Uprawniony technik budownictwa może wykonywać następujące zabiegi:
Może on znaleźć zatrudnienie w:
Dzięki ustawie z dnia 9 maja 2014 roku technik budownictwa ma możliwość uzyskania specjalizacji do kierowania robotami budowlanymi w ograniczonym zakresie. Wymaga ona posiadania tytułu zawodowego technika lub mistrza oraz odbycia praktyki na budowie w wymiarze czterech lat. 

</doc>
<doc id="2603830" url="https://pl.wikipedia.org/wiki?curid=2603830" title="Dębicki Hrabia">
Dębicki Hrabia

Dębicki Hrabia − polski herb szlachecki, hrabiowska odmiana herbu Gryf.
Opis herbu.
Opisy z wykorzystaniem klasycznych zasad blazonowania:
"W polu czerwonym gryf srebrny o uzbrojeniu złotym ii języku czerwonym. Nad tarczą korona hrabiowska, a nad nią hełm w koronie, z którego klejnot: pół gryfa jak w godle, z prawej mającego róg czerwony, wylotem, o skraju złotym w prawo i ku górze. Labry czerwone podbite srebrem."
Najwcześniejsze wzmianki.
Nadany 25 listopada 1790 Ludwikowi Jaxa von Dębica-Dębickiemu z galicyjskim tytułem hrabiowskim i predykatem "hoch- und wohlgeboren" ("wysoko urodzony i wielmożny"). Podstawą nadania miało być posiadanie tytułu w czasach polskich (rzekomo wynikać to miało z korespondencji z królem Zygmuntem III), wywód szlachectwa przed komisją magnatów oraz oddanie dworowi cesarskiemu.
Herbowni.
graf Jaxa von Dębica-Dębicki.

</doc>
<doc id="2603832" url="https://pl.wikipedia.org/wiki?curid=2603832" title="Elżbieta Hoffmann">
Elżbieta Hoffmann

Elżbieta Hoffmann – polska śpiewaczka (sopran), solistka bydgoskiej Opery i Operetki w latach 70. XX w.
Życiorys.
Ukończyła Państwową Wyższą Szkołę Muzyczną w Poznaniu. Po studiach została zaangażowana do Operetki Poznańskiej, gdzie śpiewała tam pod panieńskim nazwiskiem Powąska. Prace w Operze bydgoskiej podjęła wraz z mężem, dyrygentem Bogdanem Hoffmannem – w sezonie 1975/76. Jej debiutem w Bydgoszczy była partia Marysi Zarembianki w musicalu "„Najpiękniejsza”" M. Lidy (1975). W 1976 r. wystąpiła w roli
Nuri w "„Nizinach”" L. d'Alberta oraz Maria Dunin w musicalu "„Dziękuję ci, Ewo!”" S. Renza, rok później w partii Senty w "„Holendrze tułaczu”" R. Wagnera, Marzenki w "„Sprzedanej narzeczonej"" B. Smetany. W 1978 r. wystąpiła w roli Nataszy w "„My chcemy tańczyć”" A. Pietrowa, Mimi w "„Cyganerii”" G. Pucciniego i Hrabina Carlotta w "„Gasparone"" K. Millöckera. W końcu lat 70. znalazła się w ścisłej czołówce bydgoskich śpiewaków. Występowała również na imprezach estradowych zwłaszcza w operetkowych duetach ze swoim „etatowym" partnerem – Piotrem Trellą.
Ostatnią rolą w Bydgoszczy była Carlotta w "„Gasparone”", po czym przeniosła się wraz z mężem dyrygentem Bogdanem Hoffmanem do Wrocławia, a następnie do Teatru Wielkiego w Warszawie.

</doc>
<doc id="2603833" url="https://pl.wikipedia.org/wiki?curid=2603833" title="Ilakabkabi">
Ilakabkabi

Ilu-kabkabi

</doc>
<doc id="2603834" url="https://pl.wikipedia.org/wiki?curid=2603834" title="Eduardo Berizzo">
Eduardo Berizzo

Manuel Eduardo „Toto” Berizzo (ur. 13 listopada 1969 w Cruz Alta) – argentyński trener i piłkarz pochodzenia włoskiego, grający podczas kariery na pozycji obrońcy. Selekcjoner reprezentacji Chile.
Kariera klubowa.
Eduardo Berizzo rozpoczął karierę w klubie Newell’s Old Boys Rosario w 1988. Z Newell’s Old Boys dwukrotnie zdobył mistrzostwo Argentyny: 1991 i Clausura 1992. W 1993 Berizzo wyjechał do Meksyku, gdzie został zawodnikiem Atlasu Guadalajara.
W lidze meksykańskiej zadebiutował 14 sierpnia 1993 w przegranym 1-2 meczu z Santosem Laguna. W Meksyku występował do 1996, kiedy to 20 kwietnia w zremisowanym 2-2 z Veracruz Berizzo po raz ostatni wystąpił w lidze. Ogółem w lidze meksykańskiej Berizzo rozegrał 94 mecze, w których strzelił 10 bramek. W 1996 powrócił do Argentyny, gdzie został zawodnikiem River Plate. Z River Plate dwukrotnie zdobył mistrzostwo Argentyny: Clausura 1997, Apertura 1997. Na arenie międzynarodowej zdobył Supercopa Sudamericana w 1997. W 1999 Berizzo wyjechał do francuskiego Olympique Marsylia, jednak po rozegraniu 13 meczów powrócił do River, z którym zdobył swój piąty tytuł mistrza Argentyny Clausura 2000.
W styczniu 2001 Berizzo został zawodnikiem hiszpańskiej Celty Vigo. W Primera División zadebiutował 13 stycznia 2001 w przegranym 0-1 meczu z UD Las Palmas. Z Celtą w 2003 zakwalifikował się do Ligi Mistrzów. Celta dotarła do 1/8 tych rozgrywek, gdzie odpadła z Arsenalem. W przeciwieństwie do Ligi Mistrzów w Primera División Celta grała fatalnie i po zajęciu przedostatnie miejsca spadła do Segunda División. Berizzo w tym sezonie aż czterokrotnie był usuwany z boiska. Po roku w Segunda División Celta powróciła do hiszpańskiej ekstraklasy.
Ostatni sezon w swojej kariery Berizzo spędził w Cádiz CF. W Cádiz 13 maja 2006 w wygranym 5-0 z Malagą Berizzo rozegrał swój ostatni mecz w karierze. Ogółem w latach 2001-2005 rozegrał w lidze hiszpańskiej 104 mecze, w których strzelił 4 bramki.
Kariera reprezentacyjna.
W reprezentacji Argentyny Berizzo zadebiutował 9 października 1996 w wygranym 5-2 wyjazdowym meczu eliminacji Mistrzostw Świata 1998 z Wenezuelą. W następnym roku wystąpił w turnieju Copa América. Na turnieju wystąpił w meczu ćwierćfinałowym z Peru, w którym w 67 min. został wyrzucony z boiska.
W 1999 po raz drugi został powołany na Copa América. Na turnieju w Paragwaju był rezerwowym i nie wystąpił w żadnym meczu. Ostatni raz w reprezentacji wystąpił 15 listopada 2000 z wygranym 2-0 wyjazdowym meczu eliminacji Mistrzostw Świata 2002 z Chile. Ogółem w barwach "albicelestes" wystąpił w 13 meczach.
Kariera trenerska.
Zaraz po zakończeniu kariery piłkarskiej Eduardo Berizzo został trenerem. W latach 2007-2010 był asystentem Marcelo Bielsy w prowadzonej przez niego reprezentacji Chile. W 2011 rozpoczął pracę na własny rachunek w Estudiantes La Plata. Po krótkim nieudanym epizodzie w argentyńskim klubie przeniósł się jeszcze tego samego roku do chilijskiego O’Higgins, które już pierwszym sezonie doprowadził do finału Pucharu Chile, a w 2013 zdobył pierwsze mistrzostwo w historii tego klubu. Latem 2014, po wygraniu chilijskiego Superpucharu, zastąpił w Celcie Vigo odchodzącego do Barcelony Lusia Enrique. W 2017 roku zdecydował się nie przedłużać wygasającego kontraktu i odszedł z Celty po trzech latach pracy. 7 czerwca 2017 został trenerem Sevilli FC. Zastąpił na tym stanowisku Jorge Sampaoliego. 22 grudnia 2017 roku, z powodu słabych wyników, został zwolniony z funkcji trenera Sevilli FC. 31 maja 2018 roku został ogłoszony nowym szkoleniowcem Athletic Bilbao.

</doc>
<doc id="2603837" url="https://pl.wikipedia.org/wiki?curid=2603837" title="Tioproperazyna">
Tioproperazyna

Tioproperazyna – organiczny związek chemiczny, lek psychotropowy z grupy neuroleptyków. Należy do grupy piperazynowych pochodnych fenotiazyny.
Tioproperazyna należała do najsilniejszych leków neuroleptycznych, podawana prawie wyłącznie w przypadkach opornych na leczenie. Wykazuje silne działanie uspokajające, antywytwórcze oraz antyautystyczne. Szczególnie silnie działała na objawy osiowe, wywołując przy tym b.silne objawy ze strony układu pozapiramidowego – w tym duże ryzyko późnej dyskinezy, akatyzji. Z tego względu (a także z powodu zsyntezowania nowszych neuroleptyków) obecnie nie jest stosowana w psychiatrii.
Jest antagonistą receptorów dopaminergicznych D1 oraz D2.
Tioproperazyna była stosowana w leczeniu ciężkich postaci schizofrenii, w opanowaniu stanów maniakalnych. Dawka lecznicza od 20 do 60 mg, dawka podtrzymująca 5 mg.

</doc>
<doc id="2603839" url="https://pl.wikipedia.org/wiki?curid=2603839" title="Abisynia (osada)">
Abisynia (osada)

Abisynia (dodatkowa nazwa w j. ) – osada w Polsce, położona w województwie pomorskim, w powiecie kościerskim, w gminie Karsin. Miejscowość wchodzi w skład sołectwa Bąk.
W latach 1975–1998 miejscowość administracyjnie należała do województwa gdańskiego.

</doc>
<doc id="2603840" url="https://pl.wikipedia.org/wiki?curid=2603840" title="Smutny Zwornik">
Smutny Zwornik

Smutny Zwornik (ok. 1980 m) – niewybitna kopka w grani głównej Tatr Zachodnich, zaraz po wschodniej stronie Smutnej Przełęczy (1963 m) w słowackich Tatrach Zachodnich. Jest to wzniesienie zupełnie niewybitne, wznosi się zaledwie na kilka metrów. Ma jednak pewne znaczenie topograficzne, gdyż jest zwornikiem. W południowym kierunku odchodzi od niego Pośredni Groń oddzielający Wielkie Zawraty od Małych Zawratów (kotły lodowcowe Doliny Żarskiej). Północne stoki Smutnego Zwornika opadają do Doliny Smutnej. Wierzchołek jest trawiasto-kamienisty i prowadzi przez niego szlak turystyczny. 

</doc>
<doc id="2603841" url="https://pl.wikipedia.org/wiki?curid=2603841" title="Doliniański">
Doliniański

Doliniański − polski herb szlachecki, baronowska odmiana herbu Abdank.
Opis herbu.
Opis z wykorzystaniem klasycznych zasad blazonowania:
"Tarcza dzielona w krzyż z polem sercowym. W polu I, czerwonym, łękawica srebrna (Abdank); w polu II, czerwonym, na murawie zielonej, baran stojący srebrny (Junosza); w polu III, błękitnym, podkowa złota barkiem w doł, z krzyżem srebrnym między ocelami (Jastrzębiec); w polu IV, błękitnym, półksiężyc złoty z takąż gwiazdą między ramionami (Leliwa); w polu V, czerwonym, miecz srebrny o rękojeści złotej, między dwoma półksiężycami złotymi barkami do siebie (Ostoja). Nad tarczą korona baronowska, opleciona sznurem pereł, a nad nią trzy hełmy w koronach, z których klejnoty: klejnot I: łękawica srebrna, klejnot II: pięć piór strusich, czerwone między złotymi, klejnot III: jastrząb ze złożonymi skrzydłami, dzwonkami na nogach, trzymający w prawej łapię podkowę z krzyżem jak w godle. Labry prawe czerwone, podbite srebrem, lewe błękitne, podbite złotem."
Symbolika.
Herb zawiera skrócony wywód genealogiczny obdarowanego. Jego herb rodowy znajduje się w polu sercowym. Herb matki, Józefy Malickiej, znajduje się w polu II. Herb babki ojczystej, Katarzyny Goławskiej, znajduje się w polu III. Herb babki macierzystej, Anny z Łysakowskich, znajduje się w polu IV. Herb prababki ojczystej, Urszuli Przyuskiej, znajduje się w polu V.
Najwcześniejsze wzmianki.
Nadany z galicyjskim tytułem baronowskim 10 grudnia 1782 freiherrowi Andrzejowi in Doliniany-Doliniańskiemu z predykatem "wohlgeboren" ("wielmożny"). Podstawą nadania tytułu były m.in.: patent szlachecki z 1775, potwierdzenie szlachectwa przez magnatów, stanowisko radcy trybunału lwowskiego oraz zasługi dla dworu cesarskiego. Obdarowany otrzymał w 1787 tytuł arcypodczaszego wielkiego koronnego galicyjskiego, a z nim ubogacenie herbu. W polu I umieszczono symbol urzędu podczaszego, w kolejnych pięciu polach godła z herbu nadanego w 1782. Tarcza zyskała dwie bordiury: zewnętrzną błękitną w trójkąty złote, wewnętrzną czerwoną w kwadraty srebrne. Pod tarczą umieszczono zewnętrzne oznaki godności - czarki z herbami Królestwa Galicji i Lodomerii. Klejnoty bez zmian.
Herbowni.
Jedna rodzina herbownych:
freiherr in Doliniany-Doliniański.

</doc>
<doc id="2603847" url="https://pl.wikipedia.org/wiki?curid=2603847" title="Doświadczenie Cavendisha">
Doświadczenie Cavendisha



</doc>
<doc id="2603850" url="https://pl.wikipedia.org/wiki?curid=2603850" title="Bitwa o Arroio Seival">
Bitwa o Arroio Seival

Bitwa o Arroio Seival – starcie zbrojne, które miało miejsce 10 września 1836, bezpośrednio po przekroczeniu przez rebeliantów niewielkiego strumienia (z port. arroio) Seival, w trakcie powstania Farrapos (1835–1845).
Przebieg.
Bento Gonçalves da Silva lokalny przywódca gauchów oddelegował we wrześniu pułkownika Antônio de Sousa Neto z niewielkim oddziałem do miasta Bagé w celu obalenia prezydenta prowincji São Pedro do Rio Grande do Sul. Oddział napotkał tam cesarskiego dowódcę wojskowego João da Silva Tavaresa z Urugwaju. Pierwsza brygada pułkownika Neto licząca 400 osób przeprawiła się przez strumyk Seival i dostrzegła tam na oddział Tavaresa w liczbie 565 osób. Po południu 10 września 1836 roku oddział Tavaresa przeniósł się na wzgórze, rebelianci walczyli głównie przy użyciu mieczy i włóczni. Walka była cały czas wyrównana, kiedy to konnica Tavaresa zbiegła ze wzniesienia powodując wrażenie silnego ataku i "lotu". Wybuchło zamieszanie wśród sił cesarskich, rebelianci przełamali szyki sił rządowych i odnieśli zwycięstwo. Powstańcy wzięli do niewoli około 100 żołnierzy cesarskich wśród których był João Frederico Caldwell.

</doc>
<doc id="2603852" url="https://pl.wikipedia.org/wiki?curid=2603852" title="Coeliccia">
Coeliccia

Coeliccia – rodzaj ważek z rodziny pióronogowatych (Platycnemididae).
Podział systematyczny.
Do rodzaju należą następujące gatunki:

</doc>
<doc id="2603853" url="https://pl.wikipedia.org/wiki?curid=2603853" title="Rapaxavis">
Rapaxavis

Rapaxavis – wymarły rodzaj ptaka z podgromady Enantiornithes. Jego skamieniałości wydobyto z dolnokredowych osadów formacji Jiufotang w Liaoning w Chińskiej Republice Ludowej, datowanych na ok. 110 mln lat. Holotypem jest niemal kompletny szkielet niewielkiego, prawie dorosłego ptaka (DNHM D2522). Cechował się on bardzo długim dziobem, stanowiącym ponad 60% długości czaszki, uzębionym tylko w przedniej części. Miał stosunkowo długie uda (kość udowa mierzyła 80% długości "tibiotarsus"). Dalsze (dystalne) kości nastopka zrastały się, tworząc „nasadkę” na kości śródstopia ("tarsal cap"), co było uznawane za cechę charakterystyczną dla grupy Sauriurae, obecnie niewyróżnianej. Nogi zakończone były zakrzywionymi pazurami pokrytymi długimi pochwami rogowymi. W obręczy barkowej opisano obecność dwóch enigmatycznych skostnień nieznanych u pozostałych enantiornitów z wyjątkiem "Concornis". O'Connor i in. (2011) określili je jako kości „parakrucze” ("paracoracoideum"). W kończynie przedniej nie odnaleziono śladów pazurów, co jest cechą nietypową dla Enantiornithes.
"Rapaxavis" należał do Longipterygidae – jednej z najbardziej różnorodnych grup w obrębie Enantiornithes. Jego najbliższym krewnym prawdopodobnie był nieco młodszy geologicznie "Longirostravis". Proporcje paliczków sugerują, że palce "Rapaxavis" były przystosowane do chwytania gałęzi, prawdopodobnie ptak ten prowadził więc nadrzewny tryb życia.

</doc>
<doc id="2603865" url="https://pl.wikipedia.org/wiki?curid=2603865" title="Karl-August Fagerholm">
Karl-August Fagerholm

Karl-August Fagerholm (ur. 31 grudnia 1901 w Siuntio, zm. 22 maja 1984 w Helsinkach) – fiński polityk, dziennikarz, działacz związków zawodowych, członek szwedzkojęzycznej mniejszości w Finlandii. Należał do Socjaldemokratycznej Partii Finlandii.
Od 1934 do 1942 zajmował stanowisko redaktora naczelnego dziennika "Arbetarbladet". W latach 1930–1966 pełnił mandat deputowanego do Eduskunty. Był ministrem: spraw socjalnych (1937-1943, 1944) oraz spraw zagranicznych (1958-1959). Pięciokrotnie sprawował urząd przewodniczącego Eduskunty (1945-1947, 1950-1956, 1957, 1958-1961, 1965). Trzykrotnie pełnił funkcję premiera Finlandii (1948-1950, 1956-1957, 1958-1959). Był również przewodniczącym Rady Nordyckiej (1962).
Kandydował na prezydenta w 1956, zajmując 2. miejsce w głosowaniu powszechnym i następnie przegrywając w III turze głosowania Kolegium Elektorów z U.K. Kekkonenem.

</doc>
<doc id="2603878" url="https://pl.wikipedia.org/wiki?curid=2603878" title="Empyr">
Empyr

Empyr- francuska grupa rockowa założona w 2007 roku. Tworzą ją dawni członkowie zespołów: Kyo, Vegastar, Watcha i Pleymo. Muzykę wykonują w języku angielskim.
Dyskografia.
EP.
Utwór "Give me more" z albumu "Unicorn" został wykorzystany w filmie "Oszukać przeznaczenie 5" z 2011 roku.

</doc>
<doc id="2603904" url="https://pl.wikipedia.org/wiki?curid=2603904" title="Pawliszczew Bor">
Pawliszczew Bor

Pawliszczew Bor (ros. Павлищев Бор) – sowiecki obóz dla polskich jeńców wojennych w latach 1939-1940. Położony w obwodzie smoleńskim, pomiędzy Juchnowem a Kozielskiem, ok. pół kilometra od wioski Szczełkanowo, 32 km od stacji kolejowej Babynino.
Historia.
Obóz utworzono w 1939 roku w znacjonalizowanym majątku Koziełł-Poklewskich używanym wcześniej jako sanatorium przeciwgruźliczne. W niektórych dokumentach nazywany "obozem Juchnowo" lub "obozem R-43".
W obozie przebywały niezależnie trzy grupy jeńców polskich: od końca września do grudnia 1939; od końca kwietnia do połowy czerwca 1940, i od połowy lipca 1940 do końca czerwca 1941. Dnia 8 października 1939 w obozie przebywało 8095 polskich jeńców wojennych; ponieważ w budynkach sanatorium miejsca nie starczyło, więźniowie byli osadzeni w dawnych budynkach folwarcznych. Ci, dla których miejsca nie starczyło miejsca w głównych budynkach musieli przebywać w nieprzygotowanych budynkach (np. stajniach), przy niskiej temperaturze (spadającej blisko zera). W tej pierwszej grupie znajdowało się wielu szeregowych. Późniejsze grupy to ok. 400-500 oficerów, którzy przebywali w bardziej znośnych warunkach (mniejszy tłok; lato).
Komendantem obozu był major Filipp Kadyszew, a jego komisarzem komisarz batalionowy E. S. Gilczonok.

</doc>
<doc id="2603906" url="https://pl.wikipedia.org/wiki?curid=2603906" title="Beryks australijski">
Beryks australijski

Beryks australijski ("Centroberyx affinis") – gatunek ryby beryksokształtnej z rodziny beryksowatych (Berycidae).
Występowanie.
Wschodnia Australia od zachodniej części Cieśniny Bassa i północnej Tasmanii po Zatokę Moreton w stanie Queensland oraz Nową Zelandię. Ostatnio znaleziony w Nowej Kaledonii.
Żyje na skalistych rafach i nad dnem mulistym na szelfie kontynentalnym oraz górnych partiach stoku kontynentalnego na głębokości 10–450 m. W dzień tworzy jednowiekowe "szkoły" trzymające się blisko dna, które wieczorem rozpraszają się w toni w poszukiwaniu pożywienia. Młodsze osobniki – również tworząc "szkoły" – żyją w płytkich przybrzeżnych wodach i ujściach rzek.
Cechy morfologiczne.
Zwykle osiąga 20–25 cm długości (maksymalnie 51 cm i 2 kg masy ciała). W kręgosłupie 24 kręgi. W płetwie grzbietowej 6–7 kolców i 11–13 miękkich promieni, w płetwie odbytowej 4 kolce i 12 miękkich promieni. W płetwach piersiowych 13–14 miękkich promieni, w płetwach brzusznych 1 kolec i 7 miękkich promieni.
Odżywianie.
Żywi się małymi rybami, skorupiakami i mięczakami.
Rozród.
Dojrzewa płciowo w wieku 4 lat przy długości 20–25 cm. Trze się od grudnia do kwietnia.
Znaczenie.
Łowiony przez wędkarzy.

</doc>
<doc id="2603908" url="https://pl.wikipedia.org/wiki?curid=2603908" title="Wydział Żywienia Człowieka Szkoły Głównej Gospodarstwa Wiejskiego w Warszawie">
Wydział Żywienia Człowieka Szkoły Głównej Gospodarstwa Wiejskiego w Warszawie

Wydział Żywienia Człowieka Szkoły Głównej Gospodarstwa Wiejskiego w Warszawie – wydział Szkoły Głównej Gospodarstwa Wiejskiego w Warszawie utworzony w 1977 roku (b. Wydział Nauk o Żywieniu Człowieka i Konsumpcji).
Historia.
Wydział Nauk o Żywieniu Człowieka i Konsumpcji powstał w 1977 roku. Jego podstawą był Instytut Żywienia Człowieka. Założycielem i pierwszym dziekanem Wydziału był Stanisław Berger.
Początkowo w ramach wydziału działały:
W 1995 roku w wyniku reorganizacji Wydziału powstały:
Katedry te zostały przemianowane uchwałami Senatu SGGW na:
Opis kierunków.
W ramach wydziału prowadzone są:
Działalność.
Wszechnica Żywieniowa.
Od 1994 roku na Wydziale Nauk o Żywieniu Człowieka i Konsumpcji odbywają się wykłady popularnonaukowe w ramach Wszechnicy Żywieniowej.
Nauka o żywieniu człowieka – osiągnięcia i wyzwania.
W roku 2013 Wydział obchodził 35-lecie istnienia - z tej okazji zorganizowana została Jubileuszowa Konferencja "Nauka o żywieniu człowieka – osiągnięcia i wyzwania".

</doc>
<doc id="2603911" url="https://pl.wikipedia.org/wiki?curid=2603911" title="Obóz Juchnowo">
Obóz Juchnowo



</doc>
<doc id="2603916" url="https://pl.wikipedia.org/wiki?curid=2603916" title="Ostatni don">
Ostatni don



</doc>
