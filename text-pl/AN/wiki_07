<doc id="2603926" url="https://pl.wikipedia.org/wiki?curid=2603926" title="Benjamin Sheares">
Benjamin Sheares

Benjamin Henry Sheares, (ur. 12 sierpnia 1907 w Singapurze, zm. 12 maja 1981, tamże) – singapurski polityk i lekarz, profesor nauk medycznych, prezydent Singapuru w latach 1971-1981.
Życiorys.
Urodził się 12 sierpnia 1907 w Singapurze.
Ukończył studia medyczne na Malaya University w Singapurze (obecnie Narodowy Uniwersytet Singapuru), na którym z czasem został profesorem. Był też ordynatorem szpitala i osobą powszechnie szanowaną w Singapurze.
Benjamin Sheares sprawował urząd prezydenta Singapuru od 2 stycznia 1971, kiedy to zastąpił Yeoh Ghima Senga, czasowo sprawującego funkcję po śmierci Yusofa bin Ishaka. Urząd sprawował do swej śmierci 12 maja 1981 w Singapurze. Następnie czasowo obowiązki prezydenta ponownie sprawował speaker Parlamentu Singapuru Yeoh Ghim Seng, a trzecim prezydentem Singapuru został 23 października 1981 Devan Nair.
Życie prywatne.
Benjamin Henry Sheares był żonaty i miał troje dzieci.

</doc>
<doc id="2603968" url="https://pl.wikipedia.org/wiki?curid=2603968" title="Miasteczko Evening Shade">
Miasteczko Evening Shade

Miasteczko Evening Shade (ang. "Evening Shade", 1990-1994) – amerykański serial komediowy nadawany przez stację CBS od 21 września 1990 roku do 23 maja 1994 roku. W Polsce emitowany był dawniej na kanałach Polsat i TV4.
Opis fabuły.
Wood Newton (Burt Reynolds), amerykański piłkarz przechodzący na emeryturę powraca do rodzinnego domu w małym miasteczku Evening Shade w stanie Arkansas, gdzie zostaje trenerem futbolowej drużyny w lokalnym liceum.
Obsada.
W epizodach wystąpili m.in.: Billy Bob Thornton, Hilary Swank, Kenny Rogers, Leslie Nielsen, Sally Kellerman, Raquel Welch, Lisa Kudrow.

</doc>
<doc id="2603971" url="https://pl.wikipedia.org/wiki?curid=2603971" title="Luis Marín Baharona">
Luis Marín Baharona



</doc>
<doc id="2603974" url="https://pl.wikipedia.org/wiki?curid=2603974" title="José Luis Chávez">
José Luis Chávez

José Luis Chávez Sánchez (ur. 18 maja 1986 w Santa Cruz) – boliwijski piłkarz występujący na pozycji prawego pomocnika, obecnie zawodnik meksykańskiego Atlasu.
Kariera klubowa.
Chávez pochodzi z miasta Santa Cruz i jest wychowankiem tamtejszego zespołu Club Blooming. Do seniorskiej drużyny został włączony jako osiemnastolatek i wówczas także zadebiutował w Liga de Fútbol Profesional Boliviano. W jesiennym sezonie Apertura 2005 zdobył z Bloomingiem tytuł mistrza Boliwii, lecz pozostawał wówczas wyłącznie rezerwowym ekipy. Nie potrafiąc wywalczyć sobie miejsca w wyjściowym składzie, na początku 2007 roku odszedł do niżej notowanej drużyny z tego samego miasta, Club Destroyers. Tam spędził rok w roli podstawowego piłkarza, nie odnosząc większych sukcesów, po czym przeniósł się do Universitario de Sucre. W barwach tej drużyny podczas rozgrywek Apertura 2008 zanotował pierwsze w historii klubu mistrzostwo Boliwii, będąc kluczowym punktem zespołu prowadzonego wówczas przez trenera Eduardo Villegasa. W styczniu 2009 powrócił do swojego macierzystego Club Blooming, gdzie tym razem od razu wywalczył sobie pewne miejsce w wyjściowej jedenastce i w sezonie Clausura 2009 po raz trzeci w karierze został mistrzem kraju. Barwy Bloomingu reprezentował ostatecznie przez cztery lata jako podstawowy zawodnik.
Wiosną 2013 Chávez został piłkarzem meksykańskiej drużyny Club Atlas z siedzibą w mieście Guadalajara. W tamtejszej Liga MX zadebiutował 19 stycznia 2013 w przegranym 0:1 spotkaniu z Tigres UANL, natomiast premierowego gola w nowym zespole strzelił 16 lutego tego samego roku w wygranej 2:1 ligowej konfrontacji z Monterrey. W jesiennym sezonie Apertura 2013 dotarł z Atlasem do finału krajowego pucharu – Copa MX.
Kariera reprezentacyjna.
W 2003 roku Chávez został powołany przez urugwajskiego szkoleniowca Wáltera Roque do reprezentacji Boliwii U-17 na Młodzieżowe Mistrzostwa Ameryki Południowej. Tam pełnił rolę podstawowego zawodnika swojej drużyny i wystąpił we wszystkich czterech spotkaniach, z czego w trzech w wyjściowym składzie, nie zdobywając ani jednej bramki. Jego kadra, będąca wówczas gospodarzem kontynentalnego turnieju, zanotowała natomiast słaby występ; po osiągnięciu remisu i trzech porażek odpadła z turnieju już w pierwszej rundzie i nie zdołała się ostatecznie zakwalifikować na Mistrzostwa Świata U-17 w Finlandii.
W seniorskiej reprezentacji Boliwii Chávez zadebiutował za kadencji selekcjonera Erwina Sáncheza, 6 sierpnia 2008 w przegranym 0:3 meczu towarzyskim z Gwatemalą. W późniejszym czasie wystąpił w eliminacjach do Mistrzostw Świata 2010, podczas których rozegrał jedno spotkanie, zaś jego kadra nie zdołała się ostatecznie zakwalifikować na mundial. W 2011 roku znalazł się w ogłoszonym przez trenera Gustavo Quinterosa składzie na turniej Copa América, podczas którego wystąpił w dwóch spotkaniach, pełniąc wyłącznie rolę rezerwowego, a jego drużyna odpadła z rozgrywek już w fazie grupowej. W następnych latach brał również udział w eliminacjach do Mistrzostw Świata 2014, w ramach których ośmiokrotnie pojawiał się na boiskach, lecz Boliwijczycy ponownie nie awansowali na światowy czempionat. Pierwszą bramkę w kadrze narodowej zdobył 14 sierpnia 2013 w zremisowanym 2:2 sparingu z Wenezuelą.

</doc>
<doc id="2603975" url="https://pl.wikipedia.org/wiki?curid=2603975" title="Beryks wspaniały">
Beryks wspaniały

Beryks wspaniały, beryks szkarłatny ("Beryx splendens") – gatunek morskiej ryby z rodziny beryksowatych (Berycidae).
Występowanie.
Wszystkie oceany z wyjątkiem północno-wschodniego Pacyfiku i Morza Śródziemnego. W zachodnim Atlantyku występuje od Zatoki Maine na północy po Zatokę Meksykańską na południu, we wschodnim Atlantyku od południowo-zachodnich krańców Europy i Wysp Kanaryjskich po południową Afrykę. Ocean Indyjski i Pacyfik od wschodniej Afryki po Japonię, Hawaje, Australię i Nową Zelandię oraz Chile.
Osobniki dorosłe żyją zazwyczaj na szelfie i stoku kontynentalnym na głębokości 180–1300 m (zazwyczaj 400–600 m). często spotykany nad górami i grzbietami podwodnymi. Prawdopodobnie nocą oddala się od dna. Osobniki młode są pelagiczne, spotyka się je na głębokości do 25 m.
Cechy morfologiczne.
Osiąga średnio 40 cm długości (max. 70 cm długości i 4 kg masy ciała). Pierwsza kość podoczodołowa z wystającą w bok i przód krawędzią. Na środku głowy mięsisty dysk pozbawiony łusek. Na dolnej części pierwszego łuku skrzelowego 17–20 wyrostków filtracyjnych, na górnej 6–8 wyrostków. Wzdłuż linii bocznej, zachodzącej na płetwę ogonową, 65–83 łusek. W płetwie grzbietowej 4 twarde i 13–16 miękkich promieni; w płetwie odbytowej 4 twarde i 26–30 miękkich promieni. U młodych osobników drugi promień płetwy grzbietowej wydłużony. W płetwach piersiowych 1 twardy i 9–11 miękkich promieni; w płetwach brzusznych 1 twardy i 9–11 miękkich promieni.
Odżywianie.
Żywi się głównie rybami, skorupiakami i głowonogami.
Rozród.
Dojrzewa płciowo w wieku 2–6 lat przy długości 19–32 cm. Jajorodny; tarło odbywa się partiami 10–12 razy co około 4 dni. Ikra i larwy pelagiczne. Żyje do 23 lat.
Znaczenie.
Ma znaczenie w rybołówstwie. Sprzedawany mrożony.

</doc>
<doc id="2603976" url="https://pl.wikipedia.org/wiki?curid=2603976" title="Derwiş">
Derwiş

Derwiş ("Derwisz") – piaszczysty półwysep u wschodnich wybrzeży Morza Kaspijskiego, w Turkmenistanie; dawniej oddzielna wyspa. Stanowi południowo-zachodnie przedłużenie półwyspu Çeleken i ogranicza od północnego zachodu wody Zatoki Turkmeńskiej. Zakończony wąską mierzeją. We wschodniej części półwyspu znajduje się przylądek Alaja, na którym mieści się port o tej samej nazwie.

</doc>
<doc id="2603977" url="https://pl.wikipedia.org/wiki?curid=2603977" title="A. Le Coq">
A. Le Coq

A. Le Coq (est. wym. []) – estoński browar założony przez Alberta Le Coqa w 1807 roku w Londynie, obecnie korzystający z browaru w Tartu. Zakład został w 1997 roku zakupiony przez fińskie przedsiębiorstwo Olvi.
W browarze wytwarzanych jest wiele różnych napojów, w tym piwa, cydr, napoje typu long drink, napoje bezalkoholowe i inne. Najlepiej znanym produktem browaru jest piwo "A. Le Coq Premium", które według badań AC Nielsen z września 2008 roku było najpopularniejszym piwem w Estonii. Stadion Lilleküla w Tallinnie nosi obecnie nazwę "A. Le Coq Arena".
Mottem przedsiębiorstwa jest slogan "Asi on maitses", co po estońsku oznacza "Chodzi o smak". Dla celów reklamowych rockowy zespół Smilers nagrał utwór o tym właśnie tytule.
W lutym 2013 firma podpisała pięcioletni kontrakt z Eesti Jalgpalli Liit na sponsorowanie estońskiej ligi piłkarskiej.
Historia.
Bezpośrednim poprzednikiem najstarszego estońskiego wciąż czynnego browaru – A. Le Coq w Tartu – są browary B. J. Hessego (1800) i J. R. Schramma (1826). Z biegiem czasu z połączenia wymienionych browarów powstało duże przedsiębiorstwo Tivoli Ltd., któremu w 1913 roku właściciel nadał nazwę A. Le Coq Ltd.
Przedsiębiorstwo A. Le Coq &amp; Co. działające na rynku napojów założono w Prusach w 1807 roku przez pochodzącą z Francji rodzinę Le Coq. W latach 20. XIX wieku Albert L. J. Le Coq przeprowadził się do Londynu, by tam handlować domowym winem. Wkrótce zaczął butelkować i eksportować pod własnym nazwiskiem rosyjskiego imperialnego stoutu. To ciemne i mocne piwo górnej fermentacji zamawiał w dużych browarach w Londynie, gdzie napój rozlewany był z uwzględnieniem gustów rosyjskiego rynku. Na początku lat 80. XIX wieku przedsiębiorstwo zostało wykupione przez rodzinę Sillem.
Wysokie cła pobierane przez Rosję i coraz częściej pojawiające się fałszerstwa uznanej marki spowodowały konieczność przekształcenia w 1904 roku "A. Le Coq &amp; Co. (Russia) Ltd." w prywatną spółkę z ograniczoną odpowiedzialnością, a także przeniesienie w 1906 roku siedziby i rozlewni z Londynu do Petersburga. W 1912 roku przedsiębiorstwo otrzymało tytuł królewskiego dostawcy. Właściciele przez wiele lat poszukiwali odpowiedniego browaru, w którym mogliby w Rosji produkować imperialny stout. Ostatecznie, w 1912 roku, wybór padł na browar Tivoli Ltd. w Tartu, który do dziś jest głównym zakładem A. Le Coq.
W 1941 roku zakład znacjonalizowano, a nazwę przedsiębiorstwa zmieniono na "Tartu Õlletehas" (Browar Tartu). Dopiero w 1997 roku, kiedy przedsiębiorstwo zostało wykupione przez fińską spółkę Olvi, powrócono do nazwy "A. Le Coq".
Produkty.
"A. Le Coq" jest najstarszym browarem w Estonii, a także największym producentem napojów w kraju. Przedsiębiorstwo wytwarza dziesięć rodzajów napojów: wody, syropy, soki, napoje owocowe, napoje bezalkoholowe, napoje energetyzujące, napoje izotoniczne oraz napoje alkoholowe trzech typów: piwo, cydr i napoje long drink oparte na ginie.
Markami przedsiębiorstwa są:
Największą grupę produktów stanowią piwa, które w większości produkowane są pod szyldem "A. Le Coq". Marka "Aura" obejmuje napoje bezalkoholowe, takie jak wody stołowe, soki, napoje owocowe (Aura Active). Jednym z najszerzej znanych za granicami Estonii produktów jest seria Fizz, do której zaliczyć należy różnosmakowe cydry. Dwa najpopularniejsze napoje to Limonaad (lemoniada) i tradycyjny Kelluke – marki znane w Estonii od lat 60. Przedsiębiorstwo prowadzi ożywiony eksport, głównie do Finlandii, Szwecji, Wielkiej Brytanii, na Łotwę i Litwę. Głównymi produktami eksportowymi są piwa, cydr, napoje long drink oraz soki.

</doc>
<doc id="2603980" url="https://pl.wikipedia.org/wiki?curid=2603980" title="Jednostka wytwórcza">
Jednostka wytwórcza

Jednostka wytwórcza – wyodrębniony zespół urządzeń należących do przedsiębiorstwa energetycznego, służący do wytwarzania energii elektrycznej i wyprowadzania mocy, opisany poprzez dane techniczne i handlowe. Jednostka wytwórcza obejmuje zatem także transformatory blokowe oraz linie blokowe wraz z łącznikami w miejscu przyłączenia jednostki do sieci.

</doc>
<doc id="2603985" url="https://pl.wikipedia.org/wiki?curid=2603985" title="Przybylska">
Przybylska

Zobacz też:

</doc>
<doc id="2603995" url="https://pl.wikipedia.org/wiki?curid=2603995" title="Drogon">
Drogon

Drogon był najstarszym synem Karlomana, majordoma Austrazji. Urodził się na długo przed dojściem Karlomana, w roku 741, do władzy. W 747 roku Karloman udał się na pielgrzymkę do Rzymu, zostawiając swych synów pod opieką ich stryja Pepina Krótkiego i króla, Childeryka. Najstarszy Drogon osiągnął już wiek męski i przypuszczalnie władał, jako majordom, dworem swego ojca. Pozycja Drogona była w tym czasie na tyle silna, że mógł pozwolić sobie na zwołanie (w roku 747 lub 748) synodu biskupów, współzawodnicząc z synodem zorganizowanym w tym samym czasie przez Pepina. Reformator Kościoła i "Apostoł Niemców", św. Bonifacy, nie był pewien w którym ma uczestniczyć.
Gdy 2 kwietnia 748 roku przyszedł na świat syn Pepina Karol, pozycja Drogona wyraźnie osłabła. Karloman nadal przebywał we Włoszech, gdzie miał wstąpić do klasztoru na Monte Cassino (z własnej woli, czy też za namową papieża Stefana II), co wykorzystał Pepin podejmując działania przeciw Drogonowi. W roku 751 Pepin był już tak silny, że mógł zyskać błogosławieństwo papieskie na drodze do przejęcia władzy, w wyniku czego Childeryka zdjęto z tronu, a Pepin został ukoronowany. Drogon ratował się ucieczką. W roku 753 papież Stefan, a w następnym Karloman przybyli do państwa Franków. Pierwszy by poprzeć Pepina, drugi dla ratowania Drogona.
Pepin nie dał się przekonać. Uwięził Karlomana na zamku Vienne, Drogona zaś schwytano, wygolono mu tonsurę i osadzono w klasztorze.

</doc>
<doc id="2603998" url="https://pl.wikipedia.org/wiki?curid=2603998" title="Hiroshi Fushida">
Hiroshi Fushida

 – japoński kierowca wyścigowy.

</doc>
<doc id="2603999" url="https://pl.wikipedia.org/wiki?curid=2603999" title="Marina Karnauszczenko">
Marina Karnauszczenko

Marina Karnauszczenko, ros. "Марина Николаевна Карнаущенко" (ur. 2 października 1988) – rosyjska lekkoatletka specjalizująca się w biegach sprinterskich.
Złota medalistka uniwersjady (2011) oraz brązowa halowych mistrzostw świata (2012) w biegu rozstawnym 4 x 400 metrów. 
Reprezentantka kraju w meczach międzypaństwowych juniorek. Medalistka mistrzostw Rosji w biegach sztafetowych.
Rekordy życiowe: bieg na 200 metrów – 23,49 (23 lipca 2011, Czeboksary); bieg na 400 metrów – 51,49 (21 lipca 2011, Czeboksary). 

</doc>
<doc id="2604005" url="https://pl.wikipedia.org/wiki?curid=2604005" title="Marina Karnaushchenko">
Marina Karnaushchenko



</doc>
<doc id="2604010" url="https://pl.wikipedia.org/wiki?curid=2604010" title="Jaime Robles">
Jaime Robles

Jaime Robles Céspedes (ur. 2 lutego 1978 w Montero) – boliwijski piłkarz występujący najczęściej na pozycji środkowego pomocnika, obecnie zawodnik Aurory.
Kariera klubowa.
Robles profesjonalną karierę piłkarską rozpoczął dopiero w wieku 26 lat w zespole CD San José. W jego barwach spędził pół roku i zadebiutował w Liga de Fútbol Profesional Boliviano w sezonie 2004, po czym przeszedł do drużyny Club Destroyers. Z żadnym z tych zespołów nie odniósł jednak żadnych sukcesów, podobnie jak w kolejnej ekipie, w której występował – La Paz FC. Po dwóch latach w La Paz został zawodnikiem Universitario de Sucre, gdzie szybko wywalczył sobie miejsce w wyjściowym składzie i w sezonie Apertura 2008 osiągnął pierwsze w historii klubu mistrzostwo Boliwii. Sezon 2009 rozegrał jako piłkarz Club Blooming, z którym w fazie Clausura wywalczył drugi w karierze tytuł mistrzowski. Wziął także udział w Copa Sudamericana, jednak odpadł już w 1/16 finału.
Wiosną 2010 Robles zasilił ekipę Club Aurora.
Kariera reprezentacyjna.
W seniorskiej reprezentacji Boliwii Robles zadebiutował jeszcze jako zawodnik Universitario de Sucre, w 2008 roku za kadencji selekcjonera Erwina Sáncheza. Rozegrał sześć spotkań wchodzących w skład eliminacji do Mistrzostw Świata 2010, na które ostatecznie Boliwijczycy się nie zakwalifikowali. W 2011 roku został powołany przez szkoleniowca Gustavo Quinterosa na rozgrywany w Argentynie turniej Copa América, gdzie był podstawowym graczem kadry narodowej i wystąpił w trzech meczach, natomiast jego kadra nie zdołała wyjść z grupy.

</doc>
<doc id="2604011" url="https://pl.wikipedia.org/wiki?curid=2604011" title="Jaime Robles Céspedes">
Jaime Robles Céspedes



</doc>
<doc id="2604012" url="https://pl.wikipedia.org/wiki?curid=2604012" title="Lavaka Ata 'Ulukalala">
Lavaka Ata 'Ulukalala



</doc>
<doc id="2604016" url="https://pl.wikipedia.org/wiki?curid=2604016" title="Osiedle żydowskie na Dolnym Śląsku">
Osiedle żydowskie na Dolnym Śląsku



</doc>
<doc id="2604017" url="https://pl.wikipedia.org/wiki?curid=2604017" title="Jidiszer Jiszew in Niderszlezje">
Jidiszer Jiszew in Niderszlezje



</doc>
<doc id="2604019" url="https://pl.wikipedia.org/wiki?curid=2604019" title="Bokser (film 2012)">
Bokser (film 2012)

Bokser – polski film z 2012 roku. Film jest produkcją telewizji TVN i jest to czwarty film, który pochodzi z cyklu Prawdziwe historie.
Film inspirowany życiem boksera Przemysława Salety.
Fabuła.
Przemek (Szymon Bobrowski) już jako młody chłopak marzy o tytule mistrza świata w kickboxingu. Trenować zaczyna jednak w dość późnym wieku, dlatego niewielu daje mu szansę na karierę sportową. Mimo to, jest skłonny do każdych poświęceń, żeby osiągnąć cel. Wielka determinacja oraz wiara w swoje możliwości sprawiają, że podporządkowuje całe życie reżimowi ćwiczeń, pod okiem oddanego mu bezgranicznie trenera (Krzysztof Kiersznowski). Czas pokazuje, że jego upór się opłaca. Szczęście potęguje wiadomość, że jego świeżo poślubiona żona Ewa (Anna Przybylska) właśnie urodziła córkę. Przemek od razu po skończonej zwycięstwem walce jedzie do szpitala.

</doc>
<doc id="2604020" url="https://pl.wikipedia.org/wiki?curid=2604020" title="Ambasada Libanu w Warszawie">
Ambasada Libanu w Warszawie

Ambasada Libanu w Warszawie, Ambasada Republiki Libańskiej (arab. سفارة لبنان في بولندا) – placówka dyplomatyczna znajdująca się w Warszawie przy ul. Starościńskiej 1b. Obszar jej działania obejmuje także Litwę, Łotwę i Estonię.
Siedziba.
Po nawiązaniu stosunków dyplomatycznych w 1956, w Polsce była akredytowana ambasada z siedzibą w Pradze przy "Gottwaldovo nábřeží" 14 (1966-1974). W 1994 podjęła swoje obowiązki placówka w Warszawie. Od 2001 mieści się przy ul. Starościńskiej 1b, od 2003 jest obsadzona przez ambasadora.
Rezydencja ambasadora mieści się przy ul. Zapłocie 27 (2019-).

</doc>
<doc id="2604021" url="https://pl.wikipedia.org/wiki?curid=2604021" title="Parafia Wniebowzięcia Najświętszej Maryi Panny w Szymonce">
Parafia Wniebowzięcia Najświętszej Maryi Panny w Szymonce

Parafia Wniebowzięcia Najświętszej Maryi Panny w Szymonce – rzymskokatolicka parafia należąca do dekanacie Giżycko – św. Szczepana Męczennika diecezji ełckiej.
Erygowana w 1962. Mieści się pod numerem 43. Duszpasterstwo w niej prowadzą księża Pallotyni (SAC).

</doc>
<doc id="2604023" url="https://pl.wikipedia.org/wiki?curid=2604023" title="Hapoel Ironi Nir Ramat ha-Szaron">
Hapoel Ironi Nir Ramat ha-Szaron

Hapoel Ironi Nir Ramat ha-Szaron (hebr. מועדון כדורגל הפועל עירוני ניר רמת השרון) – izraelski klub piłkarski z siedzibą w mieście Ramat ha-Szaron.
Historia.
Chronologia nazw:
Klub został założony jako Hapoel Ramat ha-Szaron. W 1984 awansował do Ligat Artzit. W 1985 był o krok do awansu do Ligat ha’Al. W 1986 został zdegradowany do Ligat Alef, a dwa sezony później do Ligat Bet. W latach 90. XX wieku klub został przemianowany imieniem byłego gracza Nir Yitzhaki na Hapoel Ironi Nir F.C.. W 1996 roku klub powrócił do "Ligat Alef". W 2000 zajął drugie miejsce w lidze, a po tym, jak Beitar Tel Awiw i Szimszon Tel Awiw połączyli się zespół otrzymał miejsce brakujące w "Ligat Artzit" (3 liga). W 2004 wygrał ligę i awansował do drugiej ligi. W tym samym sezonie także zdobył Toto Cup Artzit. W sezonie 2009/10 zespół osiągnął największy w historii klubu sukces, dochodząc do półfinału Pucharu Izraela.
W 2011 wygrał ligę Leumit (2 liga) i awansował do najwyższej ligi. W tym samym sezonie także zdobył Toto Cup Leumit.
Stadion.
Yankela Grundman Stadium może pomieścić 2,000 widzów.

</doc>
<doc id="2604024" url="https://pl.wikipedia.org/wiki?curid=2604024" title="Ironi Nir Ramat ha-Szaron">
Ironi Nir Ramat ha-Szaron



</doc>
<doc id="2604027" url="https://pl.wikipedia.org/wiki?curid=2604027" title="Ironi Nir Ramat HaSharon F.C.">
Ironi Nir Ramat HaSharon F.C.



</doc>
<doc id="2604035" url="https://pl.wikipedia.org/wiki?curid=2604035" title="Parafia Matki Bożej Różańcowej w Białej Niżnej">
Parafia Matki Bożej Różańcowej w Białej Niżnej

Parafia pw. Matki Bożej Różańcowej w Białej Niżnej – parafia rzymskokatolicka znajdująca się w diecezji tarnowskiej w dekanacie Grybów.
Parafia została erygowana w 1980 roku.
Historia.
Pierwszym kościołem parafii do roku 2000 był przyklasztorny kościół pod wezwaniem Św. Dominika który powstał z przebudowanej w latach 1938-1939 kaplicy dworskiej. Właściciele Białej Niżnej hrabiostwo Konstancjia i Eustachy Stadnicki przekazali swój majątek wraz z kaplicą dworską Zgromadzeniu Sióstr świętego Dominika w roku 1895. Nowy kościół parafialny został wzniesiony latach 1992-2000 i poświęcony 1 października 2000 roku przez biskupa Władysława Bobowskiego. Kościół wybudowano według projektu Stefana Szewczyka. Kamień węgielny poświęcił Ojciec św. Jan Paweł II w Zakopanem 7 czerwca 1997 roku podczas VI pielgrzymki do Polski. Duszpasterzami kościoła i parafii są księża Pallotyni. Mieści się pod numerem 394. 

</doc>
<doc id="2604046" url="https://pl.wikipedia.org/wiki?curid=2604046" title="Henryk II (Brabancja)">
Henryk II (Brabancja)



</doc>
<doc id="2604047" url="https://pl.wikipedia.org/wiki?curid=2604047" title="Parafia Najświętszego Serca Pana Jezusa w Bóbrce">
Parafia Najświętszego Serca Pana Jezusa w Bóbrce

Parafia Najświętszego Serca Pana Jezusa w Bóbrce – parafia rzymskokatolicka znajdująca się w archidiecezji przemyskiej w dekanacie Solina.
Historia.
W 1935 roku podjęto decyzję o budowie kaplicy w Bóbrce proboszcz ks. Antoni Ziemba parafii rzym.-kat. w Uhercach do której należała wieś Bóbrka, zwrócił się do Kurii Biskupiej w Przemyślu o pozwolenie na budowę kaplicy dojazdowej w Bóbrce. W latach 1937–1939 zbudowano murowaną kaplicę z fundacji Jakubowskiego, według projektu braci architektów Stanisława i Ernesta Tillów. W latach 1944–1951 z powodu bliskiej odległości od granicy państwowej władze nie pozwoliły wykończyć kościoła. W 1960 roku w Bóbrce powstał kamieniołom, a prace wydobywcze spowodowały uszkodzenie pobliskiego kościoła. W 1964 roku kościół został rozebrany.
Przez kilka lat ks. Karol Bugielski czynił starania o przejęcie opuszczonej cerkwi murowanej. W 1971 roku dawna cerkiew została przejęta, a w latach 1971–1975 wyremontowana i zaadaptowana na kościół parafialny. W 1975 roku bp Ignacy Tokarczuk poświęcił kościół i erygował parafię "pw. Najświętszego Serca Pana Jezusa", z wydzielonego terytorium parafii w Uhercach i parafii w Polańczyku. Parafia została przekazana księżom Pallotynom.
Na terenie parafii jest 864 wiernych (w tym: Bóbrka – 357, Orelec – 409, Zabrodzie – 98).

</doc>
<doc id="2604048" url="https://pl.wikipedia.org/wiki?curid=2604048" title="Kościół Matki Bożej Częstochowskiej w Krównikach">
Kościół Matki Bożej Częstochowskiej w Krównikach



</doc>
<doc id="2604053" url="https://pl.wikipedia.org/wiki?curid=2604053" title="Parafia Wniebowzięcia Najświętszej Maryi Panny w Hodyszewie">
Parafia Wniebowzięcia Najświętszej Maryi Panny w Hodyszewie

Parafia pw. Wniebowzięcia Najświętszej Maryi Panny w Hodyszewie – rzymskokatolicka parafia należąca do dekanatu Szepietowo, diecezji łomżyńskiej, metropolii białostockiej. Siedziba parafii mieści się w Hodyszewie. Prowadzą ją księża pallotyni.
Historia.
Parafia została erygowana w 1919. Przy Sanktuarium Matki Pojednania w Hodyszewie znajduje się Ośrodek „Ojczyzna” im. Reginy C. Elandt-Johnson i Normana L. Johnsona otwarty we wrześniu 2004 roku.
Dekretem biskupa łomżyńskiego Janusza Stepnowskiego z 9 lutego 2021 r. kościół parafialny został ustanowiony jednym z 20 kościołów stacyjnych Papieskiego Roku św. Józefa w diecezji łomżyńskiej.
Zasięg parafii.
Do parafii należą wierni z następujących miejscowości: Hodyszewo, Jośki, Kiewłaki, Ściony, Wodźki
Kościół pw. Wniebowzięcia Najświętszej Maryi Panny w Hodyszewie
Proboszczowie.
Proboszczowie posługujący w parafii (od roku 1917):

</doc>
<doc id="2604056" url="https://pl.wikipedia.org/wiki?curid=2604056" title="Les Mousquetaires">
Les Mousquetaires

Les Mousquetaires – europejskie stowarzyszenie niezależnych przedsiębiorców i szefów przedsiębiorstw, którzy są członkami grupy i właścicielami swoich sklepów ponoszącymi pełną odpowiedzialność za zarządzanie nimi. Zarządzane siecią ponad 3600 punktów handlowych przez Société Les Mousquetaires z siedzibą w Bondoufle we Francji.
Działalność.
Grupa obecna jest w wielu sektorach gospodarki, od dystrybucji produktów spożywczych, przez sprzedaż dyskontową, sieć motoryzacyjną, sieć „dom i ogród”, po produkcję. Działalność grupy prowadzona jest w czterech krajach w Europie: Belgii, Francji, Polsce oraz Portugalii.
Grupa posiada 64 zakłady produkcyjne zatrudniające 11 tys. osób, jest armatorem we Francji z własną flotą do połowu ryb.
W roku 2015 grupa osiągnęła obrót 39,7 mld euro, z czego zakłady produkcyjne 4 mld euro.
W skład grupy wchodzą:
Grupa zawarła dwa porozumienia zakupowe:
Historia.
Kalendarium:
Grupa Muszkieterów w Polsce.
W Polsce działa:
Przychody ze sprzedaży Grupy Muszkieterów w Polsce w roku 2021 wyniosły 8,9 mld złotych, a zatrudnienie 11 tys. osób.

</doc>
<doc id="2604058" url="https://pl.wikipedia.org/wiki?curid=2604058" title="Permanent Vacation Tour">
Permanent Vacation Tour

Permanent Vacation Tour – czwarta trasa koncertowa zespołu Aerosmith, która odbyła się na przełomie 1987 i 1988 r. W 1987 zespół dał 44 koncerty w USA. W 1988 odbyło się 99 koncertów w USA i 5 w Japonii.
Program koncertów.
Program koncertów na trasie stanowiło sześć piosenek z płyty "Permanent Vacation" oraz cover The Beatles "I'm Down". Zespół również grał starsze utwory z lat 1973–1982. Typowy program koncertów stanowiły następujące utwory:

</doc>
<doc id="2604062" url="https://pl.wikipedia.org/wiki?curid=2604062" title="Pałac Cytronów">
Pałac Cytronów



</doc>
<doc id="2604063" url="https://pl.wikipedia.org/wiki?curid=2604063" title="Pałac Citronów">
Pałac Citronów



</doc>
<doc id="2604065" url="https://pl.wikipedia.org/wiki?curid=2604065" title="Atheling">
Atheling



</doc>
<doc id="2604068" url="https://pl.wikipedia.org/wiki?curid=2604068" title="Parafia Najświętszego Serca Pana Jezusa w Samsiecznie">
Parafia Najświętszego Serca Pana Jezusa w Samsiecznie

Parafia Najświętszego Serca Pana Jezusa w Samsiecznie – rzymskokatolicka parafia we wsi Samsieczno, w dekanacie Mrocza diecezji bydgoskiej. Prowadzą ją pallotyni.
Erygowana 31 lipca 1925 roku. W 1934 r. funkcję proboszcza objął ks. Józef Jachecki (ur. 1905 w Florowie, zm. 1983 w Gnieźnie), którą pełnił do wybuchu II wojny światowej. W czasie okupacji nie był zatwierdzonym kapłanem przez władze niemieckie, ale za wiedzą Wikariusza Generalnego ks. kanonika Edwarda von Blericqa przebywał na terenie parafii do 1945.
Do parafii należą: Gliszcz, Marynin, Michalin, Ostrowo, Samsieczno, Samsieczynek, Suchary, Teresin.

</doc>
<doc id="2604070" url="https://pl.wikipedia.org/wiki?curid=2604070" title="Uzbeccy arcymistrzowie szachowi">
Uzbeccy arcymistrzowie szachowi

Lista uzbeckich szachistów, posiadających tytuły arcymistrzów (GM) i arcymistrzyń (WGM), zarówno w grze klasycznej, korespondencyjnej, kompozycji szachowej, jak i w rozwiązywaniu zadań szachowych oraz tytuły arcymistrzów honorowych (HGM), przyznawanych za osiągnięcia w przeszłości. Obejmuje także zawodników, którzy barwy Uzbekistanu reprezentowali tylko w pewnym okresie swojego życia.

</doc>
<doc id="2604071" url="https://pl.wikipedia.org/wiki?curid=2604071" title="Zamek Rakvere">
Zamek Rakvere

Zamek Rakvere (niem. "Burg Wesenberg" lub "Burg Wierland") – ruiny zamku krzyżackiego z XIII wieku w Rakvere w północnej Estonii. 
Historia.
Od czasów prehistorycznych na wzgórzu zamkowym istniała drewniana warownia wzniesiona prawdopodobnie przez pierwszych osadników. W 1220 za panowania króla duńskiego Waldemara II, tereny północnej Estonii zdobyli Duńczycy. Zaczęli oni rozpowszechniać budownictwo z kamienia. Z tego okresu pochodzi pierwszy raz użyta nazwa okolicy Tarnvape (wymieniana w tzw. Kronice Liwońskiej Henryka Łotysza). Na miejscu drewnianego zamku Duńczycy wybudowali kamienną twierdzę, określaną w dokumentach z 1252 jako Wesenberg. Miała ona kształt fortu i była otoczona drewnianymi palisadami. W 1268 w pobliżu zamku rozegrała się bitwa, zwana "Bitwą pod Rakovorem", pomiędzy zjednoczonymi siłami ruskimi z Pskowa i Nowogrodu, a połączonymi siłami duńskimi i inflanckimi, zakończona zwycięstwem tych pierwszych. W jej wyniku przez kolejne 30 lat Duńczycy zaniechali jakichkolwiek ataków na ziemie ruskie.
W 1302 Rakvere otrzymało przywileje miejskie na prawie lubeckim, a w 1347 król duński Waldemar III sprzedał Krzyżakom ziemie, na których leżał zamek. Na miejscu dotychczasowej twierdzy (wykorzystując i poszerzając dotychczasowe założenie) wznieśli oni potężny zamek, jako siedzibę lokalnych władz zakonnych. W XVI w. dobudowano okrągłą wieżę. Zamek był własnością Krzyżaków przez ponad dwieście lat, do czasów wojen inflanckich. W ich wyniku zamek przeszedł na własność Rosjan, którzy dobudowali do zamku nieregularne zewnętrzne mury obronne. Duńczycy podejmowali próby odbicia zamku i miasta z rąk rosyjskich, ale bezskutecznie.
Zamek wielokrotnie narażany był na ataki i próby zniszczenia oraz wielokrotnie remontowany i rozbudowywany. Ostatniej rozbudowy dokonali Szwedzi w XVI w., którzy po północnej i południowej stronie zamku dobudowali baszty i wzmocnili ścianę oraz wieże po zachodniej stronie zamku. Znaczne zniszczenia zamku poczynione zostały w czasie wojen polsko-szwedzkich w XVII wieku, w czasie których rozegrała się między innymi Bitwa pod Rakvere, w której polskim wojskiem dowodził Jan Karol Chodkiewicz. Kres funkcjonowania zamku przyniosła III wojna północna (1700-1721), po której materiały budowlane ze zburzonego zamku były wykorzystywane przez okolicznych mieszkańców na własne potrzeby.
Zamek współcześnie.
Mimo znacznych zniszczeń dokonanych w ostatnim okresie funkcjonowania warowni, zamek zachował się do czasów współczesnych w postaci okazałej ruiny. Przez cały wiek XX prowadzone są w zamku prace archeologiczne i konserwatorskie. Wewnątrz zamku od 2002 mieści się muzeum oraz odbywają się liczne imprezy kulturalne.

</doc>
<doc id="2604073" url="https://pl.wikipedia.org/wiki?curid=2604073" title="Kościół Matki Bożej Nieustającej Pomocy w Rudence">
Kościół Matki Bożej Nieustającej Pomocy w Rudence



</doc>
<doc id="2604074" url="https://pl.wikipedia.org/wiki?curid=2604074" title="Łódź motorowa">
Łódź motorowa



</doc>
<doc id="2604077" url="https://pl.wikipedia.org/wiki?curid=2604077" title="Ta-Dah">
Ta-Dah

Ta-Dah - drugi album amerykańskiego zespołu Scissor Sisters wydany w 2006 roku. Krążek został wyprodukowany przez zespół przy współpracy z Eltonem Johnem, Carlosem Alomar i Paulem Williamsem. Płyta zadebiutowała na 19 miejscu "Billboard" 200 rozchodząc się w pierwszym tygodniu w 42,000 egzemplarzy. Po wydaniu album otrzymał pozytywne recenzje od większości krytyków muzycznych.

</doc>
<doc id="2604080" url="https://pl.wikipedia.org/wiki?curid=2604080" title="Kościół Matki Bożej Częstochowskiej w Drohojowie">
Kościół Matki Bożej Częstochowskiej w Drohojowie



</doc>
<doc id="2604081" url="https://pl.wikipedia.org/wiki?curid=2604081" title="Danuta Janicka">
Danuta Janicka

Danuta Maria Janicka z d. Kowalska (ur. 2 lipca 1960 w Chełmży) – polska prawniczka, profesor nauk prawnych, historyk prawa.
Życiorys.
Ukończyła V Liceum Ogólnokształcące w Toruniu w 1979. Następnie podjęła studia prawnicze na Uniwersytecie Mikołaja Kopernika w Toruniu, które ukończyła w 1984. Sześć lat później uzyskała stopień naukowy doktora za rozprawę zatytułowaną "Prawo i proces karny w trzech rewizjach prawa chełmińskiego z XVI wieku na tle rozwoju prawa karnego w Europie Środkowej". W 1998 habilitowała się na podstawie dorobku naukowego oraz rozprawy pt. "Nauka o winie i karze w dziejach klasycznej szkoły prawa karnego w Niemczech w pierwszej połowie XIX wieku". W 2010 roku uzyskała tytuł naukowy profesora.
Należy do Towarzystwa Naukowego w Toruniu od 1990 roku. Odbywała staż naukowy w Instytucie Maxa Plancka we Frankfurcie (1991, 1992, 1994). Specjalizuje się w historii prawa, prawie niemieckim oraz stosunkach między Polską a Niemcami. Obecnie jest kierownikiem Katedry Historii Prawa Niemieckiego w Polsce Wydziału Prawa i Administracji i p.o. kierownika Katedry Historii Doktryn Polityczno-Prawnych.
Jest członkiem Komitetu Redakcyjnego „Czasopisma Prawno-Historycznego”.

</doc>
<doc id="2604084" url="https://pl.wikipedia.org/wiki?curid=2604084" title="Szpital Miejski Specjalistyczny im. Gabriela Narutowicza w Krakowie">
Szpital Miejski Specjalistyczny im. Gabriela Narutowicza w Krakowie

Szpital Miejski Specjalistyczny im. Gabriela Narutowicza w Krakowie – szpital w Krakowie mieszczący się przy ul. Prądnickiej 35–37.
Historia.
Decyzję o budowie szpitala podjęto w 1927 roku. Po 7-letniej budowie, 10 listopada 1934 r. szpital został uroczyście otwarty. Posiadał wówczas 420 łóżek w pokojach 2–3 osobowych, 5 sal operacyjnych i salę porodową.
Do 1935 roku uruchomiono:
Pierwszym dyrektorem Szpitala był dr Jan Szancenbach.
Okres wojny i okupacji.
W październiku 1939 r. szpital przeszedł pod nadzór niemiecki - przeznaczony został na leczenie pracowników Gestapo i ich rodzin, policji, pracowników administracji GG.
Niemcy zaopatrywali wprawdzie szpital w aparaturę diagnostyczną i sprzęt, lecz nie wykonywali konserwacji urządzeń centralnego ogrzewania, instalacji wodnych i parowych kotłowni, pralni, studni i filtra do zmiękczania własnej wody. Jesienią 1944 r. okupanci wywieźli całe wartościowe mienie szpitala do Niemiec. Pod koniec tego samego roku zrabowany szpital został przekazany powstańcom warszawskim. Posiadał wówczas około 500 łóżek.
Okres powojenny.
Po zakończeniu II wojny światowej rozpoczęła się odbudowa szpitala. W lutym 1946 r. został przejęty przez Ubezpieczalnię Społeczną, która rozpoczęła jego planową odbudowę. 
W 1954 roku do rozbudowy na cele szpitalne przydzielono sąsiedni budynek bursy Ks. Siemaszki. Jej adaptacja trwała do 1957 roku. 
W marcu 1972 r. otwarto Ośrodek Hemodializy i Transplantologii III Katedry i Kliniki CM UJ.
Od 18 grudnia 1998 roku szpital posiada status Samodzielnego Publicznego Zakładu Opieki Zdrowotnej, udzielającego świadczeń medycznych na poziomie II stopnia referencji.
28 czerwca 2000 r. szpital otrzymał nowy statut. Zgodnie z Uchwałą Rady Miasta Krakowa nastąpiła zmiana nazwy z Wojewódzkiego Szpitala Specjalistycznego na Szpital Miejski Specjalistyczny im. G. Narutowicza.
20 grudnia 2011 r. oddano do użytku lądowisko dla śmigłowców sanitarnych – Szpitalny Oddział Ratunkowy spełnia wymogi Ustawy o Państwowym Ratownictwie Medycznym.
17 grudnia 2013 r. oddano do użytku zmodernizowany oddział chorób wewnętrznych – dotychczasowa infrastruktura została w pełni przystosowana do obowiązujących przepisów prawa.

</doc>
<doc id="2604085" url="https://pl.wikipedia.org/wiki?curid=2604085" title="Peter Koštial">
Peter Koštial

Peter Koštial (ur. 29 sierpnia 1979) – słowacki skoczek narciarski. Reprezentant klubu LKS Dukla Bańska Bystrzyca. Zwycięzca konkursu o mistrzostwo Polski w skokach narciarskich. Medalista mistrzostw Słowacji.
Przebieg kariery.
Najwyższe miejsce w zawodach Pucharu Kontynentalnego zajął 8 lipca 2000 w Velenje. W jednoseryjnym konkursie zajął 5. miejsce po skoku na odległość 89,5 metra. W tym samym sezonie uplasował się na najwyższej w karierze 118. pozycji w klasyfikacji generalnej cyklu.
Dwukrotnie startował w kwalifikacjach do zawodów Pucharu Świata, lecz nigdy nie wystartował w konkursie głównym. Miało to miejsce w sezonie 1998/1999 na Velikance w Planicy. W kwalifikacjach do drugiego konkursu zajął ostatnie miejsce po upadku na 75. metrze.
Latem 1999 zwyciężył w konkursie letnich mistrzostw Polski w skokach narciarskich rozegranych na Średniej Krokwi w Zakopanem. Wyprzedził bezpośrednio zdobywców tytułu Adama Małysza i Roberta Mateję oraz brązowego medalistę Łukasza Kruczka. Rok później zajął szóste miejsce w konkursie o Puchar Prezesa Tatrzańskiego Związku Narciarskiego.
Stawał na podium mistrzostw Słowacji w skokach narciarskich – w 2000 zdobył brązowy medal w konkursie drużynowym, powtarzając ten wynik rok później.
W styczniu 2005 był uczestnikiem zimowej uniwersjady organizowanej w Seefeld i Innsbrucku. W indywidualnych konkursach na normalnej i dużej skoczni zajął odpowiednio 39. i 34. miejsce. Po raz ostatni w międzynarodowych zawodach organizowanych przez FIS wystąpił 12 marca 2005 w Zakopanem, gdzie zajął 68. miejsce.

</doc>
<doc id="2604086" url="https://pl.wikipedia.org/wiki?curid=2604086" title="Witold Wojdyło">
Witold Wojdyło

Witold Wojdyło (ur. 1 kwietnia 1947 w Brzoziu Lubawskim) – polski profesor historii.
Życiorys.
Ukończył Technikum Budowlane w Toruniu w 1967 roku. Następnie podjął studia z zakresu historii wojskowości na Uniwersytecie Mikołaja Kopernika w Toruniu, które ukończył w roku 1973. Osiem lat później uzyskał stopień doktora za pracę pt. "Bataliony Chłopskie. Oddziały specjalne i partyzanckie". Habilitację uzyskał za rozprawę zatytułowaną "Koncepcje społeczno-polityczne Stanisława Grabskiego". W 2004 roku uzyskał tytuł profesora.
Specjalizuje się w historii najnowszej, historii wychowania oraz myśli politycznej XIX i XX wieku. Jest członkiem PTH. Pełnił funkcje dziekana i prodziekana Wydziału Humanistycznego UMK. Obecnie jest kierownikiem Katedry Myśli Politycznej Wydziału Politologii i Studiów Międzynarodowych. W latach 2008-2012 piastował również funkcję prorektora ds. studenckich.

</doc>
<doc id="2604090" url="https://pl.wikipedia.org/wiki?curid=2604090" title="Antoni Grodzicki">
Antoni Grodzicki

Antoni Aleksander Maria Grodzicki (ur. 21 czerwca 1936 roku w Morzycach) – polski chemik, profesor chemii nieorganicznej i chemii koordynacyjnej.
Życiorys.
W 1953 roku ukończył I Liceum Ogólnokształcące w Bydgoszczy. Następnie podjął studia na Uniwersytecie Mikołaja Kopernika w Toruniu, które ukończył w roku 1959. Osiem lat później doktoryzował się rozprawą zatytułowaną "Polarograficzne oznaczanie kompleksów mieszanych w roztworach wodnych". Pracę habilitacyjną pt. "Zmiany składu strefy koordynacyjnej jonów metalu wywołane termiczną dehydratacją soli Co (III) i Ni (II) z sześciometylenoczteroaminą" obronił w 1980 roku. W 1996 roku uzyskał tytuł profesora.
Od 1998 roku jest członkiem TNT, a od 2003 PTCh. Odbywał staż naukowy na Uniwersytecie w Montpellier (1970-1971). W latach 1981-1984 pełnił funkcję prodziekana Wydziału Matematyki Fizyki i Chemii, a w latach 1995-2001 był kierownikiem Zakładu Chemii Nieorganicznej Wydziału Chemii UMK. Był członkiem Senatu uczelni w latach 1996-2005. W 2001 roku przeszedł na emeryturę. Jego specjalnością są chemia związków koordynacyjnych, spektroskopia molekularna, trwałość i struktura związków kompleksowych.

</doc>
<doc id="2604095" url="https://pl.wikipedia.org/wiki?curid=2604095" title="Presence (album Triology)">
Presence (album Triology)

Presence – album polskiego zespołu jazzowego Triology, którego założycielem i opiekunemem był amerykański klarnecista Brad Terry, uczestniczący też w nagraniach.
Skład zespołu stanowiła trójka młodych muzyków, z którymi Brad Terry zetknął się w Polsce i z którymi wyjechał do Stanów Zjednoczonych, odbywając wiele koncertów i współuczestnicząc w nagraniu albumu. W czasie rejestrowania nagrań pianista Mateusz Kołakowski i perkusista Tomasz Torres mieli po 16 lat, grający na kontrabasie Michał Barański miał lat 14. Nagrania zarejestrowano 5 września 2000 w studiu Invisible Music, niewielkiej niezależnej wytwórni, mającej wówczas swą siedzibę w Topsham, w stanie Maine. Właścicielami i personelem firmy byli inżynier dźwięku Erika Aberg i gitarzysta Mark Kleinhaut. Album ukazał się 15 grudnia 2000 (Invisible 2022).

</doc>
<doc id="2604096" url="https://pl.wikipedia.org/wiki?curid=2604096" title="Remember (album Steve’a Grovera)">
Remember (album Steve’a Grovera)

 Remember – album muzyczny amerykańskiego zespołu jazzowego The Steve Grover Quartet nagrany z towarzyszeniem klarnecisty 
Brada Terry'ego. Wszystkie utwory skomponowane zostały przez Steve'a Grovera. 
Album został wydany przez wytwórnię Invisible Music Records w 1998.

</doc>
<doc id="2604097" url="https://pl.wikipedia.org/wiki?curid=2604097" title="Nowa kwarkowa">
Nowa kwarkowa

Nowa kwarkowa – hipotetyczny typ supernowej, powstający w wyniku kolapsu gwiazdy neutronowej do gwiazdy kwarkowej poprzez proces „zmiany kolorów” ("quark deconfinement"). Wnętrze powstałej w ten sposób gwiazdy składałoby się z materii kwarkowej. Hipotetyczny kolaps tego typu uwalniałby olbrzymi ładunek energii, szacowany na 1047J. Nowe kwarkowe mogą być odpowiedzialne za niektóre z odkrywanych rozbłysków gamma; w czasie ich eksplozji mogą być także wytwarzane ciężkie pierwiastki, takie jak platyna w ramach procesu r.
Najlepszymi kandydatami na nowe kwarkowe są szybko wirujące gwiazdy neutronowe o masie pomiędzy 1,5 a 1,8 (około 1% wszystkich gwiazd neutronowych). Według niektórych szacunków w obserwowalnym Wszechświecie może dochodzić do dwóch eksplozji tego typu dziennie. Istnieje bardzo niewiele danych obserwacyjnych wskazujących na istnienie nowych kwarkowych; kandydatami na eksplozje tego typu są supernowe SN 2006gy, SN 2005gj i SN 2005ap.

</doc>
<doc id="2604099" url="https://pl.wikipedia.org/wiki?curid=2604099" title="Aleksandr Ośkin">
Aleksandr Ośkin

Aleksandr Piotrowicz Ośkin, ros. Александр Петрович Оськин (ur. 8 kwietnia 1920 we wsi Małe Korowino, zm. 21 lutego 2010 w Moskwie) – radziecki czołgista, uczestnik II wojny światowej, Bohater Związku Radzieckiego.
Życiorys.
Dzieciństwo i młodość.
Urodził się 8 kwietnia 1920 we wsi Małe Korowino (ros. Малое Коровино) w rejonie zacharowskim, w obwodzie riazańskim. Od 1932 roku mieszkał w Moskwie. W 1937 roku ukończył 10-klasową szkołę ogólną, a w 1939 Moskiewskie Technikum Finansowo-Ekonomiczne. Pracował jako inspektor podatkowy w Moskwie.
II wojna światowa.
W wojsku od października 1940 roku. Służył w siłach pancernych w Środkowoazjatyckim Okręgu Wojskowym. W 1941 roku ukończył szkołę pułkową.
W okresie od lipca do października 1941 brał udział w walkach Frontu Briańskiego oraz Zachodniego jako dowódca czołgu lekkiego T-26. Walczył pod Smoleńskiem oraz w bitwie pod Moskwą. 18 października został ciężko ranny. Do stycznia 1942 roku był leczony w szpitalu w miejscowości Sormowo (obecnie w granicach miasta Niżny Nowogród). Przed pełnym zakończeniem leczenia zwolnił się ze szpitala aby dołączyć do nowo formowanej jednostki pancernej z którą wyruszył na front.
W okresie od lipca do września 1942 służył jako radiooperator-działonowy w czołgu T-34-76, 163 Brygady Pancernej, a we wrześniu-październiku w 56 Brygadzie Pancernej Frontu Stalingradzkiego. Brał udział w obronie Stalingradu. 29 października 1942 podczas ataku niemieckiego lotnictwa został poważnie ranny, doznał wstrząsu mózgu i został odesłany na tyły.
W 1943 roku ukończył szkolenie w Połtawskiej Szkole Pancernej. Od stycznia 1944 roku ponownie na froncie.
W okresie od stycznia do czerwca 1944 r. walczył jako dowódca czołgu T-34-85 w 5 Samodzielnym Szkolnym Pułku Czołgów 1 Frontu Nadbałtyckiego, a od czerwca do grudnia 1944 w składzie 53 Gwardyjskiej Brygady Pancernej 1 Frontu Ukraińskiego. Brał udział w walkach na terenie Witebska i operacji lwowsko-sandomierskiej. W czasie wojny jego czołg płonął siedem razy.
W czasie walk o utworzenie przyczółka sandomierskiego, 12 sierpnia 1944 na obrzeżach wsi Oględów jego doskonale zamaskowany czołg T-34-85 wspierany przez pluton piechoty, odparł atak przeważających sił niemieckich, składający się z 11 czołgów. Jego czołg zniszczył z ukrycia z odległości mniejszej niż 200 metrów trzy niemieckie czołgi ciężkie Tygrysy II i uszkodził czwarty. 13 sierpnia jego czołg jako jeden z pierwszych przebił się do centrum wioski i zabił kilkudziesięciu żołnierzy wroga. W trakcie tej bitwy zostały zdobyte trzy PzKpfw VI B Tiger II które później zostały przez Rosjan poddane rozległym testom. Było to pierwsze użycie operacyjne tych czołgów na froncie wschodnim.
Jeden ze zdobytych w czasie tej potyczki czołgów (z numerem bocznym 502), znajduje się do dzisiaj w Muzeum Czołgów w Kubince pod Moskwą. Za odwagę i bohaterstwo w tej bitwie, z rozkazu Prezydium Rady Najwyższej ZSRR w dniu 23 września 1944 młodszy porucznik gwardii Aleksandr Pietrowicz Ośkin otrzymał Złotą Gwiazdę Bohatera Związku Radzieckiego oraz Order Lenina.
Od stycznia 1945 studiował na wydziale zarządzania Wojskowej Akademii Wojsk Pancernych i Zmechanizowanych. Ze względu na skutki przebytego w grudniu 1945 r. wstrząśnienia mózgu został zmuszony do zaprzestania nauki.
Późniejsza kariera wojskowa.
Do stycznia 1952 roku służył w parku maszyn szkoleniowych Wojskowej Akademii Wojsk Pancernych i Zmechanizowanych na stanowiskach: starszy mechanik, kierowca, dowódca plutonu, zastępca dowódcy oraz dowódca kompanii czołgów zagranicznych. Opanował wszystkie typy krajowych i kilka typów zagranicznych czołgów tego okresu.
W 1952 roku ukończył studia w Leningradzie Wyższej Oficerskiej Szkole Pancernej. W latach 1952–1954 był szefem szkolenia personelu w parku maszyn Wojskowej Akademii Wojsk Pancernych i Zmechanizowanych. W 1957 roku ukończył studia na Wojskowej Akademii Wojsk Pancernych.
Kontynuował służbę w wojskach pancernych: jako dowódca batalionu czołgów w Południowej Grupie Wojsk stacjonującej na Węgrzech i dowódca bojowego batalionu szkoleniowego zbiornika pułku szkoleniowego czołgów (w Moskiewskim Okręgu Wojskowym). W latach 1964 do 1969 wykładał na wydziale wojskowym Moskiewskiego Instytutu Stali i Stopów.
W październiku 1971 roku przeszedł na emeryturę w stopniu podpułkownika. Mieszkał w Moskwie. W 1971–1972 pracował jako starszy inżynier w Moskiewskim Instytucie Stali i Stopów. Od 1972 do 1986 jako instruktor wojskowy w Moskiewskim Instytucie Technologii i Przemysłu Spożywczego. W 1975 r. został awansowany do stopnia pułkownika.
Zmarł 21 lutego 2010. Został pochowany na Cmentarzu Kuźmińskim w Moskwie.

</doc>
<doc id="2604101" url="https://pl.wikipedia.org/wiki?curid=2604101" title="Pomnik ofiar OUN-UPA">
Pomnik ofiar OUN-UPA

Pomnik ofiar OUN-UPA (, ) – pomnik znajdujący się w Ługańsku na Ukrainie, upamiętniający osoby zamordowane przez OUN-UPA. Powstał w roku 2010 z inicjatywy lokalnego posła Arsena Klinczewa przy współpracy z Partią Regionów.
Rzeźba.
Pomnik przedstawia rodzinę: związaną kobietę-matkę z zamkniętymi oczami, przerażone dziecko i mężczyznę chroniącego swoją rodzinę. W górnej części rzeźby znajduje się napis: "Prawda nie powinna zostać zapomniana." W dolnej: "Ku pamięci ofiar nacjonalizmu i faszyzmu. Ludziom Ługańska, którzy zginęli z rąk nacjonalistów z OUN-UPA." Na samym dole znajduje się niekompletna lista mieszkańców miasta, którzy padli ofiarą ukraińskich nacjonalistów.
Historia.
Pomysłodawcą budowy pomnika był lokalny deputowany miasta, Arsen Klinczew, którego zdaniem pomnik jest potrzebny, aby każdy mógł uświadomić sobie zbrodnie popełnione przez OUN i UPA, organizacje, które według niego "działały w bardziej bestialski sposób niż faszyści". Klinczew w następujący sposób opisywał przewidywane funkcje pomnika:
W 2008 roku podczas odsłaniania podobnego monumentu w Swatowe, także w obwodzie ługańskim, wiceburmistrz Ługańska Eugeniusz Karin powiedział:

</doc>
<doc id="2604102" url="https://pl.wikipedia.org/wiki?curid=2604102" title="Henryk Maciąg">
Henryk Maciąg

Henryk Józef Maciąg (ur. 20 maja 1941 w Michałowie, zm. 30 listopada 2017) – polski lekkoatleta, średniodystansowiec, dwukrotny mistrz Polski.
Zdobył mistrzostwo Polski w sztafecie 4 × 400 metrów w 1962 oraz w biegu na 800 metrów w 1963.
W latach 1961–1963 sześć razy wystąpił w meczach reprezentacji Polski, odnosząc 1 zwycięstwo indywidualne.
Rekordy życiowe:
Był zawodnikiem Startu Lublin i Legii Warszawa.

</doc>
<doc id="2604107" url="https://pl.wikipedia.org/wiki?curid=2604107" title="Juozas Juocevičius">
Juozas Juocevičius

Juozas Vytautas Juocevičius (ur. 29 marca 1947 w Prenach) – litewski bokser walczący w barwach ZSRR, mistrz Europy.
Rozpoczął trenowanie boksu jako młodzik w Wilnie, następnie występował w klubie Žalgiris Kowno, Był mistrzem Litwy juniorów w 1968 i 1969 oraz seniorów w 1971 i 1973 w wadze średniej (do 75 kg).
Na mistrzostwach ZSRR w 1969 odpadł w ćwierćfinale wagi średniej. W 1970 i 1971 został mistrzem ZSRR w tej kategorii.
Na mistrzostwach Europy w 1971 w Madrycie zdobył złoty medal w wadze średniej, wygrywając kolejno z Victorem Varonem z Hiszpanii, Witoldem Stachurskim, Hansem-Joachimem Brauske z NRD i w finale z Alecem Năstacem z Rumunii.
Podczas turnieju bokserskiego w grudniu 1971 w Leningradzie przegrał z Anatolijem Klimanowem. Doznał w tej walce kontuzji, która uniemożliwiła mu starty w 1972. Na mistrzostwach ZSRR w 1973 przegrał w półfinale z Rufatem Riskijewem. Wkrótce potem zakończył karierę pięściarską.

</doc>
<doc id="2604125" url="https://pl.wikipedia.org/wiki?curid=2604125" title="John Snersund">
John Snersund



</doc>
<doc id="2604143" url="https://pl.wikipedia.org/wiki?curid=2604143" title="SNR G1.9+0.3">
SNR G1.9+0.3

SNR G1.9+0.3 – najmłodsza znana pozostałość po supernowej położona w naszej Galaktyce, znajduje się w gwiazdozbiorze Strzelca. Ocenia się, że supernowa, po której pozostała już tylko mgławica, eksplodowała ok. 25 tysięcy lat temu, a światło z niej dotarło do Ziemi około roku 1868. Promień pozostałości wynosi ponad 1,3 roku świetlnego.
Supernowa nie była widziana z Ziemi, ponieważ wybuchła ona w pobliżu centrum Galaktyki i była przesłonięta gęstym obłokiem pyłowym i gazowym. Sama pozostałość została odkryta w ramach przeglądu nieba 2MASS w długości promieniowania podczerwonego.
Pozostałość rozszerza się z bardzo dużą, niespotykaną wśród pozostałości po supernowych, szybkością wynoszącą około 5 procent szybkości światła.

</doc>
<doc id="2604145" url="https://pl.wikipedia.org/wiki?curid=2604145" title="Acrisols">
Acrisols

Acrisols (łac. "acris", bardzo kwaśny) – jednostka systematyczna gleb w klasyfikacji WRB.
Silnie wyługowane, czerwone i żółte gleby na kwaśnym podłożu, z poziomem wmycia iłu, o małej pojemności sorpcyjnej i małym wysyceniu kompleksu sorpcyjnego zasadami. Występują w wilgotnym klimacie tropikalnym i monsunowym, pod rzadkimi lasami. Największe powierzchnie zajmują w Azji Południowej, Indonezji, południowo-wschodniej części Ameryki Północnej i Ameryce Południowej (Amazonia).

</doc>
<doc id="2604147" url="https://pl.wikipedia.org/wiki?curid=2604147" title="Ryszard Smęda">
Ryszard Smęda

Ryszard Antoni Smęda – polski śpiewak (bas), solista bydgoskiej Opery Nova.
Życiorys.
Urodził się w Korszach, dorastał w Bartoszycach. W wieku 17 lat podjął naukę w szkole muzycznej w Olsztynie. W 1976 r. ukończył studia na Wydziale Wokalnym Państwowej Wyższej Szkoły Muzycznej w Warszawie. Po ukończeniu studiów wyjechał do Bydgoszczy, gdzie został przyjęty do opery przez dyrektora Stanisława Renza (1976). Zadebiutował na scenie w roli chana połowieckiego Kończaka w „Kniaziu Igorze” A. Borodina. Następnie kilka sezonów spędził w teatrach operowych w Gdańsku i Krakowie. Do ważniejszych dokonań artystycznych z tego okresu należały m.in. role: Zbigniewa i Skułoby w „Strasznym dworze” S. Moniuszki, sierżanta Zunigi w „Carmen” G. Bizeta, Figara w „Weselu Figara” W.A. Mozarta, Zakrystiana w „Tosce” G. Pucciniego. Wrócił do Bydgoszczy w 1982 r.
Uczestniczył we wszystkich premierach odgrywanych przez bydgoską operę w latach 80. Grał m.in. Franka w „Zemście nietoperza” J. Straussa oraz Tewje-mleczarza w „Skrzypku na dachu” J. Bocka, czy też ojca Alfreda Doolittle w musicalu „My Fair Lady” F. Loewe. Śpiewał także role operowe, jak np. Dalanda w „Holendrze tułaczu” R. Wagnera, Księcia Gremina w „Eugeniuszu Onieginie” P. Czajkowskiego, Faraona i Ramfisa w „Aidzie” G. Verdiego, Leporella w „Don Giovannim” W.A. Mozarta. W sumie ma na swym koncie ok. 80 partii operowych, operetkowych i musicalowych.
Za kreacje sceniczne był nagrodzony trzykrotnie „Złotymi Maskami” (1986, 1993, 1997) w plebiscytach publiczności bydgoskiej (Falstaff, Tewje, Leporello).

</doc>
<doc id="2604148" url="https://pl.wikipedia.org/wiki?curid=2604148" title="Reelandia">
Reelandia

Reelandia (dawniej "Finnan Geas") – polska grupa zajmująca się tańcem irlandzkim, założona w 1993 roku przez Renatę Łabędź i Roberta Barszcza. Nazwa zespołu pochodzi od kompilacji słów reel i Irlandia.
Historia.
Na początku działalności Reelandia związana była z Ośrodkiem Kultury Ochoty „OKO”. W 2009 roku zespół przeniósł się na warszawski Ursynów do Domu Sztuki.
Przez wiele lat trenerem grupy była tancerka Riverdance Anne-Marie Cunningham (TCRG, tancerka Riverdace). Od lutego 2006 na stałe współpracują z Lisą Delaney - Galal, która przygotowuje tancerzy Reelandii do startów w międzynarodowych zawodach tanecznych.
Wraz z Carrantuohill, polskim zespołem grającym muzykę irlandzką, Reelandia stworzyła widowisko "Touch of Ireland", odnoszące sukcesy na wielu scenach Polski i Europy, m.in. w Sali Kongresowej czy Teatrze Muzycznym Roma w Warszawie, Teatrze Muzycznym w Gdyni, Domu Muzyki i Tańca w Zabrzu, Teatrze im. J. Słowackiego w Krakowie. Okazjonalnie, gościnnie w widowisku występują znani artyści, m.in. Urszula Dudziak, Paweł Kukiz, Muniek Staszczyk, a nawet Joel Hanna (Riverdance, Fire of Dance, Dancing on Dangerous Ground).
W 2012 Reelandia związała się z zespołem Setanta tworząc nowy projekt taneczny o nazwie Treblers.

</doc>
<doc id="2604149" url="https://pl.wikipedia.org/wiki?curid=2604149" title="Henryk Kłosiński">
Henryk Kłosiński

Henryk Kłosiński – polski śpiewak (tenor), solista bydgoskiej Opery w latach 60. XX w.
Życiorys.
Pierwsze doświadczenia zawodowe zdobywał w Łodzi. Występował m.in. w Zespole Wojska Polskiego. W sezonie 1965/1966 został zaangażowany do bydgoskiej Opery i Operetki w przez dyrektora Zdzisława Wendyńskiego. Spędził w Bydgoszczy tylko dwa pełne sezony (potem śpiewał gościnnie i na krótkoterminowych angażach), ale zapadł w pamięć bydgoskich miłośników opery jako wartościowy solista. Zadebiutował w 1965 r. w "„Cnotliwej Zuzannie”" J. Gilberta. Występował w dwóch wielkich partiach: Cavaradossiego w "„Tosce”" G. Pucciniego (1966) i Księcia w "„Rigoletcie”" G. Verdiego (1967). W tym okresie bywał zapraszany na gościnne występy do innych teatrów muzycznych, m.in. w Łodzi, Warszawie, Wrocławiu. Predestynowany swoim rodzajem głosu do ról wielkich i dramatycznych, nie lubił operetek.
Po latach występował gościnnie w Bydgoszczy. Jako szekspirowski bohater w wielkim dziele Verdiego wystąpił w bydgoskiej premierze w 1989 r., gdzie tworzył duet wokalno-aktorski z kreującą rolę Desdemony Katarzyną Rymarczyk.

</doc>
<doc id="2604153" url="https://pl.wikipedia.org/wiki?curid=2604153" title="Popiersie Juliana Tuwima w Łodzi">
Popiersie Juliana Tuwima w Łodzi

Popiersie Juliana Tuwima – rzeźba plenerowa wykonana z brązu. 
Popiersie Juliana Tuwima znajduje się przed gmachem Związku Młodzieży Chrześcijańskiej Polska YMCA (w PRL Pałacem Młodzieży im. Juliana Tuwima). Autorami popiersia są Elwira i Jerzy Mazurczyk.

</doc>
<doc id="2604156" url="https://pl.wikipedia.org/wiki?curid=2604156" title="Allocnemis">
Allocnemis

Allocnemis – rodzaj ważek z rodziny pióronogowatych (Platycnemididae).
Podział systematyczny.
Do rodzaju należą następujące gatunki:

</doc>
<doc id="2604157" url="https://pl.wikipedia.org/wiki?curid=2604157" title="Arabicnemis">
Arabicnemis



</doc>
<doc id="2604158" url="https://pl.wikipedia.org/wiki?curid=2604158" title="Asthenocnemis">
Asthenocnemis

Asthenocnemis – rodzaj ważek z rodziny pióronogowatych (Platycnemididae).
Należą do niego następujące gatunki:

</doc>
<doc id="2604159" url="https://pl.wikipedia.org/wiki?curid=2604159" title="Calicnemia">
Calicnemia

Calicnemia – rodzaj ważek z rodziny pióronogowatych (Platycnemididae).
Podział systematyczny.
Do rodzaju należą następujące gatunki:

</doc>
<doc id="2604165" url="https://pl.wikipedia.org/wiki?curid=2604165" title="Jegor Sazonow">
Jegor Sazonow

Jegor Sergiejewicz Sazonow lub Sozonow, ros. "Егор Сергеевич Сазонов (Созонов)" (ur. 26 maja 1879 w Pietrowskim, zm. 27 listopada 1910 w Gornym Zierientuju) – rosyjski rewolucjonista, członek Organizacji Bojowej eserowców, zabójca Wiaczesława Plehwego.
Życiorys.
Pochodził z chłopskiej rodziny staroobrzędowców; jego ojciec dzięki swojej pracy zdołał przenieść się do miasta i podjął pracę w handlu. Jak sam wspominał, w domu wychowywany był w duchu religijnym i monarchistycznym. Ukończył gimnazjum w Ufie i przez pewien czas działał w Uralskim Związku Socjaldemokratów i Socjalrewolucjonistów, nie popierając jednak idei terroru indywidualnego. W 1901 r. został relegowany z Uniwersytetu Moskiewskiego za udział w buncie studentów. Zmuszony do wyjazdu z Moskwy, udał się do Ufy i tam ponownie zaangażował się w prowadzenie propagandy rewolucyjnej. Aresztowany w marcu następnego roku, zbiegł z transportu na Syberię w lipcu 1903 roku i emigrował za granicę. Wrócił do kraju i od 1903 r. był członkiem Organizacji Bojowej Partii Socjalistów Rewolucjonistów. Zamachowcem postanowił zostać, gdy w więzieniu dowiedział się o krwawym stłumieniu strajku w Złatouście (marzec 1903) oraz o wymierzeniu kar cielesnych uczestnikom manifestacji w Wilnie (1902).
Brał udział w przygotowaniach do zamachu na Wiaczesława Plehwego, początkowo prowadząc obserwację przyszłej ofiary w przebraniu lokaja angielskiego kupca (którego udawał Borys Sawinkow). On też dokonał samego zamachu: 15 lipca 1904 roku rzucił bombę w karetę Plehwego na nabrzeżu petersburskiego Kanału Obwodowego, zabijając na miejscu ministra oraz stangreta, a także raniąc kilka innych osób. Sam doznał również ciężkich obrażeń, ponadto został pobity przez świadków zdarzenia. Życie uratowała mu przeprowadzona następnie operacja. 
Sazonow został następnie postawiony przed sądem i 30 listopada skazany na dożywotnią katorgę. 27 listopada 1910 r. popełnił samobójstwo w więzieniu zierientujskim, protestując przeciwko wymierzeniu dwóm współwięźniom kary cielesnej.

</doc>
<doc id="2604170" url="https://pl.wikipedia.org/wiki?curid=2604170" title="El Camino (album The Black Keys)">
El Camino (album The Black Keys)

El Camino - siódmy album studyjny amerykańskiego duetu The Black Keys. Po raz kolejny produkcją płyty zespołu zajął się Brian Burton (pseud. Danger Mouse). Pierwszym singlem promującym płytę był "Lonely Boy".

</doc>
<doc id="2604171" url="https://pl.wikipedia.org/wiki?curid=2604171" title="Józef Stępień">
Józef Stępień

Józef Stępień – polski śpiewak operowy (tenor), solista bydgoskiej Opery w latach 1979-1983, a także Teatru Wielkiego w Łodzi i Warszawie.
Życiorys.
Ukończył Średnią Szkołę Muzyczną w Częstochowie (1976) - Wydział Wokalny u prof. Edwarda Makosza i prof. Anny Porwik-Pniok. W sezonie 1976/77 pracował jako chórzysta w Teatrze Wielkim w Łodzi. Już wtedy powierzano mu mniejsze partie solowe - takie jak: Góral w "„Halce”" S. Moniuszki i Posłaniec w "„Aidzie”" G. Verdiego. W 1978 r. śpiewał w chórze Filharmonii Śląskiej w Katowicach.
W 1979 r. został zaangażowany do Opery i Operetki bydgoskiej. Spędził w Bydgoszczy cztery sezony (1979-1983), ale zdążył zaśpiewać w tym czasie szereg czołowych partii tenorowych. Zaśpiewał m.in. Don Basilia w "„Weselu Figara”" W.A. Mozarta (1979) i Leńskiego w "„Eugeniuszu Onieginie”" P. Czajkowskiego oraz Jontka w "„Strasznym dworze”" S. Moniuszki, która to partia była jego „daniem firmowym”. Występował w premierze "„Madame Butterfly”" G. Pucciniego (1981) i "„Zemście nietoperza”" J. Straussa (1982). W czasie pobytu w Bydgoszczy brał udział w wielu koncertach estradowych i rocznicowych akademiach. Grał również na organach, mając ku temu solidne, wyniesione z młodzieńczych lat, przygotowanie.
Jeszcze w czasie występowania w bydgoskiej operze zapraszany bywał do innych teatrów muzycznych - m.in. do Teatru Wielkiego w Warszawie. Opera Narodowa zaangażowała go w na tzw. pełny etat w 1983 r. Jako członek zespołu Roberta Satanowskiego zaśpiewał Dymitra Samozwańca w „Borysie Godunowie” M Musorgskiego, a także Tamburmajora w inscenizacji opery A. Berga "„Wozzeck"". 
W latach 1988-1990 występował wielokrotnie na gościnnych występach w Bydgoszczy, śpiewając popisowe partie moniuszkowskie - Jontka w "„Halce”" i Stefana w "„Strasznym dworze”". Występował na uroczystej gali operowej z okazji 40-lecia bydgoskiej opery (1996) w towarzystwie takich artystów jak: Barbara Zagórzanka, Katarzyna Rymarczyk i Józef Skulski.

</doc>
<doc id="2604189" url="https://pl.wikipedia.org/wiki?curid=2604189" title="Florian Skulski">
Florian Skulski

Florian Skulski (ur. 11 grudnia 1936 w Skomorochach, zm. 1 lutego 2019 w Gdańsku) – polski śpiewak (baryton), solista Opery Bałtyckiej, związany także z bydgoską Operą Nova w latach 70., 80. i 90. XX w.
Życiorys.
Absolwent Państwowej Średniej Szkoły Muzycznej w Gdańsku-Wrzeszczu w klasie śpiewu solowego (1964). Potem studiował śpiew solowy w Akademii Muzycznej w Gdańsku w klasie prof. Barbary Iglikowskiej. W 1959 r. zadebiutował na scenie Opery Bałtyckiej w Gdańsku rolą Walentego w operze "Faust" Charlesa Gounoda. Z operą na Wybrzeżu był stale związany.
W latach 70., 80. i 90. XX w. występował gościnnie w Operze i Operetce bydgoskiej, śpiewając m.in. partie Figara w "Cyruliku sewilskim" Gioacchina Rossiniego (1974 i 1984), "Rigoletcie" (1988) i Germonta w "Traviacie" Giuseppe Verdiego (1988–1991). W tych dwóch rolach w operach Verdiego towarzyszył bydgoskiemu zespołowi podczas holenderskiego tournée w 1990 r., a także innym operom w Polsce: gdańskiej, warszawskiej i bytomskiej. Uznawany był za jednego z najlepszych polskich barytonów.
W drugiej połowie lat. 90. wystąpił dwukrotnie w premierowych przedstawieniach Opery Nova na scenie budującego się gmachu. Był to "Straszny dwór" Stanisława Moniuszki (1994), w którym zaśpiewał partię Miecznika, oraz "Nabucco" G. Verdiego, gdzie wykreował tragiczną postać tytułowego bohatera opery.
Jego dorobek artysty obejmuje kilkadziesiąt ról operowych. Zajmował się także reżyserią, m.in. na scenie Opery Bałtyckiej zainscenizował operę Gaetano Donizettiego "Faworyta" oraz "Cyrulika sewilskiego" G. Rossiniego. 
Prowadził klasę śpiewu w Akademii Muzycznej w Gdańsku.

</doc>
<doc id="2604190" url="https://pl.wikipedia.org/wiki?curid=2604190" title="Lukavice (kraj ołomuniecki)">
Lukavice (kraj ołomuniecki)

Lukavice (niem. Lukawetz) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 897 mieszkańców.
Składa się z trzech części:
Zobacz też:

</doc>
<doc id="2604192" url="https://pl.wikipedia.org/wiki?curid=2604192" title="Bulwar Dmitrija Donskogo">
Bulwar Dmitrija Donskogo

Bulwar Dmitrija Donskogo ( – "Bulwar Dymitra Dońskiego") – stacja moskiewskiego metra linii Sierpuchowsko-Timiriaziewskajej (kod 164) położona w południowo-zachodnim okręgu administracyjnym Moskwy w rejonie Siewiernoje Butowo. Pełni funkcję stacji końcowej linii. Na stacji istnieje możliwość przejścia na stację Ulica Starokaczałowskaja linii Butowskiej. Wyjścia prowadzą na Bulwar Dmitrija Donskogo (od którego zaczerpnięto nazwę) oraz na ulice Starokaczałowskaja i Znamenskie Sadki.
Konstrukcja i wystrój.
Jednopoziomowa, trzynawowa, płytka stacja kolumnowa z jednym peronem. Posiada dwa rzędy kolumn pokrytych marmurem, które podtrzymują zarazem galerie ułatwiające przejście przez stację (rozwiązanie to zastosowano po raz pierwszy na stacji Komsomolskaja w 1935 roku). Ściany nad torami pokryto marmurem ze wstawkami z ciemnego granitu. Podłogi wyłożono szarym i czerwonym granitem w stary, rosyjski wzór. Elementy metalowe na stacji wykonano z nierdzewnej stali i aluminium. Posiada dwa westybule położone nad końcami stacji, połączone podziemnymi przejściami.

</doc>
<doc id="2604194" url="https://pl.wikipedia.org/wiki?curid=2604194" title="Lukavice">
Lukavice



</doc>
<doc id="2604195" url="https://pl.wikipedia.org/wiki?curid=2604195" title="Paul Lortie">
Paul Lortie

Paul Lortie (ur. 17 marca 1944 w Beauport) – kanadyjski duchowny katolicki, biskup Mont-Laurier w latach 2012–2019.
Życiorys.
Prezbiterat.
Święcenia kapłańskie przyjął 16 maja 1970 i uzyskał inkardynację do archidiecezji Québecu. Pracował w wielu wydziałach kurii archidiecezjalnej, był także m.in. proboszczem kilku parafii oraz wikariuszem biskupim dla rejonów Aminate, Lotbinière-Bois-Francs, Chaudière i Rive-sud.
Episkopat.
7 kwietnia 2009 został mianowany biskupem pomocniczym archidiecezji Québec oraz biskupem tytularnym "Hierpiniana". Sakry biskupiej udzielił kard. Marc Ouellet.
2 lutego 2012 został mianowany przez Benedykta XVI ordynariuszem diecezji Mont-Laurier. 10 lipca 2019 przeszedł na emeryturę.

</doc>
<doc id="2604196" url="https://pl.wikipedia.org/wiki?curid=2604196" title="Gwiazdozbiór Piec">
Gwiazdozbiór Piec



</doc>
<doc id="2604197" url="https://pl.wikipedia.org/wiki?curid=2604197" title="Wiktor Gorczyński">
Wiktor Gorczyński

Wiktor Gorczyński (ur. 4 czerwca 1885, zm. 1940 w Twerze) – podinspektor Policji Państwowej.
Życiorys.
Urodził się 4 czerwca 1885 w rodzinie Aleksandra. Absolwent seminarium nauczycielskiego i Szkoły Nauk Politycznych w Warszawie. Od 4 sierpnia 1915 do 31 marca 1916 w Straży Obywatelskiej w Warszawie. Od 15 listopada 1918 w Policji Państwowej. Służbę pełnił m.in. w województwie wileńskim, województwie tarnopolskim i województwie wołyńskim. We wrześniu 1939 roku oficer inspekcyjny i zastępca komendanta wojewódzkiego Policji w Tarnopolu.
12 lipca 1939 komendant główny PP gen. bryg. Kordian Józef Zamorski rozkazem specjalnym nr S.23/Tjn. poinformował wszystkich komendantów wojewódzkich i naczelników urzędów śledczych o wdrożeniu dochodzenia przeciwko podinspektorowi Wiktorowi Gorczyńskiemu, nadkomisarzowi Romualdowi Marianowi Gończarczykowi, naczelnikowi Urzędu Śledczego w Tarnopolu i nadkomisarzowi Czesławowi Lipskiemu, komendantowi powiatowemu Policji w Tarnopolu za niedopełnienie obowiązków służbowych w trakcie organizacji i prowadzenia obławy policyjnej w nocy z 2 na 3 lipca 1939 we wsi Wymysłówka, w powiecie brzeżańskim, w czasie której zginął starszy posterunkowy Preissner, a ranny został posterunkowy Pierzchała. Zarzut niedopełnienia obowiązków generał Zamorski sformułował na podstawie osobistych obserwacji i ustaleń poczynionych na miejscu zdarzenia, na które przybył z inspekcji 2 Szwadronu Rezerwy Policyjnej w Raju. Generał Zamorski przeprowadzenie dochodzenia zlecił inspektorowi Juliuszowi Kozolubskiemu.
Dziwić może, że pomimo zastrzeżeń podniesionych przez generała Zamorskiego, 4 lipca 1939 minister spraw wewnętrznych oddał do dyspozycji podinspektora Gorczyńskiego sześć kompanii i dwa szwadrony rezerwy policyjnej. Charakter operacji – „obława policyjna” i rozmieszczenie poszczególnych oddziałów w terenie wskazuje na jej bezpośredni związek z zabójstwem st. post. Preissnera (6. kompania z Mostów Wielkich do Przemyślan, 7. kompania z Jaworzna do Złoczowa, 10. kompania z Jarosławia do Kozowej, 11. kompania ze Złoczowa do Podhajec, 12, kompania ze Stanisławowa do Rohatyna, 13. kompania z Łucka do Pomorzan, 1. szwadron ze Lwowa do Raju, gdzie stacjonował 2. szwadron). W dniach 9-11 lipca, po zakończonej obławie, oddziały wróciły do poprzednich miejsc stacjonowania (delegowania) z wyjątkiem 11. kompanii, która została skierowana do m. Mikulińce.
Po agresji ZSRR na Polskę w 1939 roku został aresztowany przez władze radzieckie w Tarnopolu i osadzony w specjalnym obozie NKWD w Ostaszkowie. Zamordowany przez NKWD wiosną 1940. Pochowany w Miednoje.
4 października 2007 Minister Spraw Wewnętrznych i Administracji Władysław Stasiak mianował go pośmiertnie na stopień inspektora Policji Państwowej. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2604198" url="https://pl.wikipedia.org/wiki?curid=2604198" title="Franciszek Turek">
Franciszek Turek

Franciszek Turek (ur. 1 kwietnia 1882 w Krakowie, zm. 12 lipca 1947 tamże) – polski malarz, pedagog i literat.
Życiorys.
Syn Franciszka i Kunegundy. Studia rozpoczął w Państwowej Szkole Przemysłowej w Krakowie, kontynuował od 1902 r. w Akademii Sztuk Pięknych w Krakowie u Józefa Mehoffera, Józefa Unierzyskiego i Leona Wyczółkowskiego. Uczelnię ukończył w roku 1907. Kształcił się również pod kierunkiem Stanisława Wyspiańskiego. 
W latach 1914-1916 pełnił funkcję zastępcy komendanta Straży Zabytków Miasta Krakowa. Był członkiem Towarzystwa Przyjaciół Sztuk Pięknych, współzałożycielem ZPAP, członkiem zarządu Towarzystwa Miłośników Historii i Zabytków Miasta Krakowa. 
W latach 1922-1928 wykładał na założonych przez Adriana Baranieckiego Wyższych Kursach dla Kobiet. Pochowany na Cmentarzu Rakowickim w Krakowie.
Był artystą o poglądach konserwatywnych, malował przeważnie akwarelą widoki miast (szczególnie dawnego Krakowa) i krajobrazy górskie.

</doc>
<doc id="2604199" url="https://pl.wikipedia.org/wiki?curid=2604199" title="Malá Morava">
Malá Morava

Malá Morava (niem. Klein Mohrau) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 554 mieszkańców.
Składa się z dziewięciu części:

</doc>
<doc id="2604205" url="https://pl.wikipedia.org/wiki?curid=2604205" title="Maletín">
Maletín

Maletín (niem. Moletein) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 383 mieszkańców.
Składa się z trzech części:

</doc>
<doc id="2604225" url="https://pl.wikipedia.org/wiki?curid=2604225" title="Andrzej Gawron (policjant)">
Andrzej Gawron (policjant)

Andrzej Krzysztof Gawron (ur. 10 listopada 1897 w Chorzowie, zm. 1940 w Kalininie) – starszy posterunkowy Policji Województwa Śląskiego, jedna z ofiar zbrodni katyńskiej.
Życiorys.
Urodził się 10 listopada 1897 w Chorzowie, w rodzinie Alberta i Marii z Dylusów. Od 19 lutego 1919 roku do 1 września 1921 roku w Polskiej Organizacji Wojskowej Górnego Śląska. Od 22 czerwca 1922 roku w Policji Województwa Śląskiego, pełnił służbę m.in. w Rybniku, Pszowie i Chorzowie (w latach 1931–1939). We wrześniu 1939 roku w V Komisariacie w Chorzowie.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.
4 października 2007 został pośmiertnie awansowany na stopień aspiranta Policji Państwowej.

</doc>
<doc id="2604232" url="https://pl.wikipedia.org/wiki?curid=2604232" title="Mírov">
Mírov

Mírov (niem. Mürau) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 401 mieszkańców.
W 1256 biskup ołomuniecki Bruno ze Schauenburga założył miejscowy zamek. Z czasem rozwinęła się osada o charakterze miasteczka. Zamek podupadł w trakcie wojen husyckich, w wojnie trzydziestoletniej spalili go Szwedzi, zniszczono także podzamkową osadę.
W latach 60. XIX w. zamek został zaadaptowany na więzienie. W okresie okupacji hitlerowskiej w Mirovie najpierw więzieni byli czescy patrioci, a od 1942 r. więźniami byli głównie Polacy chorzy na gruźlicę. Zamiast leczenia zmuszani byli do ciężkiej pracy i głodzeni. Niektórzy zginęli w wyniku wykonania kary śmierci.
W tym okresie zmarło w Mirovie 666 więźniów, w tym 516 Polaków. Kilkadziesiąt metrów, po lewej stronie od wejścia do więzienia, znajduje się pomnik poświęcony ofiarom faszyzmu z lat 1939–1945. Natomiast około 300 m wcześniej, także po lewej stronie drogi prowadzącej do głównego wejścia do więzienia, jest zbiorowa mogiła ofiar faszyzmu, z pomnikiem, odsłoniętym 10.09.1967 r. Na cokole pomnika wyryty jest między innymi napis „Wieczna chwała ofiarom faszyzmu pomordowanym w latach 1939–1945” i nazwiska wszystkich Polaków zmarłych albo zamordowanych.
Zamek w Mírovie do dzisiaj pełni funkcje , podobno najlepiej strzeżonego Czechach. Po wojnie więźniami byli także przeciwnicy nowej socjalistycznej rzeczywistości. Również dziś więzi złoczyńców z całego kraju. W roku 2000 uciekł stąd Jiří Kajínek.

</doc>
<doc id="2604234" url="https://pl.wikipedia.org/wiki?curid=2604234" title="Tomáš Slavík">
Tomáš Slavík



</doc>
<doc id="2604240" url="https://pl.wikipedia.org/wiki?curid=2604240" title="Moravičany">
Moravičany

Moravičany (niem. Morawitschan) – gmina w Czechach, w powiecie Šumperk, w kraju ołomunieckim. Według danych z dnia 1 stycznia 2012 liczyła 1281 mieszkańców.
Dzieli się na trzy części:

</doc>
<doc id="2604241" url="https://pl.wikipedia.org/wiki?curid=2604241" title="Charles Scicluna">
Charles Scicluna

Charles Jude Scicluna (ur. 15 maja 1959 w Toronto) – maltański duchowny rzymskokatolicki, doktor prawa kanonicznego, biskup pomocniczy maltański w latach 2012–2014, administrator apostolski archidiecezji maltańskiej w latach 2014–2015, arcybiskup metropolita maltański od 2015, sekretarz pomocniczy Kongregacji Nauki Wiary od 2018.
Życiorys.
Święceń prezbiteratu udzielił mu 11 lipca 1986 arcybiskup Joseph Mercieca. W 1991 uzyskał doktorat z prawa kanonicznego na Papieskim Uniwersytecie Gregoriańskim, jego promotorem był ks. Raymond Leo Burke.
W latach 1996–2002 był zastępcą promotora sprawiedliwości w Sygnaturze Apostolskiej. 21 października 2002 został mianowany przez Jana Pawła II promotorem sprawiedliwości w Kongregacji Nauki Wiary, gdzie był bliskim współpracownikiem Josepha Ratzingera.
6 października 2012 został mianowany biskupem pomocniczym archidiecezji maltańskiej i biskupem tytularnym San Leone. Święcenia biskupie otrzymał 24 listopada 2012 w Konkatedrze świętego Jana w Valletcie. Głównym konsekratorem był arcybiskup metropolita maltański Paul Cremona, zaś współkonsekratorami Joseph Mercieca, arcybiskup senior archidiecezji maltańskiej, i Mario Grech, biskup diecezjalny Gozo. Na swoje zawołanie biskupie przyjął słowa „Fidelis et verax” („Wierny i prawdziwy”). 1 grudnia 2012 Benedykt XVI mianował go członkiem Kongregacji Nauki Wiary.
Po rezygnacji arcybiskupa Paula Cremony, 18 października 2014 został administratorem apostolskim archidiecezji maltańskiej. 27 lutego 2015 papież Franciszek mianował go arcybiskupem metropolitą maltańskim. 21 marca 2015 odbył ingres do Katedry Świętego Pawła w Mdinie.
13 listopada 2018 papież Franciszek powołał go na stanowisko sekretarza pomocniczego Kongregacji Nauki Wiary.

</doc>
<doc id="2604243" url="https://pl.wikipedia.org/wiki?curid=2604243" title="Tolypella glomerata">
Tolypella glomerata

Tolypella glomerata – gatunek ramienicy z rodzaju rozsocha.
Morfologia.
Stosunkowo mały makroglon (3–20 cm, zwykle do 15, długości). Cienka (0,2–1 mm średnicy), silnie rozgałęziona nibyłodyga. Dolne międzywęźla bardzo długie. Płodne nibyliście na długich rozgałęzieniach bocznych, skupiają się w główki. Plecha jasnozielona lub żółtozielona, gdy inkrustowana węglanem wapnia – szara. Roślina jednopienna. 
Charakterystycznie powcinane w węzłach. Tępo zaokrąglone na końcach. W okółku zwykle do 6 płonnych i do 12 płodnych (choć zwykle tylko 5–8). Płodne i płonne różnią się od siebie. Płonne zwykle dłuższe od międzywęźli (do 8 cm długości), 3–5 członowe, nierozgałęzione. Płodne o różnej długości, ale zwykle do 2 cm, więc krótsze od płonnych. Rozgałęzione pojedynczo, przy czym odcinki boczne są zwykle wyraźnie krótsze od promienia głównego. Odcinki (promienie) boczne mają po 2–3 komórki i są skupione po dwa, trzy, podczas gdy główny jest zbudowany z 3–4 komórek. Odgałęzienia boczne mogą dalej się rozgałęziać. Ponieważ nibyliście płodne są dość liczne i powyginane, tworzą główki.
Osadzone na trzoneczkach, czasem wyraźnie odstających od nibyliścia. Pojedyncze. Do 400 µm średnicy.
Na trzoneczkach. Dwie do sześciu. Otaczają plemnię, leżąc obok lub nieco poniżej. Nieznacznie od niej większe (do 600 µm). Koronka bardzo mała lub brak. Oospory brązowe do ciemnobrązowych, do 400 µm długości.
Rozsocha morska, która jednak występuje w wodach słonawych. Inne gatunki z rodziny ramienicowatych. 
Biologia.
Roślina jednoroczna żyjąca w półroczu chłodnym – kiełkuje na przełomie lata i jesieni, zimuje, płodna wiosną i obumiera na początku lata. Może też żyć w półroczu ciepłym.
Ekologia.
Gatunek słodkowodny (wody twarde). Zwykle w wodach płytkich (małe zbiorniki, także astatyczne – rzadko jeziora, rowy), do 3 m głębokości, na podłożu mineralnym. Często w łąkach ramienicowych z ramienicą przeciwstawną, a także pojedynczo lub w niewielkich skupieniach. Pod koniec rozwoju często pokryta glonami nitkowatymi. Często zasiedla dane siedlisko efemerycznie. Rzadko tworzy własne zbiorowisko "Tolypelletum glomeratae" Corillion 1957 ("Charo-Tolypelletum glomeratae"). 
Występuje w rozproszeniu w dużej części Europy, jak również w Australii. W Polsce bardzo rzadka. Odkryte we wczesnych latach 70. XX w. stanowisko w Lednicy przez kilkadziesiąt lat było jedynym formalnie opublikowanym stanowiskiem w Polsce, jednak w XXI w. odkryto kilka nowych stanowisk w zachodniej części kraju.
Zagrożenia i ochrona.
Podlega w Polsce ochronie gatunkowej. Status zagrożenia ma nieznany ze względu na niedostateczną ilość danych (DD).

</doc>
<doc id="2604245" url="https://pl.wikipedia.org/wiki?curid=2604245" title="Rogacz (828 m)">
Rogacz (828 m)

Rogacz (828 m) – szczyt w południowo-zachodniej części grupy Czupla i Magurki Wilkowickiej w Beskidzkie Małym. Jego stoki opadają: północne – w stronę Bielska-Białej Straconki północno-zachodnie – w stronę Łysej Przełęczy, zaś południowo-wschodnie – ku wsi Wilkowic. Z podszczytowej polany rozpościerają się widoki na Beskid Śląski.
Nazwa szczytu pochodzi od imienia zbójnika Rogacza z Wilkowic, działającego na tych terenach w XVII wieku, który na tej górze miał zostać ujęty, zabity i pogrzebany.
Na zachodnim stoku Rogacza położona jest Chatka na Rogaczu.

</doc>
<doc id="2604246" url="https://pl.wikipedia.org/wiki?curid=2604246" title="Jamajka na Letnich Igrzyskach Olimpijskich 2004">
Jamajka na Letnich Igrzyskach Olimpijskich 2004

Jamajkę na Letnich Igrzyskach Olimpijskich 2004 reprezentowało 47 zawodników: 22 mężczyzn, 25 kobiet. Reprezentacja zdobyła 5 medali, wszystkie w lekkoatletyce.

</doc>
<doc id="2604248" url="https://pl.wikipedia.org/wiki?curid=2604248" title="Kuwejt na Letnich Igrzyskach Olimpijskich 2004">
Kuwejt na Letnich Igrzyskach Olimpijskich 2004

Kuwejt na Letnich Igrzyskach Olimpijskich 2004 reprezentowało 11 zawodników (10 mężczyzn, 1 kobieta). Był to 10 start reprezentacji Kuwejtu na letnich igrzyskach olimpijskich.
Skład kadry.
Judo.
Mężczyźni
Lekkoatletyka.
Mężczyźni
Kobiety
Strzelectwo.
Mężczyźni

</doc>
<doc id="2604250" url="https://pl.wikipedia.org/wiki?curid=2604250" title="Ali Al-Zinkawi">
Ali Al-Zinkawi



</doc>
<doc id="2604251" url="https://pl.wikipedia.org/wiki?curid=2604251" title="Pakistan na Letnich Igrzyskach Olimpijskich 2004">
Pakistan na Letnich Igrzyskach Olimpijskich 2004

Pakistan na Letnich Igrzyskach Olimpijskich 2004 reprezentowało 26 zawodników: 24 mężczyzn, 2 kobiety. Był to 14 start reprezentacji Pakistanu na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety
Strzelectwo.
Mężczyźni

</doc>
<doc id="2604253" url="https://pl.wikipedia.org/wiki?curid=2604253" title="Joachim Utech">
Joachim Utech

Joachim Christoph Ludwig Utech (ur. 15 maja 1889 w Białogardzie, zm. 30 marca 1960 w Marburgu) – niemiecki rzeźbiarz.
Życiorys.
Po ukończeniu w 1907 gimnazjum w Białogardzie wyjechał do Berlina, gdzie w 1908 rozpoczął studia na Akademii Sztuk Pięknych. Od 1911 przez dwa lata był słuchaczem państwowej szkoły sztuki, którą ukończył z dyplomem pedagoga sztuki. W 1913 rozpoczął studia na Akademii Sztuk Pięknych w Lipsku, ale rok później wybuchła I wojna światowa i Joachim Utech przerwał naukę. Został zwerbowany do wojska, walczył na froncie i cztery lata później został poważnie ranny. W 1919 powrócił do Lipska i pracował jako niezależny twórca. Dwa lata później otrzymał posadę nauczyciela w liceum w Czerniachowsku (wówczas Isterburg), w 1925 powrócił do Białogardu i pracował w tamtejszej szkole ucząc sztuki i rysunku. W 1945 razem z innymi mieszkańcami ewakuował się do Eyendorfu, a następnie do Lüneburga. Początkowo nauczał w gimnazjum, a później w liceum. W 1952 względy zdrowotne zadecydowały o przeprowadzce Joachima Utecha do Daxweiler w górach Hunsrück, a trzy lata później do Marburga, gdzie zmarł 30 marca 1960.
Twórczość.
Joachim Utech był rzeźbiarzem tworzącym w drewnie i kamieniu, głównie w marmurze, diabazie i granicie. Opuszczając w 1945 Białogard pozostawił dwieście pięćdziesiąt rzeźb, z czego władze Polski zwróciły mu w 1957 tylko sześćdziesiąt dziewięć. Po 1945 stworzył czterysta trzydzieści sześć rzeźb, które zostały skatalogowane. Kolekcję czterdziestu ośmiu sztuk posiada Hendrik Hommel. Pozostałe z dwustu eksponowanych posiadają Muzeum Pomorskie w Greifswaldzie i Muzeum Lippe.

</doc>
<doc id="2604254" url="https://pl.wikipedia.org/wiki?curid=2604254" title="James Lightbody">
James Lightbody



</doc>
<doc id="2604255" url="https://pl.wikipedia.org/wiki?curid=2604255" title="Raymond Ewry">
Raymond Ewry



</doc>
<doc id="2604257" url="https://pl.wikipedia.org/wiki?curid=2604257" title="Conant King">
Conant King



</doc>
<doc id="2604260" url="https://pl.wikipedia.org/wiki?curid=2604260" title="Korea Południowa na Letnich Igrzyskach Olimpijskich 2004">
Korea Południowa na Letnich Igrzyskach Olimpijskich 2004

Koreę Południową na Letnich Igrzyskach Olimpijskich 2004 reprezentowało 264 zawodników (145 mężczyzn, 119 kobiet). Był to 14 start reorezentacji Korei Południowej na letnich igrzyskach olimpijskich. Reprezentacja zdobyła 30 medali.

</doc>
<doc id="2604262" url="https://pl.wikipedia.org/wiki?curid=2604262" title="Corneille Brelle">
Corneille Brelle

Corneille Brelle OFMCap., właśc. Jean-Baptiste-Joseph Brelle (ur. 18 sierpnia 1754 w Douai, zm. 22 lipca 1819 w Cap-Haïtien) – francuski duchowny, kapucyn, prefekt apostolski Cap-Français w latach 1802-1804, arcybiskup Haiti w latach 1804-1819
Życiorys.
Z pochodzenia Bretończyk. W 1774 r. wstąpił do nowicjatu Zakon Braci Mniejszych Kapucynów, a w 1775 roku złożył śluby zakonne i przyjął święcenia kapłańskie.
Od 1787 r. uczestniczył w misji kapucyńskiej na północy francuskiej kolonii Saint-Domingue. W czasie rewolucji haitańskiej przyłączył się do armii murzyńskiej. Był kapelanem generała Toussaint L'Ouverture'a. Nie przyjął Konstytucji Cywilnej Kleru, a także w 1801 r. nie uznał postanowień władz kościelnych Republiki Francji i nie przeszedł pod jurysdykcję przybyłego z Europy, biskupa konstytucyjnego Guillaume'a Mauviela.
W 1802 r. po zawarciu konkordatu między Francją a Stolicą Apostolską został mianowany przez francuskiego generała Charlesa Leclerca prefektem apostolskim Cap-Français. Wybór ten został zaaprobowany przez Stolicę Apostolską.
Po wycofaniu się wojsk francuskich w 1804 r. pozostał w Cesarstwie Haiti. Brał udział w życiu politycznym państwa. Zgodził się przyjąć postanowienia konstytucji haitańskich z 1804 r. i 1805 r. o supremacji monarchy nad Kościołem co oznaczało zerwanie przez prefekturę apostolską Cap-Français jedności ze Stolicą Apostolską i początek tzw. schizmy haitańskiej.
7 października 1804 r. przyjął od cesarza Jean-Jacques'a Dessalines'a godność arcybiskupa Haiti, a następnie 8 października 1804 r. przewodniczył uroczystościom jego intronizacji.
Po 1806 r. Corneille Brelle poparł haitańskiego generała Henri Christophe'a w jego walce o władze po śmierci cesarza Jacques'a I Dessalinesa. W 1807 r. był jednym z sygnatariuszy konstytucji utworzonego na północnym wschodzie wyspy Państwa Haiti. W 1811 r. był jednym sygnatariuszy konstytucji Królestwa Haiti.
Po proklamowaniu Królestwa Haiti został mianowany przez króla Henriego I Christophe'a kardynałem-arcybiskupem Haiti, wielkim jałmużnikiem i księciem de l'Anse. Jego nominacji biskupiej oraz tytułu kardynalskiego nigdy nie uznała Stolica Apostolska.
2 czerwca 1811 r. Corneille Brelle dokonał uroczystej koronacji Henriego I Christophe'a na króla Haiti. W latach 1811-1819 odgrywał ważną rolę w państwie. Posiadał znaczne wpływy. Jego intrygi i ingerencja w politykę Królestwa spowodowały, że w 1819 r. został aresztowany przez zwolenników republiki.
Zmarł w 1819 r. w więzieniu z powodu zespołu zamknięcia.

</doc>
<doc id="2604263" url="https://pl.wikipedia.org/wiki?curid=2604263" title="Mirror (singel Gackta)">
Mirror (singel Gackta)

Mirror – trzeci singel japońskiego artysty Gackta, wydany 9 lutego 2000 roku. Osiągnął 9 pozycję w rankingu Oricon i pozostał na listach przebojów przez 6 tygodni. Sprzedano egzemplarzy.
Lista utworów.
Wszystkie utwory zostały skomponowane i napisane przez Gackt C.

</doc>
<doc id="2604265" url="https://pl.wikipedia.org/wiki?curid=2604265" title="Blondynka (album)">
Blondynka (album)

Blondynka – dziesiąty album studyjny zespołu Bajm, wydany 21 marca 2012 roku przez wytwórnię płytową EMI Music Poland. Album zawiera 11 premierowych kompozycji, a pierwszym singlem promującym płytę został tytułowy utwór „Blondynka”. 
W pierwszym tygodniu sprzedaży album zajął 2. miejsce na liście OLiS.
Lista utworów.
Opracowano na podstawie materiału źródłowego.

</doc>
<doc id="2604266" url="https://pl.wikipedia.org/wiki?curid=2604266" title="Ambasada Syrii w Polsce">
Ambasada Syrii w Polsce

Ambasada Syrii w Polsce, Ambasada Syryjskiej Republiki Arabskiej (arab. سفارة سوريا في بولندا) – placówka dyplomatyczna znajdująca się w Warszawie przy ul. Świeradowskiej 38a.
Siedziba.
Stosunki dyplomatyczne pomiędzy obu krajami nawiązano w 1945. W okresie lat 1957-1968 w Warszawie była też akredytowana ambasada Syrii z siedzibą w Moskwie. W Polsce władze Syrii uruchomiły ambasadę w 1968. Początkowo mieściła się w al. Niepodległości 161 (1968-1971), przy ul. Dąbrowieckiej 19 (1972-1974), ul. Narbutta 19a (1975-2006), ul. Goszczyńskiego, najpierw 30 (2009-2012), później ul. Goszczyńskiego 9 (2012-2015). Z końcem kwietnia 2015, siedziba ambasady znajduje się przy ul. Świeradowskiej 38a.
Ambasador rezyduje w willi Feliksa i Inny Siedlanowskich z 1933 przy ul. Narbutta 10 (2015).

</doc>
<doc id="2604268" url="https://pl.wikipedia.org/wiki?curid=2604268" title="Litwa na Zimowych Igrzyskach Olimpijskich 1992">
Litwa na Zimowych Igrzyskach Olimpijskich 1992

Litwę na Zimowych Igrzyskach Olimpijskich 1992 w Albertville reprezentowało 6 zawodników: 3 mężczyzn i 3 kobiety. Najmłodszym olimpijczykiem był narciarz Ričardas Panavas (19 lat 315 dni), a najstarszym biathlonistka Kazimiera Strolienė (31 lat 269 dni).
Był to drugi start reprezentacji Litwy na zimowych igrzyskach olimpijskich.
Biathlon.
Mężczyźni
Kobiety
Biegi narciarskie.
Mężczyźni
Kobiety

</doc>
<doc id="2604269" url="https://pl.wikipedia.org/wiki?curid=2604269" title="Agnė Eggerth">
Agnė Eggerth

Agnė Eggerth, z domu Visockaitė (ur. 4 sierpnia 1978 w Kownie) – litewska lekkoatletka specjalizująca się w biegach sprinterskich, dwukrotna olimpijka.
Sukcesy sportowe.
W 1996 r. uczestniczyła w mistrzostwach świata juniorek w Sydney, zajmując IV miejsce w finale biegu na 200 metrów. Największy sukces na arenie międzynarodowej odniosła w 1997 r. w Lublanie, gdzie zdobyła srebrny medal mistrzostw Europy juniorek w biegu na 100 metrów. W mistrzostwach tych startowała również w finale biegu na 200 metrów, zajmując IV miejsce. W tym samym roku została też złotą medalistką igrzysk bałtyckich w biegu na 100 i 200 m. Dwukrotnie startowała w igrzyskach olimpijskich, w 2000 r. w Sydney oraz 2004 r. w Atenach, w obu przypadkach odpadając w biegach eliminacyjnych na dystansie 100 metrów. Była również półfinalistką halowych mistrzostw świata (Maebashi 1999, Birmingham 2003, Budapeszt 2004) oraz mistrzostw Europy (Monachium 2002).
Jest wielokrotną mistrzynią Litwy w biegach sprinterskich:

</doc>
<doc id="2604277" url="https://pl.wikipedia.org/wiki?curid=2604277" title="Węgry na Letnich Igrzyskach Olimpijskich 2004">
Węgry na Letnich Igrzyskach Olimpijskich 2004

Węgry na Letnich Igrzyskach Olimpijskich 2004 reprezentowało 209 zawodników (119 mężczyzn, 90 kobiet). Reprezentacja Węgier zdobyła 17 medali.

</doc>
<doc id="2604282" url="https://pl.wikipedia.org/wiki?curid=2604282" title="Wielka Brytania na Letnich Igrzyskach Olimpijskich 2004">
Wielka Brytania na Letnich Igrzyskach Olimpijskich 2004

Wielką Brytanię na Letnich Igrzyskach Olimpijskich 2004 reprezentowało 264 zawodników : 161 mężczyzn i 103 kobiety. Reprezentacja Wielkiej Brytanii zdobyła 30 medali.

</doc>
<doc id="2604285" url="https://pl.wikipedia.org/wiki?curid=2604285" title="Eustacio Rizo">
Eustacio Rizo

Eustacio Rizo Escoto (ur. 30 września 1971 w Arandas) – meksykański piłkarz występujący na pozycji napastnika.
Kariera klubowa.
Rizo jest wychowankiem zespołu Tecos UAG z siedzibą w mieście Guadalajara. W meksykańskiej Primera División zadebiutował 14 lutego 1994 w wygranym 1:0 spotkaniu z Correcaminos UAT i już w tym samym meczu strzelił pierwszego gola w najwyższej klasie rozgrywkowej. Szybko wywalczył sobie miejsce w wyjściowej jedenastce i w swoim premierowym sezonie – 1993/1994 – wywalczył pierwszy w historii klubu tytuł mistrza Meksyku. W 1995 roku triumfował w rozgrywkach Pucharu Zdobywców Pucharów CONCACAF. Ogółem barwy Tecos reprezentował przez niemal sześć lat i zdobył 50 goli w 176 spotkaniach, co daje mu pozycję drugiego najlepszego strzelca w dziejach drużyny.
Latem 1999 Rizo przeszedł do stołecznego Cruz Azul, gdzie spędził pół roku i w roli rezerwowego osiągnął wicemistrzostwo Meksyku w jesiennym sezonie Invierno. Wiosną 2000 występował w Chivas de Guadalajara, natomiast w lipcu 2000 został zawodnikiem znacznie mniej utytułowanego CD Irapuato. Nie potrafił sobie jednak zyskać statusu gracza podstawowej jedenastki, podobnie jak w kolejnych klubach – Tiburones Rojos de Veracruz i Puebla FC. Profesjonalną karierę zakończył w wieku 33 lat w swojej macierzystej ekipie Tecos UAG; w późniejszym czasie występował w drugoligowym Tigrillos Broncos i amatorskim Banat Arsenal z amerykańskiego miasta Avondale.
Kariera reprezentacyjna.
W seniorskiej reprezentacji Meksyku Rizo zadebiutował 1 lutego 1995 w wygranym 1:0 meczu towarzyskim z Urugwajem i wówczas także zanotował premierową bramkę w kadrze narodowej. Rok później został powołany przez selekcjonera Borę Milutinovicia na Złoty Puchar CONCACAF, gdzie jego drużyna wywalczyła mistrzostwo, natomiast on sam wystąpił w jednym meczu i strzelił jednego gola – w wygranym 1:0 półfinale z Gwatemalą. W 1997 roku znalazł się w składzie na turniej Copa América; rozegrał wówczas jedno spotkanie, a Meksykanie zajęli ostatecznie trzecie miejsce. Swój bilans reprezentacyjny Rizo zamknął na trzech golach w czterech konfrontacjach.

</doc>
<doc id="2604286" url="https://pl.wikipedia.org/wiki?curid=2604286" title="Kanada na Letnich Igrzyskach Olimpijskich 2004">
Kanada na Letnich Igrzyskach Olimpijskich 2004

Kanadę na Letnich Igrzyskach Olimpijskich 2004 reprezentowało 262 zawodników (130 mężczyzn, 132 kobiet). Reprezentacja Kanady zdobyła 12 medali.

</doc>
<doc id="2604289" url="https://pl.wikipedia.org/wiki?curid=2604289" title="Portoryko na Letnich Igrzyskach Olimpijskich 2004">
Portoryko na Letnich Igrzyskach Olimpijskich 2004

Portoryko na Letnich Igrzyskach Olimpijskich 2004 reprezentowało 43 zawodników : 32 mężczyzn i 11 kobiet.
Skład kadry.
Boks.
Mężczyźni
Gimnastyka.
Mężczyźni
Judo.
Mężczyźni
Kobiety
Koszykówka.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety
Pływanie synchroniczne.
Kobiety
Siatkówka plażowa.
Mężczyźni
Skoki do wody.
Kobiety
Strzelectwo.
Mężczyźni
Taekwondo.
Kobiety
Tenis ziemny.
Kobiety
Zapasy.
Kobiety
Żeglarstwo.
Mężczyźni
Kobiety

</doc>
<doc id="2604291" url="https://pl.wikipedia.org/wiki?curid=2604291" title="Główny Sudecki Szlak Konny">
Główny Sudecki Szlak Konny

Główny Sudecki Szlak Konny
szlak turystyczny, znakowany kolorem pomarańczowym , prowadzący od Lądka-Zdroju do Karpacza przez najciekawsze partie Sudetów. Trasa szlaku została podzielona na osiem etapów.

</doc>
<doc id="2604292" url="https://pl.wikipedia.org/wiki?curid=2604292" title="Frank Johnston">
Frank Johnston

Francis Hans Johnston, znany jako Frank Johnston, po 1927 także jako Franz Johnston (ur. 19 czerwca 1888, Toronto, Ontario, zm. 9 lipca 1949, tamże) – kanadyjski malarz-pejzażysta, członek założyciel Grupy Siedmiu. Był jedynym członkiem tego ugrupowania bez formalnego członkostwa.
Życiorys.
W 1904 Frank Johnston rozpoczął praktykę jako projektant jubilerski w firmie Ryrie Bros. w Toronto. Później uczęszczał na wieczorowe zajęcia artystyczne w Toronto's Central Technical School pod kierunkiem Gustava Hahna, a następnie na Central Ontario School of Art pod kierunkiem Williama Cruikshanka i G.A. Reida. W 1908 rozpoczął pracę jako artysta reklamowy w firmie Grip Ltd. Nawiązał współpracę z J.E.H. MacDonaldem i Tomem Thomsonem, a później również z Arthurem Lismerem i Franklinem Carmichaelem, przyszłymi założycielami Grupy Siedmiu. Johnston był również członkiem Art Letters Club, ugrupowania skupiającego ok. stu osób, które regularnie spotykały się, aby dyskutować na temat różnych rodzajów sztuki: literatury, architektury, malarstwa, muzyki, rzeźby, fotografii i aktorstwa. Na forum klubu Johnston spotkał kolejnego przyszłego członka Grupy Siedmiu, Lawren Harrisa i zaprzyjaźnił się z nim.
W 1910 wyjechał do Stanów Zjednoczonych, aby studiować sztukę na Pennsylvania Academy of Fine Arts. W tym czasie pracował w Filadelfii i w Nowym Jorku jako projektant reklamowy. W 1915 powrócił do Toronto. Zaczął malować pejzaże. 
W tym celu wyprawiał się w okolice Algonquin Provincial Park i Jeziora Górnego. Johnston malował temperą, czym różnił się od pozostałych członków Grupy Siedmiu. W 1918, pod koniec wojny, namalował w ramach cyklu Canadian War Memorials (Kanadyjskich Pomników Wojennych) szkolenia pilotów w Beamsville (Ontario); obrazy te miały upamiętnić udział Kanady w I wojnie światowej. 
W 1919 miał wystawę ponad sześćdziesięciu swoich prac – więcej niż jakikolwiek inny artysta w tym czasie. Wziął udział tylko w jednej wspólnej wystawie Grupy Siedmiu (w maju 1920). Kilka miesięcy później miał własną wystawę w T. Eaton Company Galleries, na której zaprezentował ponad dwieście obrazów. Powodem, dla którego Johnston uczestniczył tylko w jednej wystawie Grupy Siedmiu były różnice pomiędzy nim a pozostałymi członkami grupy, jeśli chodzi o ideologię i technikę; poza tym być może obawiał się, że nieprzychylne przyjęcie wystawy przez publiczność może niekorzystnie wpłynąć na sprzedaż jego własnych obrazów.
Na początku 1920 rozpoczął pracę w Ontario College of Art, a pod koniec 1921 wyjechał z Toronto do pracy w Winnipeg School of Art w Winnipeg. W latach 1922–1924 był dyrektorem uczelni. W Winnipeg miał największą wystawę, jaką kiedykolwiek zdobyto w tym mieście. Powoli oddalał się od Grupy Siedmiu, a 1924 ogłosił swoją oficjalną rezygnację podając jako powód chęć pójścia własną drogą, jeśli chodzi o wystawy. W 1927 zmienił nazwisko na Franz Johnston. Zaczął pracować dla galerii sztuki w domach towarowych. Jego obrazy straciły jednak wcześniejszą witalność i stały się bardziej dekoracyjne. W latach 1927–1929 uczył w Ontario College of Art.
W 1939 Johnston został zaproszony do Eldorado nad Wielkim Jeziorem Niedźwiedzim (Terytoria Północno-Zachodnie), gdzie spędził sześć miesięcy szkicując zarówno pejzaże jak i sceny z życia codziennego miejscowej ludności tubylczej. Po powrocie osiadł w Wyebridge, w Ontario, zamieniając siedzibę gminy na swój dom i atelier. Podróżował regularnie w celach malarskich do północnego Ontario. Jego ostatni wypad miał miejsce w 1946; celem były okolice Nipigon. Podczas swych ostatnich sezonów letnich Johnston malował sielskie sceny z Quebecu (Baie-Saint-Paul, wioski z okolic Québecu) i doliny rzeki Ottawy.
Zmarł w 1949. Został pochowany na małym cmentarzu na terenie galerii McMichael Canadian Art Collection.

</doc>
<doc id="2604295" url="https://pl.wikipedia.org/wiki?curid=2604295" title="Pump Tour">
Pump Tour

Pump Tour – piąta trasa koncertowa grupy muzycznej Aerosmith, która odbyła się na przełomie 1989 i 1990 r. W 1989 zespół dał 26 koncertów w Europie i 9 w USA. W 1990 r. odbyły się 103 koncerty w Ameryce Północnej, 10 w Europie, 7 w Japonii i 9 w Australii.

</doc>
<doc id="2604296" url="https://pl.wikipedia.org/wiki?curid=2604296" title="Emilia Knausówna">
Emilia Knausówna

Emilia Knausówna (ur. 23 stycznia 1883 w Krakowie, zm. 23 stycznia 1924 tamże) – polska malarka, córka Karola Knausa i Anny z d. Meyer.
Życiorys.
W latach 1898-1901 była uczennicą Szkoły Malarstwa dla Kobiet Teofili Certowiczówny. Studiowała u Jacka Malczewskiego, Jana Stanisławskiego i Włodzimierza Tetmajera. Studia ukończyła z wyróżnieniem.
Po ukończeniu studiów zwiedziła Włochy, Francję, Niemcy, Austrię i Szwajcarię. Była członkinią grupy "Zero" i Koła Artystek Polskich w Krakowie. W latach 1914-15 mieszkała i tworzyła w Wiedniu. 
Uprawiała malarstwo sztalugowe, malowała portrety, pejzaże górskie, martwe natury, kwiaty. Opracowała cykl rysunków o tematyce legionowej. Wystawiała w Warszawie, Krakowie, Poznaniu, Wiedniu, Odessie, Kijowie. 
Wystawiała swoje obrazy na wielu krakowskich salonach sztuki, a także w Warszawie w salonie Aleksandra Krywulta, w Wiedniu, Lwowie i Odessie. Jej dzieła znajdują się w zbiorach Zamku Królewskiego na Wawelu, Lwowskiej Galerii Obrazów oraz w prywatnych kolekcjach.

</doc>
<doc id="2604297" url="https://pl.wikipedia.org/wiki?curid=2604297" title="Henryk Herdzin">
Henryk Herdzin

Henryk Herdzin (ur. 6 czerwca 1929 w Rydułtowach) – polski śpiewak (tenor liryczny), solista bydgoskiej Opery od 1962 r. do lat 90. XX w.
Życiorys.
Urodził się w 1929 r. w Rydułtowach na Śląsku w rodzinie krawca. Wychowywał się w muzykalnej rodzinie, należał do przykopalnianego chóru „Cecylia”, a później do chóru rewelersów w katowickim radiu. Występował w amatorskiej operetce. Zaliczył pierwsze role: Edwina w „Księżniczce czardasza” I. Kalmana, Daniły w „Wesołej wdówce” F. Lehara oraz Hrabiego Luksemburg w operetce F. Lehara.
Uczęszczał do Państwowego Liceum Pedagogicznego w Raciborzu. Po uzyskaniu w 1949 roku matury rozpoczął pracę jako nauczyciel w szkole w Grobnikach, a następnie w Rakowie.
W 1950 r. został skazany na 5 lat obozu pracy w Strzelcach Opolskich za uczestnictwo w nielegalnym Polskim Związku Sprawiedliwych. Zwolniony po 3 latach (1953) pracował jako górnik dołowy w kopalni „Rydułtowy”. Uczestniczył też w występach w amatorskiej operetce. Po kilku latach został księgowym w Katowicach i nadal śpiewał na amatorskiej scenie. Po udziale w konkursie wokalnym, dostał angaż chórzysty, a potem został zaangażowany przez Danutę Baduszkową i Wacława Śniadego do Teatru Muzycznego w Gdyni jako solista (tenor liryczny) i amant. Na Wybrzeżu pracował dwa sezony (1958-1960). Zetknął się tam z takimi dyrygentami, jak: K. Stryja, W. Rowicki, B. Wodiczko. Zadebiutował w „Orfeuszu w piekle” J. Offenbacha. Kolejne premiery to m.in. „Bal w operze” R. Heubergera, „Domek trzech dziewcząt” H. Berte.
Od 1960 r. karierę kontynuował w Łodzi, a w 1962 r. trafił do bydgoskiej Opery i Operetki. Tutaj w różnych stopniach etatowego zaangażowania przepracował blisko 30 lat. Stworzył szereg sceniczno-wokalnych kreacji oraz (pod koniec kariery) dużą ilość pomniejszych ról charakterystycznych.
W Bydgoszczy zadebiutował jako Eugeniusz Oniegin w operze P. Czajkowskiego (1962). Potem był Moralesem w „Carmen” G. Bizeta (1964) i Alfredem w „Traviacie” G. Verdiego (1964). Wysokie noty krytyków i aplauz publiczności uzyskał kreując postać tytułowego bohatera we „Fra Diavolo” D.F.Aubera (1965). W sezonie 1965/66 zaśpiewał Spolette w „Tosce” G. Pucciniego, Huberta w „Cnotliwej Zuzannie” i Gilberta i Danile w „Wesołej wdówce” F. Lehara. Zdobytą już pozycję potwierdziły następne premiery: „Kopciuszek” G. Rossiniego (1965), „Księżniczka czardasza” I. Kalmana (1968), „Kraina uśmiechu” P. Lehara (1970), „Poławiacze pereł” G. Bizeta (1972).
Lata 70. to obfite pasmo znaczących ról: Mozart w „Mozarcie i Salierim" M. Rimskiego-Korsakowa (1970), Tarnino w „Czarodziejskim flecie” W.A. Mozarta (1971), Hrabia Luksemburg w operetce F. Lehara (1974), Włodzimierz w „Kniaziu Igorze” A. Borodina (1975), Nando w „Nizinach” E. d'Alberta (1976), Sternik w „Holendrze tułaczu” R. Wagnera (1977), Waszek w „Sprzedanej narzeczonej” B. Smetany (1977). Oklaskami nagradzany był za wiele innych ról, tak w repertuarze operowym, jak i operetkowym, np. w „Rigoletcie” G. Verdiego (1967), „Weselu Figara” W.A. Mozarta (1979), „Hrabinie” S. Moniuszki, „Przemysławie II” H. Swolkienia, „Otellu” G. Verdiego (1989). Był też wokalną podporą musicali - od Rewelersa w „Helu” począwszy (1965) po Kapitana w „Skrzydlatym kochanku” S. Renza (1974), inżyniera Solarza w „Najpiękniejszej” M. Lidy (1975) i Jana Kluczkowskiego w „Dziękuję ci, Ewo!” S. Renza (1976). Występował też w przedstawieniach baletowych dla dzieci.
W swojej wokalnej karierze zaliczył ponad 100 premier (większość poza Bydgoszczą), wystąpił w kilku tysiącach przedstawień. Zdobywał „Złote Maski” za „Traviatę” i „Wesołą wdówkę”. Razem z Barbarą Zagórzanką wygrał plebiscyt na najpopularniejszą parę operową roku 1969. Występował w Niemczech, Włoszech i Rumunii; ściśle współpracował z operami w: Poznaniu, Bytomiu i Wrocławiu, a także z filharmoniami w Bydgoszczy, Koszalinie, Częstochowie. Przez dwa lata śpiewał w Capelli Bydgostiensis dokonując płytowych nagrań i telewizyjny rejestracji. Brał udział w licznych koncertach estradowych.
Rodzina.
Żona Henryka Herdzina towarzyszyła mu w spektaklach operetkowych i musicalowych. Ma dwóch synów: Tomasza - historyka i Krzysztofa - pianistę, kompozytora, aranżera.

</doc>
<doc id="2604304" url="https://pl.wikipedia.org/wiki?curid=2604304" title="Hanafici">
Hanafici

Hanafici () – zwolennicy jednej z czterech głównych sunnickich szkół prawa muzułmańskiego, wywodzącej się od teologa Abu Hanify (zm. 767).
Abu Hanifa zajmował się dogmatyką w młodości. Później pozostawił ją dla hadisów i wykładni prawa islamskiego (fikh) i na tych polach osiągnął wielki autorytet wśród mu współczesnych i potomnych. Wykładnia prawa islamu Hanify miała za podstawę m.in.:
Abu Hanifa miał wielu uczniów. Wykształcił ich na niezależnych fakihów, choć nie odstąpili oni od generalnych zasad wykładni nauczyciela. Przysłużyli się także do zachowania dorobku prawniczego Abu Hanify, spisując wiedzę, którą im przekazał. Za ich życia nastąpiło pewne zbliżenie między szkołą hanaficką a malikicką. 
Szkoła hanaficka obecnie jest popularna w Turcji, na Bałkanach, Żyznym Półksiężycu oraz częściowo w Afganistanie i Pakistanie i stanowi 35–40% ortodoksyjnych muzułmanów. Uchodzi za najbardziej otwartą filozoficznie i religijnie spośród wszystkich szkół sunnickich. Większość polskich muzułmanów jest hanafitami.

</doc>
<doc id="2604307" url="https://pl.wikipedia.org/wiki?curid=2604307" title="Potyczka na Ponte da Azenha">
Potyczka na Ponte da Azenha

Potyczka na Ponte da Azenha – starcie zbrojne, które miało miejsce w nocy z 19 na 20 września 1835 i zapoczątkowało powstanie Farrapos (1835–1845), ruch wyzwolenia gauchów spod władzy Cesarstwa Brazylii.
Przebieg.
Potyczka na moście (z port. ponte) była pierwszym starciem zbrojnym w trakcie powstania Farrapos. Doszło do niej na terenie dzisiejszego miasta Porto Alegre. W nocy z 19 na 20 września 1835 roku siły powstańców planowały przejść po moście Ponte de Azenha, napotkały tam siły wicehrabiego Camanu José Egídio Gordilho de Barbuda Filho w sile 200 konnych. Siły rewolucyjne liczyły 30 konnych, jednak na skutek szybkiej szarży oraz zranienia wicehrabiego w udo doprowadziły do wycofania się sił cesarskich do budynku siedziby rządu oraz zabarykadowania się. Siły powstańców zostały rozwiązane, jednak to wydarzenie jest uznawane za początek powstania Farrapos. W niecały rok później 10 września 1836 roku doszło do większego starcia zbrojnego o Arroio Seival, które doprowadziło do proklamowania Republiki Rio-Grandense.

</doc>
<doc id="2604309" url="https://pl.wikipedia.org/wiki?curid=2604309" title="Okienko (botanika)">
Okienko (botanika)

 
Okienko, mikropyle, okienko mikropylarne – u roślin nasiennych otwór na szczycie kanalika w osłonce (integumencie) zalążka. 
Kanalik zakończony okienkiem powstaje w rezultacie niepełnego obrośnięcia zalążka przez jedną warstwę osłonki (u wszystkich nagonasiennych z wyjątkiem gniotowców i części okrytonasiennych) lub dwie warstwy osłonki (u gniotowców i części okrytonasiennych). U pierwotnych, kopalnych roślin nagonasiennych okienko w zalążkach nie występowało. 
U różnych grup systematycznych roślin kształt okienka jest rozmaity. U gniotowców i wymarłych benetytów osłonka tworzy wydłużony twór określany jako rurka mikropylarna, krótki u sagowcowatych. U sosnowatych okienko jest szerokie i odsłania całą górną powierzchnię ośrodka. U niektórych rodzajów (modrzew, jodła, daglezja i cedr) okienko na brzegu zawiera komórki wydzielnicze i pokryte jest kleistą substancją. U większości roślin jest jednak tylko prostym kanałem.
U nagonasiennych okienko służy zwykle do przyjmowania ziaren pyłku. U niektórych jednak rodzajów (choina, araukaria, agatis i "Saxegothaea") pyłek kiełkuje na łuskach szyszek żeńskich poza okienkiem i poprzez nie wrasta tylko łagiewka pyłkowa. W przypadku okrytonasiennych, u części roślin, łagiewka wrasta do woreczka zalążkowego przez okienko. Zjawisko to jest określane mianem akrogamii (alternatywne drogi wnikania łagiewki określane są jako chalazogamia i mezogamia).
Po zapłodnieniu i powstaniu zarodka okienko zwykle zamyka się w wyniku wzrostu komórek wyścielających kanalik mikropylarny. Na dojrzałym nasieniu pozostałość okienka nierzadko można łatwo odnaleźć obok znaczka (hilum). Przez okienko w łupinie wyrasta zawsze korzonek i hipokotyl. 
W zależności od wzajemnego położenia okienka i sznureczka (funikulus) wyróżnia się różne kształty zalążka:

</doc>
<doc id="2604310" url="https://pl.wikipedia.org/wiki?curid=2604310" title="Mikropyle">
Mikropyle



</doc>
<doc id="2604311" url="https://pl.wikipedia.org/wiki?curid=2604311" title="Osłonka zalążka">
Osłonka zalążka



</doc>
<doc id="2604315" url="https://pl.wikipedia.org/wiki?curid=2604315" title="Garbine Muguruza Blanco">
Garbine Muguruza Blanco



</doc>
<doc id="2604320" url="https://pl.wikipedia.org/wiki?curid=2604320" title="Okienko">
Okienko



</doc>
<doc id="2604321" url="https://pl.wikipedia.org/wiki?curid=2604321" title="Garbiñe Muguruza">
Garbiñe Muguruza

Garbiñe Muguruza Blanco (wym. , ur. 8 października 1993 w Caracas) – hiszpańska tenisistka, zwyciężczyni French Open 2016 i Wimbledonu 2017 oraz finalistka Wimbledonu 2015 i Australian Open 2020 w konkurencji gry pojedynczej, liderka rankingu WTA od 11 września do 8 października 2017.
Kariera tenisowa.
Lata 2008–2010.
Pierwszy meczem Muguruzy rozegranym w zawodach cyklu WTA Tour było spotkanie w eliminacjach turnieju w Barcelonie w czerwcu 2008 roku. Przegrała wówczas w pierwszej rundzie z Mariją Kondratjewą 5:7, 0:6. Jako piętnastolatka doszła w maju 2009 roku do finału turnieju ITF w Antalyi, ulegając w meczu mistrzowskim Amandzie Carreras 5:7, 5:7. Swój pierwszy turniej tenisowy wygrała na ceglanych kortach podczas turnieju ITF w Vinaròs w grudniu 2009 roku. W lutym 2010 roku dwukrotnie grała w turniejach ITF na Majorce. W pierwszym przegrała w finale, a tydzień później pokonała w meczu mistrzowskim Katarzynę Kawę 3:6, 6:2, 6:0, odnosząc drugie zwycięstwo turniejowe. Sezon 2010 zakończyła na 432. miejscu w rankingu WTA Tour.
Sezon 2011.
W sezonie, w którym otrzymała status profesjonalny, doszła po raz drugi do finału turnieju ITF w Antalyi (marzec 2011), przegrywając z Réką Lucą Jani 2:6, 1:6. W kwietniu wygrała trzeci turniej rangi ITF w Torrent. Do końca sezonu wystąpiła jeszcze w pięciu finałach zawodów tej rangi, z których wygrała trzy. We wrześniu w Mestre w finale rozgrywek spotkała się po raz pierwszy w karierze z zawodniczką sklasyfikowaną w pierwszej setce rankingu WTA Tour, Moną Barthel, z którą przegrała 5:7, 2:6. Dzięki pokonaniu Elicy Kostowej w listopadowym finale turnieju w Benicarló 7:6(3), 6:7(4), 6:3 awansowała na 249. miejsce rankingu WTA.
Sezon 2012.
W marcu przeszła przez eliminacje i dotarła aż do finału turnieju ITF w Clearwater (Floryda), w którym pokonała Grace Min 6:0, 6:1. Dzięki temu sukcesowi otrzymała dziką kartę do turnieju WTA Premier Mandatory w Miami. W turnieju po raz pierwszy pokonała zawodniczkę z czołowej dziesiątki rankingu – w drugiej rundzie zwyciężyła dziewiątą rakietę świata Wierę Zwonariową 6:4, 6:3. W trzeciej rundzie ograła Flavię Pennettę 6:2, 1:6, 7:6(6), a w czwartej powstrzymała ją czwarta na świecie Agnieszka Radwańska 3:6, 2:6. Dzięki temu sukcesowi awansowała z 208. pozycji rankingu WTA Tour na 144. miejsce. W kwietniu ponownie otrzymała dziką kartę do turnieju w Barcelonie, w którym została pokonana w drugiej rundzie przez szesnastą zawodniczkę świata Julię Görges 5:7, 7:5, 2:6. Tydzień później przeszła przez eliminacje do turnieju w Fezie, w którym doszła do ćwierćfinału, przegrywając w nim z późniejszą mistrzynią Kiki Bertens 1:6, 4:6.
W maju przegrała w trzeciej rundzie eliminacji do French Open, a w czerwcu w drugiej do Wimbledonu. W lipcu ponownie wystąpiła w finale turnieju ITF w Bukareszcie, w którym wygrała między innymi z Iriną-Camelią Begu i Alizé Cornet. Mecz mistrzowski przegrała z Maríą-Teresą Torró-Flor 3:6, 6:4, 4:6. W sierpniu po raz pierwszy wystąpiła w głównej drabince turnieju wielkoszlemowego, ulegając w pierwszej rundzie US Open Sarze Errani 3:6, 7:6(6), 1:6. Później jednak zanotowała gorsze występy: porażka w pierwszej rundzie w Seulu, przegrane eliminacje w Tokio i Pekinie.
Sezon 2013.
W styczniu 2013 roku zdobyła pierwszy tytuł deblowy cyklu WTA Tour. Osiągnęła go w Hobart, gdzie razem z Maríą-Teresą Torró-Flor pokonały parę Tímea Babos–Mandy Minella 6:3, 7:6(5).
Sezon 2014.
W 2014 roku zwyciężyła w Hobart, tym razem w singlu. W meczu mistrzowskim pokonała Klárę Zakopalovą 6:4, 6:0. W marcu w finale we Florianópolis przegrała z Zakopalovą 6:4, 5:7, 0:6. Pod koniec kwietniu triumfowała w zawodach gry podwójnej w Marrakeszu. W maju osiągnęła finał zawodów deblowych WTA Premier Mandatory w Madrycie – razem z Carlą Suárez Navarro uległy parze Sara Errani–Roberta Vinci 4:6, 3:6. Kolejny deblowy triumf zanotowała w Stanford, gdzie razem z Suárez Navarro pokonały Paulę Kanię i Kateřinę Siniakovą wynikiem 6:2, 4:6, 10–5. We wrześniu w Tokio przegrały 2:6, 5:7 z Carą Black i Sanią Mirzą.
Sezon 2015.
W 2015 roku Hiszpanki osiągnęły finał turnieju rangi WTA Premier 5 w Dubaju, w którym nie sprostały Babos i Mladenovic 3:6, 2:6. W maju powtórzyły ubiegłoroczny rezultat z Madrytu, tym razem przegrywając 3:6, 7:6(4), 5–10 z parą Casey Dellacqua–Jarosława Szwiedowa. W zawodach w Birmingham w meczu mistrzowskim triumfowały 6:4, 6:4 nad Andreą Hlaváčkovą i Lucie Hradecką. Na Wimbledonie Muguruza pokonała cztery wyżej rozstawione zawodniczki: Angelique Kerber, Caroline Wozniacki, Timeę Bacsinszky i Agnieszkę Radwańską, by w spotkaniu o tytuł ulec Serenie Williams 4:6, 4:6. We wrześniowych zawodach WTA Premier w stolicy Japonii razem z Suárez Navarro pokonały Chan Hao-ching i Chan Yung-jan 7:5, 6:1 w meczu finałowym.
Podczas zawodów w Wuhanie Hiszpanka dotarła do finału, przegrywając w nim z Venus Williams. Wkrótce potem triumfowała w Pekinie, w spotkaniu mistrzowskim wygrywając z Timea Bacsinszky 7:5, 6:4. Dzięki zwycięstwu awansowała na 4. miejsce w rankingu WTA Tour, najwyższe w dotychczasowej karierze, a także zakwalifikowała się do kończącego sezon turnieju w Singapurze.
W fazie grupowej WTA Finals Hiszpanka pokonała kolejno Lucie Šafářovą 6:3, 7:6(4), Angelique Kerber 6:4, 6:4 i Petrę Kvitovą 6:4, 4:6, 7:5, dzięki czemu zajęła pierwsze miejsce w grupie i awansowała do półfinału turnieju. Przegrała w nim z Agnieszką Radwańską 7:6(5), 3:6, 5:7. W rozgrywkach deblowych razem z Suárez Navarro przegrały w finale 0:6, 3:6 z Martiną Hingis i Sanią Mirzą.
Sezon zakończyła na trzecim miejscu w rankingu singlowym WTA Tour.
Sezon 2016.
Muguruza rozpoczęła sezon w Brisbane, ale zakończyła zawody po 2. rundzie z powodu kontuzji stopy. Po tygodniu przerwy w startach Hiszpanka uczestniczyła w Australian Open, dochodząc do 3. rundy. Wygrywając dwa singlowe pojedynki pomogła swojej reprezentacji pokonać Serbię w spotkaniu II Grupy Światowej wynikiem 4:0.
W Dubaju tenisistka w pierwszym pojedynku uległa Elinie Switolinie. Lepiej spisała się w turnieju w Dosze, gdzie doszła do ćwierćfinału. Następnym turniejem dla Hiszpanki były zawody w Indian Wells, w którym uległa w pierwszym meczu reprezentantce gospodarzy Christinie McHale. Na turnieju tej samej rangi w Miami Muguruza dotarła do 4. rundy, przegrywając z późniejszą zwyciężczynią rozgrywek Wiktoryją Azaranką.
Część tego sezonu na nawierzchni ziemnej zawodniczka zaczęła od występu w barażach do Grupy Światowej Pucharu Federacji, gdzie w grze pojedynczej zanotowała dwa wygrane pojedynki. Parę dni później wzięła udział w halowych zawodach w Stuttgarcie, odpadając w ćwierćfinale po trzysetowym pojedynku z Petrą Kvitovą. W przełomie kwietnia i maja grała jeszcze w Madrycie, lecz uległa Rumunce Irinie-Camelii Begu. Później po raz pierwszy w tym roku awansowała do półfinału imprezy WTA w Rzymie.
Dwa tygodnie później we French Open na inaugurację przegrała pierwszy set ze Słowaczką Anną Schmiedlovą, by kolejne dwa sety padły łupem tenisistki z Caracas. Od tego momentu wygrała 14 kolejnych setów z rzędu, w tym również zwycięskie spotkanie finałowe z Sereną Williams. Dzięki wygranej z Amerykanką zrewanżowała się za porażkę na ubiegłorocznym Wimbledonie, zostając pierwszą Hiszpanką od 1998 roku, która wygrała zawody w Paryżu (Arantxa Sánchez Vicario). W tygodniowym rankingu WTA Tour singlistek opublikowanym 6 czerwca Muguruza awansowała na pozycję wiceliderki, najwyższe jak dotąd w karierze.
Sezon 2017.
Sezon 2017 Muguruza rozpoczęła w Brisbane, gdzie rozstawiono ją z numerem 4. Doszła do półfinału po trzysetowym zwycięstwie nad Samanthą Stosur i Darją Kasatkiną oraz po pokonaniu 7:5, 6:4 Swietłany Kuzniecowej. W półfinale z Alizé Cornet skreczowała z powodu kontuzji. W Australian Open pokonała Marinę Erakovic, Samanthę Crawford, Anastasiję Sevastovą oraz Soranę Cîrsteę, docierając do ćwierćfinału, w którym przegrała z Coco Vandeweghe.
W turnieju w Dosze pokonała Çağlę Büyükakçay, po czym uległa Zhang Shuai w trzech setach. Kreczowała w pierwszym meczu w Dubaju z powodu kontuzji. W Indian Wells dotarła do ćwierćfinału, po drodze pokonując Kirsten Flipkens, Kaylę Day i Elinę Switolinę. W czwartej rundzie zawodów w Miami w meczu z Caroline Wozniacki kolejny raz w tym sezonie kreczowała z powodu choroby.
Muguruza zanotowała słaby okres gry na nawierzchni ziemnej, przegrywając w pierwszych meczach w Stuttgarcie i Madrycie odpowiednio z Anett Kontaveit i Timeą Bacsinszky. W Rzymie osiągnęła półfinał, w którym skreczowała w meczu z Eliną Switoliną z powodu urazu szyi. W turnieju na kortach Rolanda Garrosa broniła ubiegłorocznego tytułu. Odpadła w czwartej rundzie, pokonana w trzech setach przez faworytkę gospodarzy Kristinę Mladenovic.
Wygrała Wimbledon dzięki finałowemu zwycięstwu nad Venus Williams 7:5, 6:0, po drodze eliminując m.in. Angelique Kerber czy Swietłanę Kuzniecową.
W Toronto przegrała w ćwierćfinale z późniejszą zdobywczynią tytułu Switoliną 6:4, 4:6, 3:6. Tydzień później, w Cincinnati, sięgnęła po trofeum, pokonując w półfinale liderkę rankingu Karolína Plíškovą 6:3, 6:2 oraz w meczu mistrzowskim wiceliderkę Simonę Halep 6:1, 6:0. Podczas US Open przegrała w czwartej rundzie z Petrą Kvitovą, ale i tak zapewniła sobie pozycję liderki rankingu WTA.
Historia występów wielkoszlemowych.
Występy w grze mieszanej.
Garbiñe Muguruza nigdy nie startowała w rozgrywkach gry mieszanej podczas turniejów wielkoszlemowych.
Zwycięstwa nad zawodniczkami klasyfikowanymi w danym momencie w czołowej dziesiątce rankingu WTA.
Stan na 31.12.2021

</doc>
<doc id="2604330" url="https://pl.wikipedia.org/wiki?curid=2604330" title="Valerie Solanas">
Valerie Solanas

Valerie Solanas (ur. 9 kwietnia 1936 r. w Ventnor City, zm. 20 kwietnia 1988 r. w San Francisco) – amerykańska radykalna pisarka feministyczna.
Życiorys.
Urodzona 9 kwietnia 1936 r. jako jedna z dwóch córek barmana Louisa Solanasa i asystentki stomatologicznej Dorothy Biond. Jej rodzice ogłosili separację w 1940 r., a w 1947 r. rozwiedli się i następnie zawarli nowe małżeństwa. Solanas była od wczesnych lat ofiarą nadużyć seksualnych ze strony ojca, ale mimo to przez większość życia utrzymywała z nim kontakt. W szkole średniej zaczęła wykazywać oznaki buntu, wagarować, a nawet atakować nauczycieli. Jako nastolatka urodziła dwoje dzieci, z czego córka Linda była wychowywana jako jej siostra, a syn David został oddany do adopcji.
W 1954 r. wstąpiła na University of Maryland w College Park, gdzie podjęła studia psychologiczne, a po uzyskaniu dyplomu przeniosła się na University of Minnesota, by uzyskać stopień magistra, ale po dwóch semestrach porzuciła edukację. Według własnej relacji finansowała swoje studia z prostytucji. W ciągu następnych lat poświęcała się pisarstwu i często zmieniała miejsce zamieszkania. Od połowy lat 60. żyła jako bezdomna na Manhattanie. W 1966 r. jej opowiadanie "A Young Girl’s Primer" wydało czasopismo "Cavalier", które publikowało takich autorów jak Ray Bradbury, Thomas Pynchon i Stephen King. W 1967 r. napisała, a rok później wydała SCUM Manifesto ("Society for Cutting Up Men"), w którym dowodziła możliwości funkcjonowania społeczeństwa składającego się wyłącznie z kobiet i obwiniała mężczyzn za wszelkie zło współczesnego świata.
Kiedy w Nowym Jorku została przedstawiona Andy’emu Warholowi, zwróciła się do niego z prośbą o wyprodukowanie jej sztuki "Up Your Ass" (1966). Warhol nie tylko odmówił, ale też nie zwrócił jej przysłanego scenariusza. Gdy autorka zażądała zwrotu, artysta starał się ją udobruchać m.in. propozycją zagrania w jego filmie pt. "I, A Man" (1968). Niezadowolona z próby pojednania Solanas poczekała, aż Warhol pojawi się w The Factory, i zaczęła strzelać do niego, jego menadżera Freda Hughesa i krytyka sztuki Mario Anaya. Zamachowczyni oddała się w ręce policji i została skazana na trzy lata pozbawienia wolności. Artysta, który przeżył atak i nigdy nie doszedł potem do siebie, odmówił zeznawania przeciw niej. Zeznała, że "miał zbyt dużą kontrolę nad [jej] życiem".Zamach przyniósł nagły wzrost zainteresowania Solanas i jej pracą, ale jednocześnie spowodował rozłam w środowisku feministycznym, w tym National Organization for Women. Obrończynie Solanas, jak pisarka Ti-Grace Atkinson czy prawniczka Flo Kennedy, stały się podstawą ruchu radykalnego feminizmu i ukazywali ją jako symbol kobiecego gniewu. W związku z faktem, że następnego dnia doszło do zamachu na senatora Roberta F. Kennedy′ego, dyskusja nad zajściem stała się argumentem w ogólnej dyskusji o przemocy z użyciem broni palnej.
Solanas została oskarżona o próbę zabójstwa, napaść i posiadanie broni. Uznana za niezdolną do udziału w procesie, została wysłana na obserwację psychiatryczną w Elmhurst Hospital w Queens, gdzie zdiagnozowano u niej schizofrenię paranoidalną, a 13 czerwca Sąd Najwyższy Nowego Jorku uznał ją za niepoczytalną. W grudniu została zwolniona, ale wielokrotnie telefonowała do Warhola i innych osób z jego środowiska, co doprowadziło do jej ponownego aresztowania w styczniu 1969 r. Została osadzona w Women’s House of Detention na Manhattanie, a potem w Bellevue Hospital, po czym skazano ją na 3 lata więzienia.
Nie żałowała swojego czynu, a jedynie tego, że zamach był nieudany. Po opuszczeniu w 1971 r. więzienia nadal prześladowała Warhola, w związku z czym była ponownie kilkakrotnie aresztowana. W okresach przebywania na wolności nadal pozostawała bezdomna.
Po odbyciu wyroków pracowała przez 1,5 roku jako edytor dwutygodnika feministycznego "for Majority Report: The Women’s Liberation Newsletter", a także zaczęła pisać książkę. Ostatnie lata spędziła w Phoenix i San Francisco. Jej zwłoki znaleziono w zajmowanym przez nią pokoju 25 kwietnia 1988 r. w San Francisco. W toku badań ustalono, że zgon nastąpił pięć dni wcześniej z powodu zapalenia płuc.
W 1996 premierę miała sztuka poświęcona Solanas pt. "I Shot Andy Warhol". W 1999 r. rękopis "Up Your Ass", który Warhol zagubił, został odnaleziony, a sztukę w 2000 r. po raz pierwszy wystawiono.

</doc>
<doc id="2604341" url="https://pl.wikipedia.org/wiki?curid=2604341" title="Hejnał (wydawnictwo)">
Hejnał (wydawnictwo)

Oficyna Wydawnicza „Hejnał” – polskie wydawnictwo założone w 1929 roku w Wiśle, publikujące książki i czasopisma z zakresu życia duchowego, teozofii, parapsychologii, metafizyki i filozofii ezoterycznej.
Historia.
Wydawnictwo „Hejnał” było kontynuacją pierwszego polskiego dwutygodnika spirytystycznego „Dziwy Życia” wydawanego w latach 1902-1908 przez Witolda Chłopickiego w Warszawie oraz pierwszego w tej dziedzinie w wolnej Polsce miesięcznika „Odrodzenie” wychodzącego od 1921 do 1929 w Cieszynie, a potem w Katowicach, redagowanego przez Józefa Chobota.
Wydawnictwo założone zostało w 1929 roku, a redaktorem został Jan Hadyna. Pierwsze 4 numery, choć drukowane w Cieszynie w drukarni Pawła Mitręgi, wychodziły w Pszczynie, przy ówczesnych Alejach Kościuszki 6. Miesięcznik nosił podtytuł: „nad morzem życia ze szczytów prawa ducha i praw człowieka”. Od numeru 5 redakcja miała siedzibę w Wiśle. Jan Hadyna jako redaktor naczelny Oficyny zaczął popularyzować parapsychologię i wydawać „Hejnał” – Miesięcznik Wiedzy Duchowej. Od 1931 roku wydawnictwo mieściło się w należącej do Pilchów willi „Sfinks” na Jarzębatej, w której zamieszkał również Jan Hadyna. Miesięcznik drukowany był w Cieszynie w drukarni Piotra Mitręgi, a niezależnie od niego nakładem Oficyny ukazywały się polskie wydania dzieł Allana Kardeca i innych spirytystów (fragmenty zamieszczane były także na łamach miesięcznika) oraz wiele artykułów poświęconych astrologii, spirytyzmowi i religiom Wschodu. Drukowano tam także wizje i pamiętniki Agnieszki Pilchowej, spisane przez nią samą lub przez Jana Hadynę oraz jej porady dla czytelników. „Hejnał” podjął się opieki nad młodym ruchem spirytystycznym w Polsce, uważając to za jedno ze swoich głównych zadań. Przedstawicielem „Hejnału” w USA, docierającego głównie do polonii amerykańskiej, był S. Węgrzyn w Chicago.
W 1934 roku Jan Hadyna przeniósł się do nowo zbudowanej przez Tomasza Mańskiego willi „Izyda” na Jarzębatej, w której zaczął wydawać miesięcznik o charakterze syntetycznym „Wiedza Duchowa” przemianowany później na „Lotos”, a prowadzenie Oficyny Wydawniczej „Hejnał” przekazał Janowi Pilchowi.
Działalność Wydawnictwa przerwała druga wojna światowa. Józef Dzwonek pisał:
Prace spirytystów cieszyńskich zawierają wiele aluzji do modnego w okresie międzywojennym mesjanizmu narodowego i dlatego są często lekceważone jako nieaktualne, choć dla badaczy stanowią bardzo ciekawy materiał. Obecnie „Hejnał” publikowany jest w Internecie przez Śląską Bibliotekę Cyfrową, która na mocy porozumienia z Biblioteką Uniwersytetu Śląskiego prezentuje w Internecie kulturowe dziedzictwo Śląska oraz wspiera działalność dydaktyczną i edukacyjną.

</doc>
<doc id="2604344" url="https://pl.wikipedia.org/wiki?curid=2604344" title="Don Shanks">
Don Shanks

Donald L. „Don” Shanks (ur. 26 lutego 1950 w Macoupin County) – amerykański aktor filmowy i kaskader.
Pochodzi z plemienia Czirokezów. Zadebiutował na ekranie jako Nakoma w przygodowym westernie familijnym "Życie i czasy Grizzly’ego Adamsa" ("The Life and Times of Grizzly Adams", 1974) u boku Dana Haggerty, z którym zagrał potem w westernie "Przygody Frontier Fremont" ("The Adventures of Frontier Fremont", 1976) jako Indianin oraz serialu NBC "Niedźwiedź pana Adamsa" ("The Life and Times of Grizzly Adams", 1977-1978) w roli Nakomy. Wystąpił w roli Michaela Myersa w filmie "" (1989) i zagrał postać Charliego w filmie "Małolaty ninja na wojennej ścieżce" (1995). Gościnnie pojawił się w serialu CBS "Dotyk anioła" (2001).

</doc>
<doc id="2604350" url="https://pl.wikipedia.org/wiki?curid=2604350" title="Szpik czerwony">
Szpik czerwony



</doc>
<doc id="2604351" url="https://pl.wikipedia.org/wiki?curid=2604351" title="Szpik żółty">
Szpik żółty



</doc>
<doc id="2604357" url="https://pl.wikipedia.org/wiki?curid=2604357" title="Blue Lagoon (zespół muzyczny)">
Blue Lagoon (zespół muzyczny)

Blue Lagoon – duet muzyczny pochodzący z Niemiec, powstały w 2004 roku w Stuttgarcie.
Historia.
Grupa Blue Lagoon została założona przez Patricię Gerndt i Davida O’Josepha. W 2004 roku duet wydał swój pierwszy singiel zatytułowany „Break My Stride”, będący coverem utworu Matthew Wildera z 1983 roku o takim samym tytule. Piosenka szybko stała się przebojem, docierając m.in. do 2. miejsca niemieckiej listy przebojów Singlecharts. Drugi singel, cover utworu „Do You Really Want To Hurt Me?” zespołu Culture Club powtórzył sukces pierwszego, docierając do 13. pozycji listy. W międzyczasie pojawił się pierwszy długogrający album zespołu zatytułowany "Clublagoon", na którym znalazły się zarówno utwory coverowe, jak i zupełnie nowe, premierowe kompozycje napisane przez Davida O’Josepha.
Drugi album "Sentimental Fools" został wydany 12 stycznia 2007 roku przez wydawnictwo muzyczne Kosmo Records. Pierwszym singlem promującym płytę został utwór „Heartbreaker”, w przeszłości wykonywany m.in. przez zespół Bee Gees czy też piosenkarkę Dionne Warwick. Kolejnymi singlami z albumu zostały utwory „Isle of Paradise” oraz „What Becomes of the Broken Hearted”.
W 2010 roku grupa wydała album kompilacyjny "Perfect Summer", zawierający największe przeboje zespołu.

</doc>
<doc id="2604371" url="https://pl.wikipedia.org/wiki?curid=2604371" title="PROstudent">
PROstudent

PROstudent – konkurs organizowany w Polsce od 2004 r. przez Parlament Studentów Rzeczypospolitej Polskiej.
Celem konkursu jest promowanie przyjaznych studentom uczelni, przedsiębiorstw, instytucji, organizacji oraz osób związanych ze środowiskiem akademickim. Nagroda przyznawana jest w 7 kategoriach:

</doc>
<doc id="2604380" url="https://pl.wikipedia.org/wiki?curid=2604380" title="Tabela wszech czasów polskiej I ligi w piłce nożnej">
Tabela wszech czasów polskiej I ligi w piłce nożnej

Tabela wszech czasów polskiej I ligi w piłce nożnej obejmuje podsumowanie sezonów 1949 – 2021/2022 drugiej klasy rozgrywkowej tej dyscypliny w Polsce. 
Tabela prezentuje liczbę: rozegranych meczów, zdobytych punktów w lidze, zwycięstw ogółem (w tym za 2+1 punkty), remisów, porażek (w tym za -1 punkt), bramek strzelonych i bramek straconych oraz bilans bramek.
Tabela.
Stan na początek sezonu 2022/2023.
Legenda:
 uczestnicy I ligi sezonu 2022/2023
 uczestnicy Ekstraklasy sezonu 2022/2023
 uczestnicy II ligi sezonu 2022/2023
 kluby nieistniejące lub nieposiadające obecnie sekcji piłkarskiej
Objaśnienia.
Kary punktowe.
Uwzględniono kary nałożone przez PZPN:
Fuzje i przejęcia drużyn.
Uwzględniono następujące fuzje i przejęcia drużyn:

</doc>
<doc id="2604384" url="https://pl.wikipedia.org/wiki?curid=2604384" title="Bartek Pieszka">
Bartek Pieszka

Bartek Pieszka, właściwie Bartosz Pieszka (ur. 5 lutego 1985 w Gliwicach) – polski wibrafonista i kompozytor jazzowy, pedagog.
Życiorys.
Bartek Pieszka w latach 1995–2004 uczył się w Państwowej Szkole Muzycznej I i II stopnia w Gliwicach.
W 2009 roku ukończył z wyróżnieniem Akademię Muzyczną im. Karola Szymanowskiego w Katowicach na wydziale Kompozycji, Interpretacji, Edukacji i Jazzu w Instytucie Jazzu w klasie wibrafonu doktora Bernarda Maselego.
Od dziecka związany ze Śląskim Jazz Clubem w Gliwicach. Jeden z jego dziadków, Eugeniusz Rebol, był jednym z piętnastu członków założycieli SJC w 1956 roku, a starszy brat Bartka Pieszki, Wojciech, od 2007 roku zasiada w zarządzie stowarzyszenia. Wieloletnia współpraca ze stowarzyszeniem zaowocowała napisaniem pracy magisterskiej o temacie „Śląski Jazz Club – Półwiecze Najstarszego Stowarzyszenia Jazzowego W Polsce”. Praca została nagrodzona przez Prezydenta Miasta Gliwice i wygrała konkurs na najlepszą pracę magisterską o mieście Gliwice w 2009 roku. Dwa lata później ukazała się publikacja artykułu napisanego przez B. Pieszkę na podstawie swojej pracy pod tym samym tytułem w Roczniku Muzeum w Gliwicach, tom XXIII.
Był nagradzany i wyróżniany na międzynarodowych oraz krajowych konkursach jazzowych. Otrzymał Indywidualną Nagrodę Specjalną na VI Międzynarodowym Festiwalu Jazzowym „Krokus Jazz Festival” Jelenia Góra 2007 (przewodniczącym komisji był Zbigniew Namysłowski). Na XXXI Międzynarodowym Konkursie Młodych Zespołów Jazzowych Jazz Juniors 2007 w Krakowie został wyróżniony Indywidualną Honorową Nagrodą Specjalną Za Kompozycje, Na X Ogólnopolskim Przeglądzie Młodych Zespołów Jazzowych i Bluesowych Gdynia 2007 otrzymał Wyróżnienie Dla Muzyka (przewodniczącym komisji był Jan Ptaszyn Wróblewski. Jest także laureatem Nagrody Prezydenta Miasta Gliwice w kategorii „Młodzi Twórcy” za osiągnięcia w dziedzinie twórczości artystycznej, upowszechniania i ochrony kultury, Gliwice 2007.
Począwszy od roku 2010 Bartek Pieszka zostaje doceniany przez czytelników gazety Jazz Forum, i corocznie pojawia w ankiecie Jazz Top w kategorii „Wibrafon”.
W 2005 roku założył duet Snub Cube z pianistą Nikolą Kołodziejczykiem. Zespół koncertował w Polsce i Niemczech, został również doceniony na Międzynarodowych Konkursach Jazzowych (m.in. Jazz Juniors, Jazz nad Odrą). 
W 2006 roku powstał już w pełni autorski projekt - zespół Bartek Pieszka Quartet (w składzie: Nikola Kołodziejczyk - p, Maciej Szczyciński – b, Sebastian Kuchczyński – dr, Bartek Pieszka - vib). Zespół był nagradzany i wyróżniany na międzynarodowych oraz krajowych konkursach jazzowych. Na VI Międzynarodowym Festiwalu Jazzowym „Krokus Jazz Festival” Jelenia Góra 2007, otrzymał II nagrodę w konkursie (przewodniczącym komisji był Zbigniew Namysłowski). Na XXXI Międzynarodowym Konkursie Młodych Zespołów Jazzowych Jazz Juniors 2007 w Krakowie otrzymał II nagrodę w konkursie. Wreszcie na Międzynarodowym Festiwalu DoDж The International Jazz Festival w Kijowie w 2009 roku zdobył również II nagrodę. W tym samym roku zespół nagrał swoją debiutancką płytę pt. „Slow Motion”, w sprzedaży od stycznia 2014 roku.
W 2010 roku powstał nowy projekt pod nazwą Bura Pieszka, jest to duet z pianistą Tomaszem Burą. Już w pierwszym roku działalności duet Bura Pieszka zagrał ponad 80 koncertów. Duet spotkał się również z uznaniem kompozytora Wojciecha Kilara.
Poza muzyką jazzową Bartek Pieszka interesuje się również muzyką chrześcijańską. Zarówno jako wibrafonista jak i wokalista udziela się w zespołach z tego nurtu. W 2009 roku otrzymał I nagrodę na Międzynarodowym Festiwalu Muzyki Gospel Camp Meeting w Osieku z zespołem Łaską Zbawieni. W 2010 roku otrzymał I nagrodę z zespołem BG&amp;W na Festiwalu Piosenki Religijnej „Corda Cordi” w Brzegu.
Od 2011 roku tworzy trio wokalne CDN (wraz z Anną Pieszką i Gabrielą Blachą). Trio koncertowało wraz z jego założycielem – wybitnym kompozytorem i organistą Norbertem Blachą.
Bibliografia.
tutaj treść artykułu bez ilustracji na stronie Urzędu Miasta Gliwice

</doc>
<doc id="2604388" url="https://pl.wikipedia.org/wiki?curid=2604388" title="Nieistniejące ulice w Katowicach">
Nieistniejące ulice w Katowicach

Nieistniejące ulice w Katowicach to ulice na terenie miasta Katowice, które przestały istnieć w wyniku działań urbanistycznych lub ich nazwy zostały zniesione uchwałami stosownych organów. Wykaz nie obejmuje ulic, które zostały przemianowane.

</doc>
<doc id="2604389" url="https://pl.wikipedia.org/wiki?curid=2604389" title="Zamach stanu w Mali (2012)">
Zamach stanu w Mali (2012)

Zamach stanu w Mali w 2012 – zamach stanu przeprowadzony 21 marca 2012 roku przez malijskie wojsko przeciw prezydentowi Amadou Toumani Touré. Jego wynikiem było obalenie prezydenta, aresztowanie szefowej i członków rządu oraz przejęcie władzy przez juntę wojskową, Narodowy Komitet na rzecz Przywrócenia Demokracji i Państwa (CNRDR), na czele z kapitanem Amadou Sanogo.
Przywódcy junty przejęcie władzy uzasadniali niekompetencją poprzedniej administracji na polu walki z rebelią Tuaregów w północnych rejonach kraju oraz nieradzeniem sobie z korupcją. W pierwszych dniach po zamachu wprowadzili godzinę policyjną, zamknęli granice państwa i rozwiązali wszystkie instytucje republiki. Obalony prezydent ewakuował się w nieznane miejsce w kraju, pozostając bezpiecznym w otoczeniu wiernych mu oddziałów. 27 marca 2012 liderzy junty ogłosili nową konstytucję, sankcjonującą nową sytuację. Szefem państwa wyznaczała ona Amadou Sanogo, przewodniczącego CNRDR, który miał pełnić władzę do czasu organizacji wyborów, których termin nie został jednakże określony.
Zamach stanu spotkał się ze zdecydowanym potępieniem ze strony organizacji międzynarodowych oraz wielu państw, w tym krajów z regionu Afryki Zachodniej. Do natychmiastowego przywrócenia porządku demokratycznego wezwała ONZ, Unia Afrykańska, ECOWAS, Unia Europejska oraz Bank Światowy. Pomoc finansową dla rządu Mali wstrzymała UE, Stany Zjednoczone i Kanada, a Francja zwiesiła współpracę wojskową. Unia Afrykańska i ECOWAS zawiesiły natomiast członkostwo Mali w organizacjach. 29 marca 2012 ECOWAS wystosowała ultimatum do junty wojskowej, domagając się niezwłocznego rezygnacji z władzy, a 2 kwietnia 2012 nałożyła na kraj sankcje dyplomatyczne, gospodarcze i finansowe.
Jednocześnie z przewrotem w stolicy, ofensywę zbrojną wznowili tuarescy rebelianci, którzy do 1 kwietnia 2012 opanowali cały obszar północnych regionów kraju, zdobywając największe miasta Kidal, Gao i Timbuktu. 6 kwietnia 2012 ogłosili natomiast powstanie niepodległego państwa Azawadu, co spotkało się jednakże ze zdecydowanym sprzeciwem ze strony społeczności międzynarodowej.
Pod wpływem nacisków i wysiłków mediacyjnych ze strony ECOWAS, nałożonych przez nią sankcji gospodarczych i finansowych oraz w obliczu opanowania północy kraju przez siły rebeliantów, 6 kwietnia 2012 junta wojskowa zgodziła się na przekazanie władzy w ręce cywilnej administracji. Zawarte porozumienie przewidywało powołanie przejściowych władz na czele z przewodniczącym parlamentu Dioncoundą Traoré oraz organizację wolnych wyborów na terytorium całego kraju w ciągu 40 dni. W zamian za rezygnację z władzy członkowie junty wojskowej zostali objęci immunitetem, a ECOWAS zniosła wszystkie sankcje nałożone na Mali.
8 kwietnia 2012 oficjalną rezygnację z urzędu prezydenta złożył Amadou Toumani Touré, a 12 kwietnia 2012 Dioncounda Traoré został zaprzysiężony na stanowisku tymczasowego prezydenta kraju. Członkowie junty uwolnili również aresztowanych członków rządu i administracji państwowej. 17 kwietnia 2012 na urząd premiera rządu tymczasowego powołany został Cheick Modibo Diarra.
Geneza.
W Mali, od czasu uzyskania niepodległości od Francji w 1960 do końca XX wieku, dwukrotnie dochodziło do wojskowych zamachów stanu. Po raz pierwszy wojsko sięgnęło po władzę w 1968, obalając pierwszego prezydenta Modibo Keitę. Na czele państwa stanął wówczas porucznik Moussa Traoré, który rządził do 1991. Został wówczas odsunięty od władzy w wyniku kolejnego zamachu stanu, któremu przewodził Amadou Toumani Touré, dowódca wojsk spadochronowych. Touré przez rok stał na czele junty wojskowej, przeprowadzając w tym czasie wolne wybory i przekazując w 1992 władzę prezydentowi Alphie Oumarowi Konaré. Po dziesięciu latach sam objął stanowisko prezydenta Mali, wygrywając w 2002 wybory. W 2007 uzyskał reelekcję na drugą i zgodnie z konstytucją ostatnią kadencję.
Mali od początków swojej państwowości zmagało się z powstaniami Tuaregów, ludu pochodzenia berberyjskiego zamieszkującego północne rejony kraju i całe pogranicze Algierii, Libii, Nigru i Burkina Faso. Tuaregowie, zarzucający malijskim władzom i czarnoskórym mieszkańcom południa kraju dyskryminację w życiu społecznym i politycznym, dążyli do utworzenia własnego państwa lub co najmniej uzyskania szerokiej autonomii na drodze walki zbrojnej. Do powstań Tuaregów dochodziło w latach 1962-64, 1990-95 oraz 2007-2009. W 2009 strony podpisały porozumienie pokojowe.
Do zaognienia konfliktu doszło pod koniec 2011, kiedy po obaleniu i zabójstwie pułkownika Muammara al-Kaddafiego do Mali powrócili tuarescy najemnicy, walczący w czasie wojny domowej po jego stronie i wchodzący w skład jego straży. Napływ nowych, dobrze uzbrojonych i wyćwiczonych, bojowników zmienił sytuację w regionie. Stanowili oni trzon powstałej pod koniec 2011 organizacji polityczno-zbrojnej, Narodowego Ruchu Wyzwolenia Azawad ("National Movement for the Liberation of Azawad", MNLA). 17 stycznia 2012 MNLA rozpoczął działania zbrojne w północnym Mali, dokonując ataków na kilka miast.
Walki kontynuowane były w lutym i w marcu, kiedy MLNA podejmował nowe ofensywy. Na przełomie stycznia i lutego 2012 w Bamako doszło do kilkudniowych demonstracji społecznych. Protestujący przed siedzibą prezydenta domagali się od władz podjęcia skuteczniejszych działań w celu stłumienia rebelii i zarzucali rządzącym niewystarczające uzbrojenie wojsk walczących na linii frontu.
W połowie marca tuarescy bojownicy odnieśli kolejne sukcesy na polu walki, odbijając z rąk rządowych miasto Tessalit oraz wkraczając do dwóch innych miast, Diré oraz Goundam. Walki doprowadziły do migracji setek tysięcy obywateli. Północne rejony Mali, według szacunków ONZ, opuściło niemal 200 tysięcy osób, z czego połowa znalazła schronienie w przygranicznych obozach dla uchodźców w Mauretanii, Nigrze, Burkina Faso i Algierii, podczas gdy pozostali uciekli na południe kraju.
19 marca 2012 Wspólnota Gospodarcza Państw Afryki Zachodniej (ECOWAS) zaapelowała do państw członkowskich o udzielenie wsparcia logistycznego malijskiemu wojsku w walce z MLNA. Tego samego dnia w miastach Kati i Gao setki obywateli demonstrowało przeciwko słabemu wyposażeniu wojsk walczących z rebeliantami, domagając się zapewnienia należytego bezpieczeństwa państwa. Niestabilna sytuacja w kraju mogła utrudnić przygotowywany proces wyborczy. 29 kwietnia 2012 w Mali miały odbyć się wybory prezydenckie, po których urzędujący drugą kadencję prezydent Touré miał złożyć urząd. Władze zapowiedziały, że wybory odbędą się zgodnie z planem, pomimo prowadzenia działań zbrojnych na północy.
Bunt wojska.
Zamach stanu w Mali rozpoczął się w godzinach popołudniowych 21 marca 2012 i początkowo przybrał formę buntu wojskowego. Do pierwszych wystąpień doszło w mieście Kati, położonym 20 km na północ od stolicy kraju, Bamako. Katalizatorem wydarzeń była wizyta ministra obrony, generała Sadio Gassamy w miejscowych koszarach wojskowych, do których przybył w ramach objazdu jednostek walczących na północy Mali z rebelią Tuaregów. W trakcie jego wystąpienia żołnierze zarzucili mu i całemu rządowi podejmowanie niewystarczających wysiłków na rzecz stłumienia powstania oraz niedostateczne wyposażenie i uzbrojenie armii. Wzburzone wojsko obrzuciło ministra kamieniami, po czym chwyciło za broń i wszczęło bunt. Minister Gassama uciekł z koszar, nie odniósłszy ran. Jednakże w wyniku zajść rannych zostało dwóch żołnierzy.
Na wiadomość o wydarzeniach w Kati, straż prezydencka otoczyła pałac prezydencki i odcięła do niego dostęp. W kolejnych godzinach bunt przeniósł się do centrum Bamako. Do 10-minutowej wymiany ognia doszło przed budynkiem publicznego radia i telewizji. Gmach telewizji został zdobyty przez buntowników, w wyniku czego na kilka godzin zaprzestano nadawania sygnału radiowo-telewizyjnego. Po jego wznowieniu emitowane były tańce i muzyka ludowa. Przed północą zapowiedziano odczytanie komunikatu wojskowego.
Wieczorem walki przeniosły się przed siedzibę prezydenta, bronioną przez elitarne oddziały spadochroniarzy, tzw. "Czerwone Berety". Ulice Bamako z powodu toczonych działań opustoszały. 21 marca 2012 do buntu wojska doszło także w mieście Gao, w którym rekruci otworzyli ogień i wzięli za zakładników swoich przełożonych. Dla władz i społeczności międzynarodowej stało się jasne, że wojskowa rebelia przekształciła się w zamach stanu.
Obalenie prezydenta i przejęcie władzy.
W wyniku całonocnych walk buntownicy zdobyli pałac prezydencki. Aresztowali przebywających w nim ministrów spraw zagranicznych Soumeylou'a Boubèye Maïgę oraz administracji Kafougounę Koné. Prezydent Amadou Toumani Touré, który 21 marca 2012 przebywał w pałacu zdążył się ewakuować przed jego zdobyciem w otoczeniu lojalnego mu wojska.
22 marca 2012 około godziny 4:45 czasu lokalnego, po kilku nieudanych próbach spowodowanych problemami technicznymi z dźwiękiem, z pierwszym telewizyjnym orędziem wystąpiła grupa kilkunastu wojskowych, która obwołując się Narodowym Komitetem na rzecz Przywrócenia Demokracji i Państwa (CNRDR) ogłosiła zdobycie pałacu prezydenckiego i przejęcie władzy w kraju od „nieudolnego reżimu” prezydenta Touré. W imieniu junty wojskowej przemawiał jej rzecznik, porucznik Amadou Konare, który stwierdził, że przyczyną przewrotu była niezdolność rządu do stłumienia rebelii Tuaregów na północy kraju oraz „brak odpowiednich środków do obrony narodu”. Zapowiedział, że ostatecznie władza powróci do rąk cywilnych, do demokratycznie wybranego prezydenta, jak tylko przywrócona zostanie jedność państwa, a jego integralność nie będzie zagrożona. Przywódcą junty został mianowany kapitan Amadou Sanogo, który ogłosił wprowadzenie godziny policyjnej na całym obszarze Mali. Junta ogłosiła zawieszenie konstytucji i rozwiązanie instytucji republiki, a także zamknięcie wszystkich granic państwowych.
22 marca 2012 junta aresztowała kilkunastu członków rządów oraz administracji państwowej i osadziła ich w koszarach wojskowych w Kati. Oprócz zatrzymanych wcześniej ministrów spraw zagranicznych i administracji, aresztowana została premier Cissé Mariam Kaïdama Sidibé oraz były premier Modibo Sidibé, a także ministrowie: komunikacji, rolnictwa, sprawiedliwości, spraw publicznych, turystyki, burmistrz Bamako oraz przewodniczący Rady Gospodarczej, Społecznej i Kulturalnej.
22 marca 2012 miejsce przebywania obalonego prezydenta Touré pozostawało nieznane, jednakże wierne mu oddziały wojska przekazały informację, że czuje się dobrze oraz znajduje się w bezpiecznym miejscu. 23 marca 2012 przewodniczący Komisji Unii Afrykańskiej Jean Ping poinformował, że według posiadanych przez niego informacji prezydent Touré pozostaje bezpieczny w otoczeniu wiernych mu wojsk w pobliżu Bamako.
Według przedstawicieli stołecznego Szpitala im. Gabriela Toure, w wyniku walk w mieście do placówki przyjętych zostało ok. 20 cywilów z ranami postrzałowymi. Przedstawiciele wojska podali do wiadomości, że w czasie walk zginął jeden żołnierz. Malijski Czerwony Krzyż informował natomiast o około 40 rannych. Z kolei raport Amnesty International mówił o 3 ofiarach śmiertelnych i 28 rannych.
Reakcja międzynarodowa.
Zamach stanu w Mali spotkał się już w pierwszym dniu z potępieniem ze strony Organizacji Narodów Zjednoczonych, regionalnych organizacji międzynarodowych oraz części państw. 22 marca 2012 sekretarz generalny ONZ Ban Ki-moon wyraził „głębokie zaniepokojenie” wydarzeniami, zaapelował o spokój i rozwiązanie wszelkich sprzeczności na drodze pokojowej. Potwierdził przywiązanie organizacji do porządku demokratycznego w Mali i zaapelował o jego natychmiastowe przywrócenie. O to samo zaapelowała Rada Bezpieczeństwa ONZ, która wezwała również juntę do zapewnienia bezpieczeństwa prezydentowi Touré, uwolnienia wszystkich zatrzymanych urzędników państwowych oraz powrotu żołnierzy do koszar.
Unia Afrykańska określiła wydarzenie jako „akt rebelii”, uznając, że stanowi ona „znaczący krok w tył dla Mali”. Dodała, że sytuacja stwarza niebezpieczeństwo dla pokoju w regionie. 23 marca 2012 zawiesiła Mali w prawach członka i wykluczyła z uczestnictwa w całej działalności do czasu przywrócenia w tym państwie porządku demokratycznego.
Wspólnota Gospodarcza Państw Afryki Zachodniej (ECOWAS) potępiła działanie zbuntowanych żołnierzy, nazywając je „nagannym” i „błędnym”. Odmówiła uznania ich za legalne władze, wzywając do zrzeczenia się władzy na rzecz prawowitego rządu. Stwierdziła, że poprzez niekonstytucyjne działanie junta samoistnie postawiła się poza nawiasem społeczności międzynarodowej. 27 marca 2012 organizacja zawiesiła członkostwo Mali i podjęła działania na rzecz zakończenia kryzysu "(więcej o działaniach ECOWAS w dalszych sekcjach)".
22 marca 2012 Bank Światowy i Afrykański Bank Rozwoju zawiesiły współpracę z Mali oraz wstrzymały wszelkie programy rozwojowe z wyjątkiem doraźnej pomocy humanitarnej, potępiając przeprowadzenie zamachu stanu.
22 marca 2012 Catherine Ashton, Wysoki przedstawiciel Unii do spraw zagranicznych i polityki bezpieczeństwa, potępiła zamach stanu oraz zawieszenie instytucji republiki. Zaapelowała o przywrócenie porządku demokratycznego i przeprowadzenie jak najszybciej demokratycznych wyborów. Odnosząc się do rebelii na północy kraju, wezwała wszystkie strony do wykazania odpowiedzialności i zapewnienia ochrony życia ludzkiego, podstawowych wolności i integralności państwa. 23 marca 2012 Komisja Europejska zwiesiła programy rozwojowe kierowane do Mali, z wyjątkiem pomocy humanitarnej. Dotyczyło to programów na lata 2008-2013 o wartości 583 mln euro, służących wspieraniu rozwoju gospodarczego i redukcji ubóstwa, pomocy żywnościowej, budowie społeczeństwa obywatelskiego i rozwoju polityki migracyjnej.
Stany Zjednoczone potępiły wojskowy przewrót w Mali. Wezwały do pokoju i przywrócenia cywilnego rządu, zgodnie z demokratycznym porządkiem. Wyraziły poparcie dla obalonego prezydenta Touré oraz kontynuacji procesu wyborczego. Administracja amerykańska traktowała Mali jako partnera w walce z terroryzmem i islamskim ekstremizmem w Afryce. Mali, jako członek programu Trans-Sahara Counter Terrorism Partnership, korzystało z pomocy logistycznej i szkoleniowej ze strony amerykańskiej armii. 22 marca 2012 niezależna amerykańska agencja pomocowa Millennium Challenge Corporation zawiesiła współpracę z Mali nad wartym 461 mln USD programem wspierania rolnictwa i rozwoju międzynarodowego portu lotniczego. 26 marca 2012 Stany Zjednoczone podjęły decyzję o zawieszeniu pomocy finansowej kierowanej do rządu Mali. Utrzymały natomiast pomoc humanitarną i żywnościową, które stanowiły nieco ponad połowę całkowitych środków wartych 140 mln USD.
22 marca 2012 francuski minister spraw zagranicznych Alain Juppé potępił „obalenie konstytucyjnego porządku w Mali” i ogłosił zawieszenie współpracy wojskowej z tym krajem. Wezwał do przywrócenia konstytucji i instytucji państwa oraz fundamentalnych praw, w tym praw prezydenta Touré. Zamach stanu potępiły również władze Wielkiej Brytanii. 24 marca 2012 Kanada zwiesiła programy pomocowe, w ramach których płatności kierowane były bezpośrednio do rządu Mali, utrzymując w dalszym ciągu pomoc humanitarną dostarczaną poprzez międzynarodowe i lokalne organizacje pozarządowe.
Z powodu zamachu stanu, Mali nie mogły opuścić delegacje Kenii na czele z ministrem spraw zagranicznych Mosesem Wetangulą oraz Tunezji i Zimbabwe, przybyłe na szczyt Unii Afrykańskiej w sprawie pokoju i bezpieczeństwa. Udało się to im dopiero 24 marca 2012. W reakcji na przewrót swoją ambasadę w Bamako zamknęła Republika Południowej Afryki. Władze RPA potępiły przejęcie władzy przez wojskowych przy użyciu siły i wezwały do zwolnienia zatrzymanych przedstawicieli władz i wojska. Również prezydent Nigerii Goodluck Jonathan wezwał 22 marca 2012 do przywrócenia demokratycznych władz i zaapelował do organizacji międzynarodowych o zdecydowane potępienie zamachu stanu. Oznajmił, że Nigeria „nigdy nie uzna niekonstytucyjnego reżimu”.
Reakcja na zamach w kraju.
Po przeprowadzeniu zamachu w stolicy doszło do masowych aktów grabieży i wandalizmu. Rabunku dopuszczali się zarówno żołnierze, jak również zwykli obywatele. Ich celem padały sklepy i magazyny, stacje benzynowe oraz samochody, splądrowany został także pałac prezydencki. W mieście nieczynne pozostawały instytucje publiczne i handlowe, co w połączeniu z aktami rabunku, utrudniało lub wręcz uniemożliwiało nabycie podstawowych dóbr. Zniszczonych i zrabowanych zostało także wiele budynków administracji państwowej, wraz ze znajdującymi się w nich archiwami, bazami danych, depozytami i pozostałym wyposażeniem. Kapitan Sanogo potępił przypadki grabieży i przeprosił obywateli za wszelką „niedogodność”. Stwierdził, że aktów wandalizmu dopuszczają się osoby ze „złymi intencjami”, które przybierają mundur, by podważyć zaufanie społeczeństwa do armii. Poinformował, że zatrzymani członkowie dawnych władz są bezpieczni i zostaną postawieni przed oblicze wymiaru sprawiedliwości. Stwierdził, że celem armii nie jest utrzymanie się przy władzy. Zapowiedział przeprowadzenie wyborów prezydenckich w „krótkim czasie”, po zapewnieniu przez wojsko bezpieczeństwa w kraju.
23 marca 2012 dziesięć największych partii politycznych (w tym rządząca dotąd ADEMA) wydało wspólne oświadczenie, w którym zdecydowanie potępiło przeprowadzenie zamachu stanu, uznając go za krok w tył dla demokracji i wzywając do organizacji planowanych wyborów prezydenckich. 26 marca 2012 rozwiązane przez juntę Zgromadzenie Narodowe wydało oświadczenie potępiające zamach i wzywające do przywrócenia porządku konstytucyjnego, otwarcia granic państwa, zwolnienia aresztowanych członków administracji rządowej oraz organizacji wyborów zgodnie z wcześniejszym harmonogramem. 38 partii politycznych ogłosiło powstanie wspólnego frontu przeciwko juncie wojskowej. Tylko jedna niewielka opozycyjna partia polityczna udzieliła jej poparcia. Tego samego dnia w stolicy przeciwko juncie demonstrowało ponad tysiąc mieszkańców. Manifestacja zbiegła się z rocznicą wybuchu w Mali poprzedniego zamachu stanu w 1991.
23 marca 2012 z juntą wojskową spotkała się delegacja przedstawicieli ONZ, UA i ECOWAS na czele z Saidem Djinnitem, która wezwała ją do natychmiastowego i bezwarunkowego oddania władzy na ręce legalnych władz. Djinnot oświadczył, że wszelkie próby rozwiązania konfliktu na północy kraju przed rezygnacją przez juntę z władzy skazane są na niepowodzenie. Wieczorem 23 marca 2012 nadawanie sygnału wstrzymała publiczna telewizja, co doprowadziło do pojawienia się pogłosek o kontr-zamachu dokonanym przez wojska wierne prezydentowi Touré i zabójstwie kapitana Sanogo. Jednakże rankiem 24 marca 2012 wystąpił on z przemówieniem telewizyjnym, zapewniając, że posiada pełną kontrolę nad państwem. 25 marca 2012 żołnierze powrócili do koszar, działalność wznowiła część sklepów i instytucji, a sytuacja w Bamako zaczęła się ulegać stabilizacji. 26 marca 2012 władze wojskowe podjęły decyzję o częściowym otwarciu granic państwa, w tym portu lotniczego w Bamako.
25 marca 2012 czternastu zatrzymanych przez juntę członków administracji prezydenta Tourè ogłosiło decyzję o rozpoczęciu strajku głodowego w proteście przeciwko ich uwięzieniu oraz warunkom ich przetrzymywania. Przebywali w koszarach wojskowych w Kati w pobliżu stolicy i według własnych relacji, mieli spać na 3 materacach w pomieszczeniu o powierzchni 12 m².
Wybuch zamachu stanu częściowo odbił się również na gospodarce kraju. Opierała się ona w największym stopniu na wydobyciu złota. Mali było trzecim co do wielkości producentem tego kruszcu w Afryce. Większość kopalń znajdowało się w południowo-wschodniej części kraju (w regionie Sikasso), z dala od wydarzeń w stolicy oraz rebelii Tuaregów. Międzynarodowa spółka Randgold Resources, będąca największym eksporterem malijskiego złota, w dniu zamachu stanu odnotowała spadek wartości akcji o 15%. Nie wstrzymała jednakże wydobycia w żadnej ze swoich trzech kopalń. Wydobycie wstrzymała natomiast na kilka dni spółka Gold Fields.
Ofensywa rebeliantów w północnym Mali.
Wybuch zamachu stanu wpłynął na rozwój sytuacji w północnym Mali, gdzie od stycznia 2012 tuarescy bojownicy prowadzili zbrojną ofensywę w celu utworzenia własnego państwa pod nazwą Azawad. Paradoksalnie, choć junta wojskowa uzasadniała przejęcie władzy niekompetencją i nieudolnością administracji prezydenta Tourè w walce z rebeliantami, sama przyczyniła się do jeszcze większej destabilizacji sytuacji w regionie. Przewrót spowodował chaos w kraju, odwrócił uwagę armii od walk z Tuaregami i zmniejszył jej zdolności bojowe. Zaistniała sytuacja pozwoliła rebeliantom na przejęcie inicjatywy.
Na wieść o zamachu bojownicy z Narodowego Ruchu Wyzwolenia Azawad (MNLA) zapowiedzieli kontynuowanie walk oraz wykorzystanie niestabilności do rozpoczęcia nowych działań zbrojnych w celu zdobycia kontroli nad kolejnymi miastami. 23 marca 2012 rozpoczęli nową ofensywę skierowaną na południe, zdobywając ziemie opuszczone przez wycofującą się armię, m.in. miasto Anefis. Kapitan Amadou Sanogo wyraził gotowość do negocjacji z rebeliantami, jednak za warunek ich podjęcia uznał zachowanie integralności terytorialnej Mali. Również przedstawiciel MLNA, Hama Ag Mahmoud, zapewnił o gotowości do rozmów, podkreślając jednak, że wymaga to najpierw uzyskania przez malijskie władze uznania ich legalności i reprezentatywności, a także gwarancji dla MLNA ze strony innych państw. W praktyce warunki te wykluczały podjęcie rozmów w najbliższej przyszłości.
Oprócz MLNA walkę na północy Mali podjęła również grupa Ansar ad-Din (Obrońcy Wiary), mająca powiązania z Al-Ka’idą Islamskiego Magrebu (AQIM) i domagająca się wprowadzenia prawa szariatu. 25 marca 2012 zbliżyła się do miasta Kidal. 30 marca 2012 bojownicy MLNA i Ansar ad-Din zdobyli Kidal, będące stolicą regionu i mieszczące dużą bazę wojskową, co stanowiło dotkliwą porażkę dla sił malijskich. Junta potwierdziła wycofanie się z miasta i przerwanie walk, tłumacząc ten ruch uniknięciem ofiar wśród mieszkańców. Kapitan Sanogo określił jednakże sytuację jako „krytyczną” i zaapelował do „przyjaciół Mali” o pomoc w celu ochrony ludności cywilnej i zachowania integralności terytorialnej kraju. Tego samego dnia rebelianci opanowali dwa kolejne miasta. 31 marca 2012 rebelianci wkroczyli do 90-tysięcznego miasta Gao. 1 kwietnia 2012 zdobyli Timbuktu, ostatnie z dużych ośrodków miejskich na północy. Uzyskali w ten sposób kontrolę nad całym obszarem Azawadu, do którego rościli sobie pretensje. Rzecznik MLNA, Moussa Ag Assarid, ogłosił zwycięstwo i zakończenie ofensywy zbrojnej oraz skupienie się na wysiłkach na rzecz utrwalenia i konsolidacji władzy na zdobytych terytoriach. Jednocześnie członkowie grupy Ansar ad-Din, według relacji mieszkańców, rozpoczęli działania mające na celu wprowadzenie prawa islamskiego na opanowanym obszarze, m.in. zakazując określonych zachowań życia codziennego, jak sprzedaż alkoholu, słuchanie muzyki, czy noszenie „zachodniego” ubioru. 5 kwietnia MLNA oficjalnie ogłosił zakończenie działań wojskowych na obszarze Azawadu.
3 kwietnia 2012 dyrektor generalny UNESCO Irina Bokowa zaapelowała do wszystkich stron o poszanowanie i zachowanie dziedzictwa Timbuktu, znajdującego się na liście światowego dziedzictwa. W mieście tym znajdował się zabytkowy kompleks budowli, meczetów i cmentarzy oraz zbiory manuskryptów. Tego samego dnia działanie na północy Mali zwiesił Międzynarodowy Komitet Czerwonego Krzyża, po tym jak zaatakowany i obrabowany został magazyn jej organizacji w mieście Gao. Organizacje humanitarne ostrzegły, że z powodu walk oraz klęski suszy regionowi zagraża katastrofa humanitarna, a 13 mln osób potrzebuje pomocy żywnościowej.
Działania ECOWAS i ogłoszenie nowej konstytucji.
27 marca 2012 przywódcy państw ECOWAS, zgromadzeni na spotkaniu w Abidżanie, zawiesili członkostwo Mali w organizacji. Przewodniczący ECOWAS, prezydent Wybrzeża Kości Słoniowej Alassane Ouattara, wezwał do przywrócenia demokratycznego porządku i stwierdził, że stanowisko to nie może podlegać negocjacji. ECOWAS zadecydowała również o postawienie w stan gotowości regionalnych sił zbrojnych „na wypadek każdej ewentualności”. Komunikat nie precyzował jednak ani czasu, ani rodzaju sił. Ponieważ organizacja nie dysponowała własnymi siłami zbrojnymi, mogła polegać wyłącznie na kontyngentach państw członkowskich. Prezydent Ouattara podkreślił, że podstawowym instrumentem ECOWAS w rozwiązaniu kryzysu pozostaje dialog, jednakże nie wykluczył użycia innych środków w zależności od rozwoju sytuacji. Komunikat o postawieniu w stan gotowości jednostek wojskowych w państwach organizacji, zdaniem komentatorów, stanowił sygnał dla junty wojskowej, że państwa te rozważają możliwość podjęcia interwencji zbrojnej i są zdeterminowane w dążeniach do przywrócenia porządku demokratycznego w Mali. ECOWAS zdecydowała również o wysłaniu w ciągu 48 godzin delegacji do Mali, złożonej z prezydentów Nigerii, Nigru, Burkina Faso, Liberii, Beninu i Wybrzeża Kości Słoniowej, w celu podjęcia rozmów z juntą w sprawie rezygnacji z władzy.
27 marca 2012 przywódcy junty w telewizyjnym wystąpieniu ogłosili nową konstytucję kraju. Część z odczytanych 69 artykułów powielała przepisy dotychczasowej ustawy zasadniczej, w tym prawo obywateli do swobody wypowiedzi, myśli i przemieszczania się lub prawo do organizacji manifestacji i strajków. W myśl nowych przepisów, szefem państwa pozostawał przewodniczący Narodowego Komitetu na rzecz Przywrócenia Demokracji i Państwa (CNRDR), Amadou Sanogo, do którego należało prawo mianowana szefa i członków rządu. W skład CNRDR miało wchodzić 41 członków, w tym 26 wojskowych i 15 cywilnych. Komitet miał pełnić władzę do czasu organizacji wyborów prezydenckich i parlamentarnych, których termin nie został jednak określony. Członkowie CNRDR i rządu mieli być wykluczeni ze startu w przyszłych wyborach, a ci pierwsi objęci również immunitetem. Oprócz ogłoszenia treści nowej konstytucji, władze wojskowe zadecydowały także o całkowitym otwarciu granic państwa oraz zniesieniu obowiązującej od 22 marca godziny policyjnej.
28 marca 2012 kilka tysięcy obywateli manifestowało w Bamako swoje poparcie dla nowych władz wojskowych. Były to pierwsze tak masowe oznaki poparcia dla rządów wojska. Manifestanci podkreślali nieudolność poprzednich władz w walce z rebelią Tuaregów oraz korupcją. Protestowali przeciwko ingerowaniu zagranicy w sprawy Mali, w tym przeciwko działaniom podejmowanym przez ECOWAS. Tego samego dnia, po raz pierwszy od czasu zamachu, publicznie zabrał głos obalony prezydent Amadou Toumani Tourè. W udzielonym wywiadzie potwierdził, że znajduje się w kraju i jest bezpieczny. Nie ujawnił jednak swojej dokładnej lokalizacji, ani tego czy jest chroniony przez wierne mu wojsko. Odnosząc się do kwestii swego powrotu do władzy, stwierdził, że to nie on jest najważniejszy, gdyż wkrótce i tak miał zakończyć kadencję. Oznajmił, że najistotniejszą sprawą jest znalezienie wyjścia z kryzysu i przywrócenie demokracji w kraju.
29 lutego 2012 w siedzibie giełdy w Bamako doszło do starć przeciwników i zwolenników nowych władz wojskowych, w wyniku których ranne zostały trzy osoby. Była to pierwsza konfrontacja siłowa w stolicy od czasu wybuchu zamachu stanu.
Ultimatum ECOWAS i nałożenie sankcji.
29 marca 2012 do Mali miała przybyć delegacja sześciu prezydentów państw ECOWAS w celu skłonienia liderów junty do rezygnacji z władzy. Wizyta została jednak odwołana z powodów bezpieczeństwa. Delegacja z prezydentem Alassane'm Ouattarą na pokładzie, która wyruszyła z lotniska w Abidżanie i znajdowała się już w malijskiej przestrzeni powietrznej, zmuszona była zawrócić z powodu zajęcia płyty lotniska w Bamako przez zwolenników junty, protestujących przeciwko działaniom ECOWAS. Również pozostali prezydenci zrezygnowali z wyjazdu do Mali i w zamian udali się do Abidżanu. W czasie spotkania w tym mieście wystosowali ultimatum pod adresem junty, dając jej 72 godziny na oddanie władzy (do 2 kwietnia 2012). W przeciwnym wypadku zagrozili nałożeniem sankcji dyplomatycznych i ekonomicznych. Miały one obejmować zamknięcie wszystkich granic Mali dla wymiany handlowej, zablokowanie dostępu do portów i infrastruktury przesyłowej w państwach członkowskich, zablokowanie dostępu do środków finansowych w BCEAO, zawieszenie współpracy z bankami komercyjnymi działającymi na terenie państw ECOWAS, a także zamrożenie aktywów finansowych i nałożenie sankcji wizowych na członków junty. Zastosowanie sankcji gospodarczych wobec Mali mogło przynieść największe i najszybciej widoczne efekty. Gospodarka Mali oparta była w głównej mierze na eksporcie złota. Jednakże państwo, otoczone przez pozostałe państwa ECOWAS, nie posiadało dostępu do morza i korzystało z zagranicznych portów i dróg transportu, głównie na terenie Wybrzeża Kości Słoniowej. Również import nośników energii, niezbędnych w procesie wydobycia, odbywał się poprzez rurociągi biegnące przez Wybrzeże Kości Słoniowej. Mali pozostawało także jednym z członków unii walutowej ECOWAS, posługując się frankiem CFA i będąc zależnym od banku centralnego (BCEAO) z siedzibą w Dakarze. Odcięcie dostępu do depozytów w banku centralnym mogło zachwiać płynnością finansową państwa, uniemożliwiając dokonywanie operacji finansowych, w tym wypłat dla pracowników sektora państwowego i armii. Podobne sankcje ekonomiczne zastosowane przez ECOWAS w 2011 wobec znacznie lepiej rozwiniętego gospodarczo Wybrzeża Kości Słoniowej, zachwiały jego systemem finansowym i utrudniły funkcjonowanie rządu Laurenta Gbagbo. Gospodarka Mali, zdaniem komentatorów, mogła być jeszcze bardziej podatna na podobne sankcje.
31 marca 2012, w obliczu postępującej ofensywy tuareskiej i w odpowiedzi na ultimatum ECOWAS, do Burkina Faso udała się delegacja przedstawicieli junty wojskowej na czele z szefem sztabu, pułkownikiem Moussą Sinko Coulibaly'm. Podjęła ona rozmowy prezydentem Blaise’em Compaoré mające na celu wypracowanie rozwiązania kryzysu akceptowanego zarówno przez społeczność międzynarodową, jak również przez siły wewnątrz kraju. Po rozmowach płk Coulibaly oświadczył, że junta w najbliższym czasie przedstawi własne propozycje w tym zakresie. Jednocześnie tego samego dnia ECOWAS postawiła w stan gotowości 2 tysiące żołnierzy sił szybkiego reagowania. Prezydent Alassane Ouattara, pełniący funkcję przewodniczącego organizacji, oświadczył, że siły te mogłyby zostać użyte do walki z tuareskimi rebeliantami w przypadku przywrócenia w Mali porządku konstytucyjnego.
Odpowiedzią junty na ultimatum ECOWAS było oświadczenie złożone przez kapitana Sanogo 1 kwietnia 2012, w którym zobowiązał się do przywrócenia konstytucji z 1992 i instytucji republiki od tegoż dnia. Nie sprecyzował jednakże, co dokładnie to oznacza oraz nie odpowiedział, czy uważa się dalej za szefa państwa. Zadeklarował podjęcie negocjacji z krajowymi siłami politycznymi w celu powołania przejściowego ciała mającego na celu organizację wolnych wyborów, z których przedstawiciele junty byliby wykluczeni. W oświadczeniu nie padła żadna data, ani termin podjęcia któregokolwiek z działań. 2 kwietnia 2012, w dniu wygaśnięcia ultimatum, liderzy ECOWAS spotkali się w Dakarze, przy okazji zaprzysiężenia prezydenta Macky'ego Salla po jego niedawnym zwycięstwie w wyborach prezydenckich. Działania junty uznali za niewystarczające i ogłosili nałożenie na Mali wszystkich wzmiankowanych sankcji dyplomatycznych, gospodarczych i finansowych ze skutkiem natychmiastowym do czasu przywrócenia porządku konstytucyjnego. Odnosząc się do sytuacji w północnym regionie kraju, wezwali wszystkie ugrupowania zbrojne do wstrzymania dalszej ofensywy. Zapowiedzieli możliwość użycia sił szybkiego reagowania i podjęcie rozmów na ten temat przez szefów sztabów państw ECOWAS.
Na wiadomość o nałożeniu sankcji mieszkańcy stolicy przystąpili do zaopatrywania się w zapasy benzyny oraz wypłacania depozytów bankowych, co zmusiło wiele placówek do nałożenia dziennych limitów wypłaty gotówki. W mieście wprowadzone zostały także ograniczenia w dostawach prądu, w rezultacie czego mieszkańcy posiadali dostęp do elektryczności tylko przez 12 godzin dziennie. 3 kwietnia 2012 kapitan Sanogo ogłosił zwołanie konwencji narodowej wszystkich sił politycznych i społecznych w kraju na 5 kwietnia. Konwencja miała według założeń junty określić formę przekazywania władzy na ręce cywilne i zadecydować „co będzie najlepsze dla kraju w zgodny i demokratyczny sposób”. Sanogo wyraził również możliwość rozpoczęcia przeciwko prezydentowi Touré postępowania sądowego i postawienia mu zarzutów zdrady stanu oraz nieprawidłowości finansowych. 4 kwietnia sojusz ponad 50 partii politycznych i organizacji społecznych odrzucił propozycję udziału w konwencji, uznając ją za sprzeczną z przywróceniem porządku konstytucyjnego. Wskutek odmowy, jeszcze tego samego dnia junta ogłosiła przełożenie terminu spotkania na dalszy, bliżej nieokreślony termin, co tłumaczyła potrzebą podjęcia lepszych przygotowań.
3 kwietnia 2012 Unia Afrykańska nałożyła sankcje wizowe i finansowe w postaci odcięcia dostępu do środków finansowych na członków rządzącej junty wojskowej. Następnego dnia Rada Bezpieczeństwa ONZ wydała oświadczenie, w którym raz jeszcze potępiła zamach stanu, wezwała do zwolnienia wszystkich zatrzymanych członków administracji publicznej oraz natychmiastowego przywrócenia porządku konstytucyjnego. Wsparła wszystkie działania ECOWAS na rzecz przywrócenia demokracji, w tym nałożenie sankcji i wysiłki mediacyjne prezydenta Blaise’a Compaore. Odnosząc się do sytuacji na północy kraju, wyraziła poparcie dla utrzymania jedności i integralności terytorialnej Mali. Potępiła ataki i grabieże dokonywane przez ugrupowania rebeliantów oraz wyraziła zaniepokojenie obecnością na terytorium grupy terrorystycznej Al-Kaidy Islamskiego Magrebu (AQIM). Wezwała wszystkie bojówki do zakończenia działań zbrojnych, a wszystkie strony do rozpoczęcia dialogu politycznego i znalezienia pokojowego rozwiązania konfliktu. Zaapelowała do organizacji zbrojnych o zapewnienie dostępu do terytorium dla organizacji humanitarnych, a do społeczności międzynarodowej o wsparcie dla działań pomocowych. Tego samego dnia również Unia Europejska wezwała do przerwania działań zbrojnych w północnym Mali, umożliwienie podjęcia działań organizacjom humanitarnym oraz rozpoczęcie rozmów pokojowych między legalnymi władzami malijskimi a przedstawicielami rebeliantów.
5 kwietnia 2012 w Abidżanie odbyło się spotkane szefów sztabów armii państw ECOWAS, w czasie którego dyskutowany był plan użycia sił zbrojnych w celu normalizacji sytuacji w Mali. W międzyczasie Francja podkreśliła pierwszorzędne znaczenie pokojowego rozwiązania kryzysu, podkreślając, że ewentualna interwencja powinna być ostatnim z możliwych kroków. Francuski rząd poinformował jednakże, że byłby skłonny udzielić wsparcia logistycznego ewentualnej misji wojskowej ECOWAS
Deklaracja niepodległości Azawadu.
5 kwietnia 2012 Narodowy Ruch Wyzwolenia Azawad (MLNA) ogłosił jednostronne zakończenie działań zbrojnych, co argumentował zdobyciem kontroli nad terytorium Azawadu oraz wyjściem naprzeciw apelom organizacji międzynarodowych nawołujących do zakończenia walk. Jednocześnie organizacje humanitarne ostrzegły przed niepokojącą sytuacją ludności znajdującej się na obszarze opanowanym przez rebeliantów. Amnesty International informowała o przypadkach grabieży mienia, uprowadzeń, gwałtów oraz o panującej atmosferze bezprawia. Podkreślała brak dostępu ludności do żywności oraz leków.
6 kwietnia 2012 MLNA, poprzez swoją stronę internetową, ogłosił deklarację niepodległości i powstanie nowego państwa – Azawadu. W oświadczeniu przywoływał dekady marginalizacji Tuaregów przez władze w Bamako, uznawał istniejące granice z państwami ościennymi oraz wyrażał przywiązanie do trwałego pokoju, utworzenia instytucji państwa opartych na demokratycznej konstytucji, a także zobowiązanie do przestrzegania zasad Karty Narodów Zjednoczonych. Ruch wzywał całą społeczność międzynarodową do uznania nowo tworzonego państwa.
Unilateralna deklaracja niepodległości spotkała się ze zdecydowanym sprzeciwem ze strony państw i organizacji międzynarodowych. Unia Afrykańska uznała ją za nieposiadającą żadnej mocy prawnej. Przewodniczący Komisji UA Jean Ping wezwał całą społeczność międzynarodową to poparcia tegoż stanowiska i całkowitego odrzucenia żądań niepodległościowych MLNA. Również Unia Europejska wyraziła sprzeciw wobec deklaracji. Przedstawiciel dyplomacji UE Catherine Ashton podkreśliła przywiązanie organizacji do integralności terytorialnej Mali od początku wybuchu kryzysu. Wezwała do rozwiązania sytuacji na drodze politycznego dialogu i wyraziła poparcie dla działań ECOWAS w tym zakresie. Sama ECOWAS poinformowała natomiast o gotowości do podjęcia wszelkich środków, w tym użycia siły zbrojnej, do zagwarantowania integralności terytorialnej Mali.
Poszanowanie dla jedności i integralności terytorialnej Mali wyraziły również rządy państw sąsiednich: Algierii, Mauretanii oraz Nigru. Także administracja Stanów Zjednoczonych odrzuciła niepodległość Azawadu. Francuski minister obrony Gérard Longuet stwierdził natomiast, że jednostronna deklaracja, która nie jest uznawana przez kraje Afryki, pozostaje dla Francji bez znaczenia. Niepodległości nie uznała w końcu druga grupa tuareskich rebeliantów, Ansar ad-Din. Jej przywódca ogłosił, iż nie jest ona sygnatariuszem deklaracji. Stwierdził, że Ansar ad-Din nie popiera niepodległości, a jej głównym celem pozostaje święta „wojna w imię islamu”.
Porozumienie o przekazaniu władzy.
Wieczorem 6 kwietnia 2012, kilka godzin po ogłoszeniu niepodległości przez Azawad oraz po kilku dniach negocjacji prowadzonych przez burkinaskiego ministra spraw zagranicznych Djibrila Bassolé, wysłannika prezydenta Blaise’a Compaoré, kapitan Amadou Sanogo podpisał porozumienie o przekazaniu władzy w ręce cywilnego rządu. Porozumienie przewidywało powołanie na stanowisko tymczasowego szefa państwa Dioncoundy Traoré, przewodniczącego Zgromadzenia Narodowego, który zgodnie z konstytucją obejmował urząd w przypadku opróżnienia stanowiska prezydenta. Były prezydent Amadou Toumani Touré miał zrezygnować z władzy i mając zapewnioną ochronę, osiąść w dowolnie wybranym miejscu. W okresie przejściowym powołany miał zostać nowy rząd. W ciągu 40 dni przewidzianych przez konstytucję miały natomiast odbyć się „wolne, demokratyczne i przejrzyste wybory na terytorium całego kraju”. Jednakże z uwagi na „wyjątkowe okoliczności”, tj. kryzys instytucjonalny i rebelię na północy Mali, porozumienie dopuszczało przedłużenie okresu przejściowego i organizację wyborów dopiero po rewizji list wyborczych oraz akceptacji ich przez wszystkie strony. W zamian za rezygnację z władzy członkowie junty mieli zostać objęci amnestią, a ECOWAS miała niezwłocznie przystąpić do znoszenia wszystkich sankcji nałożonych na Mali.
Porozumienie nie określało dokładnego czasu przekazania władzy, jednakże 7 kwietnia 2012 kapitan Sanogo oświadczył, że nastąpi to „w przeciągu dni”. Do Mali powrócił w tym czasie Dioncounda Traoré, który w chwili wybuchu zamachu stanu przebywał z wizytą w Burkina Faso. Zadeklarował, że jego pierwszym celem będzie powołanie instytucji państwowych w celu rozwiązania sytuacji na północy kraju. 8 kwietnia 2012 ECOWAS ogłosiła zniesienie wszystkich sankcji ze skutkiem natychmiastowym.
8 kwietnia 2012 Amadou Toumani Touré złożył na ręce ministra spraw zagranicznych Burkina Faso Djibrila Bassolé oficjalną rezygnację ze stanowiska prezydenta Mali. Ujawnił jednocześnie miejsce swojego pobytu, przyjmując dyplomatów i dziennikarzy w rezydencji w pobliżu Bamako. Zapewnił, że jego rezygnacja jest dobrowolna oraz czyniona w dobrej wierze i z miłości do ojczyzny. Formalna rezygnacja Touré otwierała drogę do transferu władzy na rzecz przewodniczącego Zgromadzenia Narodowego zgodnie z 36 artykułem konstytucji.
9 kwietnia 2012 w Bamako odbyła się manifestacja, w której uczestniczyło dwa tysiące osób domagających się od władz podjęcia działań na rzecz wyzwolenia północnych regionów kraju spod kontroli rebeliantów oraz apelujących o międzynarodową pomoc w tym zakresie. Tego samego dnia kapitan Sanogo wypowiedział się przeciwko interwencji zbrojnej ECOWAS i rozmieszczeniu zagranicznych wojsk w Mali. Opowiedział się jedynie za przyjęciem pomocy logistycznej i uzbrojenia. Zapowiedział również dalsze nadzorowanie rozwoju sytuacji w kraju, także po przekazaniu władzy administracji cywilnej. Stwierdził, że zgodnie z porozumieniem po upływie 40 dni okresu przejściowego przedstawiciele CNRDR wspólnie z przedstawicielami ECOWAS zadecydują o dalszej formie zarządzania krajem. Również wśród państw członkowskich ECOWAS pojawiły się wątpliwości, co do rzeczywistych możliwości wystawienia kontyngentu wojskowego zdolnego do przeprowadzanie działań wojskowych w Mali, a także stanowiska wskazujące na konieczność wcześniejszego ustalenia mandatu wojsk.
10 kwietnia 2012 Sąd Konstytucyjny oficjalnie zatwierdził rezygnację Amadou Toumaniego Touré oraz ogłosił opróżnienie urzędu prezydenta, wyznaczając na stanowisko pełniącego obowiązki szefa państwa przewodniczącego parlamentu, Dioncoundę Traoré. Orzeczenie sądu nakazywało również przeprowadzenie wyborów prezydenckich w ciągu 40 dni. 12 kwietnia 2012 w Bamako odbyło się uroczyste zaprzysiężenie Dioncoundy Traoré. Składając przysięgę na ręce przewodniczącego Sądu Najwyższego, Nouhouma Tapily'ego, zobowiązał się do organizacji wolnych i uczciwych wyborów na terenie całego kraju oraz wezwał tuareskich rebeliantów do wycofania się z zajmowanych terytoriów, grożąc w przeciwnym razie podjęciem „totalnej i nieustającej wojny”. Stwierdził, że podział Mali nie może być przedmiotem negocjacji. Równocześnie z zaprzysiężeniem nowego szefa państwa, junta wojskowa uwolniła zatrzymanych członków rządu i administracji publicznej. Przekazanie władzy administracji cywilnej spotkało się z wyrazami poparcia ze strony ONZ i Unii Afrykańskiej. 17 kwietnia 2012 premierem rządu tymczasowego został mianowany były astrofizyk Cheick Modibo Diarra.
Jednocześnie z powołaniem przejściowych władz cywilnych, junta wojskowa podejmowała działania świadczące o zamiarze dalszego uczestnictwa w procesie politycznym w kraju. 16 i 17 kwietnia 2012 jej członkowie aresztowali kilku urzędników z czasów prezydentury Touré, w tym ponownie byłego premiera Modibo Sidibé, a także byłego ministra obrony Sadio Gassama, szefa gabinetu obalonego prezydenta gen. Amadou Cissoko oraz byłego ministra finansów Soumaïlę Cissé. Kapitan Sanogo w oświadczeniu telewizyjnym poinformował, że junta podjęła się zbadania kilku spraw z zamiarem przekazania ich wymiarowi sprawiedliwości. P.o. prezydenta Dioncounda Traoré podkreślił, że w państwie prawa postępowanie tego typu nie powinno mieć miejsca, a ECOWAS, UA i UE wezwały wojsko do powrotu do koszar i wycofania się z uprawiania polityki. 18 kwietnia 2012 Amadou Toumani Touré schronił się w ambasadzie Senegalu w Bamako, o czym publicznie poinformował prezydent Macky Sall.

</doc>
<doc id="2604390" url="https://pl.wikipedia.org/wiki?curid=2604390" title="2-Etyloheksanol">
2-Etyloheksanol

2-Etyloheksanol – organiczny związek chemiczny z grupy alkoholi o rozgałęzionym, chiralnym ośmiowęglowym łańcuchu węglowodorowym. Jest bezbarwną cieczą, prawie całkowicie nierozpuszczalną w wodzie, jednak mieszającą się z większością rozpuszczalników organicznych. Produkowany na masową skalę jako prekursor plastyfikatorów, z których część podejrzewana jest o wpływ na układ hormonalny człowieka.
Zastosowania.
Stosowany do produkcji:
Stosowany jest również jako:

</doc>
<doc id="2604394" url="https://pl.wikipedia.org/wiki?curid=2604394" title="Pugwall">
Pugwall

Pugwall (1989-1991) – australijski serial komediowy nadawany przez stację Nine Network od 13 czerwca 1989 r. do 9 sierpnia 1991 r. W Polsce emitowany był dawniej na antenie TVP1.
Opis fabuły.
Serial opowiada o perypetiach trzynastoletniego chłopaka imieniem Peter (Pugwall to skrót od trzech imion i nazwiska Peter Unwin George Wall) i jego przyjaciołach, którzy grają w zespole rockowym „Orange Organics”.

</doc>
<doc id="2604395" url="https://pl.wikipedia.org/wiki?curid=2604395" title="Giancarlo Serenelli">
Giancarlo Serenelli

Giancarlo „Gato” Serenelli Pellechia (ur. 10 lipca 1981 roku w Caracas) – wenezuelski kierowca wyścigowy.
Życiorys.
Po startach w kartingu Serenelli jeździł w wenezuelskiej edycji Formuły Ford. Po zdobyciu tytułu w tejże serii w 2000 roku dołączył do Włoskiej Formuły Renault, gdzie jednak nie osiągnął żadnych sukcesów. W rezultacie powrócił do wenezuelskiej edycji Formuły Ford, gdzie zdobył tytuł w 2002 roku.
Kolejne sukcesy Wenezuelczyk odnosił w LATAM Challenge Series, gdzie zdobył mistrzostwo w 2008, 2010 i 2011 roku.
W 2012 roku Serenelli dzielił dwie posady: w zespole Ombra Racing w serii Auto GP World Series oraz w zespole Venezuela GP Lazarus w serii GP2. W serii GP2 nie zdołał zdobyć punktów (33 miejsce), a w Auto GP z dorobkiem 34 punktów uplasował się na 12 pozycji.

</doc>
<doc id="2604396" url="https://pl.wikipedia.org/wiki?curid=2604396" title="Amadou Sanogo">
Amadou Sanogo

Amadou Haya Sanogo (ur. w 1972 lub 1973 w Ségou) – malijski wojskowy, kapitan. Szef państwa od 22 marca 2012 do 12 kwietnia 2012, jako przewodniczący Narodowego Komitetu na rzecz Przywrócenia Demokracji i Państwa (CNRDRE), który przejął władzę na drodze zamachu stanu.
Życiorys.
Amadou Sanogo urodził się 1972 lub 1973 w mieście Ségou w środkowym Mali.
Ukończył akademię wojskową w Kati w pobliżu Bamako. Kilkukrotnie uczestniczył w kursach i szkoleniach wojskowych w Stanach Zjednoczonych w ramach współpracy obu państw w walce z terroryzmem i islamskim ekstremizmem w Afryce. W 1998 przeszedł szkolenie oficerskie w Fort Benning w Georgii. W 2003 kształcił się w akademii wojskowej (klasa piechoty morskiej) w Quantico w Wirginii. Od sierpnia 2004 do września 2005 oraz ponownie w 2007 brał udział w instruktorskim kursie w języku angielskim w Teksasie. W 2008 uczestniczył w szkoleniu z zakresu wywiadu w Fort Huachuca w Arizonie, a w 2010 przez 5 miesięcy w szkoleniu piechoty w Fort Benning.
Dzięki zdobytym umiejętnościom, po powrocie do Mali pełnił funkcję tłumacza w czasie konferencji i seminariów organizowanych przez armię. Był również lektorem języka angielskiego w szkole wojskowej Ecole Militaire Inter-Armes (EMIA) w Koulikoro.
21 marca 2012 stanął na czele junty wojskowej, która dokonała zamachu stanu i obaliła prezydenta Amadou Toumani Touré. 22 marca objął funkcję przewodniczącego powołanego przez wojsko Narodowego Komitetu na rzecz Przywrócenia Demokracji i Państwa.
6 kwietnia 2012, pod wpływem presji ze strony społeczności międzynarodowej, nałożenia sankcji gospodarczych i finansowych na Mali przez ECOWAS oraz w obliczu zajęcia północy kraju przez tuareskich rebeliantów, zgodził się na przekazanie władzy w ręce cywilnej administracji. W zamian członkowie junty objęci zostali immunitetem, a ECOWAS zniosła wszystkie sankcje. 12 kwietnia 2012 stanowisko tymczasowego prezydenta objął przewodniczący Zgromadzenia Narodowego, Dioncounda Traoré, który został zobowiązany do organizacji wyborów prezydenckich na terytorium całego kraju w ciągu 40 dni.
1 października 2013 miał miejsce bunt „zielonych beretów” armii malijskiej w bazie wojskowej Kati. 30 buntowników zaprotestowało przeciwko awansowi na generała korpusu Amadou Sanogo (14 sierpnia 2013). Niezadowoleni domagali się premii. Doszło do strzelaniny w której Sonago został ranny i był przetrzymywany przez buntowników. Sytuacja została opanowana dopiero 4 października 2013. Dwudziestu buntowników zostało aresztowanych w tym kapitan Amadou Konaré i pułkownik Yusuf Traoré. 31 października 2013 gen. Sanogo stanął przed sądem z powodu użycia siły przez jego podwładnych. 27 listopada 2013 został aresztowany, wskutek oskarżenia o współudział w porwaniu i morderstwie. Grozi mu kara śmierci.
Amadou Sanogo jest żonaty, ma troje dzieci.

</doc>
<doc id="2604398" url="https://pl.wikipedia.org/wiki?curid=2604398" title="Transnieft">
Transnieft

PAO „Transnieft” (, ) – rosyjskie przedsiębiorstwo państwowe odpowiedzialne za krajowe sieci ropociągów z siedzibą w Moskwie. Spółka została założona 14 sierpnia 1993 roku na podstawie przyjętej przez rząd uchwały i dekretu prezydenta Rosji nr 1403 z dnia 17 listopada 1992 roku i jest prawnym następcą państwowej spółki "Gławtransnieft" działającej w czasach ZSRR. Prezesem spółki jest Nikołaj Tokariew.
Przedsiębiorstwo posiada największy system rurociągów ropy naftowej na świecie, sieci magistralne o średnicy od 420 do 1220 mm należące do spółki mają długość około 50 000 kilometrów, transportuje się nimi 93% ropy produkowanej w Rosji.

</doc>
<doc id="2604404" url="https://pl.wikipedia.org/wiki?curid=2604404" title="Rajmund Sobiesiak">
Rajmund Sobiesiak

Rajmund Sobiesiak – tancerz, baletmistrz, choreograf, twórca i pedagog zespołu baletowego przy bydgoskiej Operze i Operetce w latach 1956-1966.
Życiorys.
Zaczął tańczyć jako 8-letni chłopiec. Zawodowo tańczył w Operze Śląskiej (1949-1951) i Studiu Operowym w Gdańsku. Studiował choreografię, a z czasem stał się cenionym pedagogiem. Jego uczniami byli m.in. Alicja Boniuszko i Henryk Gucz. Wielu bydgoskich tancerzy - startując niemal od zera, pod jego okiem osiągnęło profesjonalny poziom.
W ciągu swej 10-letniej kadencji przygotował 5 pełnospektaklowych baletów oraz kilkanaście obrazów choreograficznych i wstawek baletowych do oper i operetek. Z roku na rok rozbudowywał zespół, który z amatorskiego ogniska baletowego rozrósł się do 40-osobowej grupy profesjonalistów, w której obok uznanych nazwisk (Modzelewska, Górzyńska, Kalczyński, Przybylski, Rackiewicz) dojrzewały talenty młodych adeptów sztuki tańca. Bydgoscy tancerze zaczęli pokazywać się w Polsce na festiwalach tanecznych, zdobywając na nich nagrody (Gucz, Rackiewicz). Dużym jego sukcesem stała się "„Fontanna Bachczyseraju”" B. Asafiewa (1959), a także śmiałe i nowatorskie przedsięwzięcie, jakim były "„Balety polskie”" (1964) – trzy obrazy choreograficzne, na które składały się: "„Bajka”" S. Moniuszki, "„Chimery”" K. Pałubickiego i "„Wesele krakowskie w Ojcowie”" K. Kurpińskiego. W 1966 r. na swoje pożegnanie z Bydgoszczą przygotował "„Pana Twardowskiego”" L. Różyckiego. 
Po kilku sezonach spędzonych w Krakowie i Halle wrócił jeszcze na krótko do Bydgoszczy. Na zaproszenie Włodzimierza Ormickiego objął w sezonie 1971/72 kierownictwo baletu. Przygotował choreograficznie "„Bal w operze”" R. Heubergera (1971), "„Poławiaczy pereł”" G. Bizeta i "„Don Carlosa”" G. Verdiego, a przede wszystkim zrealizował "„Jezioro łabędzie”" P. Czajkowskiego (1972). 

</doc>
<doc id="2604407" url="https://pl.wikipedia.org/wiki?curid=2604407" title="Irîna Latve">
Irîna Latve

Irîna Latve (ur. 26 sierpnia 1981 w Rydze) – łotewska lekkoatletka specjalizująca się w biegach średniodystansowych, olimpijka.
Sukcesy sportowe.
Największy sukces na arenie międzynarodowej odniosła w 1999 r. w Rydze, gdzie zdobyła tytuł mistrzyni Europy juniorek w biegu na 800 metrów. W mistrzostwach tych wystąpiła również w finale biegu sztafetowego 4 x 400 metrów, w których łotewskie zawodniczki zajęły VII miejsce. W 2000 r. była uczestniczką letnich igrzysk olimpijskich w Sydney, odpadając w biegu eliminacyjnym na dystansie 800 metrów. W 2001 r. wystąpiła na letniej uniwersjadzie w Pekinie, również odpadając w biegu eliminacyjnym na 800 metrów.
Jest trzykrotną mistrzynią Łotwy na otwartym stadionie: dwukrotnie w biegu na 800 metrów (1999, 2000) oraz w biegu na 1500 metrów (1999). W 2005 r. zdobyła dwa złote medale halowych mistrzostw Łotwy, w biegach na dystansie 800 i 1500 metrów.

</doc>
<doc id="2604411" url="https://pl.wikipedia.org/wiki?curid=2604411" title="Dusza człowiek">
Dusza człowiek

Dusza człowiek (ang. "Soul Man", 1997–1998) – amerykański serial komediowy nadawany przez stację ABC od 15 kwietnia 1997 roku do 26 maja 1998 roku. W Polsce serial nadawany był dawniej na kanale Polsat.

</doc>
<doc id="2604417" url="https://pl.wikipedia.org/wiki?curid=2604417" title="Gato Serenelli">
Gato Serenelli



</doc>
<doc id="2604419" url="https://pl.wikipedia.org/wiki?curid=2604419" title="Camilo Romero">
Camilo Romero

Camilo Romero Mora (ur. 30 marca 1970 w Guadalajarze) – meksykański piłkarz występujący na pozycji lewego obrońcy, w późniejszym czasie trener.
Kariera klubowa.
Romero pochodzi z Guadalajary i jest wychowankiem tamtejszego zespołu piłkarskiego Chivas de Guadalajara. W meksykańskiej Primera División zadebiutował 25 maja 1991 w przegranym 0:1 spotkaniu derbowym z Atlasem, natomiast pierwszego gola strzelił 7 marca 1993 w przegranej 1:4 konfrontacji z Pueblą. Nie mogąc wywalczyć sobie miejsca w wyjściowej jedenastce Chivas, był wypożyczany do słabszych zespołów z pierwszej ligi – Querétaro FC i Monarcas Morelia. W sezonie Verano 1997 osiągnął jedyne w karierze mistrzostwo Meksyku, będąc podstawowym graczem swojej ekipy. Ogółem barwy Chivas reprezentował przez niemal osiem lat, z dwoma rocznymi przerwami, zdobywając cztery bramki w 134 ligowych konfrontacjach.
Latem 1998 Romero przeszedł do drużyny Club León, której zawodnikiem był przez dwa lata, z półroczną przerwą na występy w Toros Neza. Po krótkim epizodzie w CF Pachuca powrócił do Chivas, gdzie jednak pozostawał piłkarzem rezerwowym, podobnie jak w następnym klubie – Puebla FC. Wiosną 2003 odszedł do drugoligowego Lagartos de Tabasco, gdzie zakończył piłkarską karierę w wieku 35 lat, w międzyczasie będąc przez rok zawodnikiem Delfines de Coatzacoalcos, także z drugiej ligi.
Kariera reprezentacyjna.
W 1992 roku Romero został powołany do reprezentacji Meksyku U–23 na Igrzyska Olimpijskie w Barcelonie, gdzie wystąpił w jednym spotkaniu, a jego kadra odpadła już w fazie grupowej.
W seniorskiej reprezentacji Meksyku Romero zadebiutował 1 lutego 1995 w wygranym 1:0 meczu towarzyskim z Urugwajem. Rozegrał cztery spotkania wchodzące w skład eliminacji do Mistrzostw Świata 1998, na które Meksykanie się zakwalifikowali. W 1997 roku został powołany przez selekcjonera Manuela Lapuente na turniej Copa América, gdzie był podstawowym zawodnikiem swojej ekipy, wystąpił w sześciu meczach i zajął z Meksykiem trzecie miejsce. Swój bilans reprezentacyjny Romero zamknął na czternastu rozegranych konfrontacjach, bez zdobytej bramki.
Kariera trenerska.
Karierę szkoleniową Romero rozpoczął jako asystent w swoim byłym klubie – Delfines de Coatzacoalcos, a w rozgrywkach 2009/2010 poprowadził skromny, czwartoligowy zespół Zapotlanejo. Przez półtora roku był trenerem trzecioligowca Delfines de Los Cabos, notując z nim dwanaście zwycięstw, dziewięć remisów i szesnaście porażek w 37 spotkaniach.

</doc>
<doc id="2604421" url="https://pl.wikipedia.org/wiki?curid=2604421" title="ROBO">
ROBO



</doc>
<doc id="2604425" url="https://pl.wikipedia.org/wiki?curid=2604425" title="Tokumei Sentai Go-Busters">
Tokumei Sentai Go-Busters

 – japoński serial z gatunku "tokusatsu" z roku 2012. Jest trzydziestym szóstym serialem z sagi Super Sentai stworzonym przez Toei Company. Był emitowany w każdą niedzielę na kanale TV Asahi od 26 lutego 2012 do 10 lutego 2013.
Seria ta jest po części nawiązaniem do amerykańskiej adaptacji Super Sentai – "Power Rangers", w szczególności do serialu "Power Rangers RPM", gdzie bohaterowie walczą z wirusem komputerowym, który chce podbić Ziemię. Także maszyny występujące w Go-Busters noszą nazwę Megazordów, tak jak w Power Rangers.
Choć seria oryginalnie została pominięta przez Saban i nie doczekała się adaptacji jako sezon "Power Rangers", w lutym 2018 roku ogłoszono, że "Go-Busters" zostaną zaadaptowani jako "Power Rangers Beast Morphers", z planowaną premierą w roku 2019.
Fabuła.
W przeszłości naukowcy odkryli potężne źródło energii zwane Enetron. 24 grudnia 1999 Anno Novi Enetron został zaatakowany przez wirusa i stworzył niebezpieczną cyberistotę zwaną Mesjaszem, którego celem jest likwidacja ludzkości i zawładnięcie Ziemią przez maszyny. Pomimo wysłania Mesjasza do innej cyberprzestrzeni, w razie ponownych ataków tego typu w Centrum Zarządzania Energią powstał specjalny oddział szpiegów zwanych Go-Bustersami. Były to dzieci, które przetrwały atak Mesjasza poprzez "wszczepienie" programów antywirusowych i które dostały przez to nadludzkie zdolności. W 2012 roku armia Mesjasza zwana Vaglass wyszła na powierzchnię. Zadaniem Go-Bustersów i ich mechanicznych partnerów jest powstrzymanie Vaglass.

</doc>
<doc id="2604426" url="https://pl.wikipedia.org/wiki?curid=2604426" title="Claudio Castelucho">
Claudio Castelucho

Claudio Castelucho (właściwie "Claudio Castelucho Diana"; ur. 5 lipca 1870 w Barcelonie, zm. 31 października 1927 w Paryżu) – malarz i rzeźbiarz hiszpański, czynny w Paryżu.
Naukę malarstwa rozpoczął w domu rodzinnym pod opieką ojca, z zawodu scenografa, i kontynuował na Królewskiej Katalońskiej Akademii Sztuk Pięknych św. Jerzego w Barcelonie.
W roku 1892 przybył do Paryża wraz z rodziną. Został profesorem w Akademii Colarossi, w roku 1904 został współzałożycielem a w roku 1905 profesorem w Académie de la Grande Chaumière.
Do jego uczniów należeli m.in. Amerykanka Alice Pike Barney i Polak Alfons Karpiński.

</doc>
<doc id="2604429" url="https://pl.wikipedia.org/wiki?curid=2604429" title="Is Anybody Out There?">
Is Anybody Out There?

„Is Anybody Out There?” – pierwszy singiel kanadyjsko-somalijskiego rapera K’naana, promujący jego pierwszą EP, zatytułowaną "More Beautiful Than Silence" oraz czwarty album studyjny – "Country, God or the Girl". Powstały przy gościnnym udziale kanadyjskiej piosenkarki Nelly Furtado. Twórcami tekstu utworu są Keinan Warsame, Edwin Serrano, Nelly Furtado, Melanie Hallim, Denarius Motes oraz Hasham Hussain, natomiast jego produkcją zajęli się Sham &amp; Motesart. Singel swoją premierę miał 24 stycznia 2012 roku. 
Tło.
„Is Anybody Out There?” został wyprodukowany przez Sham &amp; Motesart. W warstwie tekstowej, utwór mówi o pewności siebie, separacji i samotności. K’naan w swojej kwestii rapuje o młodej dziewczynie Mary, porównując ją do amerykańskiej aktorki Cameron Diaz: „Something ’bout Mary, never won a pageant / Never felt pretty, never looked like Cameron / Diaz was her last name, always been abandoned / Keep your head up baby girl, this your anthem.”. Teledysk do „Is Anybody Out There?” został wyreżyserowany przez Chrisa Robinsona w mieście Toronto, prowincji Ontario, w Kanadzie w pierwszym tygodniu lutego.
Opinia krytyków.
„Is Anybody Out There?” uzyskał mieszane recenzje od krytyków. Piosenka zdobyła negatywną opinię od Jodego Ronsena z magazynu „Rolling Stone”. Rosen dał tej kolaboracji półtora z pięciu możliwych gwiazdek, krytykując zawartość liryczną tego utworu. Bill Lamba z portalu "About.com" ocenił wokal Furtado i K'naana, gdzie przyznał on cztery na pięć gwiazdek, lecz została skrytykowana „waga piosenki”.

</doc>
<doc id="2604448" url="https://pl.wikipedia.org/wiki?curid=2604448" title="Rada Narodowa (Mandat Palestyny)">
Rada Narodowa (Mandat Palestyny)

Rada Narodowa (hebr. ועד לאומי, "Va’ad Le’umi"; ang. The Jewish National Council – JNC) była organem władzy wykonawczej wybieranym od 1920 przez członków żydowskiego Zgromadzenia Reprezentantów w brytyjskim Mandacie Palestyny.
Historia.
W dniu 19 kwietnia 1920 odbyły się powszechne wybory w społeczności żydowskiej mieszkającej w Mandacie Palestyny, w których wybrano członków Zgromadzenia Reprezentantów. Podczas pierwszego posiedzenia utworzono pierwszą Radę Narodową, która była organem wykonawczym Zgromadzenia Reprezentantów. Zgromadzenie wybrało członków Rady, oraz określiło zadania i cele do realizacji. Rada Narodowa zbierała się co sześć tygodni, aby określić dalszy plan działań. W wykonywaniu swoich zadań była wspierana przez Komitet Wykonawczy Rady Narodowej, który liczył czternastu członków wywodzących się z różnych komitetów. Brytyjskie władze mandatowe uznały formalnie Radę dopiero w 1928, i od tego momentu reprezentowała ona interesy społeczności żydowskiej w Palestynie. Władze mandatowe przyznały Radzie Narodowej odpowiednie uprawnienia prawne i administracyjne, dzięki którym mogła wypełniać swoje obowiązki.
Rada Narodowa była słabsza niż Agencja Żydowska. Pomiędzy tymi dwoma instytucjami często pojawiały się podziały i dochodziło do podejmowania sprzecznych decyzji w różnych sprawach. Dobra współpraca rozpoczęła się dopiero w 1947, gdy Rada Narodowa rozpoczęła przygotowania do utworzenia państwa żydowskiego w Palestynie. Utworzono wówczas podkomisje do spraw gospodarczych i walutowych, usług publicznych, administracji, spraw prawnych, osiedli żydowskich i inne. Praktycznie podkomisje te przygotowały urzędników rządowych, którzy weszli w skład ministerstw Izraela.
Obowiązki i uprawnienia.
Do obowiązków Rady Narodowej należały:

</doc>
<doc id="2604451" url="https://pl.wikipedia.org/wiki?curid=2604451" title="Antoni Rybka">
Antoni Rybka

Antoni Rybka (ur. 1918, zm. 1999) – chórmistrz, długoletni dyrygent chóru Opery w Bydgoszczy oraz chóru „Arion” działającego przy Filharmonii Pomorskiej im. I.J. Paderewskiego.
Życiorys.
Urodził się 18 maja 1918 r. w Hamborn w Niemczech. Zdobył wykształcenie muzyczne w przedwojennym Miejskim Konserwatorium Muzycznym w Bydgoszczy, gdzie ukończył Wydział Muzyki Kościelnej. Uczył się także gry na altówce i skrzypcach, bowiem najpierw chciał zostać muzykiem-instrumentalistą. Za namową swego nauczyciela Alfonsa Rezlera rozpoczął pracę z dwoma chórami wojskowymi.
Po II wojnie światowej pracował z chórem „Hasło” w Bydgoszczy. Z członków tego zespołu stworzył grupę 5 śpiewaków i z tym małym „chórem” objeżdżał Polskę. Kolejnym jego zespołem był przeszło 100-osobowy chór mieszany „Arion”, z którym był związany jako chórmistrz od 1947 do 1976 r.
Gdy w 1952 r. dyrekcja Filharmonii Pomorskiej zawarła długoterminową umowę z chórem „Arion”, zespół ten stał się współpartnerem (wspólnie z Orkiestrą Symfoniczną Filharmonii Pomorskiej) wykonań niezliczonej ilości utworów wokalno-instrumentalnych, kantat, oratoriów i montaży operowych. „Arion” koncertował na estradzie filharmonii i w innych miastach kraju – także Filharmonii Narodowej w Warszawie.
W 1956 r. Jan Prekier z Towarzystwa Muzycznego w Bydgoszczy zaproponował mu zorganizowanie 60-osobowego chóru dla potrzeb nowo powstającego Studia Operowego. Debiut sceniczny chóru operowego miał miejsce 27 września 1956 r. podczas wystawienia dwóch oper S. Moniuszki: „Flis” i „Verbum nobile”. Chórem tym kierował równolegle z chórem „Arion” do 1984 r., gdy przeszedł na emeryturę.
W 1982 r. otrzymał „Złotą Maskę” w plebiscycie publiczności, organizowanym przez redakcję „Dziennika Wieczornego” za wysoki poziom artystyczny chóru bydgoskiej opery. Był człowiekiem skromnym, nie oczekującym poklasku. Uważał, iż efekty artystyczne osiąga się przede wszystkim życzliwą atmosferą, stworzeniem koleżeńskich stosunków w zespole. Mimo propozycji objęcia chóru w innych prestiżowych teatrach operowych (Gdańsk, Poznań, Warszawa), pozostał do końca swojej kariery w Bydgoszczy. Z bydgoskim chórem operowym przygotował około 70 pozycji oper, operetek, koncertów i fragmentów chóralnych w baletach.
Zmarł 16 marca 1999 r. w Bydgoszczy.

</doc>
<doc id="2604453" url="https://pl.wikipedia.org/wiki?curid=2604453" title="Christian Vargas">
Christian Vargas

Christian Israel Vargas Claros (ur. 8 września 1983 w Cochabambie) – boliwijski piłkarz występujący najczęściej na pozycji prawego obrońcy, obecnie zawodnik CD San José.
Kariera klubowa.
Vargas pochodzi z miasta Cochabamba i jest wychowankiem tamtejszego zespołu Club Jorge Wilstermann, w którego barwach zadebiutował w Liga de Fútbol Profesional Boliviano w sezonie 2004. W tym samym roku wziął udział w pierwszym międzynarodowym turnieju w karierze – Copa Libertadores – gdzie jednak odpadł z Wilstermann już w fazie grupowej. Wiosną 2005 odszedł do CD San José, w którym spędził dwa lata. W 2007 roku powrócił do Jorge Wilstermann, natomiast sezon 2008 rozegrał w ekipie The Strongest. We wszystkich tych drużynach pełnił na ogół rolę podstawowego gracza, jednak nie odnosił większych sukcesów zarówno na arenie krajowej, jak i międzynarodowej.
Podczas rozgrywek 2009 Vargas był zawodnikiem zespołu Club Blooming, z którym w jesiennej fazie Clausura wywalczył pierwsze w karierze mistrzostwo Boliwii. Osiągnięcie to powtórzył w sezonie Apertura 2010, reprezentując już po raz trzeci barwy Jorge Wilstermann. Mimo to już na koniec rozgrywek 2010 spadł z Wilstermann do drugiej ligi boliwijskiej. Nie pozostał jednak w klubie, po raz drugi w karierze podpisując umowę z CD San José.
Kariera reprezentacyjna.
W seniorskiej reprezentacji Boliwii Vargas zadebiutował jeszcze jako zawodnik The Strongest, w 2008 roku za kadencji selekcjonera Erwina Sáncheza. Rozegrał trzy spotkania wchodzące w skład eliminacji do Mistrzostw Świata 2010, na które ostatecznie Boliwijczycy się nie zakwalifikowali. W 2011 roku został powołany przez szkoleniowca Gustavo Quinterosa na rozgrywany w Argentynie turniej Copa América, gdzie wystąpił w jednym meczu, natomiast jego kadra nie zdołała wyjść z grupy.

</doc>
<doc id="2604455" url="https://pl.wikipedia.org/wiki?curid=2604455" title="Soen (zespół muzyczny)">
Soen (zespół muzyczny)

Soen – międzynarodowa supergrupa wykonująca metal progresywny. Powstała w 2010 roku w składzie Martin Lopez (perkusja), Steve DiGiorgio (gitara basowa), Joel Ekelöf (śpiew) oraz Kim Platbarzdis (gitara). Debiutancki album formacji zatytułowany "Cognitive" ukazał się 15 lutego 2012 roku nakładem wytwórni muzycznej Spinefarm Records. W ramach promocji do pochodzącego z płyty utworu "Savia" został zrealizowany teledysk, który wyreżyserował Patric Ullaeus.

</doc>
<doc id="2604458" url="https://pl.wikipedia.org/wiki?curid=2604458" title="Portoryko na Mistrzostwach Świata w Lekkoatletyce 2011">
Portoryko na Mistrzostwach Świata w Lekkoatletyce 2011

Portoryko na Mistrzostwach Świata w Lekkoatletyce 2011 było reprezentowane przez 8 zawodników.

</doc>
<doc id="2604460" url="https://pl.wikipedia.org/wiki?curid=2604460" title="Syndrom amotywacyjny">
Syndrom amotywacyjny



</doc>
<doc id="2604464" url="https://pl.wikipedia.org/wiki?curid=2604464" title="Konwencja o prawach politycznych kobiet">
Konwencja o prawach politycznych kobiet

Konwencja o prawach politycznych kobiet – międzynarodowa konwencja przyjęta przez Zgromadzenie Ogólne ONZ 20 grudnia 1952 roku, która weszła w życie 7 lipca 1954 roku.
Konwencja przyznaje kobietom czynne i bierne prawo wyborcze i prawo do piastowania funkcji publicznych na zasadach równości z mężczyznami. Projekt konwencji został opracowany przez Komisję Statusu Kobiet, prace trwały od 1948 roku, kiedy Organizacja Państw Amerykańskich uchwaliła konwencję przyznającą kobietom prawa polityczne
Obowiązuje w 123 ze 193 państw członkowskich ONZ. Polska ratyfikowała konwencję 11 sierpnia 1954 roku. Konwencję podpisały, lecz nie ratyfikowały Birma, Japonia, Kambodża, Liberia, Południowa Afryka, Urugwaj. Najwięcej zastrzeżeń państw budził artykuł III:
Do rozstrzygania sporów właściwy jest Międzynarodowy Trybunał Sprawiedliwości, chyba że strony ustalą inny sposób (art. IX).
Depozytariuszem jest Sekretarz Generalny Organizacji Narodów Zjednoczonych. Miarodajne są teksty angielski, hiszpański, chiński, rosyjski i francuski (art. XI).
Wybrane zastrzeżenia państw.
Część państw, które ratyfikowały Konwencję o prawach politycznych kobiet, ratyfikowały ją z zastrzeżeniami:

</doc>
<doc id="2604471" url="https://pl.wikipedia.org/wiki?curid=2604471" title="Juan Domingo Brown">
Juan Domingo Brown

Juan Domingo Brown (ur. 21 czerwca 1888, zm. 16 września 1931) – argentyński piłkarz, grający na pozycji obrońcy.
Kariera klubowa.
Juan Brown rozpoczął karierę w klubie Alumni AC. Z Alumni sześciokrotnie zdobył mistrzostwo Argentyny w 1905, 1906, 1907, 1909, 1910 i 1911. W latach 1912-1916 był zawodnikiem CA Argentino de Quilmes. Z Quilmes zdobył swój siódmy w karierze tytuł mistrza Argentyny w 1912.
Kariera reprezentacyjna.
W reprezentacji Argentyny Brown występował w latach 1906-1916. W reprezentacji zadebiutował 15 sierpnia 1906 w wygranym 2-0 meczu z Urugwajem, którego stawką była Copa Lipton. 
W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Brown wystąpił w obu meczach Argentyny z Chile i Urugwajem.
W 1916 wystąpił w już w oficjalnych Mistrzostwach Ameryki Południowej. Na turnieju w Buenos Aires wystąpił w dwóch pierwszych meczach z Chile (dwie bramki z rzutów karnych w 60 i 62 min.) oraz Brazylią. Ostatni raz w reprezentacji Brown wystąpił 1 października 1916 w wygranym 7-2 towarzyskim meczu z Urugwajem. Ogółem w barwach "albicelestes" wystąpił w 36 meczach (w 12 był kapitanem), w których zdobył 2 bramki.

</doc>
<doc id="2604474" url="https://pl.wikipedia.org/wiki?curid=2604474" title="Lata 1730-1739">
Lata 1730-1739



</doc>
<doc id="2604475" url="https://pl.wikipedia.org/wiki?curid=2604475" title="Lata 1740-1749">
Lata 1740-1749



</doc>
<doc id="2604476" url="https://pl.wikipedia.org/wiki?curid=2604476" title="Lata 1750-1759">
Lata 1750-1759



</doc>
<doc id="2604477" url="https://pl.wikipedia.org/wiki?curid=2604477" title="Lata 1760-1769">
Lata 1760-1769



</doc>
<doc id="2604478" url="https://pl.wikipedia.org/wiki?curid=2604478" title="Lata 1770-1779">
Lata 1770-1779



</doc>
<doc id="2604479" url="https://pl.wikipedia.org/wiki?curid=2604479" title="Lata 1780-1789">
Lata 1780-1789



</doc>
<doc id="2604480" url="https://pl.wikipedia.org/wiki?curid=2604480" title="Lata 1790-1799">
Lata 1790-1799



</doc>
<doc id="2604481" url="https://pl.wikipedia.org/wiki?curid=2604481" title="Lata 1820-1829">
Lata 1820-1829



</doc>
<doc id="2604482" url="https://pl.wikipedia.org/wiki?curid=2604482" title="Lata 1830-1839">
Lata 1830-1839



</doc>
<doc id="2604483" url="https://pl.wikipedia.org/wiki?curid=2604483" title="Lata 1840-1849">
Lata 1840-1849



</doc>
<doc id="2604484" url="https://pl.wikipedia.org/wiki?curid=2604484" title="Lata 1850-1859">
Lata 1850-1859



</doc>
<doc id="2604485" url="https://pl.wikipedia.org/wiki?curid=2604485" title="Lata 1860-1869">
Lata 1860-1869



</doc>
<doc id="2604486" url="https://pl.wikipedia.org/wiki?curid=2604486" title="Lata 1870-1879">
Lata 1870-1879



</doc>
<doc id="2604487" url="https://pl.wikipedia.org/wiki?curid=2604487" title="Lata 1880-1889">
Lata 1880-1889



</doc>
<doc id="2604488" url="https://pl.wikipedia.org/wiki?curid=2604488" title="Lata 1890-1899">
Lata 1890-1899



</doc>
<doc id="2604489" url="https://pl.wikipedia.org/wiki?curid=2604489" title="Lata 1920-1929">
Lata 1920-1929



</doc>
<doc id="2604490" url="https://pl.wikipedia.org/wiki?curid=2604490" title="Lata 1930-1939">
Lata 1930-1939



</doc>
<doc id="2604491" url="https://pl.wikipedia.org/wiki?curid=2604491" title="Lata 1940-1949">
Lata 1940-1949



</doc>
<doc id="2604492" url="https://pl.wikipedia.org/wiki?curid=2604492" title="Lata 1950-1959">
Lata 1950-1959



</doc>
<doc id="2604493" url="https://pl.wikipedia.org/wiki?curid=2604493" title="Lata 1960-1969">
Lata 1960-1969



</doc>
<doc id="2604494" url="https://pl.wikipedia.org/wiki?curid=2604494" title="Lata 1970-1979">
Lata 1970-1979



</doc>
<doc id="2604495" url="https://pl.wikipedia.org/wiki?curid=2604495" title="Lata 1980-1989">
Lata 1980-1989



</doc>
<doc id="2604496" url="https://pl.wikipedia.org/wiki?curid=2604496" title="Lata 1990-1999">
Lata 1990-1999



</doc>
<doc id="2604512" url="https://pl.wikipedia.org/wiki?curid=2604512" title="EVIP Progress">
EVIP Progress

EVIP Progress – przedsiębiorstwo prowadzące działalność w zakresie usług prawnych, administracyjnych oraz finansowo-analitycznych.
Historia.
Spółka powstała 4 czerwca 1997. Była współinwestorem przy zakupie Stoczni Gdańskiej będącej w stanie upadłości. Do roku 2006 EVIP Progress była, wraz z funduszami rządu amerykańskiego, współwłaścicielem wydzielonej ze Stoczni Gdańskiej spółki developerskiej Synergia 99. Obecnie spółka nosi nazwę GH INVESTMENTS Spółka Akcyjna.
Rada Nadzorcza.
Członkowie Rady Nadzorczej: Michał Dębski, Andrzej Dariusz Mioduszewski.

</doc>
<doc id="2604514" url="https://pl.wikipedia.org/wiki?curid=2604514" title="Controller">
Controller

Controller – specjalista w zakresie controllingu.
Zadaniem controllera jest kształtowanie procesu sporządzania planów przedsiębiorstwa, kontrola postawionych celów, zapewnienie informacji odnoszącej się do wyników przyjętych za cele i zasilanie w wiedzę o gospodarce przedsiębiorstwa w zakresie poszczególnych problemów.

</doc>
<doc id="2604515" url="https://pl.wikipedia.org/wiki?curid=2604515" title="Wenezuelskie Siły Powietrzne">
Wenezuelskie Siły Powietrzne

Boliwariańskie Narodowe Siły Powietrzne Wenezueli (hiszp. "Aviación Militar Nacional Bolivariana Venezolana", dawniej "Fuerza Aérea Venezolana"/FAV) – wojska lotnicze Wenezueli, jeden z pięciu rodzajów sił zbrojnych.
W 1972 roku zakupiono 16 sztuk CF-5A oraz dwa CF-5D, które wcześniej służyły w siłach kanadyjskich. Dwa CF-5A przebudowano na samoloty rozpoznawcze. Dwa lata później otrzymano dwa nowe samoloty. Nie udało się zakupić kolejnych partii w latach 80 XX w. W 1990 roku przeprowadzono w Singapurze modernizację 2 z 15 posiadanych VF-5. W 1993 roku miano zmodernizować dodatkowo 7 samolotów. Odkupiono również od Holandii jeden NF-5A w 1991 roku. W 2011 roku Wenezuela posiada łącznie 11 egzemplarzy F-5 jednak ich resursy są na wykończeniu. Planowane jest ich zastąpienie przez chińskie szkolno-bojowe K-8W.
30 października 2015 roku wenezuelski minister obrony narodowej Władimir Padrino Lopez potwierdził zamiar zakupu 12 rosyjskich myśliwców Su-30MK2 za sumę około 480 mln USD. Poprzednio podobna wolę wyraził prezydent tego kraju Nicolas Maduro po katastrofie Su-30, która wydarzyła się 17 września. Myśliwiec wystartował na przechwycenie samolotu podejrzanego o przemyt narkotyków, jednak rozbił się z nieznanych przyczyn, grzebiąc w swych szczątkach załogę. Obecnie wenezuelskie lotnictwo dysponuje 23 z 24 zakupionych w 2006 roku samolotów tego typu. Zakup kolejnych maszyn uzasadniany jest koniecznością zwiększenia bezpieczeństwa kraju w obliczu wzrostu napięcia na granicy z Kolumbią. Oba kraje toczą nieformalny konflikt. W lutym 2014 roku Ministerstwo Obrony Wenezueli nabyło 16 śmigłowców Enstrom 480B będą one używane do szkolenia pilotów Aviación Militar Nacional Bolivariana de Venezuela (wojsk lotniczych) i Armada Bolivariana de Venezuela (marynarki wojennej) w pierwszym przypadku dołączą do dwóch już eksploatowanych śmigłowców Enstrom 280FX.

</doc>
<doc id="2604517" url="https://pl.wikipedia.org/wiki?curid=2604517" title="Plutomurus">
Plutomurus

Plutomurus – rodzaj prymitywnych skoczogonków z rodziny łuśniczkowatych, pozbawionych oczu, żyjących w całkowitej ciemności. 
Systematyka.
Lista gatunków wchodzących w skład rodzaju "Plutomurus":

</doc>
<doc id="2604518" url="https://pl.wikipedia.org/wiki?curid=2604518" title="Tribes (seria)">
Tribes (seria)

Tribes – seria gier z gatunku first-person shooter. Pierwotnie tworzona przez Dynamix, lecz obecnie rozwijana przez Hi-Rez Studios. W grach serii gracz może wziąć udział w pojedynkach z innymi graczami w świecie dalekiej przyszłości.

</doc>
<doc id="2604522" url="https://pl.wikipedia.org/wiki?curid=2604522" title="Edivaldo Rojas">
Edivaldo Rojas

Bolívia, właśc. Edivaldo Rojas Hermoza (ur. 17 listopada 1985 w Cuiabie) – boliwijski piłkarz pochodzenia brazylijskiego występujący najczęściej na pozycji napastnika.
Kariera klubowa.
Bolívia, syn Brazylijczyka i Boliwijki, profesjonalną karierę piłkarską rozpoczynał w ojczyźnie ojca w zespole Athletico Paranaense z siedzibą w mieście Kurytyba. W 2004 roku podpisał z tą drużyną pięcioletni kontrakt i w Campeonato Brasileiro Série A zadebiutował 18 sierpnia w zremisowanym 1:1 spotkaniu z Figueirense. Nie potrafił sobie jednak wywalczyć miejsca w wyjściowym składzie ekipy i wiosną 2005 został wypożyczony do klubu Ferroviária, występującego w trzeciej lidze stanu São Paulo. Jesienią tego samego roku, także na zasadzie półrocznego wypożyczenia, zasilił Figueirense, w barwach którego rozegrał dwa mecze w najwyższej klasie rozgrywkowej. Po raz trzeci odszedł na sześciomiesięczne wypożyczenie do grającego w Campeonato Paulista zespołu Guaratinguetá.
Latem 2008 Bolívia na zasadzie wolnego transferu przeszedł do portugalskiej drużyny Naval 1º Maio. W Primeira Liga pierwszy mecz rozegrał 24 sierpnia 2008 w wygranej 1:0 konfrontacji z CS Marítimo, natomiast premierowego gola zdobył 16 listopada tego samego roku w przegranym 1:2 spotkaniu z FC Paços de Ferreira. Szybko wywalczył sobie miejsce w podstawowej jedenastce Naval, jednak nie odniósł z tą ekipą większych sukcesów. Po sezonie 2010/2011 spadł ze swoim klubem do drugiej ligi portugalskiej – Liga de Honra.
W listopadzie 2021 ogłosił zakończenie kariery zawodniczej.
Kariera reprezentacyjna.
Dysponujący podwójnym obywatelstwem Bolívia był uprawniony do gry w reprezentacji Brazylii i reprezentacji Boliwii. Ostatecznie zdecydował się na występy w drugiej z wymienionych kadr i zadebiutował w niej 5 czerwca 2011 w przegranym 0:2 meczu towarzyskim z Paragwajem. Kilka tygodni później został powołany przez selekcjonera Gustavo Quinterosa na turniej Copa América, gdzie 1 lipca w zremisowanym 1:1 spotkaniu otwarcia z Argentyną strzelił premierową bramkę w reprezentacji. Było to zarazem pierwsze trafienie w tej edycji południowoamerykańskich rozgrywek i jedyny gol dla Boliwijczyków, którzy nie zdołali wyjść z grupy.

</doc>
<doc id="2604524" url="https://pl.wikipedia.org/wiki?curid=2604524" title="Edivaldo Hermoza">
Edivaldo Hermoza



</doc>
<doc id="2604526" url="https://pl.wikipedia.org/wiki?curid=2604526" title="Muzeum Motoryzacji w Warszawie">
Muzeum Motoryzacji w Warszawie

Muzeum Motoryzacji – nieistniejące muzeum w Warszawie mieszczące się do 2014 roku w zabytkowej kamienicy przy ul. Filtrowej 62. Było filią stołecznego Muzeum Techniki.
Opis.
Muzeum zostało otwarte 21 marca 2009. Powstało z części zbiorów Muzeum Przemysłu, które musiało opuścić swoją siedzibę w Fabryce Norblina. w W styczniu 2014 placówka została zamknięta.
W zbiorach muzeum znajdowało się wiele polskich samochodów i motocykli. Wystawa Muzeum ułożona jest przekrojowo, od pojazdów najstarszych jak samochód Humber z 1908 roku, czy Ford T z 1926. Oprócz tego pojazdy Rządowe: Packard z kolumny prezydenckiej Ignacego Mościckego czy opancerzony Cadillac zbudowany dla Marszałka Piłsudskiego. Kolekcję samochodów FSO prezentują: Syrena, Warszawa M20 a także prototypy jak Warszawa 210, Syrena 110, Ogar, Wars, Polonez Analog czy Fiat 125p 4x4. W zbiorach znajdują się również pojazdy z innych polskich fabryk takie jak Mikrus, Beskid czy Smyk. Uzupełnieniem jest kolekcja motocykli zarówno Polskich i zagranicznych ale również pojazdy sportowe: Stratopolonez, Polski Fiat 125p "rekord", czy Peugeot 206 WRC (show-car).

</doc>
<doc id="2604530" url="https://pl.wikipedia.org/wiki?curid=2604530" title="Rumunia na Mistrzostwach Świata w Lekkoatletyce 2011">
Rumunia na Mistrzostwach Świata w Lekkoatletyce 2011

Rumunia na Mistrzostwach Świata w Lekkoatletyce 2011 była reprezentowana przez 8 zawodników.

</doc>
<doc id="2604532" url="https://pl.wikipedia.org/wiki?curid=2604532" title="Richard Allen Davis">
Richard Allen Davis

Richard Allen Davis (ur. 2 czerwca 1954 w San Francisco) – amerykański morderca, którego skazano na śmierć w 1996 roku za porwanie, gwałt oraz zabójstwo 12-letniej Polly Klaas w 1993 roku. Został osadzony w pojedynczej celi w bloku śmierci więzienia stanowego San Quentin w Kalifornii, gdzie oczekuje na wykonanie wyroku.

</doc>
<doc id="2604537" url="https://pl.wikipedia.org/wiki?curid=2604537" title="Andrzej Mankiewicz">
Andrzej Mankiewicz

Andrzej Mankiewicz (ur. 22 maja 1933 w Warszawie) – polski lekkoatleta, wieloboista, czterokrotny mistrz Polski, następnie trener m.in. Ryszarda Katusa.
Życiorys.
Był zawodnikiem Sparty Warszawa, w jej barwach sięgnął czterokrotnie po mistrzostwo Polski w dziesięcioboju (1957, 1960, 1961, 1962) i dwukrotnie po wicemistrzostwo (1956, 1958). Po zakończeniu kariery pracował jako trener w Gwardii Warszawa i wielobojowej kadrze narodowej. Jego najwybitniejszym zawodnikiem był Ryszard Katus, a największym sukcesem trenerskim zwycięstwo polskiej drużyny w pierwszej edycji Pucharu Europy w dziesięcioboju w 1973. W 1976 ukończył studia na Akademii Wychowania Fizycznego w Poznaniu. Jest członkiem Komisji Współpracy z Olimpijczykami Polskiego Komitetu Olimpijskiego.
Rekord życiowy: dziesięciobój - 6600 pkt. (6142 pkt. według tabel ówczesnych) - 16.06.1963 (Bydgoszcz)

</doc>
<doc id="2604539" url="https://pl.wikipedia.org/wiki?curid=2604539" title="Rołand Biłała">
Rołand Biłała

Rołand Rasel Biłała, ukr. Роланд Расель Білала (ur. 16 grudnia 1990 w Zaporożu) – ukraiński piłkarz pochodzenia kongijskiego, grający na pozycji napastnika.
Kariera piłkarska.
Kariera klubowa.
Wychowanek klubów Metałurh Zaporoże oraz Dynamo Kijów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 19 sierpnia 2007 w składzie trzeciej drużyny Dynama Kijów. Potem występował w drużynie rezerw. W sezonie 2010/11 przez konflikt z trenerem Wołodymyrem Muntianem był odsunięty z klubu i był zmuszony grać na poziomie amatorskim. Po wygaśnięciu kontraktu z Dynamem, latem 2011 wyjechał do Mołdawii, gdzie został piłkarzem FC Tiraspol .
Kariera reprezentacyjna.
W latach 2006-2007 występował w juniorskiej reprezentacji Ukrainy.

</doc>
<doc id="2604541" url="https://pl.wikipedia.org/wiki?curid=2604541" title="Chlorocnemis">
Chlorocnemis



</doc>
<doc id="2604542" url="https://pl.wikipedia.org/wiki?curid=2604542" title="Copera">
Copera

Chlorocnemis – rodzaj ważek z rodziny pióronogowatych (Platycnemididae).
Podział systematyczny.
Do rodzaju należą następujące gatunki:

</doc>
<doc id="2604543" url="https://pl.wikipedia.org/wiki?curid=2604543" title="Cyanocnemis">
Cyanocnemis



</doc>
<doc id="2604545" url="https://pl.wikipedia.org/wiki?curid=2604545" title="Amerykańska Akademia Pediatryczna">
Amerykańska Akademia Pediatryczna

Amerykańska Akademia Pediatryczna (ang. "American Academy of Pediatrics", AAP) – organizacja pediatryczna licząca 62 000 członków, której misją jest zapewnienie optymalnego zdrowia fizycznego, psychicznego i społecznego oraz dobrego samopoczucia niemowlętom, dzieciom, młodzieży i młodym dorosłym.
Organizacja została założona w 1930 roku przez grupę 35 pediatrów. W tamtym czasie idea, że dzieci mają unikalne potrzeby zdrowotne była nowa. Organizacja utrzymuje Pediatric History Center, w którym znajdują się dokumenty archiwalne dotyczące historii pediatrii w Stanach Zjednoczonych i Kanadzie oraz samej Akademii.
Działalność.
Amerykańska Akademia Pediatryczna prowadzi działalność naukowo-badawczą, edukacyjną i wydawniczą. Współpracuje też z rządem i innymi organizacjami oraz przygotowuje raporty, praktyczne wytyczne i oświadczenia na różne tematy.
Struktura.
Organizacja ma 59 oddziałów w Stanach Zjednoczonych i 7 w Kanadzie. Jest podzielona na 10 dystryktów. Składa się z Komitetu Wykonawczego, Rady Dyrektorów, 14 departamentów, 26 dywizji, 49 sekcji, 29 komitetów i 9 rad.
Władze.
Komitet Wykonawczy:
Rada Dyrektorów:
Publikacje.
Amerykańska Akademia Pediatryczna jest największym wydawcą w dziedzinie pediatrii na świecie. Publikuje ponad 300 tytułów dla zwykłych czytelników i ponad 500 dla lekarzy i innych specjalistów z ochrony zdrowia. Akademia wydaje czasopisma edukacyjne i naukowe, magazyny informacyjne oraz podręczniki na takie tematy jak zdrowie w szkole i choroby zakaźne.

</doc>
<doc id="2604546" url="https://pl.wikipedia.org/wiki?curid=2604546" title="Tadeusz Soroczyński">
Tadeusz Soroczyński

Tadeusz Soroczyński (ur. 29 stycznia 1942 w Busku, zm. 18 maja 2018 w Prężynce) – polski nauczyciel, poeta, animator kultury.
Działalność.
W 1945 zamieszkał na Śląsku Opolskim. Ukończył Liceum Pedagogiczne w Głogówku, Kolegium Nauczycielskie w klasie muzyki i śpiewu w Raciborzu oraz filologię polską na ówczesnej WSP w Opolu. Został nauczycielem. Był redaktorem „Głosu Włókniarza”, zakładowej gazetki ZPB „Frotex” w Prudniku. Działacz społecznego ruchu kulturalnego. Członek Związku Literatów Polskich i Górnośląskiego Towarzystwa Literackiego w Katowicach. Był opolskim działaczem społecznego ruchu kulturalnego, rzecznikiem spraw Polaków na Zaolziu.
Debiutował w 1961 roku wierszem „Słowo” na łamach Trybuny Opolskiej. Drukował w pismach społeczno-kulturalnych, literackich, almanachach i innych wydawnictwach zbiorowych. Wielokrotnie nagradzany i odznaczany w dziedzinie literatury i za działalność społeczno-kulturalną. Tłumaczony na język czeski. 26 czerwca 2006 r. otrzymał tytuł Honorowego Obywatela Miasta i Gminy Głogówek.

</doc>
<doc id="2604548" url="https://pl.wikipedia.org/wiki?curid=2604548" title="Denticnemis">
Denticnemis



</doc>
<doc id="2604550" url="https://pl.wikipedia.org/wiki?curid=2604550" title="Idiocnemis">
Idiocnemis

Idiocnemis – rodzaj ważek z rodziny pióronogowatych (Platycnemididae).
Podział systematyczny.
Do rodzaju należą następujące gatunki:

</doc>
<doc id="2604553" url="https://pl.wikipedia.org/wiki?curid=2604553" title="Indocnemis">
Indocnemis

Indocnemis – rodzaj ważek z rodziny pióronogowatych (Platycnemididae).
Należą do niego następujące gatunki:

</doc>
<doc id="2604556" url="https://pl.wikipedia.org/wiki?curid=2604556" title="Leptocnemis">
Leptocnemis



</doc>
<doc id="2604557" url="https://pl.wikipedia.org/wiki?curid=2604557" title="Muzeum Martyrologii Alianckich Jeńców Wojennych w Żaganiu">
Muzeum Martyrologii Alianckich Jeńców Wojennych w Żaganiu



</doc>
<doc id="2604558" url="https://pl.wikipedia.org/wiki?curid=2604558" title="Księga łowów">
Księga łowów



</doc>
<doc id="2604559" url="https://pl.wikipedia.org/wiki?curid=2604559" title="Lieftinckia">
Lieftinckia

Lieftinckia – rodzaj ważek z rodziny pióronogowatych (Platycnemididae).
Systematyka.
Rodzaj ten utworzył w 1957 roku Douglas Eric Kimmins dla nowo opisanego przez siebie gatunku "Lieftinckia salomonis".
Do rodzaju należą następujące gatunki:

</doc>
<doc id="2604560" url="https://pl.wikipedia.org/wiki?curid=2604560" title="Metropolia Cashel-Emly">
Metropolia Cashel-Emly

Metropolia Cashel-Emly - metropolia irlandzkiego Kościoła katolickiego położona w zachodniej Irlandii. Powstała w 1152. Od 2014 godność metropolity sprawuje abp Kieran O’Reilly. Siedzibą metropolity jest Thurles. 

</doc>
<doc id="2604569" url="https://pl.wikipedia.org/wiki?curid=2604569" title="2-etyloheksanol">
2-etyloheksanol



</doc>
<doc id="2604574" url="https://pl.wikipedia.org/wiki?curid=2604574" title="Wysoki komisarz Palestyny">
Wysoki komisarz Palestyny

Wysoki komisarz Palestyny (ang. High Commissioners of Palestine) był najwyższym rangą przedstawicielem administracji Mandatu Palestyny, reprezentującym Wielką Brytanię w Palestynie w latach 1920–1948.
Historia.
Po zajęciu podczas I wojny światowej terenów Palestyny przez wojska brytyjskie, obszar ten znalazł się pod brytyjską okupacją wojskową. Na czele brytyjskiej administracji wojskowej stali wysocy przedstawiciele władz Wielkiej Brytanii: Edmund Allenby, sir Arthur Wigram Money i sir Louis Jean Bols.
Gdy po Konferencji w San Remo w 1920 przyznano Wielkiej Brytanii mandat nad Palestyną, przystąpiono do procesu tworzenia administracji cywilnej. Najwyższym rangą urzędnikiem reprezentującym Wielką Brytanię w Mandacie Palestyny był wysoki komisarz Palestyny. Jego biuro rozpoczęła swoją działalność w Jerozolimie w dniu 1 lipca 1920, i funkcjonowało do 15 maja 1948. Początkowo swoją siedzibę komisarze mieli w kompleksie szpitala i kościoła Augusta Victoria na Górze Oliwnej. Po trzęsieniu ziemi w 1927 komisarze przenieśli się do budynku Beth Mahanaïm. Wreszcie w latach 30. XX wieku wprowadzili się do nowo wybudowanego gmachu rządowego.
Wysoki komisarz był wysłannikiem brytyjskiego króla, a tym samym był szefem rządu oraz zwierzchnikiem wszystkich spraw wojskowych i cywilnych. Każdy komisarz był mianowany przez sekretarza kolonii i akceptowany przez Parlament Zjednoczonego Królestwa Wielkiej Brytanii i Irlandii Północnej. Do jego kompetencji należało wydawanie nakazów, zleceń i przepisów regulujących wszystkie aspekty życia obywateli. Ponadto komisarz powoływał sędziów. Do jego pomocy powołano naczelnego sekretarza Palestyny, który odpowiadał za całą działalność administracyjną Mandatu Palestyny i pełnił funkcję podobną do wicepremiera.

</doc>
<doc id="2604579" url="https://pl.wikipedia.org/wiki?curid=2604579" title="Kunimitsu Takahashi">
Kunimitsu Takahashi

 – japoński kierowca oraz motocyklista wyścigowy.
W 1977 roku wziął udział w Grand Prix Japonii Formuły 1. Wyścig ukończył na 9. miejscu.
W latach 70. ubiegłego wieku był jedną z pierwszych osób, które świadomie korzystały z jazdy w kontrolowanym poślizgu, został okrzyknięty „ojcem driftu”.

</doc>
<doc id="2604586" url="https://pl.wikipedia.org/wiki?curid=2604586" title="Stefan Kneer">
Stefan Kneer

Stefan Kneer (ur. 19 grudnia 1985 w Sinzheim), niemiecki piłkarz ręczny, reprezentant kraju, lewy rozgrywający. Obecnie występuje w Bundeslidze, w drużynie TV Großwallstadt.

</doc>
<doc id="2604588" url="https://pl.wikipedia.org/wiki?curid=2604588" title="José Viale">
José Viale

José N. Viale (ur. luty 1890, zm. 18 kwietnia 1941) – argentyński piłkarz, grający podczas kariery na pozycji napastnika. 
Kariera klubowa.
José Viale całą piłkarską karierę spędził w klubie Newell’s Old Boys Rosario.
Kariera reprezentacyjna.
W reprezentacji Argentyny Viale występował w latach 1906-1916. W reprezentacji zadebiutował 15 sierpnia 1908 w zremisowanym 2-2 meczu z Urugwajem, którego stawką była Copa Lipton. 
W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Viale wystąpił w obu meczach Argentyny z Chile i Urugwajem, zdobywając w każdym z nich bramkę. Ostatni raz w reprezentacji Brown wystąpił 15 sierpnia 1915 w wygranym 2-1 meczu z Urugwajem, którego stawką było Copa Lipton. Ogółem w barwach "albicelestes" wystąpił w 19 meczach, w których zdobył 8 bramek. 

</doc>
<doc id="2604590" url="https://pl.wikipedia.org/wiki?curid=2604590" title="James Harvey">
James Harvey



</doc>
<doc id="2604598" url="https://pl.wikipedia.org/wiki?curid=2604598" title="Hrabstwo Greene (Missouri)">
Hrabstwo Greene (Missouri)

Hrabstwo Greene (ang. "Greene County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 677,8 mil2 (1755 km2). Jest częścią obszaru metropolitalnego Springfield.
W latach 2010–2021 populacja hrabstwa wzrosła o 7,9% do 297,1 tys. mieszkańców i tym samym jest czwartym najbardziej zaludnionym hrabstwem w stanie.
Historia.
Hrabstwo powstało w 1833 roku i nosi imię Nataniela Greenego – generała Armii Kontynentalnej w czasie wojny o niepodległość Stanów Zjednoczonych.
Według spisu z 2020 roku liczy 298 915 mieszkańców. 
Religia.
Do największych organizacji w hrabstwie należą:

</doc>
<doc id="2604599" url="https://pl.wikipedia.org/wiki?curid=2604599" title="Armia Polska w Kraju">
Armia Polska w Kraju

Armia Polska w Kraju – organizacja zbrojna polskiego podziemia niepodległościowego i antykomunistycznego działająca w latach 1946-1947 na terenie województwa krakowskiego.
Zarys historyczny.
Pomysłodawcą, założycielem oraz komendantem Armii Polskiej w Kraju był Aleksander Delman (ps. „Dziadek”, „Urban”, „Stasiak”). Delman za przynależność do AK był więziony przez Urząd Bezpieczeństwa do marca 1946 roku. Po wyjściu z więzienia rozpoczął tworzenie organizacji, która miała stać się oparciem, zapleczem oraz koordynatorem zbrojnych działań oddziałów antykomunistycznych. Nazwa organizacji wskazywała, że jest ona krajową reprezentacją Polskich Sił Zbrojnych na Zachodzie. W rzeczywistości jednak, pozostało to tylko intencją jej założycieli i miało znaczenie propagandowe. 
APwK udało się rozpocząć działalność w powiecie wadowickim, myślenickim i miejskim krakowskim. Sztab Armii mieścił się w Krakowie (od czerwca 1946). Dowództwu APwK podporządkowało się m.in. zgrupowanie Mieczysława Wądolnego ps. „Granit” vel „Mściciel” „Burza”, a także zgrupowanie Józefa Kurasia ps. „Ogień” „Błyskawica”, choć w tym drugim przypadku była to zależność raczej symboliczna. Pod koniec czerwca 1946 Komenda Główna APwK mianowała „Ognia” komendantem swoich oddziałów bojowych na Podhalu. 
APwK mając ambicje stać się organizacją ogólnopolską podejmowała próby tworzenia siatki organizacyjnej na południu kraju, tj. na Górnym i Dolnym Śląsku. Na Śląsku siatkę informacyjną, której zadaniem był wywiad polityczny i gospodarczy oraz typowanie obiektów do akcji ekspropriacyjnych zorganizował zastępca Mieczysława Wądolnego Hieronim Wolniak ps. „Samotny”. Grupa liczyła kilkanaście osób i działała w powiatach gliwickim oraz kłodzkim. 
W styczniu 1947 roku siatka cywilna APwK została rozbita przez Urząd Bezpieczeństwa, a jej członków aresztowano. Rozbicie oddziałów leśnych Armii Polskiej w Kraju – w tym zgrupowań „Ognia” i „Mściciela” – nastąpiło w tym samym czasie. Symbolicznym końcem jej działalności było ujawnienie się Delmana w ramach przeprowadzonej przez komunistów amnestii w 1947 roku.

</doc>
<doc id="2604600" url="https://pl.wikipedia.org/wiki?curid=2604600" title="CzWPS">
CzWPS



</doc>
<doc id="2604611" url="https://pl.wikipedia.org/wiki?curid=2604611" title="Luis Amadeo Vernet">
Luis Amadeo Vernet

Luis Amadeo Vernet (ur. ? – zm. ?) - argentyński piłkarz, grający podczas kariery na pozycji napastnika. 
Kariera klubowa.
Vernet podczas piłkarskiej kariery występował w San Isidro Buenos Aires i Gimnasia y Esgrima La Plata.
Kariera reprezentacyjna.
W reprezentacji Argentyny Vernet występował w latach 1908-1910. W reprezentacji zadebiutował 15 sierpnia 1908 w zremisowanym 2-2 meczu z Urugwajem, którego stawką była Copa Lipton. 
W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Vernet był rezerwowym i nie wystąpił w obu meczach Argentyny z Chile i Urugwajem. Ostatni raz w reprezentacji Vernet wystąpił 27 listopada 1910 w przegranym 2-6 meczu z Urugwajem, którego stawką było Gran Premio de Honor Argentino. Ogółem w barwach "albicelestes" wystąpił w 4 meczach. 

</doc>
<doc id="2604613" url="https://pl.wikipedia.org/wiki?curid=2604613" title="Peter Kostial">
Peter Kostial



</doc>
<doc id="2604615" url="https://pl.wikipedia.org/wiki?curid=2604615" title="WST">
WST



</doc>
<doc id="2604620" url="https://pl.wikipedia.org/wiki?curid=2604620" title="Arthur Byron">
Arthur Byron

Arthur Byron (ur. 3 kwietnia 1872 w Brooklynie, zm. 17 lipca 1943 w Hollywood) – amerykański aktor filmowy i teatralny. Często mylony z innym aktorem, Arthurem S. Byronem. Bardzo często grał role profesorów, lekarzy, polityków, czy innych szacownych dżentelmenów.
Życiorys.
Na scenie zadebiutował w wieku 17 lat w towarzystwie swojego ojca – Oliviera Douda Byrona. Podczas osiemnastoletniej kariery zagrał ponad trzysta ról w ponad dziesięciu tysiącach występów.
W 1938 r. członek założyciel "Actors' Equity Association" (związku zawodowego aktorów teatralnych), został również wybrany prezydentem tego stowarzyszenia.

</doc>
<doc id="2604622" url="https://pl.wikipedia.org/wiki?curid=2604622" title="Narodowy Komitet na rzecz Przywrócenia Demokracji i Państwa">
Narodowy Komitet na rzecz Przywrócenia Demokracji i Państwa

Narodowy Komitet na rzecz Przywrócenia Demokracji i Państwa (fr. "Comité National pour le Redressement de la Démocratie et la Restauration de l’État", CNRDR) – organ wykonawczy uformowany w Mali 21 marca 2012 po dokonanym przez wojskowych zamachu stanu; de facto junta wojskowa. Przewodniczącym Komitetu, który objął w kraju realną władzę został Amadou Sanogo. Powołanie Komitetu zostało ogłoszone podczas transmisji w telewizji państwowej 22 marca 2012. 6 kwietnia 2012 dowódca junty wojskowej pod naciskiem areny międzynarodowej przekazał władzę w ręce cywilne.
W skład Komitetu wchodziło początkowo co najmniej 15 wojskowych. Na czele stał kapitan Amadou Sanogo, natomiast rzecznikiem Komitetu został Amadou Konare. 27 marca 2012 Sanogo odczytał nową konstytucję. W myśl nowej ustawy zasadniczej, szefem państwa pozostawał przewodniczący Narodowego Komitetu na rzecz Przywrócenia Demokracji i Państwa (CNRDR), Amadou Sanogo, do którego należało prawo mianowana szefa i członków rządu. W skład CNRDR miało wchodzić 41 członków, w tym 26 wojskowych i 15 cywilnych. Komitet miał pełnić władzę do czasu organizacji wyborów prezydenckich i parlamentarnych. Ich data nie została określona. Członkowie Komitetu nie mogli brać udziału w wyborach.
Jednakże kapitan Sanogo 6 kwietnia 2012 podpisał porozumienie o przekazaniu władzy w ręce cywilnego rządu. Miało na to wpływ restrykcje gospodarcze ze strony Wspólnoty Gospodarczej Państw Afryki Zachodniej (ECOWAS) i zajęcie przez tuareskich rebeliantów Azawadu i proklamację jego niepodległości. Porozumienie przewidywało powołanie na stanowisko tymczasowego szefa państwa Dioncoundy Traoré, przewodniczącego Zgromadzenia Narodowego, który zgodnie z konstytucją obejmował urząd w przypadku opróżnienia stanowiska prezydenta. Został on zaprzysiężony 12 kwietnia 2012. 17 kwietnia 2012 nowym premierem rządu tymczasowego został mianowany Cheick Modibo Diarra.

</doc>
<doc id="2604627" url="https://pl.wikipedia.org/wiki?curid=2604627" title="Obstacle 1">
Obstacle 1

Obstacle 1 – pierwszy singiel zespołu Interpol z debiutanckiego albumu Turn on the Bright Lights. Został wydany w 2002, a w 2003 ukazała się reedycja.
Utwór pojawia się w grze Guitar Hero World Tour.
Lista utworów.
2002 single.
CD (OLE570-2):
7" vinyl (OLE570-7):
2003 single.
Remix CD (OLE594-2):
7" vinyl (OLE594-7):
DVD (OLE594-9):

</doc>
<doc id="2604634" url="https://pl.wikipedia.org/wiki?curid=2604634" title="Charlie na kuracji">
Charlie na kuracji

Charlie na kuracji (ang. "The Cure") − amerykański film niemy z 1917 roku, w reżyserii Charliego Chaplina.

</doc>
<doc id="2604639" url="https://pl.wikipedia.org/wiki?curid=2604639" title="Charlie ucieka">
Charlie ucieka

Charlie ucieka (ang. "The Adventurer") − amerykański film niemy z 1917 roku, w reżyserii Charliego Chaplina.
Treść.
Skazaniec ucieka z więzienia. Chcąc pozbyć się więziennego ubrania, kradnie przypadkowemu mężczyźnie jego strój kąpielowy. Udaje pływaka biorącego kąpiel i przypadkowo ratuje z wody dwie kobiety – matkę i córkę. Wdzięczne kobiety zapraszają wybawcę do domu.

</doc>
<doc id="2604640" url="https://pl.wikipedia.org/wiki?curid=2604640" title="Pocztowiec Poznań">
Pocztowiec Poznań



</doc>
<doc id="2604641" url="https://pl.wikipedia.org/wiki?curid=2604641" title="Konwencja w sprawie likwidacji wszelkich form dyskryminacji kobiet">
Konwencja w sprawie likwidacji wszelkich form dyskryminacji kobiet

Konwencja w sprawie likwidacji wszelkich form dyskryminacji kobiet ("ang." "Convention on the Elimination of All Forms of Discrimination against Women", CEDAW) – międzynarodowa konwencja uchwalona rezolucją nr 34/180 Zgromadzenia Ogólnego ONZ z dnia 18 grudnia 1979 roku, która weszła w życie 3 września 1981 roku. Nazywana jest również międzynarodową kartą praw kobiet.
Charakterystyka CEDAW i ratyfikacja.
Jest to pierwszy dokument międzynarodowy, w którym podjęto próbę zdefiniowania pojęcia dyskryminacji kobiet. Konwencja przewiduje możliwość zastosowania dyskryminacji pozytywnej, by przyspieszyć osiągnięcie rzeczywistej równości płci. Państwa, które ratyfikowały konwencję zobowiązały się nie tylko do niedyskryminowania kobiet, ale również do zapobiegania i potępiania dyskryminacji stosowanej przez osoby prywatne lub instytucje niepubliczne.
Artykuł 5 Konwencji zobowiązuje państwa strony do "zmiany społecznych i kulturowych wzorców zachowania mężczyzn i kobiet w celu osiągnięcia likwidacji przesądów i zwyczajów lub innych praktyk, opierających się na przekonaniu o niższości lub wyższości jednej z płci albo na stereotypach roli mężczyzny i kobiety."
Konwencja została ratyfikowana przez 187 państw (w tym przez niemal 40 z zastrzeżeniami). Polska ratyfikowała Konwencję 18 lipca 1980 roku. Konwencja nie została ratyfikowana przez Palau i Stany Zjednoczone, nie podpisały jej Iran, Somalia, Stolica Apostolska, Sudan i Tonga. 
Konwencja sporządzona została w językach angielskim, arabskim, chińskim, francuskim, hiszpańskim i rosyjskim (art. 30). Depozytariuszem jest Sekretarz Generalny Organizacji Narodów Zjednoczonych (art. 25). 
Spory rozpatrywać ma Międzynarodowy Trybunał Sprawiedliwości, chyba że strony rozwiążą sprawę w inny sposób (art. 29). 
Komitet ds. Likwidacji Dyskryminacji Kobiet.
Konwencja CEDAW w artykule XVII ustanawia Komitet ds. Likwidacji Dyskryminacji Kobiet, którego celem jest badanie postępu stosowania Konwencji. Komitet składa się z 23 osób, ekspertek i ekspertów w dziedzinie równych praw i równych szans kobiet i mężczyzn, wybranych w tajnym głosowaniu z listy osób zgłoszonych przez państwa - strony.
Sprawozdania z wykonania Konwencji CEDAW.
Artykuł XVIII zobowiązuje państwa, które ratyfikowały CEDAW do składania Sekretarzowi Generalnemu Organizacji Narodów Zjednoczonych sprawozdań dotyczących "kroków ustawodawczych, sądowych, administracyjnych lub innego rodzaju, podjętych przez nie dla wykonania niniejszej Konwencji, oraz osiągniętego w tym względzie postępu". Sprawozdania mają być składane raz na cztery lata lub częściej, jeśli zwróci się o to Komitet.
Protokół dodatkowy.
6 października 1999 r. Zgromadzenie Ogólne ONZ uchwaliło Protokół dodatkowy do Konwencji, który nabrał siły 22 grudnia 2000 r. 
Wg art. 1 strony uznają właściwość Komitetu ds. Likwidacji Dyskryminacji Kobiet do otrzymywania i rozpatrywania zawiadomień składanych zgodnie z art. 2. Wg art. 2 zawiadomienia mogą być składane przez podlegające sądownictwu państwa-strony osoby lub grupy osób bądź w imieniu osób lub grup osób twierdzących, że stały się ofiarami naruszenia przez państwo - stronę któregokolwiek z praw wymienionych w Konwencji. Zawiadomienie złożone w imieniu osób lub grup osób powinno nastąpić za ich zgodą, chyba że składający potrafi uzasadnić działanie bez takiej zgody. 
Art. 3 wymaga składania zawiadomień imiennych na piśmie, art. 4 wyklucza skargi bezzasadne lub niedostatecznie uzasadnione, sprzeczne z Konwencją, będące w trakcie rozpatrywania w innym trybie czy takie, w których "krajowe środki zaradcze nie zostały wyczerpane, chyba że nastąpiła bezzasadna zwłoka w stosowaniu tych środków lub jest mało prawdopodobne, że ich zastosowanie przyniesie skuteczną pomoc." 
Wg art. 5 Komitet przyjmując zawiadomienie może zalecić podjęcie przez państwo - stronę "takie środki tymczasowe, jakie mogą być konieczne dla uniknięcia ewentualnej nieodwracalnej szkody dla ofiary lub ofiar domniemanego naruszenia". Wg art. 7 po zbadaniu zawiadomienia, Komitet przekazuje swoje poglądy na sprawę wraz z ewentualnymi zaleceniami państwu - stronie, którego zawiadomienie dotyczy. Państwo to powinno przedstawić Komitetowi w ciągu 6 miesięcy pisemną odpowiedź łącznie z powiadomieniem o działaniach podjętych w sprawie. 
Art. 8 upoważnia Komitet do wyznaczenia jednego lub więcej swoich członków do przeprowadzenia postępowania wyjaśniającego, za zgodą państwa - strony, postępowanie to może obejmować wizytę na jego terytorium. Wg art. 9 Komitet może zwrócić się do państwa - strony, którego sprawa dotyczy, o włączenie do sprawozdania z art. XVIII Konwencji szczegółowych danych o środkach podjętych w odpowiedzi na postępowanie wynikające z art. 8 Protokołu. Art. 10 dozwala stronom w chwili podpisania, zatwierdzenia lub przystąpienia na odmowę uznania uprawnień Komitetu z art. 8 i 9. Odmowa może być wycofana. 

</doc>
<doc id="2604646" url="https://pl.wikipedia.org/wiki?curid=2604646" title="Zoran Lilić">
Zoran Lilić

Zoran Lilić, cyr. Зоран Лилић (ur. 27 sierpnia 1953 w Brzej Palance) – serbski polityk i inżynier, przewodniczący Zgromadzenia Narodowego Republiki Serbii (1993), w latach 1993–1997 prezydent Federalnej Republiki Jugosławii.
Życiorys.
Urodził się w wielodzietnej rodzinie jako syn rzemieślnika i gospodyni domowej. Ukończył szkołę średnią w Kladovie, a następnie studia na wydziale technologiczno-metalurgicznym Uniwersytetu w Belgradzie, podczas których pracował w różnych zawodach. Później przez kilkanaście lat zatrudniony w fabryce opon „Rekord”, doszedł do stanowiska dyrektora generalnego tego przedsiębiorstwa. Należał do Związku Komunistów Jugosławii, a w 1990 został członkiem postkomunistycznej Socjalistycznej Partii Serbii. Zasiadł w serbskim parlamencie, w 1993 pełnił funkcję jego przewodniczącego. W czerwcu 1993 objął urząd prezydenta Federalnej Republiki Jugosławii, który sprawował do czerwca 1997.
W 1997 jako przedstawiciel socjalistów ubiegał się o prezydenturę Serbii. We wrześniu otrzymał 37,7% głosów, zajmując pierwsze miejsce w pierwszej turze. W październiku w drugiej turze głosowania dostał 47,9% głosów; pokonał go wówczas Vojislav Šešelj, jednak wybory wobec zbyt niskiej frekwencji okazały się nieważne. W 1998 został wicepremierem rządu federalnego kierowanego przez Momira Bulatovicia, a w 1999 objął stanowisko doradcy prezydenta Jugosławii. Był też prezesem krajowego federacji szachowej i przewodniczącym rady dyrektorów Jugoimportu, państwowego przedsiębiorstwa zajmującego się handlem w przemyśle zbrojeniowym.
W 2000 opuścił Socjalistyczną Partię Serbii i stanął na czele Serbskiej Partii Socjaldemokratycznej, która nie uzyskała w tym samym roku parlamentarnej reprezentacji. Później nie prowadził aktywnej działalności politycznej. W 2008 został przewodniczącym rady dyrektorów w Putevi Srbije, państwowym przedsiębiorstwie zajmującym się utrzymaniem i budową infrastruktury drogowej.

</doc>
<doc id="2604653" url="https://pl.wikipedia.org/wiki?curid=2604653" title="Rajgras (ujednoznacznienie)">
Rajgras (ujednoznacznienie)



</doc>
<doc id="2604657" url="https://pl.wikipedia.org/wiki?curid=2604657" title="Soul2Soul Tour">
Soul2Soul Tour

Soul2Soul Tour – pierwsza amerykańska trasa koncertowa małżeństwa muzyki country, Tima McGrawa i Faith Hill, która odbyła się w 2000 r.; obejmowała 65 koncertów.
McGraw i Hill na trasie zarobili prawie 50 milionów dolarów; a tournée przyciągnęło łącznie 950.000 ludzi. 60 koncertów trasy zostało wyprzedanych. Za tournée Pollstar przyznał McGrawowi i Hill nagrodę Industry Concert, ogłaszając trasę najbardziej kreatywnym tournée roku 2000. Artystami supportującymi McGrawa i Hill byli Keith Urban i The Warren Brothers.
Program koncertów.
Koncert był podzielony na dwie części. W pierwszej części koncertów śpiewała Hill, a po niej McGraw. Na koniec koncertów McGraw i Hill śpiewali wspólnie.

</doc>
<doc id="2604658" url="https://pl.wikipedia.org/wiki?curid=2604658" title="Aldo Gordini">
Aldo Gordini

Aldo Gordini (ur. 20 maja 1921 w Bolonii, zm. 28 stycznia 1995 roku w Paryżu) – francuski kierowca wyścigowy.

</doc>
<doc id="2604659" url="https://pl.wikipedia.org/wiki?curid=2604659" title="Hoppípolla">
Hoppípolla

Hoppípolla (isl.: "Hoppa í polla" - "Skakanie po kałużach") – drugi singiel zespołu Sigur Rós, pochodzący z jego czwartego albumu, Takk... (2005). Tekst piosenki zawiera elementy języka islandzkiego i vonlenska. Singiel zawiera również "Með blóðnasir", instrumentalną codę do "Hoppípolla".
Fragmenty piosenki wykorzystał DJ Chicane w remiksie "Poppihola" z 2009 roku.
Teledysk.
Teledysk przedstawia dwie grupy staruszków, zachowujących się jak dzieci: kradnących owoce ze sklepu, walczących drewnianymi mieczami, robiących psikusy. Został nakręcony w listopadzie 2005 roku.
Listy przebojów.
Oryginalne wydanie dotarło do 35., a reedycja – do 24. miejsca na UK Singles Chart.

</doc>
<doc id="2604673" url="https://pl.wikipedia.org/wiki?curid=2604673" title="Académie de la Grande Chaumière">
Académie de la Grande Chaumière

Académie de la Grande Chaumière – uczelnia artystyczna w paryskiej dzielnicy Montparnasse przy 14, rue de la Grande Chaumière w VI dzielnicy Paryża.
Została założona około roku 1902 i prowadzona w latach 1909 do 1945 przez szwajcarską malarkę Martę Stettler (1870–1945), jej przyjaciółkę Alicję Dannenberg (1861–1948) oraz hiszpańskiego malarza Claudio Castelucho.
Do grona nauczycieli należała m.in. Olga Boznańska, a także Antoine Bourdelle, Fernand Léger i Ossip Zadkine.
Od lat pięćdziesiątych XX wieku uczelnię prowadzi rodzina Charpentier, od roku 1957 nosi nazwę Académie Charpentier.
Inaczej niż w innych uczelniach artystycznych, Akademia przyjmowała każdego, kto chciał pod opieką mistrzów doskonalić swoje umiejętności w rysunku i malarstwie. Można było zapisywać się na tydzień, dzień lub nawet kilka godzin. Wieczorami odbywały się tzw. „Croquis à cinq minutes“ (pięciominutowe szkice), kiedy to modelki zmieniały pozycje co pięć minut.
Z powodu nieformalnej struktury zachowało się niewiele materiałów archiwalnych pozostawionych przez wciąż zmieniających się uczestników. Okres największego powodzenia Akademii przypadł na trzy pierwsze dziesięciolecia XX wieku.

</doc>
<doc id="2604675" url="https://pl.wikipedia.org/wiki?curid=2604675" title="Ruch charyzmatyczny">
Ruch charyzmatyczny

Ruch charyzmatyczny ( – „łaski”, „dobrodziejstwa”) – chrześcijański ruch religijny wywodzący się historycznie z protestanckiego klasycznego ruchu zielonoświątkowego, który przyjął zielonoświątkowe rozumienie charyzmatów, ale w przeciwieństwie do macierzystego ruchu zielonoświątkowego nie musi być związany z wesleyańsko-uświęceniową teologią protestancką i stąd może działać w wielu gałęziach chrześcijaństwa.
W ruchu charyzmatycznym wyróżnić można oddzielne denominacje, jak np. niezależne bezdenominacyjne Kościoły charyzmatyczne czy Kościoły charyzmatyczne tzw. trzeciej fali. Ponadto, ze względu na swą szeroką formę, ruch charyzmatyczny obecny jest również w postaci grup działających przy niektórych tradycyjnych wyznaniach protestanckich (np. Luterańska Odnowa Charyzmatyczna), jak również w Kościele katolickim (najbardziej znana to Ruch Odnowy w Duchu Świętym). Ruch rozpoczął się przez przyjmowanie do tradycyjnych Kościołów praktyk z ruchu zielonoświątkowego, wśród protestantów około 1960, a wśród katolików ma swoje początki około 1967.
Według przedstawicieli ruchu charyzmatycznego dary Ducha Świętego są znakiem obecności Ducha Świętego. Dary te znane są w Biblii jako „charyzmaty” lub dary duchowe, które dodają jakiejś osobie autorytetu czy znaczenia nad większą liczbą ludzi. Najbardziej znanymi darami są: mówienie na językach, boskie uzdrawianie, czy prorokowanie. Charyzmatycy utrzymują, że manifestacje Ducha Świętego, jakie miały miejsce w kościele w pierwszym wieku mogą i powinny być nadal doświadczane i praktykowane w obecnym Kościele.

</doc>
<doc id="2604676" url="https://pl.wikipedia.org/wiki?curid=2604676" title="Zaccaria Negroni">
Zaccaria Negroni

Zaccaria Negroni (ur. 17 lutego 1899 w Marino, zm. 1 grudnia 1980) – Sługa Boży Kościoła katolickiego, włoski polityk.
Życiorys.
Uzyskał dyplom w szkole technicznej w Rzymie i rozpoczął studia na politechnice w Turynie. Po zakończeniu I wojny światowej wznowił studia na politechnice, które ukończył w dniu 23 grudnia 1923 roku. Założył oratorium św. Barnabie. Został wybrany na prezesa zarządu katolickiego w 1949 roku. W 1953 roku został wybrany na senatora Rzeczypospolitej w Kolegium Velletri. Następnie został wybrany na posła do parlamentu w 1958 roku. Zmarł 1 grudnia 1980 roku w opinii świętości. W dniu 7 października 1997 roku rozpoczął się jego proces beatyfikacyjny.

</doc>
<doc id="2604681" url="https://pl.wikipedia.org/wiki?curid=2604681" title="Sony Ericsson Open 2012 (mężczyźni)">
Sony Ericsson Open 2012 (mężczyźni)

Sony Ericsson Open 2012 – tenisowy turniej ATP rangi ATP World Tour Masters 1000 z cyklu Sony Ericsson Open rozgrywany w dniach 19 marca–1 kwietnia 2012 roku w Miami na kortach twardych o puli nagród 4 828 050 dolarów amerykańskich.

</doc>
<doc id="2604685" url="https://pl.wikipedia.org/wiki?curid=2604685" title="Inter Playa del Carmen">
Inter Playa del Carmen

Club Deportivo Inter Playa del Carmen, A.C. – meksykański klub piłkarski z siedzibą w mieście Playa del Carmen, w stanie Quintana Roo, obecnie występuje w Liga Premier.
Historia.
Inter Playa del Carmen powstał w 1999 roku z inicjatywy lokalnych biznesmenów i burmistrza miasta – Miguela Martína. Przystąpił do rozgrywek czwartoligowych, które wygrał w sezonie 2002/2003 pod wodzą szkoleniowców Narciso Moralesa i Antonio Herrery. Zaowocowało to pierwszym, historycznym awansem do trzeciej ligi – Segunda División. Swoje domowe mecze Inter rozgrywa na stadionie Unidad Deportiva Mario Villanueva Madrid, położonym w mieście Playa del Carmen.

</doc>
<doc id="2604692" url="https://pl.wikipedia.org/wiki?curid=2604692" title="Łotewskie Muzeum Etnograficzne">
Łotewskie Muzeum Etnograficzne

Łotewskie Muzeum Etnograficzne (łot. "Latvijas Etnogrāfiskais Brīvdabas Muzejs") – skansen położony na obrzeżach Rygi, nad jeziorem Juglas.
Muzeum zostało założone w 1924 r., a otwarte osiem lat później. Obecnie na 87 hektarach znajduje się 118 obiektów drewnianej architektury ludowej oraz ponad 3 tysiące przedmiotów codziennego użytku. Najstarsze budynki sięgają XVI wieku, a najmłodsze lat 40. XX wieku; pochodzą z czterech historycznych krain dzisiejszej Łotwy: Kurlandii, Semigalii, Liwonii oraz Łatgalii. Większość to oryginały, jedynie nieliczne obiekty zrekonstruowano.
W muzeum organizuje się wystawy czasowe, występy zespołów folklorystycznych, a w kościele ewangelickim – koncerty organowe.
Ekspozycja.
Teren skansenu jest obecnie w dużej mierze porośnięty lasem, a budynki pogrupowane są najczęściej geograficznie lub tematycznie, tworząc niewielkie "wioski".
Lista wybranych pojedynczych obiektów lub zespołów:

</doc>
<doc id="2604705" url="https://pl.wikipedia.org/wiki?curid=2604705" title="Real Saltillo Soccer">
Real Saltillo Soccer

Real Saltillo Soccer – meksykański klub piłkarski z siedzibą w mieście Saltillo, w stanie Coahuila, obecnie występuje w Segunda División.
Historia.
Real Saltillo Soccer powstał w 2008 roku, kiedy to władze mającego kłopoty organizacyjne i finansowe klubu Deportivo Unión de Piedras Negras postanowiły chwilowo przenieść siedzibę do miasta Saltillo. Widząc duże zainteresowanie kibiców zostali tam jednak na stałe, zakładając nową drużynę na licencji starej. Real Saltillo przystąpił do rozgrywek trzeciej ligi – Segunda División – organizując uprzednio testy dla okolicznej młodzieży ze stanu Coahuila, mającej stworzyć trzon zespołu. Domowym obiektem ekipy został Estadio Olímpico Francisco I. Madero, mogący pomieścić około 10 tysięcy kibiców.

</doc>
<doc id="2604707" url="https://pl.wikipedia.org/wiki?curid=2604707" title="Alfredo Fiorini">
Alfredo Fiorini

Alfredo Fiorini (ur. 5 września 1954 w Terracina, zm. 24 sierpnia 1992) – włoski kombonianin, Sługa Boży Kościoła katolickiego.
Życiorys.
Był najstarszym z czworga dzieci swoich rodziców. Pochodził z religijnej rodziny. Od dzieciństwa uczęszczał do grupy młodzieżowej w Akcji Katolickiej. Studiował medycynę na Uniwersytecie w Sienie, a w dniu 23 lipca 1980 roku ukończył studia. Rozpoczął studia w seminarium duchownym we Florencji. 17 maja 1986 roku złożył śluby czystości. Po spędzeniu dziesięciu miesięcy w Anglii na nauce języka angielskiego został wysłany do seminarium duchownego w Ugandzie. Następnie powrócił do Włoch, gdzie uczestniczył w kilku szkoleniach nt. AIDS i chorób tropikalnych. Pod koniec 1989 roku został wysłany przez przełożonych do Mozambiku. W dniu 24 sierpnia 1992 roku gdy wracał do domu, wpadł w zasadzkę w wiosce został zabity przez partyzantów z serią strzałów karabinu maszynowego. Został pochowany w kościele św. Dominika Savio. W 1999 roku rozpoczął się jego proces beatyfikacyjny.

</doc>
<doc id="2604710" url="https://pl.wikipedia.org/wiki?curid=2604710" title="Lucy Sullivan wychodzi za mąż">
Lucy Sullivan wychodzi za mąż

Lucy Sullivan wychodzi za mąż (ang. "Lucy Sullivan Is Getting Married", 1999-2000) – brytyjski serial komediowy nadawany przez stację ITV od 8 listopada 1999 roku do 26 grudnia 2000 roku. W Polsce nadawany dawniej na kanałach TVP2, Zone Romantica i TV4. Serial powstał na podstawie powieści Marian Keyes "pod tym samym tytułem", który został wydany w 1996 roku.

</doc>
<doc id="2604711" url="https://pl.wikipedia.org/wiki?curid=2604711" title="Rogaining">
Rogaining

Rogaining – wytrzymałościowy sport zespołowy łączący bieg lub marsz z orientacją w terenie. Podczas zawodów zespoły (liczące od 2 do 5 zawodników) planują swoją trasę, a następnie starają się w wyznaczonym limicie czasu odwiedzić jak najwięcej punktów kontrolnych rozmieszczonych w terenie i oznaczonych na mapie. Zawody rangi mistrzowskiej trwają 24 godziny (zazwyczaj od południa do południa), możliwe są też krótsze limity czasu.
Rogaining ma również charakter turystyczny - część zespołów rekreacyjnie pokonuje zaplanowaną trasę.
Historia.
Rogaining powstał w Australii. Od 1947 Klub Górski Uniwersytetu w Melbourne organizował wielokrotnie zawody mające wiele cech dzisiejszego rogainingu. W kwietniu 1976 powstało Wiktoriańskie Stowarzyszenie Rogainingu w Melbourne, spisano zasady i oficjalnie przyjęto nazwę "rogaining", pochodzącą od imion rodzeństwa Roda, Gail i Neila Phillipsów, jednych z pierwszych organizatorów zawodów w rogainingu.
Podstawowe zasady.
Liczące od 2 do 5 zawodników zespoły mają za zadanie potwierdzić jak najwięcej punktów kontrolnych i wrócić na metę (znajdującą się w tym samym miejscu, co start) przed upływem limitu czasu. Zaliczenie trudnego punktu kontrolnego warte jest więcej niż łatwego, dlatego zespoły mogą przyjmować różne strategie (przykładowo, zespół o świetnej kondycji, a słabiej radzący sobie z mapą, będzie próbował potwierdzić wiele punktów mniejszej wartości). Zespoły poruszają się wyłącznie pieszo, używając mapy i kompasu do orientacji w terenie (zabronione jest używanie w tym celu urządzeń GPS). Zawody są otwarte dla uczestników w każdym wieku, wszyscy rywalizują na tej samej trasie, ale w klasyfikacji wyróżnia się kategorie zależne od wieku i płci członków zespołu. W płaskim terenie 24-godzinne zawody rozgrywane są zwykle na terenie o powierzchni 200-250 km2.
Mistrzostwa Świata.
Mistrzostwa Świata w Rogainingu odbywają się od 1992 roku. Od 2012 planowane jest przeprowadzanie ich corocznie.
Rogaining w Polsce.
Pierwsze rozegrane Mistrzostwa Polski w Rogainingu były połączone z Mistrzostwami Czech i odbyły się w czerwcu 2010 w rejonie trójstyku granic polskiej, czeskiej i słowackiej. Zawody zorganizował Czeski Związek Rogainingu i Górskiego Biegu na Orientację we współpracy z wydawnictwem kartograficznym "Compass" z Krakowa.
W roku 2014 Mistrzostwa Polski w Rogainingu odbyły się podczas zawodów Irokez, zorganizowanych przez Compass Team w miejscowości Żelazko na terenie Jury Krakowsko-Częstochowskiej. Mistrzami Polski w Rogainingu zostali Leszek Herman-Iżycki i Tadeusz Podraza.
Pierwszy rogaining zorganizowany wyłącznie przez polskich organizatorów (PTTK Oddział Ziemi Strzelińskiej) odbył się w listopadzie 2011 na terenie Wzgórz Strzelińskich. Były to 10-godzinne zawody rozegrane w całości w nocy.
Zawody w rogainingu w Polsce od 2011 roku organizuje PTTK Oddział Ziemi Strzelińskiej. W 2013 roku do grona organizatorów dołączył STK LUKS "POL" Czersk. Dotychczas w latach 2011-14 rozegrano zawody:

</doc>
<doc id="2604714" url="https://pl.wikipedia.org/wiki?curid=2604714" title="Stany Landaua">
Stany Landaua

Stany Landaua – w mechanice kwantowej stany stacjonarne elektronu w jednorodnym polu magnetycznym. Energie stanów Landaua można znaleźć przez kwantyzację Bohra.
Energia kinetyczna elektronu w polu magnetycznym jest równa
W polu magnetycznym elektrony poruszają się podobnie jak w modelu Bohra atomu wodoru po orbitach kołowych, kiedy to siła odśrodkowa równa jest sile Lorentza
czyli z częstością cyklotronową
Kwantyzacja Bohra natomiast narzuca warunek
Jest on inny od oryginalnego dla atomu wodoru o formula_5 ponieważ pęd kanoniczny nie jest w obecności pola magnetycznego proporcjonalny do prędkości. Wstawiając ten warunek do wyrażenia na energię otrzymujemy
Wynik ten jest przesunięty od dokładnego o stałą. Ścisła analiza równania Schrödingera prowadzi do wyniku
Znaczy to że elektron w polu magnetycznym ma widmo dyskretne oscylatora harmonicznego o częstości cyklotronowej jego ruchu po okręgu.
Dokładna teoria kwantowa.
Kwantową teorię stanów Landaua można ograniczyć do dwóch wymiarów przestrzennych istotnych np. w kwantowym efekcie Halla.
Hamiltonian elektronu w polu magnetycznym prostopadłym do płaszczyzny xy jest dany przez
W cechowaniu symetrycznym weźmiemy
tak, że
i Hamiltonian staje się
gdzie formula_12 is operatorem z-towej składowej momentu pędu
Wynika stąd natychmiast najniższy stan Landaua
ponieważ Hamiltonian różni się od Hamiltonianu oscylatora harmonicznego tylko o formula_12 oraz
Aby otrzymać całe spektrum Landaua, wyrazimy cały Hamiltonian poprzez odpowiednie operatory kreacji i anihilacji:
i otrzymujemy dokładny Hamiltonian oscylatora harmonicznego
gdzie
z poziomami energii
i z odpowiednimi dla tego oscylatora stanami własnymi generowanymi przez formula_26
Degeneracja stanów Landaua.
W prostej intuicyjnej teorii kwantowego efektu Halla niezbędne jest obliczenie degeneneracji każdego stanu Landaua.
Ponieważ pole magnetyczne nie wyznacza jednoznacznie potencjału wektorowego, a wyżej uzyskany wynik reprezentuje stan podstawowy jako funkcję Gaussa zlokalizowaną wokół specyficznego punktu stany Landaua są zdegenerowane, tzn. jednej energii odpowiada wiele fizycznie różnych stanów możliwych do zajęcia zgodnie ze statystyką Fermiego.
Potencjał wektorowy możemy dowolnie przesunąć o stałą, a pole magnetyczne pozostanie identyczne np.
Uzyskamy wtedy identyczny jak poprzednio Hamiltonian, ale z przesuniętym położeniem stanów własnych, tzn.
Ponieważ funkcja Gaussa ma skończone rozmycie stany znacząco różne będą od siebie przesunięte o formula_30 i jeden stan będzie zajmował powierzchnię
W próbce o powierzchni formula_32 zmieści się więc znacząco
różnych stanów, tzn. połowa liczby fluksonów w całym strumieniu magnetycznym od zewnętrznego pola.
Jest to degeneracja każdego poziomu o energii formula_34
Jest to też degeneracja bez spinu. Z dwoma stanami spinowymi elektronu jest to dokładnie ta liczba.

</doc>
<doc id="2604717" url="https://pl.wikipedia.org/wiki?curid=2604717" title="Rachelina Ambrosini">
Rachelina Ambrosini

Rachelina Ambrosini (ur. 2 lipca 1925 w Venticano; zm. 10 marca 1941 w Rzymie) – włoska Służebnica Boża Kościoła katolickiego.
Życiorys.
Rachelina Ambrosini urodziła się 2 lipca 1925 roku bardzo religijnej rodzinie. Uczyła się w katolickich szkołach. W 1936 roku, gdy miała jedenaście lat jej ojciec ciężko zachorował. Podczas modlitwy ofiarowała swoje życie za ojca. Wtedy jej ojciec nagle szybko wyzdrowiał. Zachorowała na ciężkie ropne zapalenie ucha w 1941 roku i przewidziała datę swojej śmierci. Zmarła po otrzymaniu ostatniego namaszczenia. Trwa jej proces beatyfikacyjny.

</doc>
<doc id="2604718" url="https://pl.wikipedia.org/wiki?curid=2604718" title="Julian Holloway">
Julian Holloway

Julian Holloway (ur. 24 czerwca 1944 w Watlington) – brytyjski aktor, w pierwszej części swojej kariery znany z ról komediowych, m.in. w filmach z cyklu "Cała naprzód", a od lat 90. pracujący głównie jako aktor dubbingowy.
Życiorys.
Jego debiut ekranowy miał miejsce w 1961 roku, kiedy to zagrał maleńką, nieujętą w napisach, rólkę w filmie "Dentist on the Job". Rok później po raz pierwszy pojawił się w serialu telewizyjnym, grając w czterech odcinkach produkcji "Our Man Higgins". W 1967 zagrał w filmie "Za tym wielbłądem!", który był pierwszą z siedmiu części "Całej naprzód" z jego udziałem. Ze względu na swój wiek i aparycję był tam zwykle obsadzany w rolach młodych chłopaków, nie gardzących towarzystwem pięknych kobiet.
W kolejnych latach występował m.in. w takich produkcjach jak "Królowa Elżbieta", "Beverly Hills, 90210", "The Professionals", "The New Avengers", "Młody Winston", "Gruby szlif" czy "Dziennik zakrapiany rumem". Od początku lat 90. mieszka w Los Angeles, gdzie pracuje przede wszystkim w dubbingu. Jego głos można było usłyszeć w angielskich wersjach językowych takich filmów i seriali jak m.in. "", "Gdzie jest Wally?", "Opowieść wigilijna" czy "Zwyczajny serial".
Życie prywatne.
Jest synem aktora Stanleya Hollowaya. W połowie lat 70. był krótko związany z pisarką Tessą Dahl, córką pisarza Roalda Dahla. Ma z tego związku córkę Sophie Dahl, która była przez wiele lat modelką, a obecnie sama została pisarką. Jego zięciem jest Jamie Cullum, jeden z najpopularniejszych brytyjskich muzyków jazzowych. Później był jeszcze dwukrotnie żonaty, jednak oba związki zakończyły się rozwodami.

</doc>
<doc id="2604719" url="https://pl.wikipedia.org/wiki?curid=2604719" title="FC Luksemburg City">
FC Luksemburg City

FC Luxembourg City (pełna nazwa: Football Club Luxembourg City) – luksemburski klub piłkarski z siedzibą we wschodniej dzielnicy Hamm miasta Luksemburg, stolicy państwa.
Historia.
Chronologia nazw:
Klub został założony 26 marca 2004 roku jako Rapid Mansfeldia Hamm w wyniku fuzji dwóch miejscowych zespołów: FC Hamm 37 i RM 86 Luxemburg. W 2006 zmienił nazwę na Rapid Mansfeldia Hamm Benfica. Swoje pierwsze sezony zespół spędził w drugiej lidze, a po sezonie 2006/2007 wywalczył awans do ekstraklasy. 10 maja 2022 członkowie RM Hamm Benfica uzgodnili na walnym zgromadzeniu zmianę nazwy klubu na FC Luxembourg City.
Stadion.
Luxembourg-Cents może pomieścić 2,800 widzów.

</doc>
<doc id="2604720" url="https://pl.wikipedia.org/wiki?curid=2604720" title="FC RM Hamm Benfica">
FC RM Hamm Benfica



</doc>
<doc id="2604722" url="https://pl.wikipedia.org/wiki?curid=2604722" title="Nelson Baker">
Nelson Baker

Nelson Baker (ur. 16 lutego 1841; zm. 29 lipca 1936) – amerykański Czcigodny Sługa Boży Kościoła katolickiego.
Życiorys.
Nelson Baker urodził się 16 lutego 1841 roku. Zwiedził kościół Matki Bożej Zwycięstwa. W dniu 19 marca 1876 roku otrzymał święcenia kapłańskie, a w 1881 roku został przeniesiony do parafii Mariackiej Corning w Nowym Jorku. W 1904 roku został mianowany wikariuszem generalnym diecezji Buffalo. Zmarł 29 lipca 1936 roku mając 95 lat w opinii świętości. W 1987 roku rozpoczął się jego proces beatyfikacyjny.

</doc>
<doc id="2604724" url="https://pl.wikipedia.org/wiki?curid=2604724" title="Jastrieb (kombinezon)">
Jastrieb (kombinezon)

Jastrieb (ros. "Ястреб") – radziecki skafander kosmiczny wyprodukowany przez NPP Zwiezda na potrzeby pierwszych misji programu Sojuz. Był on starannie zaprojektowany, by umożliwić wyjście z modułu orbitalnego Sojuza, a następnie wejście do niego (statek Sojuz w podstawowej wersji nie miał hermetycznego tunelu, przez który można by było przejść ze statku do statku). Jastrieb mógł zapewnić bezpieczny spacer kosmiczny przez 2,5 godziny.

</doc>
<doc id="2604727" url="https://pl.wikipedia.org/wiki?curid=2604727" title="Zatoka Salerneńska">
Zatoka Salerneńska



</doc>
<doc id="2604729" url="https://pl.wikipedia.org/wiki?curid=2604729" title="Titanes de Tulancingo">
Titanes de Tulancingo

Club Titanes de Tulancingo – meksykański klub piłkarski z siedzibą w mieście Tulancingo, w stanie Hidalgo, obecnie występuje w Segunda División.
Historia.
Titanes de Tulancingo został założony w 2006 roku, dołączając do stowarzyszenia Grupo Pachuca, przez co stał się klubem partnerskim pierwszoligowego CF Pachuca. Współpraca między drużynami polega między innymi na wypożyczaniu młodych zawodników Pachuki do Titanes, mając na celu umożliwienie im regularnej gry na poziomie seniorskim. Zespół Titanes dołączył do rozgrywek trzeciej ligi – Segunda División. Domowym obiektem ekipy został Estadio Primero de Mayo. W sezonie Apertura 2011 Titanes wywalczyli pierwsze w historii mistrzostwo trzeciej ligi, po finałowym zwycięstwie nad Club Tecamachalco. Szkoleniowcem zespołu był wówczas argentyński trener Rubén Ayala, w przeszłości wielokrotny reprezentant swojego kraju.

</doc>
<doc id="2604730" url="https://pl.wikipedia.org/wiki?curid=2604730" title="Pedja">
Pedja

Pedja (est. "Pedja jõgi") – czwarta co do długości rzeka Estonii (122 km). Swoje źródła bierze w pobliżu Simuny, na zboczach wyżyny Pandivere. Płynie przez prowincje Virumaa Zachodnia, Jõgevamaa i Tartumaa. Uchodzi do Emajõgi na północny wschód od jeziora Võrtsjärv. Ostatnie 4 km, od ujścia do Pedji rzeki Põltsamaa, nazywane są Pede. Największą miejscowością położoną nad Pedją jest Jõgeva.
Rzeka dała nazwę rezerwatowi przyrody Alam-Pedja.

</doc>
<doc id="2604731" url="https://pl.wikipedia.org/wiki?curid=2604731" title="Anna Rajner">
Anna Rajner

Anna Rajner (ur. 1934 w Suminie, zm. 22 maja 2022) – polska pielęgniarka, samorządowiec, działaczka społeczna na rzecz osób z autyzmem, członkini zarządu Fundacji Synapsis.
Życiorys.
Wychowywała się w Tarnopolu, w trakcie II wojny światowej mieszkała w Warszawie. Została wywieziona na roboty przymusowe do III Rzeszy. Przez pewien czas przebywała w Belgii i Irlandii. Po powrocie do Polski represjonowano ją z przyczyn politycznych, w latach 1951–1953 była więziona za działalność harcerską. Do czasu przejścia na emeryturę pracowała jako pielęgniarka. Była m.in. przełożoną pielęgniarek w Mazowieckim Centrum Rehabilitacji STOCER w Konstancinie-Jeziornie. Na początku lat 80. działała w „Solidarności” w swoim zakładzie pracy, zajmowała się także dystrybucją wydawnictw drugiego obiegu. We własnym domu od 1983 do końca lat 80. prowadziła jeden z większych punktów kolportażu „Tygodnika Mazowsze” i innych pism opozycyjnych.
Była następnie działaczką Komitetu Obywatelskiego, a w latach 90. ROAD, Unii Demokratycznej i Unii Wolności. Przez dwie kadencje sprawowała mandat radnej warszawskich gmin. Od czasu powołania w 1989 Fundacji Fundusz Wieczysty Centrum Dziecięcego Synapsis pozostaje związana z tą organizacją jako członkini jej zarządu. Na jej funkcjonowanie przeznaczyła m.in. uzyskane odszkodowanie za bezprawne pozbawienie wolności z lat 50. Przyczyniła się do utworzenia ośrodków dla osób z autyzmem.
W 2011 prezydent Bronisław Komorowski odznaczył ją Krzyżem Komandorskim Orderu Odrodzenia Polski. W 1993 wyróżniona przez australijską fundację Polcul Foundation.

</doc>
<doc id="2604732" url="https://pl.wikipedia.org/wiki?curid=2604732" title="Park Narodowy „Gauja”">
Park Narodowy „Gauja”

Park Narodowy „Gauja” (łot. "Gaujas nacionālais parks") – najstarszy park narodowy na Łotwie, rozciągający się na powierzchni niespełna 920 km² i największy park narodowy w krajach bałtyckich.
Historia i położenie.
Utworzony 14 września 1973 Park Narodowy „Gauja” znajduje się w środkowej części Łotwy, położony wzdłuż doliny rzeki Gauja, pomiędzy miejscowościami Sigulda (na północnym wschodzie parku) a Kieś (na południowym zachodzie). Nazwa parku pochodzi od nazwy największej przepływającej przez niego rzeki, której długość w granicach parku to 93 km. Teren parku zlokalizowany jest w historycznym regionie Łotwy Liwonii, zwanym w języku łotewskim "Vidzeme", co w dosłownym tłumaczeniu oznacza "Śródziemie". Park leży na terenie trzech okręgów administracyjnych Łotwy – ryskiego, Valmiera i Cēsis. Siedziba administracji parku ulokowana jest w Siguldzie. Zwyczajowa nazwa "Szwajcaria Liwońska " lub "Szwajcaria Łotewska", stosowana czasem dla tych terenów, pochodzi od jasnych utworów skalnych z czerwonych i żółtych piaskowców, dolomitów i wapieni pochodzących z okresu dewonu.
Zasoby naturalne.
Na terenie parku wydzielony jest rezerwat przyrody, stanowiący około 40% powierzchni parku. Na jego terenie znajduje się rezerwat ścisły niedostępny dla turystów, zajmujący około 4% powierzchni parku. Pozostała część parku ma charakter krajobrazowy. Na terenie parku znajdują się liczne rzeczki (dopływy rzeki Gauja) oraz kilkanaście jezior, z których największe to Ungurs.
Według inwentaryzacji przeprowadzonej przez administrację parku na jego terenie znajduje się około 430 gatunków grzybów i nieco więcej gatunków roślin, 150 gatunków ptaków, 40 gatunków ryb i 50 różnych gatunków ssaków, które przebywają na terenie parku stale lub czasowo.
Około 47% powierzchni parku zajmują lasy, głównie świerkowych i sosnowych, ale występują również gatunki liściaste, w tym dęby, lipy i jesiony.
Najczęściej spotykane zwierzęta to sarny, łosie, jelenie i bobry, choć można natrafić również na niedźwiedzia. Rzeka jest miejscem występowania łososia i szczupaka, ale także wielu innych gatunków na które chętnie polują wydry. Park jest jednym z niewielu miejsc na Łotwie, gdzie można łowić jadalne małże. Wśród dzikiego ptactwa najciekawsze gatunki to czarny bocian, orzeł oraz dzikie gęsi.
Turystyka i atrakcje parku.
Część krajobrazowa parku stanowi tereny turystyczne przystosowane do wypoczynku, zabawy i edukacji. Atrakcje parku przyciągają turystów przez cały rok. Zimą na stokach doliny funkcjonują wyciągi narciarskie obsługujące liczne trasy narciarskie. W parku znajduje się również jedyny na Łotwie tor saneczkowo-bobslejowy. W okresie letnim w parku funkcjonuje turystyka kajakowa oraz rowerowa. Wśród licznych atrakcji oferowany jest skok na bungee oraz lot balonem. Turystyce sprzyjają liczne szlaki spacerowe oraz pola kempingowe.
Przyrodę parku urozmaicają atrakcje historyczne. Wśród nich są trzy średniowieczne zamki: zamek biskupa ryskiego Alberta w Siguldzie wzniesiony w 1214, zamek w Turaidzie i ruiny murowanego zamku w Krimuldzie zbudowanego w 1312. W Krimuldzie znajduje się również klasycystyczny pałac z XIX wieku (obecnie sanatorium), z którego można podziwiać dolinę rzeki Gauja. Secesyjny pałac znajduje się również w Siguldzie, naprzeciwko ruin średniowiecznego zamku.

</doc>
<doc id="2604733" url="https://pl.wikipedia.org/wiki?curid=2604733" title="Šarūnas Bartas">
Šarūnas Bartas

Šarūnas Bartas (ur. 16 sierpnia 1964 w Szawlach) – litewski reżyser, scenarzysta i producent filmowy. Jeden z najwybitniejszych twórców współczesnego kina litewskiego.
Zasiadał w jury konkursu głównego na 55. MFF w Wenecji (1998).

</doc>
<doc id="2604737" url="https://pl.wikipedia.org/wiki?curid=2604737" title="Põltsamaa (rzeka)">
Põltsamaa (rzeka)

Põltsamaa (est. "Põltsamaa jõgi") – rzeka w Estonii, najdłuższy dopływ Pedji, o długości 135 km. Swoje źródła ma na terenie rezerwatu przyrody Endla, 5,5 km od miasta Tamsalu. Płynie przez prowincje Jõgevamaa, Järvamaa i Virumaa Zachodnia. Uchodzi do Pedji w pobliżu jeziora Võrtsjärv. Ostatni odcinek od jej ujścia do ujścia Pedji do jeziora jest nazywany Pede. Nad rzeką leży miasto Põltsamaa. Ważniejszymi dopływami są: Ilmandu, Nõmme, Päinurme, Preedi, Oostriku.

</doc>
<doc id="2604741" url="https://pl.wikipedia.org/wiki?curid=2604741" title="Pede">
Pede



</doc>
<doc id="2604743" url="https://pl.wikipedia.org/wiki?curid=2604743" title="Łyngmiany">
Łyngmiany

Łyngmiany (lit. "Linkmenys") – wieś na Wileńszczyźnie (Litwa, w okręgu uciańskim, w rejonie ignalińskim. Położona jest pomiędzy jeziorami Żezdrys (lit. "Žiezdras") i Usa (lit. "Ūsiai").
Do roku 1939 znajdowała się na terenie Polski, w województwie wileńskim, w powiecie święciańskim. Była miejscowością graniczną położoną na przedwojennej granicy polsko-litewskiej. Znajdowała się tu siedziba wiejskiej gminy Łyngmiany (od 1929 roku przemianowanej na gminę Kołtyniany).
Pod koniec lipca 1941 roku współpracujący z Niemcami litewscy partyzanci zamordowali około 70 Żydów z Łyngmian.
Urodził się tu Ignacy Oziewicz ps. „Czesław”, „Czesławski”, „Netta”, „Jenczewski” (ur. 7 maja 1887, zm. 10 stycznia 1966 w Gdyni) – pułkownik piechoty Wojska Polskiego, komendant Narodowych Sił Zbrojnych.

</doc>
<doc id="2604744" url="https://pl.wikipedia.org/wiki?curid=2604744" title="Góra Zamkowa (Góry Świętokrzyskie)">
Góra Zamkowa (Góry Świętokrzyskie)

Góra Zamkowa (360 m n.p.m.) – górujące nad Chęcinami świętokrzyskie wzniesienie zbudowane z dewońskich wapieni powstałych z osadów gromadzących się na dnie istniejącego wówczas na tych terenach płytkiego morza. W skałach zachowały się skamieniałości ramienionogów, szczątki koralowców, gąbek.
Od wieków na zachodniej i wschodniej stronie góry wydobywano wapień, który posłużył m.in. do budowy w XIII w. na jej szczycie zamku obronnego.
Przez wzniesienie przebiega żółty szlak pieszy z Chęcin do Wiernej Rzeki.

</doc>
<doc id="2604747" url="https://pl.wikipedia.org/wiki?curid=2604747" title="Union 05 Kayl-Tétange">
Union 05 Kayl-Tétange

Union 05 Kayl-Tétange – luksemburski klub piłkarski z siedzibą w mieście Kayl w południowo-zachodnim Luksemburgu.
Historia.
Chronologia nazw:
Klub został założony w 2005 roku jako Union 05 Kayl-Tétange w wyniku fuzji dwóch miejscowych zespołów z komuny Kayl: Jeunesse Kayl 07 i SC Tétange.
Jeunesse Kayl 07 został założony w 1907 roku. Podczas okupacji niemieckiej w Luksemburgu został przymusowo przemianowany na SV 07 Kayl Wacker. W 1944 roku powrócił do pierwotnej nazwy. Do połączenia w 2005 roku "Jeunesse Kayl" sześć sezonów spędził w drugiej lidze.
SC Tétange został założony w 1914 roku. W 1922 po raz pierwszy debiutował w pierwszej lidze. W latach 1940-1944 przymusowo nazywał się FK Tetingen. Od 1947 do 1961 klub występował z wyjątkiem sezonu 1955/56 w pierwszej lidze. W 1969 ponownie awansował do pierwszej ligi, w której grał do 1973. W kolejnych latach klub degradował w klasach, a w 1992 okazał się w 5 lidze. W ostatnim sezonie przed połączeniem klub grał w drugiej lidze. Największym sukcesem w historii klubu było zdobycie Pucharu Luksemburga w 1951.
W sezonie 2010/2011 zespół zajął 1.miejsce w Division d'Honneur i wywalczył awans do Nationaldivisioun.
Stadion.
Klub na przemian korzysta ze swoich dwóch stadionów: Stade Victor Marchal w Kayl oraz Rue De Dudelange w Tétange.

</doc>
<doc id="2604756" url="https://pl.wikipedia.org/wiki?curid=2604756" title="Konwencja o zapobieganiu i zwalczaniu przemocy wobec kobiet i przemocy domowej">
Konwencja o zapobieganiu i zwalczaniu przemocy wobec kobiet i przemocy domowej

Konwencja o zapobieganiu i zwalczaniu przemocy wobec kobiet i przemocy domowej (), potocznie konwencja stambulska () – konwencja o ochronie praw człowieka opracowana przez Radę Europy w celu zwalczania przemocy wobec kobiet i przemocy domowej, która została udostępniona do podpisu w dniu 11 maja 2011 r. w Stambule w Turcji. Konwencja ma na celu przeciwdziałanie przemocy, ochronę ofiar oraz „położenie kresu bezkarności sprawców”. Do 2020 r. została ona podpisana przez 45 państw oraz Unię Europejską. Z dniem 14 marca 2012 r. Turcja stała się pierwszym państwem, które ratyfikowało konwencję, a następnie w latach 2013–2019 ratyfikowały ją kolejne 33 państwa.
Charakterystyka Konwencji.
Główne postanowienia.
Konwencja stwarza ramy dla prawnego przeciwdziałania wszelkim formom przemocy wobec kobiet na poziomie europejskim, a także zapobiegania, ścigania i likwidowania przemocy wobec kobiet oraz przemocy domowej. Konwencja zapewnia także specjalny mechanizm monitoringu, by zadbać o efektywne wdrożenie jej przepisów przez strony, które ją ratyfikowały.
W 2012 roku Europejski Komitet Ekonomiczno-Społeczny sporządził opinię, w której wezwał państwa członkowskie Unii Europejskiej do szybkiego podpisania, ratyfikowania i wdrożenia Konwencji. Według tej opinii:
Konwencja uznaje strukturalny charakter przemocy wobec kobiet za przemoc ze względu na płeć, oraz fakt, że przemoc wobec kobiet stanowi jeden z podstawowych mechanizmów społecznych, za pomocą którego kobiety są spychane na podległą wobec mężczyzn pozycję (preambuła). Ma być zastosowana do wszelkich form przemocy wobec kobiet, w tym przemocy domowej (art. 2.1). Konwencja uznaje, że kobiety i dziewczęta są narażone na przemoc ze względu na płeć bardziej niż mężczyźni i chłopcy, ale ma być zastosowana do wszystkich ofiar przemocy domowej, niezależnie od płci (art. 2.2). Strony Konwencji zobowiązują się m.in. do działań profilaktycznych, m.in. do tego, że podejmą konieczne działania zachęcające społeczeństwo, a w szczególności mężczyzn i chłopców, do aktywnego udziału w zapobieganiu wszelkim formom przemocy (art. 12.1). Konwencja ma mieć zastosowanie zarówno w czasie pokoju, jak i w sytuacjach konfliktów zbrojnych (art. 2.3).
Struktura.
Konwencja zawiera 81 artykułów podzielonych na 12 rozdziałów. Struktura dokumentu opiera się na czterech kwestiach: profilaktyka; ochrona i wsparcie dla ofiar; ściganie przestępców i polityka integracyjna. W każdym obszarze przewidziano szereg specyficznych sposobów działania. Konwencja ustanawia również obowiązki w zakresie gromadzenia danych i wspierania badań w dziedzinie przemocy wobec kobiet (art. 11).
Preambuła przywołuje Europejską Konwencję Praw Człowieka, Europejską Kartę Społeczną, Konwencję o ochronie dzieci przed seksualnym wykorzystywaniem i Konwencję w sprawie działań przeciwko handlowi ludźmi, jak również międzynarodowe traktaty dotyczące praw człowieka zawarte przez Organizację Narodów Zjednoczonych oraz IV konwencję genewską o ochronie osób cywilnych w czasie wojny (1949) i Rzymski Statut Międzynarodowego Trybunału Karnego. W art. 2 niniejszej konwencji wskazano, że postanowienia te mają zastosowanie w czasie pokoju, a także w sytuacjach konfliktów zbrojnych w zakresie przemocy wobec kobiet i przemocy domowej.
Artykuł 3 zawiera definicje kluczowych terminów:
Artykuł 4 zakazuje szeregu rodzajów dyskryminacji stwierdzając: „Wdrożenie przepisów niniejszej konwencji przez Strony, w szczególności środków chroniących prawa ofiar, zostanie zagwarantowane bez dyskryminacji ze względu na: płeć biologiczną, płeć kulturowo-społeczną, rasę, kolor skóry, język, religię, poglądy polityczne i inne, pochodzenie narodowe lub społeczne, przynależność do mniejszości narodowej, własność, urodzenie, orientację seksualną, tożsamość płciową, wiek, stan zdrowia, niepełnosprawność, stan cywilny, status uchodźcy lub migranta lub inny”.
Konwencja nakazuje ścigać następujące czyny:
Zgodnie z art. 42 zakazane jest usprawiedliwianie przemocy "względami kulturowymi, zwyczajowymi, religijnymi, tradycyjnymi ani tzw. względami „honoru”." Dotyczy to zwłaszcza twierdzeń, jakoby "ofiara przekroczyła kulturowe, religijne, społeczne lub tradycyjne normy lub zwyczaje stanowiące kryteria właściwego zachowania".
Zobowiązania nałożone na państwa w kwestii zapobiegania i zwalczania przemocy seksualnej.
Państwa, które ratyfikują Konwencję są zobowiązane do:
Procedowanie Konwencji.
Konwencja została podpisana przez Unię Europejską i 45 państw: Albanię, Andorę, Armenię, Austrię, Belgię, Bośnię i Hercegowinę, Bułgarię, Czarnogórę, Chorwację, Cypr, Czechy, Danię, Estonię, Finlandię, Francję, Grecję, Gruzję, Hiszpanię, Holandię, Irlandię, Islandię, Litwę, Liechtenstein, Luksemburg, Łotwę, Macedonię Północną, Maltę, Mołdawię, Monako, Niemcy, Norwegię, Polskę, Portugalię, Rumunię, San Marino, Serbię, Słowację, Słowenię, Szwajcarię, Szwecję, Turcję, Ukrainę, Węgry, Włochy i Wielką Brytanię.
Konwencja weszła w życie 1 sierpnia 2014, gdyż została ratyfikowana przez przynajmniej 10 państw, w tym 8 państw członkowskich Rady Europy. Dokument został ratyfikowany i obowiązuje w 34 państwach. Są to: Albania, Andora, Austria, Belgia, Bośnia i Hercegowina, Chorwacja, Cypr, Czarnogóra, Dania, Estonia, Finlandia, Francja, Grecja, Gruzja, Hiszpania, Holandia, Irlandia, Islandia, Luksemburg, Macedonia Północna, Malta, Monako, Niemcy, Norwegia, Portugalia, Rumunia, San Marino, Serbia, Słowenia, Szwajcaria, Szwecja, Turcja, Włochy i Polska.
Odrzucenie przez Trybunał Konstytucyjny Bułgarii.
27 lipca 2018 roku Trybunał Konstytucyjny Bułgarii wydał orzeczenie, w którym wypowiedział się przeciw ratyfikowaniu przez kraj Konwencji. Według tego orzeczenia, Konwencja zaciera granice między płciami, a jej przepisy są wewnętrznie sprzeczne.
Odrzucenie przez Narodową Radę Słowacji.
25 lutego 2020 parlament Słowacji sprzeciwił się ratyfikacji Konwencji. Słowaccy krytycy podkreślali, że nie zajmuje się ona jedynie zapobieganiem przemocy wobec kobiet, ale wprowadza nową definicję małżeństwa.
W Polsce.
Prezydent Bronisław Komorowski ratyfikował konwencję 13 kwietnia 2015 r. na podstawie ustawy z 6 lutego 2015 r. Jak poinformował PAP Andrew Cutting z biura prasowego Rady Europy, 27 kwietnia 2015 r. Polska złożyła dokumenty ratyfikacyjne i formalnie stała się 18. krajem, który związał się konwencją. Informację o złożeniu dokumentów PAP potwierdziła w Stałym Przedstawicielstwie RP przy Radzie Europy w Strasburgu. Oświadczenie rządowe w sprawie ratyfikacji konwencji wydano 30 kwietnia 2015 r.
Fundacja Ordo Iuris w raporcie z 2014 roku zarzuca Konwencji ignorowanie lub marginalizację istotnych czynników warunkujących zachowania przemocowe, takich jak uzależnienia (w szczególności alkoholizm), rozpad rodziny i innych wspólnot wzajemnego wsparcia, czy też obecność przemocy i przedmiotowego przedstawiania kobiecej seksualności w mediach. Zamiast tego autorzy Konwencji mają dopatrywać się źródła przemocy w istnieniu różnic w społeczno-kulturowych formach wyrażania się kobiecości i męskości (określanymi mianem "stereotypów"). Rozwiązania konwencyjne, zdaniem krytyków, mają zatem otwierać furtkę do kwestionowania i negacji tradycyjnego modelu rodziny.
Natomiast portal Stowarzyszenia Demagog w 2020 precyzował wręcz, że „główna treść dokumentu skupia się jednak na [...] poszukiwaniu sposobów zwalczania przemocy seksualnej, fizycznej, psychologicznej, a także ekonomicznej [...]. W myśl Konwencji edukowanie ma mieć na celu przełamywanie stereotypów i krzywdzących uprzedzeń wobec kobiet, tak aby unikać przemocy wobec nich, a nie przekazywanie dzieciom i młodzieży nowych, zmienionych definicji płci oraz ich ról”. Ponadto, jak podkreślał portal, „Konwencja nie wprowadza także obowiązku edukowania o rodzinach tworzonych przez pary homoseksualne”.
W lipcu 2020 r. polski minister sprawiedliwości Zbigniew Ziobro zadeklarował rozpoczęcie procesu formalnego wycofania się z konwencji. Powiedział, że traktat jest szkodliwy, ponieważ wymaga od szkół nauczania dzieci o płci w sposób ideologiczny i dewaluuje płeć biologiczną. Słowa te wywołały protesty w kilku polskich miastach, m.in. w Warszawie, gdzie przed siedzibą fundacji Ordo Iuris odbyła się demonstracja ok. 2000 osób. Do sekretarz generalnej Rady Europy Marii Pejčinović Burić został wystosowany list 33 polskich organizacji oświatowych, w którym sprzeciwiono się planom wypowiedzenia konwencji przez Polskę, a tezy ministra sprawiedliwości odnoszące się do praktyki szkolnej określono jako „nieprawdziwe i oparte na manipulacji”. Sama sekretarz generalna w specjalnym oświadczeniu nazwała doniesienia o planach wypowiedzenia konwencji „alarmującymi” oraz stwierdziła, że takie działanie „byłoby godne ubolewania i stanowiłoby duży krok wstecz w ochronie kobiet przed przemocą w Europie”, jednocześnie deklarując chęć współpracy przy wyjaśnieniu jakichkolwiek wątpliwości co do treści dokumentu. Deklaracje co do wycofania się Polski z konwencji zostały również skrytykowane przez niektórych eurodeputowanych oraz Rzecznika Praw Obywatelskich Adama Bodnara, który wezwał do „zaprzestania podważania autorytetu Konwencji i zaniechania wszelkich prac zmierzających do jej wypowiedzenia”.
27 lipca 2020 roku Ministerstwo Sprawiedliwości skierowało do Ministerstwa Rodziny, Pracy i Polityki Społecznej wniosek o podjęcie prac nad wypowiedzeniem konwencji stambulskiej. 30 lipca premier Mateusz Morawiecki zadecydował o skierowaniu do Trybunału Konstytucyjnego wniosku o zbadanie zgodności konwencji z Konstytucją RP.
Wypowiedzenie konwencji przez Turcję.
20 marca 2021 prezydent Recep Tayyip Erdoğan wydał dekret, w którym unieważnił ratyfikację konwencji przez Turcję. 22 marca Rada Europy przyjęła zawiadomienie w tej sprawie, informując, że decyzja prezydenta wejdzie w życie 1 lipca 2021. Decyzja spotkała się z krytyką ze strony sekretarz generalnej Rady Europy Marii Pejčinović Burić, która nazwała ją „druzgocącą”, szefa unijnej dyplomacji Josepa Borrella, szefowej Komisji Europejskiej Ursuli von der Leyen oraz prezydenta USA Joego Bidena, który określił ją jako „głęboko rozczarowującą”. Decyzję prezydenta potępili przedstawiciele tureckiej opozycji zasiadający w Zgromadzeniu Parlamentarnym Rady Europy, ponadto w całym kraju odbyły się manifestacje przeciwników wypowiedzenia konwencji.
Turecka minister ds. rodziny, pracy i opieki społecznej Zehra Zümrüt Selçuk oświadczyła, że przemoc wobec kobiet jest zbrodnią przeciwko ludzkości, a rząd będzie kontynuował walkę z nią, stosując zasadę „zero tolerancji”. Zwolennicy wypowiedzenia konwencji twierdzili, że jej przepisy promują homoseksualizm oraz zachęcają do rozwodów, podważając „świętą” instytucję rodziny.
Wybrane poprawki zgłoszone do Konwencji przez państwa.
W trakcie procedowania Konwencji część państw europejskich zgłosiła poprawki do dokumentu.
Polska.
Polska, podobnie jak Rosja, zgłosiła zastrzeżenia do artykułu 21, gwarantującego udzielenie pomocy przez państwo w składaniu indywidualnych lub zbiorowych skarg przez ofiary przemocy. Zdaniem władz polskich państwo nie powinno być zobowiązane do pomagania obywatelom w tej sprawie.
Rosja.
Rosja chciała zlikwidować sformułowanie, że gender i orientacja seksualna są niedopuszczalnymi podstawami dyskryminacji kobiet (art. 4). Poza tym Rosja chciała usunięcia artykułu 21, gwarantującego udzielenie pomocy w składaniu indywidualnych lub zbiorowych skarg przez ofiary przemocy. Zdaniem Rosji państwo nie powinno być zobowiązane do pomagania w tej sprawie.
Wielka Brytania.
Wielka Brytania chciała, by Konwencja nie miała zastosowania w sytuacji konfliktu zbrojnego (art. 2) oraz by przemoc wobec kobiet nie była określona jako pogwałcenie praw człowieka (art. 3). Poza tym Wielka Brytania chciała usunięcia sformułowania o "prawie do życia wolnego od przemocy" (art. 4), a także obowiązku "dochowania właściwej rzetelności" w kontekście odpowiedzialności państwa za przestrzeganie postanowień Konwencji. Zgodnie z kolejną poprawką Wielkiej Brytanii, państwa nie miałyby obowiązku podjęcia działań zapobiegających promowaniu przemocy wobec kobiet w komunikatach medialnych (art. 17). Zamiast tego mogłyby "zachęcać" sektor prywatny i media, by tej przemocy nie promowały. Z artykułu 37 Wielka Brytania chciała wykreślić kryminalizację małżeństw wymuszonych, zawieranych przez osoby dorosłe lub dzieci. Wielka Brytania chciała także, by przemoc seksualna była kryminalizowana tylko wtedy, jeśli zachowanie przemocowe ma zarówno zamysł, jak i przynosi efekt przemocy, podczas gdy projekt Rady Europy zakłada, że wystarczy zamysł lub efekt, a nie dwa warunki łącznie (art. 40).
Włochy.
Włochy chciały dopisać do artykułu 59, by ofiary przemocy mające status migrantek, otrzymywały odnawialną zgodę na pobyt w kraju "zgodnie z literą prawa wewnętrznego". Poza tym Włochy chciały, by migrantki – ofiary przymusowych małżeństw, które utraciły poprzednie obywatelstwo w wyniku zawarcia związku, mogły odzyskać je z pomocą państwa tylko pod warunkiem, że ich małżeństwo zostało zakończone lub anulowane.

</doc>
<doc id="2604760" url="https://pl.wikipedia.org/wiki?curid=2604760" title="Andrzej Trybusz">
Andrzej Trybusz

Andrzej Trybusz (ur. 1950) – polski wojskowy i lekarz, generał brygady, Główny Inspektor Sanitarny (2001–2006), prezes zarządu głównego Polskiego Czerwonego Krzyża (2004–2005).
Życiorys.
Absolwent Wydziału Lekarskiego Wojskowej Akademii Medycznej w Łodzi, w 1989 uzyskał stopień doktora nauk medycznych. Specjalizował się w zakresie psychiatrii. Był zawodowym wojskowym, w 1998 mianowany na stopień generała brygady. Pełnił służbę m.in. w Szefostwie Służby Zdrowia Wojska Polskiego. Od stycznia 1998 do grudnia 2001 zajmował stanowisko szefa Zarządu Służby Zdrowia WP, pełnił też funkcję pełnomocnika ministra obrony narodowej ds. resortowej opieki zdrowotnej. Od listopada 2001 do maja 2006 pełnił funkcję głównego inspektora sanitarnego. W sierpniu 2006 powołany na wielkopolskiego państwowego wojewódzkiego inspektora sanitarnego. Stanowisko to zajmował do 2020.
Zaangażowany także w działalność Polskiego Czerwonego Krzyża, w latach 2004–2005 był prezesem zarządu głównego tej organizacji.
Odznaczenia.
W 2010 odznaczony przez prezydenta Bronisława Komorowskiego Krzyżem Komandorskim Orderu Odrodzenia Polski. W 1998 został odznaczony Krzyżem Kawalerskim tego orderu. W 2005 wyróżniony odznaką honorową „Zasłużony dla Województwa Podkarpackiego”.

</doc>
<doc id="2604762" url="https://pl.wikipedia.org/wiki?curid=2604762" title="US Hostert">
US Hostert

US Hostert – luksemburski klub piłkarski z siedzibą w mieście Hostert w centralnej części Luksemburga.
Historia.
Klub został założony w 1946 roku jako US Hostert. W 2007 awansował do Éierepromotioun, a w sezonie 2010/11 zajął trzecie miejsce i wywalczył awans do Nationaldivisioun.
Stadion.
Stade Jos Becker może pomieścić 1,500 widzów.

</doc>
<doc id="2604763" url="https://pl.wikipedia.org/wiki?curid=2604763" title="Stefanija Statkuvienė">
Stefanija Statkuvienė

Stefanija Statkuvienė (ur. 5 września 1962 w Kurszanach) – lekkoatletka, biegaczka długodystansowa, reprezentująca kolejno: Związek Radziecki (do 1991), Litwę (1992–1999) oraz Belgię.
W 1993 zdobyła dwa złote medale igrzysk bałtyckich (w biegach na 1500 i 3000 metrów).
W 1996 reprezentowała Litwę podczas igrzysk olimpijskich w Atlancie. Zajęła 40. miejsce w maratonie z wynikiem 2:39:51.
Reprezentantka Litwy w meczach międzypaństwowych i w pucharze Europy.
Ośmiokrotnie zdobywała złote medale mistrzostw Litwy na stadionie (na dystansach od 800 do 3000 metrów), dwukrotnie była halową mistrzynią Litwy na 1500 metrów. Stawała także na podium mistrzostw Belgii (srebro na 10 000 metrów w 2000).

</doc>
<doc id="2604764" url="https://pl.wikipedia.org/wiki?curid=2604764" title="Stefanija Statkuviene">
Stefanija Statkuviene



</doc>
<doc id="2604765" url="https://pl.wikipedia.org/wiki?curid=2604765" title="Wystawa Europa to nasza historia">
Wystawa Europa to nasza historia



</doc>
<doc id="2604770" url="https://pl.wikipedia.org/wiki?curid=2604770" title="Night Work">
Night Work

Night Work - trzeci album amerykańskiego zespołu Scissor Sisters wydany w 2010 roku. Płyta zadebiutowała na 18 miejscu "Billboard 200" rozchodząc się w pierwszym tygodniu w 18,260 egzemplarzy. W Wielkiej Brytanii album zadebiutował na drugim miejscu, poprzedzony albumem Eminema "Recovery", sprzedając się w 46,071 kopii. W drugim tygodniu album spadł na czwartą pozycję.

</doc>
<doc id="2604773" url="https://pl.wikipedia.org/wiki?curid=2604773" title="William Sawe">
William Sawe

William Sawe (ur. 5 września 1955) – kenijski lekkoatleta, chodziarz
W 1987 zdobył srebrny medal igrzysk afrykańskich w chodzie na 20 kilometrów.
W 1988 podczas igrzysk olimpijskich w Seulu zajął 35. (ostatnie) miejsce w chodzie na 50 kilometrów.
Mistrz kraju w chodzie na 20 kilometrów (1985).

</doc>
<doc id="2604775" url="https://pl.wikipedia.org/wiki?curid=2604775" title="Tadeusz Kuczyński (przyrodnik)">
Tadeusz Kuczyński (przyrodnik)

Tadeusz Kuczyński (ur. 1951 we Wrocławiu) – polski naukowiec zajmujący się ochroną środowiska, profesor nauk przyrodniczych, rektor Uniwersytetu Zielonogórskiego w kadencjach 2012–2016 i 2016–2020.
Życiorys.
Studia na Wydziale Inżynierii Środowiska Politechniki Wrocławskiej ukończył w 1976. W 1980 na tej samej uczelni uzyskał stopień doktora. Habilitował się na Wydziale Melioracji i Inżynierii Środowiska Akademii Rolniczej we Wrocławiu w 1995 na podstawie rozprawy "Wpływ systemu wentylacji na okres ogrzewczy w warchlakarni". W 2003 otrzymał tytuł naukowy profesora nauk przyrodniczych. W latach 2002–2008 zajmował stanowisko dziekana Wydziału Inżynierii Lądowej i Środowiska Uniwersytetu Zielonogórskiego. W 2008 objął funkcję prorektora ds. nauki i współpracy z zagranicą tej uczelni. W marcu 2012 został wybrany na rektora Uniwersytetu Zielonogórskiego na czteroletnią kadencję. Zastąpił na tym stanowisku Czesława Osękowskiego. 14 marca 2016 został ponownie wybrany na funkcję rektora UZ na kadencję 2016–2020.
Jest autorem ponad 120 publikacji, w tym około 80 oryginalnych prac badawczych. Jest promotorem pięciu doktoratów.
Odznaczony Krzyżem Kawalerskim Orderu Odrodzenia Polski (2011).

</doc>
<doc id="2604776" url="https://pl.wikipedia.org/wiki?curid=2604776" title="Kocham tylko ciebie">
Kocham tylko ciebie

Kocham tylko ciebie (ang. "For Your Love", 1998-2002) – amerykański serial komediowy nadawany przez stacje NBC i The WB od 17 marca 1998 roku do 11 sierpnia 2002 roku. W Polsce nadawany był dawniej na kanale TVP1.
Obsada.
i inni

</doc>
<doc id="2604778" url="https://pl.wikipedia.org/wiki?curid=2604778" title="Natalia Morozowicz">
Natalia Morozowicz

Natalia Morozowicz z domu Truskowska (ur. 14 marca 1879 w Warszawie, zm. 8 września 1964 w Skolimowie) – polska aktorka teatralna.
Życiorys.
Lekcje aktorstwa pobierała u Józefa Kotarbińskiego, w sezonie 1892/1893 miała angaż w corps de ballet warszawskiego Teatru Rozmaitości. Od 1893 przez dwa sezony grała w teatrach krakowskich używając panieńskiego nazwiska. Kolejne dwa sezony związała z Lublinem, a sezon 1897/1898 z Sosnowcem. W 1899 została żoną aktora Henryka Morozowicza i razem z nim do 1903 występowała w Lublinie. W 1905 grała w Kaliszu, rok później Henryk Morozowicz zmarł mają 37 lat. Od tego czasu aktorka zaczęła używać nazwiska Morozowiczowa. Od 1906 do 1914 mieszkała w Łodzi i była zaangażowana w tamtejszym Teatrze Polskim. Po wybuchu I wojny światowej przeniosła się do Kijowa, gdzie grała w Teatrze Polskim. Do kraju powróciła w 1918 i przyłączyła się do teatru objazdowego prowadzonego przez Ludwika Dybizbańskiego. Trupa ta grała głównie na Pomorzu i w Wielkopolsce, a od 1920 tworzyła stały teatr w Bydgoszczy. Natalia Morozowicz grała na tej scenie do 1939, kiedy to przeniosła się do Warszawy, gdzie od 1941 do 1942 grała w jawnym Teatrze Komedia. Po Powstaniu Warszawskim wyjechała do Wieliczki, a po zakończeniu wojny powróciła do Bydgoszczy, gdzie grała do 27 września 1959. W październiku 1959 przeszła w stan spoczynku i zamieszkała w Domu Aktora Weterana w Skolimowie, gdzie zmarła w wieku osiemdziesięciu pięciu lat.
Odznaczona Krzyżem Kawalerskim Orderu Odrodzenia Polski (1954).
Została pochowana na cmentarzu Bródnowskim (kw. 6E-I-10/12).

</doc>
<doc id="2604779" url="https://pl.wikipedia.org/wiki?curid=2604779" title="Fred i Linda Chamberlain">
Fred i Linda Chamberlain

Frederick Rockwell Chamberlain III i jego żona Linda – założyciele organizacji krionicznej Alcor Life Extension Foundation. Jedni z najbardziej znanych pionierów krioniki, wieloletni działacze w tej dziedzinie. Mensa w swoim newsletterze napisała, że małżonkowie Chamberlain, obok Roberta Ettingera, wnieśli do krioniki więcej niż ktokolwiek inny.
Historia działalności w dziedzinie krioniki.
Fred i Linda Chamberlain spotkali się w 1970 w wyniku ich zainteresowania krioniką. Oboje wchodzili w skład komitetu przygotowującego trzecią krajową konferencję nt. krioniki, sponsorowaną przez Cryonics Society of California (CSC). Fred pracował w Jet Propulsion Laboratory jako jeden z inżynierów programu kosmicznego, miał żonę i dwoje dzieci, jednak jego żona nie podzielała zainteresowania krioniką. Ówczesny partner Lindy także nie interesował się krioniką.
Fred i Linda zostali parą i poświęcili się działalności w dziedzinie krioniki. Stworzyli korporację krioniczną "Manrise" i napisali pierwszy szczegółowy podręcznik krioniki. Podręcznik i spisane w nim procedury były podstawą przyciągnięcia specjalistów technicznych do Alcor zamiast do CSC. Wiosną 1971 Fred i Linda wzięli ślub i przygotowywali się do prezentacji swojego podręcznika wraz z działającym prototypem systemu perfuzji, na czwartej krajowej konferencji nt. krioniki w San Francisco.
Wewnątrz CSC panował sprzeciw wobec zbyt szybkiego przekształcenia krioniki w wysoce skomplikowaną technologię. Były też inne problemy, nie było nawet jasne w jaki sposób CSC podejmowała decyzje i jak była zarządzana. Z tych powodów latem 1971 Fred i Linda odeszli z CSC.
Utworzenie Alcor.
Ojciec Freda, Frederick Rockwell Chamberlain Jr., był bardzo słaby po udarze mózgu, i jego prawdopodobna rychła śmierć była pośrednią przyczyną uformowania przez Freda i Lindę nowej organizacji krionicznej, Alcor Life Extension Foundation, na początku 1972. Poprzez "Manrise Corporation" mieli też udział w stworzeniu "Trans Time, Inc." w zatoce San Francisco, której użyczyli, na zasadach kontraktu, pierwszego sprzętu do perfuzji. Pionier krioniki Mike Darwin przeprowadził się wówczas do Kalifornii i przez ponad rok był głównym technicznym pracownikiem Alcor. W ciągu tego roku, dzięki wsparciu Manrise Corporation, przeprowadził pierwsze badania, jakie zostały dokonane w dziedzinie krioniki. Próby zebrania funduszy na dalsze badania poprzez nową korporację nie powiodły się i Mike Darwin wrócił do domu w Indianapolis w stanie Indiana.
Ojciec Freda został poddany krioprezerwacji latem 1976, stając się pierwszym pacjentem „neuro” (neuroprezerwacja: krioprezerwacji poddana jest sama głowa). Ojciec Freda był przechowywany w ramach kontraktu w Trans Time, Inc. aż do 1982, kiedy to Alcor uzyskał możliwość przechowywania pacjentów we własnym lokalu.
Zarząd Alcor powiększył się, zmieniły się zasady wyboru dyrektorów. Do zespołu dołączył Jerry Leaf, a "Manrise Corporation" połączyła się z Trans Time, Inc., w wyniku czego Linda została dyrektorem zarówno Trans Time, Inc., jak i Alcor. Zmiany te umocniły Alcor i ruch krioniczny w ogóle.
Po 1976, małżonkowie Chamberlain woleli aby inni prowadzili działania Alcor. Fred i Linda przeprowadzili się nad jezioro Tahoe w stanie Nevada i otworzyli firmę zajmującą się wynajmem nieruchomości, "Paradise Rentals". W ich posiadłości odbywał się coroczny festiwal przedłużania życia „Lake Tahoe Life Extension Festival”, aż do 1986.
Matka Lindy, Arlene Fried, odwiedziła jedną z edycji z festiwali, i za namową Lindy w 1983 zapisała się do Alcor i była jego członkiem przez kilka lat. W styczniu 1990 nagle odkryto, że jest śmiertelnie chora na raka płuc. Alcor na odległość zmobilizował grupę osób czuwających w gotowości w pobliżu, aby pomóc przy stabilizacji ciała Arlene w celu krioprezerwacji. Zarówno Jerry Leaf jak i Mike Darwin przez prawie tydzień stacjonowali w Sonomie, podczas gdy matka Lindy przechodziła, pod opieką personelu hospicjum, ostatnie stadia celowego odwodnienia na własne życzenie. Zmarła we własnym domu, w pokoju wypełnionym sprzętem krionicznym i personelem. Skutkiem tego była bardzo wysokiej jakości krioprezerwacja, najlepsza w tamtych czasach i warunkach.
W 1993, zaniepokojony chaosem politycznym wokół Alcor, pracownik Alcor, biochemik Hugh Hixon namówił małżonków Chamberlain do aktywnego włączenia się w działalność Alcor. Jesienią tego roku Fred został wybrany jednym z dyrektorów (członków rady nadzorczej) Alcor, a oboje małżonkowie Chamberlain pomogli instytucji w przeprowadzce do Scottsdale w stanie Arizona. W lutym 1997 Steve Bridge złożył rezygnację ze stanowiska prezesa Alcor, a Chamberlains zaproponowali, że poświęcą swój cały czas dla Alcor. Fred został prezesem, a Linda – "Suspension Manager" (osobą odpowiedzialną za zastosowanie protokołu krioprezerwacji).
Alcor znajdował się w trudnej sytuacji, kiedy małżeństwo Chamberlain dołączyło do zespołu, próbując jednocześnie opłacić pracowników oraz inwestować w nowe technologie. Utworzono program dożywotniego członkostwa (Life Membership), a Linda utworzyła korporację wspierającą Alcor, która przejęła odpowiedzialność za usługi krioprezerwacji (BioTransport, Inc.), idąc śladami wcześniejszych Manrise Corporation, Trans Time, Inc., i Cryovita Corporation (firma Jerry’ego Leafa świadcząca usługi krioprezerwacji). Trudności w zdobyciu kapitału i znalezienia właściwych pracowników doprowadziły do utworzenia firmy zależnej przechowującej komórki (Cells4Life, Inc.), jednak brak kapitału ostatecznie spowodował upadek obu nowych przedsięwzięć.
Małżonkowie Chamberlain przejęli cały dług i leasing sprzętu po obu korporacjach (BioTransport, Inc. i Cells4Life, Inc.). W obliczu upadku dwóch firm oraz nierozwiązanego sporu z Alcor o zwrot kosztów poniesionych przez BioTransport, Inc. na utworzenie programu witryfikacji w Alcor, małżonkowie Chamberlain zlikwidowali ich polisy ubezpieczeniowe przeznaczone na ich własną krioprezerwację w przyszłości, i w 2001 ogłosili bankructwo.
Okoliczności przymusowego ustąpienia Lindy ze stanowiska prezesa Alcor zaledwie w kilka miesięcy po objęciu stanowiska, oraz nierozwiązanie sporów finansowych, ostatecznie przyczyniły się do zapisania się małżonków Chamberlain do Cryonics Institute (CI), i konieczności rozpoczęcia procedury zorganizowania krioprezerwacji, zdobycia środków i podpisania stosownych umów – od początku.
Krioprezerwacja Freda.
22 marca 2012 Fred Chamberlain został poddany neuroprezerwacji (sama głowa) w Alcor. Jego żona, Linda, opublikowała z tej okazji dokument upamiętniający Freda oraz ogłaszający jego krioprezerwację.

</doc>
<doc id="2604780" url="https://pl.wikipedia.org/wiki?curid=2604780" title="Sarpsborg 08 FF">
Sarpsborg 08 FF

Sarpsborg 08 FF – norweski klub piłkarski z siedzibą w mieście Sarpsborg.
Historia.
Chronologia nazw:
Klub został założony w 1928 roku jako IL Sparta. W połowie XX wieku był dość silnym klubem - wielokrotnym medalistą mistrzostw Norwegii oraz zdobywcą Pucharu kraju. Potem klub zdegradował do czwartej ligi norweskiej. W 2000 roku "IL Sparta" oraz 15 innych mniejszych klubów reprezentujących Sarpsborg i jego okolicy połączyły się w klub SFK Sparta Sarpsborg w celu zbudowania silnego klubu, który potrafiłby awansować do norweskiej ekstraklasy. W 2004 awansował do 3 ligi, a w 2006 do Adeccoligaen (2. liga). W 2007 roku do Sparty dołączył jego długoletni rywal klub Sarpsborg FK i klub otrzymał nazwę Sarpsborg Sparta FK. Aby fani "Sarpsborg FK" nie odwrócili się od klubu w 2008 roku zmienił nazwę na Sarpsborg 08 FF, licząc rok 2008 jako datę założenia nowego klubu.
Po sezonie 2010 zajął 2. miejsce w "Adeccoligaen" i wywalczył awans do "Tippeligaen". Nie zdołał jednak utrzymać w niej, zajął ostatnie 16. miejsce i powrócił do "Adeccoligaen".
Stadion.
Sarpsborg Stadion może pomieścić 7,500 widzów.

</doc>
<doc id="2604782" url="https://pl.wikipedia.org/wiki?curid=2604782" title="A teraz Susan">
A teraz Susan

A teraz Susan (, 1996–2000) – amerykański serial komediowy nadawany przez stację NBC od 19 września 1996 roku do grudnia 2000 roku. Był nadawany w polskiej telewizji.
Obsada.
i inni

</doc>
<doc id="2604784" url="https://pl.wikipedia.org/wiki?curid=2604784" title="Zenon Komar">
Zenon Komar

Zenon Komar (ur. 2 kwietnia 1944 we Lwowie) – ekonomista, gracz-spekulant giełdowy, pisarz, dydaktyk, informatyk.
Życiorys.
Urodził się 2 kwietnia 1944r. we Lwowie. Jest synem nauczycieli Sozonta i Ireny z domu Bielak. W 1945 r. rodzina zamieszkała w Łodzi, po czym ojciec wyjechał do Niemiec, a stamtąd do USA. Matka z synem i córką Danutą, przeniosła się do Kamienicy Polskiej, koło Częstochowy, gdzie rozpoczęła pracę w miejscowej szkole podstawowej jako nauczycielka matematyki. W 1961 r., po ukończeniu liceum ogólnokształcącego w Kamienicy Polskiej, Zenon Komar rozpoczął studia na SGPiSie w Warszawie, które ukończył w 1966 r. z tytułem magistra ekonomii. Bezpośrednio po studiach wyjechał do USA, by spotkać się z ojcem, i został tam na stałe. Dzięki swojej pierwszej pracy na uniwersytecie nowojorskim zainteresował się informatyką, a już jako informatyk na giełdzie nowojorskiej zaczął swoje pierwsze spekulacje. Piastował stanowisko wiceprezesa w banku komercyjnym Irving Trust, a następnie w bankach inwestycyjnych Kidder Peabody oraz Smith Barney Shearson. Na początku lat 90. był jednym z doradców uczestniczących w tworzeniu GPW i prowadził w Warszawie kursy dla pierwszej generacji maklerów i doradców inwestycyjnych. Rozpowszechnił wśród nich teorię fal Elliotta i sprawił, że ta bardzo subiektywna i dość kontrowersyjna metoda analizy stała się w latach 90. głównym narzędziem graczy giełdowych. W roku 1993 opublikował pierwszą w Polsce książkę o inwestowaniu na giełdzie „Sztuka spekulacji”, z której uczyły się dziesiątki tysięcy krajowych inwestorów. W latach 1994–2003 był prezesem domu maklerskiego Magnus, kierował Narodowym Funduszem Inwestycyjnym Heweliusz. Pod koniec lat 90. był jednym z założycieli i pierwszych inwestorów w spółkce telewizji kablowej Multimedia Polska z pierwszą siedzibą w Kaliszu. Jako doradca zarządu Telekomunikacji Polskiej był pomysłodawcą udanej emisji obligacji na 1 miliard dolarów. W 2011 r. opublikował książkę „Sztuka spekulacji po latach”, która jest rozszerzeniem wcześniejszego wydania. Spekulując na giełdach świata, dzieli swój czas między Nowy Jork i Warszawę.
Życie prywatne.
W roku 1967 ożenił się z Patrycją Belorit, która wtedy pracowała jako inżynier w IBM. Obecnie – architekt danych w PSE&amp;G. Mają troje dzieci: Alexa (1970) – prawnik, właściciel firmy prawniczej „Clever Girl”; Briana Brooks (1981) – licencjat z literatury porównawczej Georgetown University, podyplomowe studia z medycyny prewencyjnej Columbia University, obecnie studentka medycyny w St. Georges, Grenada, West Indies; Chris Jon (1984) – licencjat z filmu Colorado University.

</doc>
<doc id="2604788" url="https://pl.wikipedia.org/wiki?curid=2604788" title="Michał Rozwadowski">
Michał Rozwadowski

Michał Stanisław Rozwadowski (ur. 25 lipca 1936 roku w Lidzbarku Welskim) – polski profesor nauk chemicznych.
Życiorys.
W 1953 roku ukończył Gimnazjum i Liceum w Kwidzynie. Następnie podjął studia na Uniwersytecie Mikołaja Kopernika w Toruniu, które ukończył w roku 1959. Dziewięć lat później uzyskał stopień doktora za rozprawę zatytułowaną "O wpływie kationów na własności sorpcyjne i katalityczne węgla aktywowanego". W 1977 roku obronił pracę habilitacyjną pt. "Sorpcja alkoholi alifatycznych na węglach aktywowanych". Tytuł profesora uzyskał w 1985 roku.
Jest członkiem PTCh oraz Societas Humboldtiana Polonorum. Otrzymał stypendium Humboldta w Instytucie Radiochemii w Karlsruhe (1974-1975). W latach 1993-1996 pełnił funkcję prorektora ds. nauki i współpracy z zagranicą. Ponadto był także prodziekanem (1984-1988) i dziekanem (1990-1993) Wydziału Matematyki, Fizyki i Chemii UMK. Od 1996 do 2006 roku kierował Katedrą Podstaw Chemii. Jego specjalność to termodynamika i kinetyka adsorpcji na adsorbentach mikroporowatych i adsorpcja na węglach aktywnych i zeolitach.

</doc>
<doc id="2604790" url="https://pl.wikipedia.org/wiki?curid=2604790" title="Ustawa o ochronie przyrody">
Ustawa o ochronie przyrody

Ustawa o ochronie przyrody – ustawa dotycząca ochrony przyrody.
W Polsce obowiązywały:

</doc>
<doc id="2604792" url="https://pl.wikipedia.org/wiki?curid=2604792" title="Alicja Łodzińska">
Alicja Łodzińska

Alicja Janina Łodzińska zd. Wilmańska (ur. 31 sierpnia 1925 w Wilnie, zm. 7 lutego 2016 w Toruniu) – polska profesor chemii nieorganicznej i chemii koordynacyjnej.
Życiorys.
Uczęszczała do Gimnazjum im. Elizy Orzeszkowej w Wilnie w latach 1938-1941. W 1946 roku ukończyła Liceum Ogólnokształcące im. Stefana Żeromskiego w Toruniu. W czasie okupacji pracowała w Fabryce Wyrobów Drewnianych w Wilnie. Następnie podjęła studia na Uniwersytecie Mikołaja Kopernika w Toruniu, które ukończyła w roku 1952. Osiem lat później uzyskała stopień doktora za pracę pt. "Charakterystyka niektórych własności pseudohalogenów VI grupy układu okresowego". W 1967 roku obroniła pracę habilitacyjną zatytułowaną "Zależność stałej nietrwałości związków kompleksowych od wartości elektroujemności składników". W 1991 uzyskała tytuł profesora.
Od 1952 jest członkinią PTCh, a od 1967 Towarzystwa Naukowego w Toruniu. Odbywała staż naukowy w Technische Hochschule w Wiedniu (1972). W latach 1973-1975 pełniła funkcję prodziekana Wydziału Matematyki, Fizyki i Chemii, natomiast w latach 1975-1995 kierowała Zakładem Chemii Nieorganicznej. W 1995 roku przeszła na emeryturę.

</doc>
<doc id="2604794" url="https://pl.wikipedia.org/wiki?curid=2604794" title="Deklaracja o eliminacji przemocy wobec kobiet">
Deklaracja o eliminacji przemocy wobec kobiet

Deklaracja o eliminacji przemocy wobec kobiet – deklaracja przyjęta przez Zgromadzenie Ogólne ONZ 20 grudnia 1993 roku.
Charakterystyka Deklaracji.
Deklaracja wzywa państwa do zapobiegania i zwalczania przemocy wobec kobiet. Jest uzupełnieniem i wzmocnieniem Konwencji w sprawie likwidacji wszelkich form dyskryminacji kobiet. Przemoc wobec kobiet jest uznana za manifestację historycznej nierówności między płciami. W dokumencie podkreśla się również, że przemoc wobec kobiet stanowi pogwałcenie praw i fundamentalnych wolności kobiet oraz że ogranicza lub całkowicie pozbawia kobiety możliwości korzystania z tych praw.
Dla podkreślenia wagi problemu Zgromadzenie Ogólne ONZ z dniem 17 grudnia 1999 roku uczyniło 25 listopada Międzynarodowym Dniem Eliminacji Przemocy Wobec Kobiet (rezolucja 54/134). 25 listopada został wybrany ze względu na to, że już od 1981 roku feministki traktowały go jako dzień przeciwdziałania przemocy wobec kobiet.

</doc>
<doc id="2604796" url="https://pl.wikipedia.org/wiki?curid=2604796" title="John Yarbrough">
John Yarbrough

John Yarbrough (ur. 16 sierpnia 1985, zm. 17 marca 2012 w Orlando) – amerykański lekkoatleta, płotkarz
Srebrny medalista mistrzostw NCAA (2007)
Zginął w wypadku samochodowym, w którym ciężko ranny został również jego starszy brat – Linnie, także lekkoatleta.

</doc>
<doc id="2604797" url="https://pl.wikipedia.org/wiki?curid=2604797" title="Millikan">
Millikan



</doc>
<doc id="2604798" url="https://pl.wikipedia.org/wiki?curid=2604798" title="Anna Narębska">
Anna Narębska

Anna Barbara Narębska z d. Rutka (ur. 17 września 1926 roku w Sosnowcu, zm. 21 października 2022) – polska profesor chemii fizycznej i fizykochemii polimerów.
Życiorys.
Kształciła się w kraju Ałtajskim koło Barnaułu. W latach 1941-1944 przebywała na zesłaniu w rejonie Sorokino. Maturę zdała eksternistycznie, będąc na Syberii. Następnie podjęła studia na Uniwersytecie Mikołaja Kopernika w Toruniu, które ukończyła w roku 1952. Również w 1952 roku wyszła za mąż za Juliusza Narębskiego. Osiem lat później uzyskała tytuł doktora za rozprawę pt. "Katalityczne działanie Amberlitu IRA-400 w reakcji kondensacji aldolowej acetonu i rozkładu alkoholu dwuacetonowego (summa cum laude)". W 1968 habilitowała się pracą zatytułowaną "Hydratacja i asocjacja w żelazach polielektrolitów usieciowanych". W 1991 roku uzyskała tytuł profesora.
Była członkinią Polskiego Towarzystwa Chemicznego (od 1953), Towarzystwa Naukowego w Toruniu (od 1960) i Polskiej Akademii Nauk (od 1978). Ponadto należała do European Society of Membrane Science and Technology i EDF Club Membranes. Współredagowała również Polish Journal of Chemistry w latach 1996-2001. Była kierowniczką Zakładu Chemii Fizycznej (1975-1996). Odeszła na emeryturę w roku 1996. Jej specjalnością były fizykochemia polimerów, struktura i własności polimerów jonowych i semikrystalicznych oraz membrany polimerowe.

</doc>
<doc id="2604801" url="https://pl.wikipedia.org/wiki?curid=2604801" title="Herb Kowna">
Herb Kowna

Herb Kowna – obok flagi miejskiej jeden z podstawowych symboli tego miasta.
Opis herbu.
Na czerwonej tarczy srebrny tur ze złotym krzyżem łacińskim pomiędzy rogami. W herbie wielkim tarcza ta znajduje się na środkowym maszcie okrętu. Ponad tarczą niewielki żagiel czerwony z białą bordiurą oraz trzema złotymi bizantami ułożonymi w rosochę. Na szczycie masztu umieszczono wstęgę z napisem: „DILIGITE JVSTITIAM QVI JVDICATIS TERRAM”. Zawołanie na wstędze tłumaczy się jako „Umiłujcie sprawiedliwość, sędziowie ziemscy!”, co jest pierwszym wersetem Ksiągi Mądrości.
Historia i wyjaśnienie.
Tur był dzikim zwierzęciem, które wzbudzało być może największy szacunek wśród Litwinów, zaś tur z krzyżem pomiędzy rogami jest bohaterem jednej z litewskich legend.
Kowno jest jedynym miastem na Litwie z herbem, którego historia sięga XV wieku. Kiedy w 1408 roku książę Witold nadał Kownu prawo magdeburskie, pojawiła się potrzeba posiadania pieczęci miejskiej, którą można by zatwierdzać miejskie dokumenty. Wkrótce najstarsza część miasta otrzymała taką pieczęć, na której już wówczas znajdował się wizerunek tura.
W 1492 roku wielki książę Aleksander rozszerzył prawa miejskie Kowna; w tym też czasie ponad herbowym turem pojawił się krzyż (tzw. krzyż "pattée" lub krzyż templariuszy). Kształt krzyża prawdopodobnie związany jest z mniejszością niemiecką w Kownie i miał podkreślić udział tej grupy społecznej w życiu miasta.
W wersji z 1540 krzyż ma już formę łacińską i znajduje się pomiędzy rogami tura. Zmiana nastąpiła z inicjatywy królowej Polski i wielkiej księżnej Litwy Bony Sforzy, a podyktowana była upodobnieniem kowieńskiego tura do jelenia z legendy o świętym Hubercie. W prawie niezmienionej formie herb przetrwał niemal do połowy XIX wieku.
W 1831 roku doszło do radykalnej zmiany miejskiej pieczęci. Centralną część zajął rosyjski dwugłowy orzeł, pod którym umieszczono kowieńskiego tura. W 1843 roku swój herb otrzymała także gubernia kowieńska – na niebieskiej tarczy srebrna iglica. Herb przedstawiał pomnik, który w tym samym roku przeniesiono z Petersburga do Kowna. Herb guberni nie był herbem miasta, ale mógł przez miasto być używany, a w efekcie stopniowo wypierał wizerunek tura.
2 maja 1935 roku rada miasta przyjęła nowy herb projektu J. Burbosa, w którym znalazł się srebrny żubr na czerwonym polu stojący na złotym gruncie oraz ze złotym krzyżem pomiędzy rogami. Wizerunek ten był szeroko używany na budynkach publicznych, znaczkach, pamiątkach itd.
Pomimo zajęcia Litwy przez Związek Radziecki, przez wiele lat nie zdecydowano się na zmianę herbu Kowna. Dopiero w 1966 roku powołano do życia komisję heraldyczą Litewskiej SRR, której zadaniami było tworzenie herbów dla miejscowości, które dotąd ich nie miały oraz przywracanie herbów historycznych. W 1969 roku zatwierdziła ona nowy herb Kowna autorstwa Vytautasa Banysa. Główne różnice w stosunku do poprzedniej wersji to usunięcie krzyża oraz zmiana koloru dolnej części tarczy na zielony. Oprócz tego nadano tarczy kształt zbliżony do trójkąta.
W 1992 roku ponownie przystąpiono do uchwalania nowego herbu miasta. Ostatecznie przyjęto projekt Raimondasa Miknevičiusa, który został zatwierdzony przez prezydenta Litwy 30 czerwca 1993 roku. Herb, w przeciwieństwie do swoich przeciwników, ponownie przedstawiał nie żubra, a tura; ponownie również z krzyżem pomiędzy rogami.
22 stycznia 2009 roku przyjęto także herb wielki, którego autorem ponownie był R. Miknevičius.
Jednocześnie rada miasta ustaliła zasady używania herbu miejskiego – zarówno w odmianie wielkiej, jak i małej. Herb mały może być umieszczany na fladze i pieczęci miasta, dokumentach urzędowych, tabliczkach urzędowych burmistrza i radnych oraz przyznawanych przez miasto dyplomach, odznaczeniach i medalach. W pozostałych sytuacjach podmioty zainteresowane muszą uzyskać zgodę rady miasta. Zgoda taka może być wydana jeżeli osoba fizyczna lub prawna swoją działalnością będzie promować miasto Kowno, jego kulturę i tradycje. Jednostki miejskie mogą także korzystać z herbu wielkiego, jednak po uzyskaniu uprzedniej zgody burmistrza.

</doc>
<doc id="2604802" url="https://pl.wikipedia.org/wiki?curid=2604802" title="Mitscherlich">
Mitscherlich

Osoby o nazwisku Mitscherlich:

</doc>
<doc id="2604805" url="https://pl.wikipedia.org/wiki?curid=2604805" title="Jerzy Zawadzki (chemik)">
Jerzy Zawadzki (chemik)

Jerzy Romuald Zawadzki (ur. 21 sierpnia 1941 w Toruniu, zm. 15 kwietnia 2021) – polski chemik, profesor nauk chemicznych.
Życiorys.
W 1958 roku ukończył III Liceum Ogólnokształcące w Toruniu. Następnie podjął studia na Uniwersytecie Mikołaja Kopernika w Toruniu, które ukończył w 1963 roku. Osiem lat później obronił pracę doktorską pt. "Wpływ aktywatorów siarkowych i tlenowych na proces aktywacji i zdolności sorpcyjne węgli". Habilitował się w roku 1981, za rozprawę zatytułowaną "Spektroskopia w podczerwieni zjawisk powierzchniowych na węglach". W 2004 roku uzyskał tytuł profesora.
Odbywał staż naukowy na Uniwersytecie Moskiewskim w latach 1972–1973; Laboratoire de Chimie et Applications-Saint-Avold oraz na Uniwersytecie w Metz (1998–2000). W latach 1987–1989 pełnił funkcję zastępcy dyrektora Instytutu Chemii. Jego specjalnością są adsorpcja i kataliza, spektroskopia IR i fizykochemia materiałów węglowych. W 2011 roku odszedł na emeryturę.

</doc>
<doc id="2604808" url="https://pl.wikipedia.org/wiki?curid=2604808" title="Fałszywa supernowa">
Fałszywa supernowa

Fałszywa supernowa (ang. "supernova impostor") – kosmiczna eksplozja pozornie wyglądająca jak supernowa, ale w odróżnieniu od prawdziwiej supernowej, niekończąca się rozerwaniem gwiazdy, w której została zainicjowana. Fałszywe supernowe są w rzeczywistości bardzo gwałtownymi nowymi lub wybuchami gwiazd zmiennych, pozornie jedynie przypominającymi supernowe.
Mechanizm powstawania fałszywych supernowych nie jest do końca poznany. Prawdopodobne jest jednak, że związany jest z przekroczeniem przez gwiazdę granicy jasności Eddingtona, co powoduje gwałtowne odrzucenie przez gwiazdę części masy.
Przykładowe fałszywe supernowe to wybuch gwiazd eta Carinae w 1843 czy P Cygni w 1800. Innymi przykładami są wybuchy oryginalnie klasyfikowane jako supernowe, które jednak nie rozerwały gwiazd, w których powstały i które w późniejszym czasie zostały ponownie wykryte (SN 1954J, SN 1961V, SN 1997bs, SN 2008S i SN 2010dn).
Interesującym przykładem fałszywej supernowej była gwiazda zmienna typu S Doradus położona w galaktyce UGC 4904, której wybuch został odkryty jako „supernowa” 20 października 2004. Gwiazda ta eksplodowała ponownie dwa lata później, 11 października 2006 już jako prawdziwa supernowa SN 2006jc.

</doc>
<doc id="2604811" url="https://pl.wikipedia.org/wiki?curid=2604811" title="Kaukaska Armia Wyzwoleńcza">
Kaukaska Armia Wyzwoleńcza

Kaukaska Armia Wyzwoleńcza (niem. Kaukasische Befreiungsarmee ros.) – planowana formacja wojskowa złożona z mieszkańców Kaukazu sprzymierzona z siłami zbrojnymi III Rzeszy pod koniec II wojny światowej.
W poł. marca 1945 r. Azerbejdżański, Armeński, Gruziński i Północnokaukaski Sztaby Łącznikowe zostały przekształcone w Komitet Kaukaski. Było to inicjatywą Głównego Urzędu SS i Ministerstwa Rzeszy do Spraw Okupowanych Terytoriów Wschodnich. Początkowo pojawił się problem stosunku do Komitetu Wyzwolenia Narodów Rosji gen. Andrieja A. Własowa, który zamierzał podporządkować sobie kolaboracyjne oddziały kaukaskie w służbie niemieckiej. Ostatecznie jednak pod wpływem Niemców gen. A. A. Własow zgodził się uznać Komitet Kaukaski za oddzielną i samodzielną organizację, będącą sojusznikiem w walce z Sowietami. Komitet postawił stronie niemieckiej główne żądanie skoncentrowania wszystkich jeńców wojennych - czerwonoarmistów pochodzenia kaukaskiego w jednym obozie zbiorczy, aby mogli oni służyć jako materiał wojenny do formowania poszczególnych oddziałów i jednostek wojskowych planowanej Kaukaskiej Armii Wyzwoleńczej. Trzon przyszłej formacji miały stanowić oddziały, które działały już w składzie niemieckich sił zbrojnych, tj.:
Komitet chciał także utworzenia kaukaskiej szkoły oficerskiej, skoncentrowania w rękach Komitetu Kaukaskiego spraw propagandowych i utworzenia przy nim niemieckiego sztabu łącznikowego. Wszystkie działania przerwała jednak kapitulacja III Rzeszy 8/9 maja 1945 r.

</doc>
<doc id="2604812" url="https://pl.wikipedia.org/wiki?curid=2604812" title="Ukraiński Korpus Ochotniczy">
Ukraiński Korpus Ochotniczy

Ukraiński Korpus Ochotniczy (ros. "Украинский добровольческий корпус") – kolaboracyjny oddział zbrojny złożony z Ukraińców podczas II wojny światowej
Oddział został utworzony po ataku wojsk niemieckich na ZSRR 22 czerwca 1941 r. na bazie grupy marszowej frakcji "melnykowskiej" Organizacji Ukraińskich Nacjonalistów. Na jego czele stanął sotnik Timenko. Oddział liczył kilkaset ludzi (wielkość batalionu piechoty). Wchodził w skład niemieckiej 11 Armii feldm. Ericha von Mansteina. Działał na okupowanej Ukrainie, a następnie na Krymie. W styczniu 1942 r. brał udział w walkach z desantem Armii Czerwonej w rejonie Teodozji, za które sotnik Timenko został odznaczony Srebrnym Krzyżem Wyzwolenia. Wkrótce potem oddział rozformowano, zaś jego żołnierze weszli w skład oddziałów policji pomocniczej.

</doc>
<doc id="2604813" url="https://pl.wikipedia.org/wiki?curid=2604813" title="Potrójne kłopoty">
Potrójne kłopoty

Potrójne kłopoty (ang. "Triple Trouble") − amerykański film niemy z 1918 roku, w reżyserii Charliego Chaplina i Leo White'a. 
Treść.
Główny bohater jest dozorcą w domu pewnego wynalażcy. Wynalazca ten opublikował formułę nowoczesnego materiału wybuchowego, który można używać bez lontu. Ponieważ trwa wojna, szpiedzy wroga próbują wykraść ten wynalazek. 

</doc>
<doc id="2604814" url="https://pl.wikipedia.org/wiki?curid=2604814" title="Charlie żołnierzem">
Charlie żołnierzem

Charlie żołnierzem () – amerykański film niemy z 1918, w reżyserii Charliego Chaplina.
Treść.
Trwa I wojna światowa. Charlie Chaplin gra rekruta wcielonego do wojska i biorącego udział w ćwiczeniach. Spośród wszystkich żołnierzy wyróżnia się niezdarnością. W nocy, ma sen, w którym dokonuje bohaterskich czynów.

</doc>
<doc id="2604815" url="https://pl.wikipedia.org/wiki?curid=2604815" title="Idylla na wsi">
Idylla na wsi

Idylla na wsi (ang. "Sunnyside") − amerykański film niemy z 1919 roku, w reżyserii Charliego Chaplina.

</doc>
<doc id="2604816" url="https://pl.wikipedia.org/wiki?curid=2604816" title="Dzień zabawy">
Dzień zabawy

Dzień zabawy (ang. "A Day's Pleasure") − amerykański film niemy z 1919 roku, w reżyserii Charliego Chaplina.

</doc>
<doc id="2604817" url="https://pl.wikipedia.org/wiki?curid=2604817" title="Profesor Bosco">
Profesor Bosco

Profesor Bosco (ang. "The Professor") − amerykański film niemy z 1919 roku, w reżyserii Charliego Chaplina.

</doc>
<doc id="2604819" url="https://pl.wikipedia.org/wiki?curid=2604819" title="Heubach (ujednoznacznienie)">
Heubach (ujednoznacznienie)

Niemcy:
Osoby:

</doc>
<doc id="2604820" url="https://pl.wikipedia.org/wiki?curid=2604820" title="Bartholomä (ujednoznacznienie)">
Bartholomä (ujednoznacznienie)

Niemcy:
Zobacz też:

</doc>
<doc id="2604821" url="https://pl.wikipedia.org/wiki?curid=2604821" title="Paryżanka (film)">
Paryżanka (film)

Paryżanka (ang. "A Woman of Paris: A Drama of Fate") − amerykański dramatyczny film niemy z 1923 roku, w reżyserii Charliego Chaplina.
Treść.
Akcja toczy się we Francji. Maria St. Clair wraz z ukochanym Jeanem, wbrew woli rodziców, pragną wyjechać z rodzinnej wsi by być razem. Jednak Jean, ostatecznie zostaje z powodu śmierci ojca, a Maria skonfliktowana z własnymi rodzicami osiedla się w Paryżu, gdzie rzuca się w wir zabaw. Wkrótce zostaje kochanką bogatego Pierre'a Revela. Po latach Maria i Jean spotykają się ponownie i ich miłość odżywa. Jednak Jean boi się małżeństwa, czym zraża do siebie Marię, która go opuszcza. Jean próbuje ją nakłonić do powrotu. Kiedy to się nie udaje, popełnia samobójstwo. Zrozpaczona Maria porzuca wówczas paryskie życie i zamieszkuje na wsi z matką Jeana.
Bohaterowie Chaplina są rozdarci między dobrem a złem. Dobry Jan jest pełen słabości, „zepsuta” Maria kocha Jana czystą miłością, a cyniczny Pierre potrafi być szlachetny.

</doc>
<doc id="2604824" url="https://pl.wikipedia.org/wiki?curid=2604824" title="Gschwend">
Gschwend

Niemcy:
Osoby:
Zobacz też:

</doc>
<doc id="2604825" url="https://pl.wikipedia.org/wiki?curid=2604825" title="Heuchlingen">
Heuchlingen

Niemcy:

</doc>
<doc id="2604828" url="https://pl.wikipedia.org/wiki?curid=2604828" title="Bydło domowe">
Bydło domowe

Bydło domowe ("Bos taurus taurus") – udomowiony podgatunek tura europejskiego, zwierzęcia z rodziny wołowatych, rzędu parzystokopytnych. Dzikim przodkiem formy udomowionej był tur "Bos primigenius".
Udomawianie nastąpiło w różnych miejscach w różnym czasie, ogólnie biorąc pozostawało w związku z przejściem człowieka do osiadłego trybu życia. Ślady oswojenia bydła odkryto już w kulturze środkowej Mezopotamii sprzed 8000 lat. Początkowo użytkowane na mięso, następnie jako siła robocza. Mleczne użytkowanie bydła nastąpiło znacznie później, m.in. w Grecji ok. 1000 lat p.n.e. Racjonalna hodowla rozwinęła się dopiero na przełomie XVIII i XIX w. Najlepsze wyniki osiągnięto wtedy w Anglii (R. Bakewell, później bracia Colling).
Dorosły samiec bydła w zootechnice określany jest mianem buhaj, stadnik albo byk. Krowa jest to dorosła samica tego gatunku. Potomkiem buhaja i krowy jest cielę. Młode osobniki bydła domowego płci męskiej to byczki albo buhajki. Jałówką zaś jest nazywana młoda samica, do pierwszego ocielenia. Wół to wytrzebiony (pozbawiony operacyjnie jąder) buhaj.
Samice osiągają dojrzałość płciową już w wieku ok. 6 miesięcy. Ciąża trwa ok. 280 dni; regułą jest jedno młode w miocie. Cykl płciowy trwa u krów ok. 21 dni. Sama ruja jedną dobę lub nieco dłużej. Bydło domowe używane jest do rozpłodu w wieku 15-20 miesięcy. W rozmnażaniu duże znaczenie ma sztuczne unasiennianie. Porody bliźniacze stanowią ok. 2–4% wszystkich. Długość życia sięga 20 lat, ale wartość hodowlana kończy się w wieku ok. 15 lat. Wiek krów w przybliżeniu szacuje się po pierścieniach przyrostowych na nasadzie rogów, powstających po każdym wycieleniu. Masa ciała, zależnie od rasy waha się w granicach od 400 do 1200 kg. Ubarwienie (maść): jednobarwne, płowe, czarne, rudoczerwone, kawowe, niemal białe albo łaciate.
Bydło może być chowane:
Oprócz tych głównych celów chowu bydła, uzyskuje się z niego również: skóry (podstawowe źródło surowca dla przemysłu garbarskiego), rogi (wyroby galanteryjne i pamiątkarskie), kości (kleje, mączki kostne), obornik (od 1 dużej sztuki ok. 10 t).
Typy użytkowe bydła.
Przez typ użytkowy rozumie się zespół cech anatomicznych, fizjologicznych i morfologicznych, które predestynują zwierzę do określonego typu użytkowania. Bydło domowe dzieli się na 3 typy użytkowe: mleczny, mięsny i kombinowany.
Bydło typu mlecznego.
Dla tego typu cechami charakterystycznymi budowy ciała są: klinowaty (trójkątny) kształt ciała pogłębiający się ku tyłowi, szlachetna i delikatna budowa ciała, płaska klatka piersiowa, skośnie ustawione żebra i duże odstępy między nimi, dobrze rozbudowana partia zadu, mocne kończyny, głowa i szyja wydłużone, skóra cienka i elastyczna, słabe umięśnienie, u samic dobrze rozwinięte wymię.
Bydło typu mięsnego.
Ten typ ma kształt tułowia zbliżony do prostokąta, krótką, szeroką i głęboką klatkę piersiową, żebra wypukłe, ustawione prawie prostopadle względem kręgosłupa. Głowa krótka i mała, szyja szeroka, mocno umięśniona. Skóra bydła typu mięsnego jest gruba, gąbczasta, ze słabym porostem włosów. U samic słabo rozwinięte wymię.
Bydło typu kombinowanego.
Bydło typu kombinowanego (mięsno-mlecznego albo mleczno-mięsnego) łączy cechy budowy wyżej opisanych typów wyspecjalizowanych przy przewadze pierwszego bądź drugiego z nich. W Polsce spotyka się prawie wyłącznie bydło w tym typie.
Występowanie na świecie.
Bydło domowe występuje na wszystkich kontynentach z wyjątkiem Antarktydy. Jednak jego rozmieszczenie nie jest równomierne. Najwięcej sztuk bydła na kilometr kwadratowy (&gt;250 szt.) przypada w przeważającej części Indii, w centralnej części Brazylii, w USA w północnej części stanu Teksas oraz w zachodniej części stanu Kalifornia, w Chinach na Nizinie Chińskiej, na Wyspach Brytyjskich, w północnej części Francji, Niemiec oraz Włoch. Krajami przodującymi w hodowli bydła są: Brazylia, Indie, USA, Chiny, Argentyna, w tym kraje południowo- i północnoamerykańskie są potentatami w hodowli bydła mięsnego, jest to spowodowane korzystnymi warunkami przyrodniczymi tj. ogromne tereny trawiaste (prerie, pampy). Indie (z powodów religijnych wyznawcy hinduizmu nie spożywają mięsa krowiego) przodują w hodowli bydła mlecznego, wykorzystują je także do produkcji naturalnego nawozu, jak i siły pociągowej. Europa zachodnia (Wielka Brytania, Francja, Niemcy, Holandia) z powodu dużej gęstości zaludnienia oraz pozycji ekonomicznej, a co za tym idzie zapotrzebowania na mleko i wołowinę także stała się regionem dominującym w hodowli bydła.
W krajach afrykańskich liczba posiadanego bydła świadczy o statusie społecznym, lecz w centralnej części Afryki hodowla bydła jest praktycznie niemożliwa bądź bardzo utrudniona z powodu występowania w tamtym regionie muchy tse-tse, która wywołuje u bydła chorobę.
Hodowla zwierząt w Polsce.
W ciągu ostatnich kilkunastu lat pogłowie zwierząt hodowlanych w Polsce zdecydowanie spadło. Nie jest to jednak zjawisko niepokojące, gdyż mamy obecnie na rynku wystarczające ilości mięsa, mleka i jaj (paradoksalnie w latach 70. i 80., gdy hodowano znacznie więcej zwierząt, sytuacja była dużo gorsza, np. mięso sprzedawano na kartki). Efektem wprowadzenia po 1989 roku gospodarki rynkowej było m.in. powstanie konkurencji, także w zakresie produkcji zwierzęcej. Upadła wówczas większość nieekonomicznych Państwowych Gospodarstw Rolnych. Również małym gospodarstwom indywidualnym przestało się opłacać trzymanie pojedynczych zwierząt.
Pogłowie bydła od 1990 roku zmniejszyło się blisko dwukrotnie. Obecnie hodowla prowadzona jest głównie w dużych (liczących po kilkaset sztuk), specjalistycznych gospodarstwach, których najwięcej znajduje się na Podlasiu, Mazowszu i w Wielkopolsce.
Najbardziej rozpowszechniona jest nizinna czarno-biała rasa bydła, gdyż obecnie duży nacisk kładzie się na produkcję mięsa; wcześniej hodowla głównie dla mleka i siły pociągowej.
Pochodzące od bydła produkty stanowią ok. 40% wartości całej produkcji zwierzęcej w Polsce. Produkcja mleka wynosiła 12 mln t, a wołowiny 400 tys. t (stan na rok 2014). Krajowa populacja bydła wynosi obecnie ok. 5,9 mln sztuk.
Tabela 1. Pogłowie bydła w Polsce.
Rasy hodowlane bydła.
W okresie tysięcy lat hodowli wykształciło się wiele ras dostosowanych do lokalnych, często specyficznych warunków i przystosowanych do różnych sposobów użytkowania.

</doc>
<doc id="2604832" url="https://pl.wikipedia.org/wiki?curid=2604832" title="Przyjazny i miły">
Przyjazny i miły

Przyjazny i miły (ang. "Nice and Friendly") – amerykański film komediowy w reżyserii Charliego Chaplina.
Film jest pozbawiony spójnej fabuły i bardziej przypomina amatorskie dzieło. Chaplin nakręcił go na tyłach własnego domu jako prezent ślubny dla Lorda Mountbattena i jego żony. 

</doc>
<doc id="2604833" url="https://pl.wikipedia.org/wiki?curid=2604833" title="Anna z Bilińskich Bohdanowiczowa">
Anna z Bilińskich Bohdanowiczowa



</doc>
<doc id="2604835" url="https://pl.wikipedia.org/wiki?curid=2604835" title="Połączenie klejone">
Połączenie klejone



</doc>
<doc id="2604836" url="https://pl.wikipedia.org/wiki?curid=2604836" title="Elsa Saisio">
Elsa Saisio

Elsa Helena Saisio (ur. 19 lipca 1981 w Helsinkach) – fińska aktorka filmowa i teatralna.
Jest córką Harri Hyttinen, fińskiej aktorki. W 2003 roku za rolę w filmie "Pahat pojat" otrzymała nominację do nagrody Jussi w kategorii Najlepsza Aktorka Pierwszoplanowa.
Jest związana z Timem Välisaarenem, z którym ma syna (ur. 27 marca 2010).

</doc>
<doc id="2604840" url="https://pl.wikipedia.org/wiki?curid=2604840" title="Jacica">
Jacica



</doc>
<doc id="2604841" url="https://pl.wikipedia.org/wiki?curid=2604841" title="Menas (święty)">
Menas (święty)



</doc>
<doc id="2604842" url="https://pl.wikipedia.org/wiki?curid=2604842" title="Sławomir Żerdzicki">
Sławomir Żerdzicki

Sławomir Żerdzicki (ur. 1 maja 1922 w Lublinie, zm. 24 stycznia 2011 w Poznaniu) – polski śpiewak operowy (tenor), reżyser związany z bydgoską Operą.
Życiorys.
Karierę sceniczną rozpoczął jako śpiewak w Operze Śląskiej w Bytomiu. Występował na różnych scenach w kraju, także za granicą. Występował także jako solista na koncertach Filharmonii Pomorskiej w Bydgoszczy. Na bydgoskiej scenie operowej zaśpiewał gościnnie w roli Don Josego w operze "„Carmen”" G. Bizeta, a także w tytułowej partii "„Fra Diavolo”" D.F. Aubera. 
Jako reżyser był związany z bydgoską Operą prawie 30 lat. Był pomysłodawcą 25 reżyserii w tym teatrze. Pierwszą – operę "„Traviata”" G. Verdiego zrealizował w grudniu 1964 r., za dyrekcji Zdzisława Wendyńskiego. Szybko dał się poznać jako fachowy i pomysłowy reżyser, znawca teatru operowego. Otrzymał uznanie krytyki muzycznej już po drugiej, udanej realizacji w Bydgoszczy - "„Fra Diavolo”" (1965). Kolejne uznane premiery to: opera "„Kopciuszek”" G. Rossiniego (1967), "„Aida”" G. Verdiego (1968, 1985), "„Kniaź Igor”" A. Borodina (1975), "„Cyrulik sewilski”" G. Rossiniego (1987).
Był reżyserem, który doceniał oprawę scenograficzną, dzięki czemu spektakle miały pełną urodę sceniczną. Przez wiele lat był też doradcą repertuarowym dyrektorów bydgoskiej sceny operowej. Łatwo porozumiewał się zarówno z dyrygentami, jak i solistami oraz zespołami wykonawców. 
Z Bydgoszczą związany był rodzinnie przez żonę; bywał tu często także w celach nieartystycznych. Na I Bydgoskim Festiwalu Operowym w nowym gmachu nad Brdą (1994) był twórcą wraz z synem Piotrem nowej inscenizacji "„Strasznego dworu”" w wykonaniu bydgoskich artystów. Należał też do grona ekspertów, opiniujących projekty wyposażenia nowego gmachu operowego w Bydgoszczy.

</doc>
<doc id="2604845" url="https://pl.wikipedia.org/wiki?curid=2604845" title="Henryk Wierzchoń">
Henryk Wierzchoń

 
Henryk Wierzchoń (ur. 6 grudnia 1953 w Lublinie) – polski dyrygent, wieloletni kierownik chóru Opery Nova, profesor Akademii Muzycznej w Bydgoszczy.
Życiorys.
W 1973 r. ukończył Szkołę Muzyczną II stopnia w Płocku, w klasie fortepianu dr. Marana Kamińskiego. Studia muzyczne rozpoczął w Państwowej Wyższej Szkole Muzycznej w Warszawie, na Wydziale Wychowania Muzycznego. Gdy w 1977 r. otrzymał dyplom, podjął pracę na uczelni jako wykładowca. Został również dyrygentem chóru akademickiego SGPiS w Warszawie i chóru nauczycielskiego w Wołominie. W 1978 r. uczestniczył w kursie dla dyrygentów w Berlinie, a w roku następnym rozpoczął studia na Wydziale Kompozycji, Dyrygentury i Teorii Muzyki w Akademii Muzycznej w Warszawie, które ukończył w 1984 r. w specjalności dyrygentura symfoniczna. 
W 1984 r. rozpoczął pracę w Państwowej Operze w Bydgoszczy (z przerwą w sezonie 1991/92) na stanowisku dyrygenta i kierownika chóru. W drugiej połowie lat 80. zamieszkał w Bydgoszczy na stałe. Przygotowywał chór bydgoskiej opery do ponad 30 premier operowych i operetkowych, a także koncertów. Był także kilkakrotnie kierownikiem muzycznym spektakli premierowych. Dyrygował wieloma spektaklami w kraju i za granicą. W 1989 r. założył przy operze Chór Kameralny, który działał do 1991 r.
W jego dorobku artystycznym znajduje się kilkanaście pozycji chóralnych, w tym fundamentalne dla bydgoskiej Opery Nova przygotowania oper: „Don Giovanni” W.A. Mozarta, „Carmen” G. Bizeta, „Nabucco” G. Verdiego, „Turandot” G. Pucciniego i „Mefistofeles” A. Boito. Wystawiony w 2000 r. „Mesjasz” G.F. Haendla był popisem 130-osobowego chóru, przygotowanego w języku oryginału, czyli angielskim. W 2001 r. prowadzony przez niego chór Opery Nova otrzymał „Złotą Maskę” (zbiorowe wyróżnienie publiczności organizowane przez „Dziennik Wieczorny”) za realizację sceniczną
„Mesjasza” i całokształt osiągnięć artystycznych.
Poza pracą artystyczną zajmował się też pedagogiką. Od 1985 r. pracuje w Akademii Muzycznej w Bydgoszczy na stanowisku adiunkta. Po 2001 r. otrzymał tytuł profesora w zakresie dyrygentury. Prowadzi zajęcia na trzech Wydziałach Akademii: Teorii i Kompozycji, Wokalno-Aktorskim oraz Dyrygentury Chóralnej i Edukacji Muzycznej. Od 1997 r. jest dyrygentem orkiestry symfonicznej w Zespole Szkół Muzycznych im. Artura Rubinsteina w Bydgoszczy, z którą odnosi duże sukcesy w kraju i poza jego granicami. Postanowieniem Prezydenta RP z dnia 26 lutego 2013 r. otrzymał tytuł profesora sztuk muzycznych.
Prowadzi także koncerty Orkiestry Symfonicznej Akademii Muzycznej w Bydgoszczy oraz uczestniczy w pracach jury konkursów chóralnych i instrumentalnych. Jest autorem wielu kompozycji instrumentalnych i wokalno-instrumentalnych.

</doc>
<doc id="2604849" url="https://pl.wikipedia.org/wiki?curid=2604849" title="Steffen Pedersen">
Steffen Pedersen

Steffen Pedersen (ur. 27 listopada 1974) – duński szachista i autor książek o tematyce szachowej, mistrz międzynarodowy od 1994 roku.
Kariera szachowa.
W 2000 r. wystąpił w narodowej drużynie na szachowej olimpiadzie, rozegranej w Stambule. Wielokrotnie startował w finałach indywidualnych mistrzostw Danii, dwukrotnie zdobywając medale: złoty (2004) oraz srebrny (2011).
Odniósł kilka sukcesów w turniejach międzynarodowych, m.in. w Hampstead (1998, dz. I m. wspólnie z Attilą Grószpéterem), dz. IV m. w Nykøbing Mors (2002, za Davidem Navarą, Aleksandrem Rustemowem i Andriejem Sokołowem, wspólnie z Klausem Bergiem), dz. II m. w Selfoss (za Janem Votavą, wspólnie z Jonem Gunnarssonem) oraz dz. I m. w Aarhus (2003, wspólnie z Karstenem Rasmussenem i Emilem Hermanssonem).
Najwyższy ranking w dotychczasowej karierze osiągnął 1 lipca 2000 r., z wynikiem 2464 punktów zajmował wówczas 8. miejsce wśród duńskich szachistów.
Publikacje.
Jest autorem wielu książek o tematyce szachowej, poświęconych przede wszystkim zagadnieniom debiutowym, m.in.:

</doc>
<doc id="2604853" url="https://pl.wikipedia.org/wiki?curid=2604853" title="Świdrowiec evansa">
Świdrowiec evansa



</doc>
<doc id="2604854" url="https://pl.wikipedia.org/wiki?curid=2604854" title="Józef Eder">
Józef Eder

Józef Eder (ur. ok. 1831, zm. ok. 20 września 1903) – polski fotograf, działający głównie we Lwowie.
Od 1861 wraz z Bernhardem Brandem prowadził zakład w Hotelu Angielskim, przy ul. Karola Ludwika 15, z filiami w Jassach i Stanisławowie. Działał on – później tylko pod nazwiskiem Edera – do 1888 r., gdy wyburzono Hotel. W 1890 r. jego syn, Władysław Eder, otworzył wraz z I. Szulisławskim nowy zakład, w Hotelu Europejskim (w lokalu po atelier Edwarda Trzemeskiego), ale współpraca ta nie trwała długo i wkrótce Szulisławski zaczął prowadzić firmę samodzielnie. W 1888 roku Józef Eder otrzymał kartę przemysłową na prowadzenie atelier w Stanisławowie, przy ul. Sapieżyńskiej 9, które po jego śmierci prowadziła od 1913 r. Teofila Eder, a od 1923 także Władysław. 
Józef Eder zajmował się przede wszystkim wykonywaniem portretów; był również autorem zdjęć pejzażowych, dokumentalnych (powstańcy styczniowi), architektury, martwej natury. Fotografował m.in. Lwów (w 1871 r. wydał „Album osobliwości Lwowa”), Przemyśl, Rzeszów. Wykonał także serię zdjęć wszystkich stacji kolei krakowsko-lwowskiej. Brał udział w Wystawie Rolniczo-Przemysłowej w 1877 r. we Lwowie i na wystawie światowej w Wiedniu w 1873, gdzie otrzymał wyróżnienie.
W XIX-wiecznej prasie pisano o nim:

</doc>
<doc id="2604856" url="https://pl.wikipedia.org/wiki?curid=2604856" title="Súšava">
Súšava

Súšava (1077 m) – szczyt w południowej części Pogórza Orawskiego na Słowacji. Wznosi się nad miejscowością Wielkie Borowe, pomiędzy szczytami Diel (1051 m) i Polianky (1066 m). Od wierzchołka odchodzą dwa długie grzbiety. W południowo-wschodnim kierunku jest to bezleśny grzbiet ciągnący się do wzniesienia Haj. Oddziela on Dolinę Borowianki od Doliny Roztoki. W przeciwnym, północno-zachodnim kierunku ciągnie się do miejscowości Chlebnice grzbiet oddzielający dolinę potoku Veľký Klin od doliny Chlebnickiego potoku. Grzbiet ten jest również w dużym stopniu bezleśny. Wierzchołek i górna część stoków wzniesienia Súšava są natomiast zalesione. Południowo-wschodnimi, bezleśnymi zboczami Súšavy prowadzi czerwony szlak turystyczny, jednak daleko od jej wierzchołka.
Na szczycie Súšavy wybudowano wieżę widokową. Od czerwonego szlak turystycznego prowadzi do niej znakowana ścieżka.

</doc>
<doc id="2604859" url="https://pl.wikipedia.org/wiki?curid=2604859" title="Canvas">
Canvas



</doc>
<doc id="2604861" url="https://pl.wikipedia.org/wiki?curid=2604861" title="Maria del Carmen Gonzalez-Valerio">
Maria del Carmen Gonzalez-Valerio

Maria del Carmen Gonzalez-Valerio (ur. 14 marca 1930 w Madrycie; zm. 17 lipca 1939) – hiszpańska Służebnica Boża Kościoła katolickiego.
Życiorys.
Urodziła się w bardzo religijnej, katolickiej rodzinie. Jej kuzynem był polityk Jose Antonio Primo de Rivera. Jej ojciec Julio Gonzalez-Valerio zginął podczas wojny domowej w Hiszpanii, a jej matka schroniła się w belgijskiej ambasadzie. Była razem z rodzeństwem pod opieką ciotki, potem rozpoczęła naukę w szkole z internatem. Modliła się za nawrócenie prezydenta Republiki Hiszpańskiej – masona Manuela Azany, którego utożsamiała ze źródłem wszelkiego zła we współczesnej jej Hiszpanii. Zachorowała na szkarlatynę i zmarła po tygodniach choroby mając 9 lat w opinii świętości. W dniu 16 stycznia 1996 roku rozpoczął się jej proces beatyfikacyjny.

</doc>
<doc id="2604862" url="https://pl.wikipedia.org/wiki?curid=2604862" title="Mobile Monday">
Mobile Monday

MobileMonday (MoMo) – otwarte spotkanie branżowe dla osób z branży telekomunikacyjnej i mobilnej promującą współpracę i transgraniczny rozwój biznesu poprzez wymianę pomysłów, najlepszych praktyk i trendów z rynków światowych. Założona jesienią 2000 roku w Helsinkach. Na chwilę obecną MobileMonday odbywa się w ponad 140 miastach na całym świecie.
Początki.
Wszystko zaczęło się podczas Nocy Sztuki w Helsinkach w sierpniu 2000 roku. Wieczorem liczni członkowie fińskiej sceny mobilnej spotkali się na imprezie zorganizowanej przez Add2Phone w celu inauguracji nowej firmy. Po zakończeniu tej imprezy Vesa-Matti "Vesku" Paananen zaczął planować i zorganizował pierwsze spotkanie z cyklu Mobile Monday. Nazwa była autorskim pomysłem Petera Vesterbacka, (obecnie CMO w Rovio). Pierwsze spotkanie odbyło się w Molly Malone (irlandzki pub) w pierwszy poniedziałek września w 2000 roku. Na pierwsze spotkanie przybyło 57 osób, z czego 9 było bezpośrednio zaangażowana w organizację Mobile Monday. Pierwotna koncepcja ustalona przez Vesku Paananen była bardzo prosta polegała na spotkaniu i dyskusji na temat mobilności z różnych perspektyw w otwartym środowisku, neutralnym i zrelaksowany gronie. Spotkanie obejmowało trzy prezentacje w języku angielskim. Zazwyczaj jedna prezentacja była o biznesie, jedna techniczna i jedna jako case study.
Historia Międzynarodowa.
Mobile Monday Oy została formalnie założona 15 kwietnia 2004 roku i posiada wszelkie prawa do znaku towarowego Mobile Monday. Rok 2004 stał się również początkiem globalnej ekspansji tej bezpłatnej imprezy. Pierwszym miastem poza Helsinkami gdzie zorganizowano Mobile Monday było Tokio a następnie Silicon Valley i Włoch. W Marcu 2011 roku impreza odbywała się w ponad 140 miastach w 80 krajach na świecie. W lutym 2008 roku społeczność MoMo została odznaczona „Winner of 2007 Internationalization Award” wręczoną przez Prezydenta Finlandii, w 2009 roku została uhonorowana nagrodą „World Brand Leadership 2009” .
Idea imprezy.
Mobile Monday to niezależna, bezpłatna organizacja tworząca spotkania branżowe mające na celu integrację środowiska oraz rozwoju lokalnego rynku Mobile
Mobile Monday w Polsce.
W Polsce odbywają się dwie edycję Mobile Monday Poland w Warszawie oraz Mobile Monday Silesia w Gliwicach.

</doc>
<doc id="2604865" url="https://pl.wikipedia.org/wiki?curid=2604865" title="Gilberto Jiménez">
Gilberto Jiménez

Gilberto Raúl Jiménez Narváez (ur. 4 lutego 1973 w mieście Meksyk) – meksykański piłkarz występujący na pozycji lewego obrońcy, w późniejszym czasie trener.
Kariera klubowa.
Jiménez jest wychowankiem zespołu Puebla FC, w barwach którego zadebiutował w meksykańskiej Primera División – 5 stycznia 1992 w zremisowanym 1:1 spotkaniu z Querétaro. Już w swoim premierowym sezonie – 1991/1992 – odniósł jedyny sukces z drużyną Puebli, którym było wicemistrzostwo Meksyku. Pierwszego gola w najwyższej klasie rozgrywkowej strzelił natomiast 26 stycznia 1994 w wygranej 2:0 konfrontacji z Universidadem de Guadalajara i od tamtego czasu regularnie pojawiał się w wyjściowej jedenastce ekipy. W lipcu 1997 odszedł na półtora roku do stołecznego Atlante FC, z którym nie odnotował większych osiągnięć, a w późniejszym czasie powrócił do Puebli, gdzie w roli kluczowego piłkarza pierwszego składu spędził kolejne 3,5 roku.
Latem 2002 Jiménez zasilił stołeczny klub Cruz Azul, którego zawodnikiem pozostawał przez rok, po czym po raz trzeci już w karierze powrócił do Puebli. Po sezonie 2003/2004 podpisał umowę z urugwajskim Nacionalem z siedzibą w mieście Montevideo, gdzie grał przez sześć miesięcy, osiągając wicemistrzostwo kraju. Profesjonalną karierę zakończył w wieku 32 lat, będąc podstawowym zawodnikiem Deportivo Toluca. W późniejszym czasie pełnił rolę asystenta trenera Mario Carrillo w drużynach Tigres UANL i Puebli.
Kariera reprezentacyjna.
W seniorskiej reprezentacji Meksyku Jiménez zadebiutował 5 lutego 1997 w wygranym 3:1 meczu towarzyskim z Ekwadorem. W tym samym roku został powołany przez selekcjonera Manuela Lapuente na turniej Copa América, gdzie wystąpił w jednym spotkaniu, natomiast jego kadra narodowa zajęła trzecie miejsce w rozgrywkach. Swój bilans reprezentacyjny zamknął ostatecznie na trzech rozegranych meczach bez zdobytej bramki.

</doc>
<doc id="2604866" url="https://pl.wikipedia.org/wiki?curid=2604866" title="Navesti">
Navesti

Navesti – rzeka w Estonii, lewy dopływ Parnawy, o długości 100 km. Źródła ma w gminie Imavere, pomiędzy wsiami Jalametsa i Käsukonna, w prowincji Järvamaa. Płynie w kierunku zachodnim. Uchodzi do Parnawy we wsi Jõesuu, w gminie Tori.

</doc>
<doc id="2604868" url="https://pl.wikipedia.org/wiki?curid=2604868" title="Kapfenburg">
Kapfenburg

Niemcy:

</doc>
<doc id="2604870" url="https://pl.wikipedia.org/wiki?curid=2604870" title="Rolnictwo w Afryce">
Rolnictwo w Afryce

Rolnictwo w Afryce – znacząca gałąź gospodarki, która ma znaczny udział w zatrudnieniu. Całe afrykańskie rolnictwo wykazuje niski stopień mechanizacji oraz kultury rolnej, co powoduje, że najczęściej nie pokrywa ono podstawowych potrzeb. W wielu krajach na południu Afryki występują problemy związane z dekolonizacją i nieudanymi reformami. Kolejnymi czynnikami wpływającymi negatywnie na rozwój rolnictwa są słabe gleby. Afryka ma jednak bardzo korzystny agroklimat pozwalający na uprawę roślin ciepłolubnych. Okres wegetacyjny roślin trwa na większości terenu przez cały rok.
Czynniki fizycznogeograficzne.
Agroklimat.
Większość terenu charakteryzuje się całorocznym okresem wegetacyjnym. Temperatura poniżej 5 °C spada tylko na bardzo niewielkich obszarach na południu kontynentu. Tam też w górach występują przymrozki. Wysoka temperatura w połączeniu z dużym nasłonecznieniem stwarza korzystne warunki do rozwoju biomasy.
Niekorzystnymi czynnikami klimatycznymi dla rozwoju biomasy są opady i ich rozłożenie. Na terenie kontynentu występują zarówno obszary zbyt suche (pustynie), jak i zbyt wilgotne dla rolnictwa. Niekorzystne jest również zjawisko występowania pory deszczowej i suchej na obszarach przejściowych. Układ pór termicznych i deszczowych jest jednak korzystniejszy niż w strefie śródziemnomorskiej, gdyż na sawannach pory deszczowe są gorące.
Gleby.
Afryka ma zróżnicowaną pokrywę glebową, która zależy od strefy klimatycznej, szaty roślinnej oraz rzeźby terenu. Pokrywa glebowa jest symetryczna względem równika, z wyłączeniem górskich obszarów na wschodzie i północy kontynentu oraz znacznego obszaru Sahary. W Afryce równikowej dominują gleby laterytowe wilgotnych lasów oraz czerwonoziemy i gleby czerwono-brązowe. W strefie sawann dominują czerwonoziemy. Pomiędzy strefą sawann a Saharą występują gleby czerwono-bure, sporadycznie występują również czarnoziemy. Na Saharze oraz w Afryce południowej występują gleby piaszczyste i żwirowe (gleby inicjalne). Często ze względu na zasolenie występują gleby słone (Sołonczaki i Sołońce). W interiorze Sahary występują charakterystyczne szaroziemy. W dolinach dużych rzek występują gleby rzeczne (mady). W strefie śródziemnomorskiej występują Terra-rosa, gleby brązowe, brunatne gleby górskie oraz gleby suchych lasów – gleby te są charakterystycznymi glebami wybrzeża Morza Śródziemnego. W Wielkich Rowach Afryki występują gleby bielicowe, gleby łąk górskich oraz gleby wulkaniczne. Przyczyną powstawania gleb o odcieniu czerwonym są tlenki żelaza, które wnikają w głąb profilu glebowego. Gleby w strefie wilgotnej mają konsystencję przypominającą glinę, natomiast w strefie suchej gleby składają się z utworów luźnych.
Regionalizacja glebowo-geologiczna świata, zakładająca podział świata na 13 sektorów, wyróżnia na obszarze Afryki 5 sektorów glebowych:
Hydrologia.
Hydrologia Afryki jest bardzo zróżnicowana. Na olbrzymich obszarach pustyń występują tylko rzeki epizodyczne lub okresowe, z kolei w innych rejonach tworzą się wielkie rzeki mające kilka tysięcy km długości i przepływ w ujścia rzędu kilkunastu tysięcy m³ na sekundę. Większość jezior znajduje się w Wielkich Rowach Afryki. Największym jeziorem bezodpływowym jest Czad, który w wyniku katastrofy ekologicznej wysycha. Granica wiecznego śniegu znajduje się na wysokości ponad 4000 m n.p.m. jedynie na Kenii granica ta wynosi 3950 m, jest to kontynent o najwyższej granicy wiecznego śniegu. Wody gruntowe zalegają głęboko, gdzieniegdzie tworząc baseny artezyjskie.
Wody gruntowe w Afryce mają dwojakie pochodzenie. W większości są zasilane opadami, jednakże w pobliżu wybrzeży dochodzi do infiltracji wód morskich. W Afryce Północnej są warunki do tworzenia basenów artezyjskich, które w niektórych miejscach tworzą źródła, jednak wydostając się na powierzchnię tworzą słone źródła. W kotlinie Kalahari wody gruntowe są słone. Zasolenie to jest spowodowane infiltracją przez słone piaski.
Czynniki pozaprzyrodnicze.
Poziom rozwoju społeczno-geograficznego.
Większość państw Afryki to kraje rozwijające się lub słabo rozwinięte, jedynie Południowa Afryka zaliczana jest do państw rozwiniętych. Istotnym problemem w rozwoju nowoczesnego rolnictwa, oprócz biedy, są waśnie, wojny, nieustabilizowana sytuacja społeczno-polityczna. Wiele obszarów jest uzależnionych od pomocy gospodarczej, a nawet humanitarnej.
Urbanizacja i uprzemysłowienie.
Urbanizacja, która ma wpływ na rolnictwo jest na terenie większości państw niska. Z powodu niskiego poziomu rozwoju przemysłu elektromaszynowego (maszyny rolnicze) poziom mechanizacji rolnictwa jest bardzo niski. Ze względu na brak walut obcych oraz niskie możliwości płatnicze wielu państw import maszyn z innych kontynentów jest znikomy. Podobnie jest w przemyśle chemicznym, który dostarcza między innymi nawozy sztuczne i środki ochrony roślin. Nieco lepsza sytuacja jest w krajach, w których wcześniej rozwinęło się rolnictwo towarowe (plantacyjne).
Polityka rolna.
W Afryce polityka rolna jako taka nie istnieje lub istnieje w bardzo małym zakresie. Gospodarstwa są przeważnie indywidualne/rodzinne. W dużym stopniu bardziej uzależnione od pomocy gospodarczej niż polityki rządów. W niektórych krajach polityka rolna władz państwowych ograniczyła się jedynie do parcelacji dawnych farm wielkoobszarowych i plantacji. W Zimbabwe zakończyło się to krwawym wygnaniem białych właścicieli farm i przekazaniem ich ziemi ludności czarnej. Po tej zmianie doszło do znacznego obniżenia wydajności i w konsekwencji do klęski głodu&lt;ref name="NG 11/2003"&gt;&lt;/ref&gt;.
Pod koniec XX wieku w Afryce zaczęły powstawać wsie przypominające środkowo- i wschodnioeuropejskie wsie socjalistyczne. Wsie tego typu są budowane przeważnie przez władze dla przesiedleńców (np. podczas realizacji projektów hydrotechnicznych, gdy konieczne było zalanie dużych terenów). Budynki są budowane według europejskich wzorców z nietradycyjnych materiałów. Do nowych wsi kwaterowano często przedstawicieli różnych zwaśnionych grup społecznych. Niekiedy również wprowadzenie wzorców wschodnioeuropejskich burzyło przyzwyczajenie do tradycyjnej gospodarki. Brak możliwości zmian architektury i układu budynków sprawia, że ludzie niechętnie przenoszą się do nowych lokalizacji, a dodatkowym problemem w tych miejscowościach jest szerzenie się przestępczości. W niektórych krajach pod upadku rządów dyktatury, która nakazywała zamieszkanie w takich wsiach ludziom z innych regionów, ludność opuszczała swoje domy i wracała na ziemię, z której pochodziła.
Produkcja.
Produkcja roślinna.
Zboża.
Najważniejszym zbożem na świecie jest pszenica, jednak w Afryce uprawy tego zboża są zlokalizowane jedynie w krajach arabskich. Udział pszenicy w uprawach w krajach Afryki Zachodniej i Środkowej oraz na Madagaskarze jest bliski zeru. Natomiast w Egipcie udział procentowy w areale jest jednym z największych na świecie. Intensywne uprawy pszenicy znajdują się również na południowym wschodzie kontynentu.
Uprawy jęczmienia, podobne jak pszenicy, koncentrują się w Afryce Północnej, a krajem przodującym w udziale jęczmienia w całości upraw jest Maroko, które należy do grupy krajów o najwyższym na świecie udziale tego zboża w uprawach. Jęczmień jest używany przede wszystkim jako roślina pastewna. Ze względu na wysokie wymagania, podobne do pszenicy, ale mniej wartościowe ziarno, jęczmień nie jest chętnie uprawiany przez rolników.
Kukurydza w Afryce jest uprawiana głównie we wschodniej i południowej części kontynentu oraz w Egipcie, gdzie kukurydza jest uprawnia w sposób intensywny.
Głównymi afrykańskimi zbożami są proso i sorgo, w mniejszym stopniu uprawiane na innych kontynentach. Proso odgrywa ważną rolę w wyżywieniu w krajach słabo rozwiniętych.
Rośliny strączkowe.
Rośliny strączkowe w Afryce mają pozycję podobną do zbóż. Głównymi roślinami strączkowymi są fasola i w mniejszym zakresie groch.
W krajach arabskich uprawiana jest soczewica jadalna, która jest uprawiana również w Etiopii. Na tym obszarze w znacznie mniejszym zakresie jest uprawnia również ciecierzyca i bób.
Rośliny bulwiaste i korzeniowe.
W Afryce uprawiane są rośliny bulwiaste i korzeniowe rodzime i introdukowane, w tym taro, aroidy, bataty i maniok. Oprócz tych roślin uprawniane są typowe dla Europy Środkowej i Wschodniej ziemniaki.
Warzywa.
Uprawa warzyw w Afryce ma małe znaczenie. Warzywa są uprawie głównie w państwach arabskich, zaś w pozostałej części kontynentu warzywa są jedynie dodatkiem i uprawiane są w przydomowych ogródkach.
Owoce.
W Afryce uprawiane są zupełnie inne owoce niż na północy. Dominują uprawy owoców cytrusowych (pomarańcze, cytryny, grejpfruty, mandarynki). Owoce te, szczególnie pomarańcze, są uprawiane głównie w państwach arabskich. Algieria jest największym na świecie producentem klementynek, które są skrzyżowaniem mandarynki z pomarańczą gorzką. Głównym afrykańskim producentem grejpfrutów jest Republika Południowej Afryki.
Najważniejszymi owocami niecytrusowymi są daktyle, migdały, orzechy oraz ananasy. Lokalnie na wybrzeżu zachodnim uprawia się bananowce.
Używki i przyprawy.
Używki i przyprawy są to rośliny, które dają plony niemające właściwości odżywczych, lecz są przeznaczone do spożycia. Podstawową różnicą pomiędzy używką a przyprawą jest sposób użycia. Używki (np. kawa, herbata, kakao) używa się bez innej żywności, natomiast przyprawy są używane jako dodatek do potraw.
Podstawową używką na świecie jest herbata, z której przyrządza się napój o tej samej nazwie. Uprawa herbaty wymaga znacznej wilgotności i odpowiedniej temperatury minimalnej nie niższej niż 10 °C i maksymalnej nie wyższej niż 32 °C. Z tego względu uprawiana jest w bardzo niewielu miejscach na świecie. Głównym ośrodkiem upraw herbaty jest Daleki Wschód. W Afryce roślina ta jest uprawiana głównie w Kenii.
Drugą z ważnych upraw tego typu jest kawa, która jest również spożywana jako napar. Kawa najwcześniej była uprawiana na terenie Etiopii. Największe uprawy znajdują się w pasie zwrotnikowym. Najbardziej ceniona kawa, czyli kawa arabska, jest uprawiana w górach we wschodniej części Afryki. Plantacyjna uprawa kawy w Ameryce Południowej i Azji powoduje, że państwa afrykańskie mają mały udział w produkcji i sprzedaży tej rośliny.
Oprócz herbaty i kawy istotne znacznie ma produkcja kakao. Roślina ta, z której między innymi wytwarza się czekoladę, jest uprawnia głównie na wybrzeżu Zatoki Gwinejskiej. Światowym potentatem w produkcji kakao jest Wybrzeże Kości Słoniowej.
Substancje narkotyczne: koka, mak, tytoń, konopie mają małe znacznie w produkcji i handlu. Ich produkcja jest zlokalizowana głównie w Afryce Północnej, gdzie z powodu zakazów Islamu nie używa się alkoholu.
Wśród roślin przyprawowych najbardziej rozpowszechnione goździki, imbir, wanilia. Poza tym na kontynencie są zlokalizowane uprawy: kminku, kminu, kolendry, anyżku, kopru, tymianku, majeranku, rozmarynu.
Rośliny cukrodajne i przemysłowe.
Cukier jest otrzymywany na skalę przemysłową z dwóch roślin: trzciny cukrowej w klimacie ciepłym i buraka cukrowego w klimacie umiarkowanym. Na terenie Afryki cukier jest otrzymywany niemal wyłącznie z trzciny.
Wśród roślin przemysłowych zasadniczo wyróżnia się rośliny oleiste i włóknodajne. Część roślin oleistych, np. orzechy ziemne są jednak wykorzystywane w celach spożywczych. Najbardziej rozpowszechnionymi uprawami roślin oleistych w Afryce są właśnie orzechy ziemne. Produkcja tych roślin w Afryce stanowi około 30% światowej produkcji. Liderami na kontynencie są Nigeria i Senegal. Jednakże udział państw afrykańskich w eksporcie orzeszków ziemnych wynosi aż 70%. Kolejną roślinną oleistą uprawianą w Afryce, głównie na eksport, jest sezam wschodni, którego udział w eksporcie wynosi około 75%.
W państwach śródziemnomorskich duże znaczenie ma uprawa oliwki europejskiej i przetwarzanie jej na oliwę. W wielu krajach występuje jednoczesny eksport oliwy z oliwek i import oliwy arachidowej.
Na zachodnim wybrzeżu Afryki od Gambii po Angolę rozpowszechniona jest uprawa palmy oleistej. Afryka Zachodnia i Angola są w zasadzie jedynym terenem uprawy tej rośliny. Największym producentem jest Nigeria i Demokratyczna Republika Konga, które w sumie dostarczają prawie połowę zbiorów tej rośliny. Rośliny te są na miejscu rafinowane i na eksport trafiają pod postacią gotowego oleju. Prawie cała produkcja trafia na eksport.
Wśród roślin włóknodajnych najważniejsza jest bawełna, która jest uprawiana niemalże w całej Afryce. Uprawy są jednak mniejsze niż w Azji i Stanach Zjednoczonych. Bawełna jest rośliną, której uprawa, a w szczególności zbiór jest bardzo pracochłonny i w zasadzie nie można go zmechanizować.
W Afryce, szczególnie w strefie tropikalnej, znajdują się również plantacje kauczukowca brazylijskiego. Eksport kauczuku jest jednak niewielki.
Produkcja zwierzęca.
Zwierzęta są hodowane przez rolników w zasadzie z dwóch powodów. Z jednej strony dostarczają pożywienia (mięsa, mleka, jaj) lub innych produktów (skóry, rogi), a z drugiej są używane jako siła pociągowa, zwłaszcza na terenach o niskiej mechanizacji rolnictwa lub zbyt trudnych dla maszyn rolniczych.
Bydło.
Problem z przechowywaniem mięsa w warunkach klimatu gorącego powoduje, że bydło w większości jest hodowane jako zwierzę pociągowe, a nie mięsne, jak w chłodniejszych częściach świata. Pogłowie bydła wyrażone w liczbie na ha użytków rolnych pokrywa się z obszarami o rolnictwie intensywnym. Najwięcej bydła na ha jest w Egipcie i Etiopii. Jedynie w Republice Południowej Afryki, gdzie rolnictwo jest zmechanizowane w większym stopniu, pogłowie bydła jest mniejsze mimo intensyfikacji rolnictwa.
Typowym dla sawannowej Afryki jest chów „uczuciowy” bydła. Bydło to jest słabej jakości, gdyż liczy się jego liczba. Krowy stanowią formę pieniądza. Ich posiadanie wiąże się z rangą społeczną. Zabicie takiego zwierzęcia jest uważane za szaleństwo porównywalne z paleniem banknotów w państwach rozwiniętych. Chów bydła jest wysoce ekstensywny, rola rolnika ogranicza się w zasadzie do przepędzenia stada z jednego pastwiska na inne oraz budowy zagród do spędzenia zwierząt na noc. Na Madagaskarze krowy były używane do składania ofiar.
Kozy i owce.
Zwierzęciem najbardziej funkcjonalnie podobnym do bydła jest koza. Koza jest zwierzęciem mniejszym przez co nie nadaje się jako zwierzę pociągowe, ale wymaga mniej żywności. Kozy są hodowane głównie dla mleka, mięsa i skór. Największe pogłowie kóz jest w terenach górskich. Nawet w stosunkowo bliskich regionach pozycja kóz bywa odmienna. W Ghanie koźlina postrzegana jest jako przysmak i kozy są chętnie hodowane, zwłaszcza z najbardziej płodnej i szybko dorastającej rasy West African Dwarf Goat. Tymczasem w delcie Nigru kozy są postrzegane jako szkodniki, zwierzęta brudne i śmierdzące, a ich mięso jest uznawane za niesmaczne. Ponadto kojarzone są z praktykami czarowników. W istocie, ofiary z kóz są w tym regionie składane podczas ceremonii ślubnych i pogrzebowych, jak również przy rzucaniu uroków. Praktyki te w pewnej formie (ofiary dziękczynne) zostały też zaakceptowane przez lokalne wspólnoty chrześcijańskie i muzułmańskie.
Dużo większe znaczenie od kóz mają owce, głównie owce domowe. Największe na kontynencie pogłowie owiec na ha użytków rolnych znajduje się w państwach arabskich, Etiopii, Burkinie Faso, Senegalu i Gambii. Największe pogłowie owiec jest w Republice Południowej Afryki, gdzie owce są hodowane głównie ekstensywnie na terenach nienadających się pod uprawę.
Trzoda chlewna.
Świnia domowa jest zwierzęciem uprawianym głównie dla mięsa. Oprócz tego ze świni można otrzymywać tłuszcze (słoninę) i skóry. Problemem w hodowli świń jest uznanie za zwierzę nieczyste przez Islam, jedną z głównych religii w Afryce. To powoduje, że w państwach o dużej liczbie wyznawców zwierzę to występuje bardzo rzadko.
Drób.
Drób to wiele gatunków ptaków hodowlanych głównie dla jaj, mięsa, rzadziej piór. Głównym gatunkiem jest kura domowa, oprócz niej najczęściej hodowane są jeszcze kaczka, gęś i indyk oraz w zasadzie tylko w Afryce struś. Hodowla pozostałych ptaków ma na świecie znaczenie głównie lokalne. Drób, głównie kury i strusie, w Afryce jest hodowany na dużych fermach w Republice Południowej Afryki. Na pozostałym obszarze ma charakter marginalny.
Pszczoły i jedwabniki.
Pszczoły i jedwabniki są w zasadzie jedynymi owadami mającymi znacznie w hodowli. Pszczoła jest hodowana głównie dla miodu (pszczoła miodna). Pozostałe gatunki nie są hodowane, jednakże mają również znacznie w rolnictwie, gdyż uczestniczą w zapylaniu roślin. Jedwabniki są jedynymi zwierzętami hodowanymi dla włókna. Rola owadów hodowlanych w Afryce jest mała
Pozostałe.
Do zwierząt, które mają mniejszy udział w hodowli na kontynencie można zaliczyć: konie, psy, osły, muły, wielbłądy. Zwierzęta te są hodowane głównie jako zwierzęta pociągowe lub juczne (oprócz psów) oraz dla skór, mięsa i mleka.
Regiony rolnicze.
Afryka Środkowa, Zachodnia i Wschodnia.
Aż 60% mieszkańców Afryki Subsaharyjskiej (wraz z Afryką Południową, która obniża tę statystykę) pracuje w rolnictwie, które w dużej mierze daje plony pokrywające podstawowe potrzeby rolników, mimo tego ludność niedożywiona stanowi 32% mieszkańców regionu. Lokalnie jeszcze w XX wieku na tym terenie ziemia była uprawiana w pierwotny sposób wypaleniskowo-odłogowy. Zazwyczaj rolnictwo państw Afryki, oprócz części arabskiej i południowej, wykazuje bardzo niski poziom mechanizacji i znaczny stopień zatrudnienia. Ze względu na nierozwinięty przemysł oraz słabo rozwiniętą turystykę w wielu krajach rolnictwo ma dość duży udział w PKB. W niektórych krajach reformy „afrykańskiego socjalizmu” doprowadziły do kolektywizacji rolnictwa, które nie dało spodziewanych efektów. Państwa te już w latach 80. rozpoczęły dekolektywizację. Na niektórych terenach dominuje chów ekstensywny, często nomadyczny.
Uwarunkowania przyrodnicze.
Obszar Afryki Środkowej, Zachodniej i Wschodniej posiada bardzo różne warunki przyrodnicze. Obszar ten znajduje się w strefach klimatu od półsuchego i gorącego na północy i południu po ekstremalnie wilgotny i bardzo gorący strefy tropikalnej. Ze względu na całoroczny okres wegetacji (oprócz gór), produkcja roślinna może trwać cały rok. Problemem może być nieregularność opadów w strefach przejściowych pomiędzy sawanną a pustynią oraz w Rogu Afryki.
Niekorzystne dla rolnictwa są ciężkie gleby, które występują często w tym klimacie.
Uwarunkowania pozaprzyrodnicze.
Obszar Afryki subsaharyjskiej bez Afryki Południowej charakteryzuje się bardzo wysokim zatrudnieniem w rolnictwie. Pracujący w rolnictwie stanowią ponad połowę zatrudnionych. W niektórych krajach ten odsetek wynosi ponad 90%. Powoduje to, że rolnictwo indywidualne jest silnie rozdrobnione i zapewnia przeważnie tylko podstawowe potrzeby ludności, dodatkowo słabe uprzemysłowienie wraz z biedą powodują bardzo niski stopień mechanizacji rolnictwa.
Mimo to rolnictwo ma duży lub nawet kluczowy udział w PKB.
Produkcja roślinna.
Podstawą wyżywienia ludności są zboża, do najważniejszych należą: kukurydza, maniok, sorgo, proso i ryż. Nieznaczny udział mają warzywa i owoce.
Dość istotną rolę w uprawach stanowią rośliny przemysłowe, które są przeznaczane na eksport. Eksport produktów roślinnych stanowi oprócz turystyki kluczowe źródło pozyskiwania walut obcych.
Afryka Południowa.
W czasach kolonialnych w Afryce Południowej rozwinęło się intensywne rolnictwo plantacyjne (przemysłowe). W 1990 Republika Południowej Afryki miała jeden z najniższych wskaźników ludności aktywnej zawodowo w rolnictwie na świecie. Na przełomie wieków rolnictwo zostało zreformowane przez rządy państw postkolonialnych. Reforma rolna polegająca na brutalnym wygnaniu białej ludności i parcelacji farm pomiędzy bezrolnych chłopów, co spowodowało katastrofalne skutki, między innymi obniżenie plonów pszenicy o ponad połowę, a pogłowia bydła o ponad 80% w zaledwie 4 lata. Produkcja rolna upadła tak, że konieczna jest pomoc humanitarna. W Afryce Południowej rozwinęło się sadownictwo (głównie grejpfruty, pomarańcze i jabłka), które jest w zasadzie niepraktykowane w pozostałej części kontynentu.
Uwarunkowania przyrodnicze.
Najcieplejszym miesiącem (środkiem lata) na półkuli południowej jest styczeń, natomiast środkiem zimy jest lipiec. Okres wegetacyjny w tym rejonie (z wyjątkiem terenów górskich w Republice Południowej Afryki) trwa cały rok. Dochodzi jednak lokalnie w okresie zimy (czerwiec – sierpień) do przymrozków. Suma opadów jest dobra dla rozwoju rolnictwa i waha się w zależności od terenu od 400 do 2000 mm. Więcej deszczów spada na obszarach położonych wyżej, co jest również korzystne dla rolnictwa. Rozkład opadów jest jednak niekorzystny ze względu na występowanie pory bezdeszczowej. W porze deszczowej niekorzystne jest występowanie ulew. W Republice Południowej Afryki agroklimat jest lepszy, gdyż mimo że jest chłodniejszy, to jest bardziej umiarkowany. Klimat ten przypomina klimat Francji (z odwróceniem pór roku). Dla rozwoju rolnictwa korzystne jest również ukształtowanie terenu szczególnie w RPA. Natomiast różnorodność gleb oraz występowanie gleb słabych i pustynnych powoduje problemy w uprawie ziemi. Dodatkowo występujące w górach Smoczych i Przylądkowych gleby czarne (luwsole) są ubogie i mają ograniczone możliwości wykorzystania rolniczego.
Uwarunkowania pozaprzyrodnicze.
W czasach kolonialnych w Afryce Południowej rozwinęło się intensywne rolnictwo plantacyjne (przemysłowe). W 1990 Republika Południowej Afryki miała jeden z najniższych wskaźników ludności aktywnej zawodowo w rolnictwie na świecie. Te czynniki między innymi powodują, że poziom mechanizacji rolnictwa mierzony w liczbie traktorów na ha jest niewielki i niestabilny. Wysoki jest natomiast poziom nawożenia. W pozostałych krajach regionu dość istotnym problemem jest reforma rolna, polegająca na parcelacji gospodarstw wielkoobszarowych.
Produkcja roślinna.
Plony zbóż w Południowej Afryce są raczej niskie i wynoszą około 20q/ha. Duże znacznie ma uprawa roślin przemysłowych, szczególnie trzciny cukrowej. Uprawia się dużo warzyw. W Republice Południowej Afryki duża część areałów jest zajęta przez sadownictwo oraz winnice. To sprawia, że kraj ten jest jednym z czołowych producentów wina.
Produkcja zwierzęca.
Produkcja zwierzęca w Republice Południowej Afryki jest dobrze rozwinięta. Podstawowym zwierzęciem hodowlanym jest owca domowa. Kolejne miejsca zajmuje bydło, trzoda chlewna oraz drób.
Państwa arabskie.
W państwach arabskich rolnictwo ma charakter zbliżony do państw Europy Południowej i Azji Południowo-Zachodniej. Z tą różnicą, że w Afryce Północnej jest znacznie mniejsza powierzchnia przydatna rolniczo (duża powierzchnia państw leży na bezużytecznej Saharze) oraz występuje konieczność większego niż gdzie indziej sztucznego nawodnienia. Dominuje tu rozproszone, indywidualne rolnictwo małotowarowe oraz różne formy pasterstwa. Natomiast na obszarach sztucznie nawadnianych rozwinęło się intensywne rolnictwo wysokotowarowe, głównie daktylowce, ale również zboża i w ograniczonym zakresie sady. Ze względu na zakazy Islamu nie uprawia się winorośli.
Uwarunkowania przyrodnicze.
Tereny Afryki Północnej są przeważnie pustynne, o niskiej lub miejscami ekstremalnie niskiej sumie opadów. Niewielki obszar nadający się pod uprawę znajduje się na wybrzeżu Morza Śródziemnego. Na tym terenie suma opadów jest wystarczająca, chociaż również nie za wysoka. Tereny uprawne, szczególnie we wschodniej części wybrzeża, wymagają w dużym stopniu sztucznego nawadniania. W Egipcie 100% terenów musi być sztucznie nawodniona, co ułatwia ich położenie nad Nilem. Problemem również jest gwałtowność opadów, gdyż większość opadów spada podczas ulew, co utrudnia absorpcję wody. Innym istotnym problemem w uprawie ziemi na terenach około pustynnych są wiatry zawiewające piasek z pustyń. Wiatry te mają miejsce najczęściej w kwietniu i maju.
Uwarunkowania pozaprzyrodnicze.
Ze względu na słabe warunki przyrodnicze intensywne rolnictwo państw arabskich musi być silnie nawadniane i nawożone, co powoduje, że produkcja jest opłacalna tylko podczas subwencjonowania produkcji lub obniżania cen produktów gotowych.
Rolnictwo w państwach arabskich jest indywidualne/rodzinne i silnie rozdrobnione.
Produkcja roślinna.
Produkcja roślinna ze względu na całoroczny okres wegetacyjny jest całoroczna. Jednakże zróżnicowanie warunków przyrodniczych pomiędzy zimą a latem wymaga systemu rotacyjnego. Podstawą upraw roślinnych są zboża. Wysoka intensywność upraw powoduje, że Egipt przoduje w wielkości plonów z hektara. Szczególnie wysokie są zbiory ryżu dochodzące do 88,8 q/ha (1. miejsce na świecie), jednakże również zbiory innych zbóż plasują się w pierwszej piątce. Największy areał jest zajęty pod uprawę pszenicy. Małe areały powodują, że państwa północnoafrykańskie zajmują odległe miejsca wśród zbiorów poszczególnych upraw według państw. Wśród roślin przemysłowych przoduje bawełna oraz trzcina cukrowa. W strefach podmiejskich dość duże znacznie ma sadownictwo, warzywa oraz daktyle.
Produkcja zwierzęca.
Produkcja zwierzęca ze względu na słabe warunki przyrodnicze, głównie brak pasz rozwija się słabo. Największy udział w hodowli zwierząt ma mają owce, kozy, bydło oraz wielbłądy. Symboliczny udział ma hodowla koni i trzody chlewnej.
Problemy rolnictwa.
Powierzchnia możliwa do wykorzystania pod rolnictwo jest większa od powierzchni wykorzystywanej rolniczo na świecie. Jednakże ponad 40% powierzchni Afryki stanowią tereny przydatne rolniczo dopiero po sztucznym nawodnieniu, na co państwa afrykańskie nie mają pieniędzy. Istotnym problemem rolnictwa, szczególnie w Rogu Afryki, jest zmienność warunków klimatycznych, a przede wszystkim susze, które powodują klęski głodu. W bogatych państwach arabskich problem ten jest rozwiązywany przez budowę obiektów hydrotechnicznych, wykorzystujących w niektórych przypadkach nawet odsalaną wodę morską. Braki wody pociągają za sobą trudności z lokowaniem przemysłu wykorzystującego wodę.
Kolejnym problemem jest zbyt duża liczba utrzymujących się z rolnictwa i niski stopień mechanizacji. Powoduje to, że na wielu obszarach dochody z gospodarstwa ledwo wystarczają na przeżycie. Problemem w wielu krajach są nieudane reformy rolne wzorowane na kolektywizacji rolnictwa w ZSRR.

</doc>
<doc id="2604873" url="https://pl.wikipedia.org/wiki?curid=2604873" title="Linda (mitologia)">
Linda (mitologia)

Linda – postać z mitologii estońskiej pojawiająca się w eposie "Kalevipoeg" Friedricha Reinholda Kreutzwalda; matka Kalevipoega i żona Kaleva.
Od jej imienia pochodzi nazwa kilku estońskich obiektów geograficznych – między innymi "Lindakivi" („głaz Lindy”) w jeziorze Ülemiste.

</doc>
<doc id="2604875" url="https://pl.wikipedia.org/wiki?curid=2604875" title="Bolesław Iżewski">
Bolesław Iżewski

Bolesław Iżewski (ur. 30 stycznia 1890 w Olejowej, zm. 1940 w Twerze) – podinspektor Policji Państwowej, jedna z ofiar zbrodni katyńskiej.
Życiorys.
Syn Wincentego i Antoniny z Rawskich. Od 1 czerwca 1919 roku do 30 listopada 1919 roku w Wojsku Polskim. Od 1 grudnia 1919 roku w Policji Państwowej. Służbę pełnił m.in. w Tarnopolu (1924–1929), Toruniu (1929–1930) i Warszawie (1930–1936). Od 6 października 1936 roku do września 1939 roku oficer inspekcyjny Komendy Wojewódzkiej Policji w Brześciu nad Bugiem.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany na Polskim Cmentarzu Wojennym w Miednoje
Awans pośmiertny.
4 października 2007 roku Bolesław Iżewski został pośmiertnie awansowany na stopień inspektora Policji Państwowej.

</doc>
<doc id="2604876" url="https://pl.wikipedia.org/wiki?curid=2604876" title="Uberto Mori">
Uberto Mori

Uberto Mori (ur. 28 stycznia 1926 w Modenie; zm. 6 września 1989 w Pawie) – włoski Sługa Boży Kościoła katolickiego.
Życiorys.
W dniu 14 kwietnia 1952 roku ożenił się z Gildą Cavedoni; z tego związku miał czworo dzieci. W 1959 roku ukończył studia w zakresie inżynierii, a także był profesorem uniwersytetu. Był założycielem Grupy Mori. Zmarł 6 września 1989 roku w opinii świętości. W dniu 7 grudnia 1997 roku rozpoczął się jego proces beatyfikacyjny.

</doc>
<doc id="2604877" url="https://pl.wikipedia.org/wiki?curid=2604877" title="SSC Ultimate Aero 2">
SSC Ultimate Aero 2



</doc>
<doc id="2604879" url="https://pl.wikipedia.org/wiki?curid=2604879" title="Stefan Stefanowski">
Stefan Stefanowski

Stefan Wincenty Stefanowski ps. „Tarcza”, „Stefenson” (ur. 13 sierpnia 1894 w Konecku, zm. 1940 w Kalininie) – przodownik Policji Państwowej.
Życiorys.
Syn Józefa i Anastazji z Olewińskich. Od 1916 roku w Polskiej Organizacji Wojskowej, komendant oddziału w Skulsku koło Konina. Od 11 listopada 1918 roku do 14 listopada 1920 roku ochotniczo w Wojsku Polskim, uczestnik wojny polsko-bolszewickiej, służył w żandarmerii polowej na Froncie Litewsko-Białoruskim. Od 5 lutego 1921 roku w Policji Państwowej, pełnił służbę w Łodzi, we wrześniu 1939 roku w Wydziale Śledczym Komendy Miasta Łodzi.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD w Kalininie (obecnie Twer) wiosną 1940. Pochowany w Miednoje.
Postanowieniem Prezydenta RP Lecha Kaczyńskiego z 5 października 2007 został awansowany pośmiertnie na stopień aspiranta Policji Państwowej. Awans został ogłoszony 10 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2604880" url="https://pl.wikipedia.org/wiki?curid=2604880" title="E927b">
E927b



</doc>
<doc id="2604884" url="https://pl.wikipedia.org/wiki?curid=2604884" title="Trypanosoma equinum">
Trypanosoma equinum

 #PATRZ Świdrowiec Evansa

</doc>
<doc id="2604885" url="https://pl.wikipedia.org/wiki?curid=2604885" title="Härjapea">
Härjapea

Härjapea (est. "Härjapea jõgi") – nieistniejąca rzeka przepływająca przez Tallinn. Miała kilka kilometrów długości, źródło znajdowało się w jeziorze Ülemiste, zaś ujście w Zatoce Tallińskiej. Miała około 4,5 km długości.
Härjapea była jedną z najbardziej wykorzystywanych rzek w historii Estonii podczas średniowiecza. Pierwsze młyny wodne zostały wybudowane już w XIII wieku. Mapa z XVII wieku wskazuje miejsca 8 młynów, z których niektóre stały się później zalążkami większych zakładów. Wraz z rozrostem przemysłu w XIX wieku rzeka była coraz bardziej zanieczyszczona i zabudowywana. W 1914 roku została zakryta deskami, a w 1937 jej wody skierowano do systemu miejskich ścieków.

</doc>
<doc id="2604886" url="https://pl.wikipedia.org/wiki?curid=2604886" title="Trypanosoma hippicum">
Trypanosoma hippicum

 #PATRZ Świdrowiec Evansa

</doc>
<doc id="2604887" url="https://pl.wikipedia.org/wiki?curid=2604887" title="Trypanosoma marocanum">
Trypanosoma marocanum

 #PATRZ Świdrowiec Evansa

</doc>
<doc id="2604888" url="https://pl.wikipedia.org/wiki?curid=2604888" title="Trypanosoma ninae kohl-yakimovi">
Trypanosoma ninae kohl-yakimovi

 #PATRZ Świdrowiec Evansa

</doc>
<doc id="2604889" url="https://pl.wikipedia.org/wiki?curid=2604889" title="Joseph Wresinski">
Joseph Wresinski



</doc>
<doc id="2604891" url="https://pl.wikipedia.org/wiki?curid=2604891" title="Trypanosoma soudanense">
Trypanosoma soudanense

 #PATRZ Świdrowiec Evansa

</doc>
<doc id="2604892" url="https://pl.wikipedia.org/wiki?curid=2604892" title="Trypanosoma venezuelense">
Trypanosoma venezuelense

 #PATRZ Świdrowiec Evansa

</doc>
<doc id="2604895" url="https://pl.wikipedia.org/wiki?curid=2604895" title="Mercedes Guerra">
Mercedes Guerra

Maria Mercedes Guerra (ur. 20 września 1807 w Salavinie; zm. 31 lipca 1901 w Buenos Aires) – argentyńska zakonnica, Służebnica Boża Kościoła katolickiego.
Życiorys.
Mercedes Guerra urodziła się bardzo religijnej rodzinie. Wstąpiła do zakonu w 1858 roku. W 1899 roku założyła zgromadzenie Sióstr Franciszkanek Argentinas Miłości. Zmarła 30 lipca 1901 mając 93 lata w opinii świętości. W 2000 roku rozpoczął się jej proces beatyfikacyjny.

</doc>
<doc id="2604896" url="https://pl.wikipedia.org/wiki?curid=2604896" title="Trypanosoma equiperdum">
Trypanosoma equiperdum



</doc>
<doc id="2604900" url="https://pl.wikipedia.org/wiki?curid=2604900" title="Włochy na Letnich Igrzyskach Olimpijskich 2004">
Włochy na Letnich Igrzyskach Olimpijskich 2004

Włochy na Letnich Igrzyskach Olimpijskich 2004 reprezentowało 364 zawodników: 229 mężczyzn i 135 kobiet. Reprezentacja Włoch zdobyła 32 medale.

</doc>
<doc id="2604902" url="https://pl.wikipedia.org/wiki?curid=2604902" title="Mercedes-Benz SSK">
Mercedes-Benz SSK

Mercedes-Benz SSK – sportowy samochód osobowy produkowany przez firmę Mercedes-Benz w latach 1928–1932. Pojazd dostępny był wyłącznie jako 2-drzwiowy roadster. Napęd przenoszony był na oś tylną poprzez 4-biegową manualną skrzynię biegów. Wyprodukowano mniej niż 40 pojazdów, z czego większość wykorzystywana była jako samochody wyścigowe. Ekstremalne osiągi oraz liczne sukcesy w sporcie przyniosły modelowi tytuł jednego z najlepszych samochodów sportowych swojej ery.
Historia.
SSK był ostatnim samochodem opracowanym dla Mercedesa przez Ferdinanda Porsche zanim założył swoją własną markę Porsche. Konstrukcyjnie pojazd oparto o starszego Mercedesa S, podwozie skrócono jednak o 480 mm, pozwoliło to na zmniejszenie masy własnej samochodu oraz poprawę zwrotności co było istotne w wyścigach.
Do napędu użyto doładowanego mechanicznie benzynowego silnika R6 o pojemności 7,1 l z jednym wałkiem rozrządu umieszczonym nad głowicą, generującego moc maksymalną 200–300 KM (150–220 kW) i ponad 680 Nm momentu obrotowego (w zależności od ustawień). Prędkość maksymalna Mercedesa SSK wynosiła ponad 190 km/h, co czyniło go w czasie produkcji najszybszym samochodem osobowym. Sprężarka sterowana była poprzez sprzęgło uruchamiane przez wciśnięcie do oporu pedału przepustnicy. Cofnięcie nacisku na pedał rozłączało napęd sprężarki.
Samochód zwyciężał w wielu wyścigach: 500 Miles of Argentina 1929, Cordoba Grands Prix 1929 i 1930, Grand Prix Argentyny 1931, 1929 British Tourist Trophy, Grand Prix Irlandii 1930, Grand Prix Niemiec 1931 oraz Mille Miglia 1931.
Seria S/SS/SSK została nominowana w 1999 w przedostatniej rundzie do otrzymania nagrody Car of the Century 1999.
Dane techniczne.
"Rocznik 1928:"

</doc>
<doc id="2604907" url="https://pl.wikipedia.org/wiki?curid=2604907" title="Leintal-Frickenhofer Höhe">
Leintal-Frickenhofer Höhe



</doc>
<doc id="2604909" url="https://pl.wikipedia.org/wiki?curid=2604909" title="Kuba na Letnich Igrzyskach Olimpijskich 2004">
Kuba na Letnich Igrzyskach Olimpijskich 2004

Kubę na Letnich Igrzyskach Olimpijskich 2004 reprezentowało 151 zawodników: 97 mężczyzn i 54 kobiety. Był to 18. występ reprezentacji Kuby na letnich igrzyskach olimpijskich. Reprezentacja zdobyła 27 medali. Pod względem liczby zdobytych medali był to trzeci występ w historii startów Kuby na igrzyskach olimpijskich.

</doc>
<doc id="2604911" url="https://pl.wikipedia.org/wiki?curid=2604911" title="Castellanella equiperdum">
Castellanella equiperdum

 #PATRZ Świdrowiec koński

</doc>
<doc id="2604912" url="https://pl.wikipedia.org/wiki?curid=2604912" title="Trypanosoma equi">
Trypanosoma equi

 #PATRZ Świdrowiec koński

</doc>
<doc id="2604914" url="https://pl.wikipedia.org/wiki?curid=2604914" title="Kostaryka na Letnich Igrzyskach Olimpijskich 2004">
Kostaryka na Letnich Igrzyskach Olimpijskich 2004

Kostarykę na Letnich Igrzyskach Olimpijskich 2004 reprezentowało 20 zawodników: 17 mężczyzn i 3 kobiety. Był to 12 start reprezentacji Kostaryki na letnich igrzyskach olimpijskich.
Skład kadry.
Judo.
Mężczyźni
Kolarstwo górskie.
Mężczyźni
Kobiety
Piłka nożna.
Mężczyźni
Pływanie.
Kobiety
Strzelectwo.
Kobiety
Taekwondo.
Mężczyźni

</doc>
<doc id="2604915" url="https://pl.wikipedia.org/wiki?curid=2604915" title="Trypanosoma rougeti">
Trypanosoma rougeti

 #PATRZ Świdrowiec koński

</doc>
<doc id="2604917" url="https://pl.wikipedia.org/wiki?curid=2604917" title="Trypanozoon equiperdum">
Trypanozoon equiperdum

 #PATRZ Świdrowiec koński

</doc>
<doc id="2604921" url="https://pl.wikipedia.org/wiki?curid=2604921" title="Frederick Varley">
Frederick Varley

Frederick Horsman Varley, znany też jako Fred Varley (ur. 2 stycznia 1881 w Sheffield, Anglia, zm. 8 września 1969 w Toronto, Ontario) – kanadyjski malarz urodzony w Anglii, członek założyciel Grupy Siedmiu.
Życiorys.
Frederick Horsman Varley urodził się w Sheffield w Anglii, gdzie mieszkał do 1912, kiedy przeniósł się do Kanady. W latach 1892–1900 uczył się w Sheffield School of Art, po czym wyjechał do Belgii, gdzie w latach 1900–1902 był słuchaczem Académie royale des beaux-arts w Antwerpii. W mieście tym miał opinię alkoholika, prowadzącego tryb życia właściwy dla cyganerii artystycznej. Po powrocie do Anglii pracował jako ilustrator i nauczyciel, ale nie odniósł sukcesów. W 1908 ożenił się. Miał dwoje dzieci. W 1912, za namową przyjaciela Arthura Lismera, postanowił wyjechać z rodziną do Kanady. Wkrótce zaczął pracować w Grip Ltd. W tym czasie poznał Toma Thomsona, artystę, który wywarł na członków przyszłej Grupy Siedmiu. Wspólnie zaczęli malować krajobrazy Północnego Ontario. W 1914 wyprawił się razem z Tomem Thompsonem i innymi członkami przyszłej Grupy Siedmiu na sesję malarską do Algonquin Provincial Park. Varley wolał jednak malować ludzi, niż naturę. Od początku koncentrował się na portretach. Ugruntował swoją pozycję jako malarz elit społecznych Toronto. Choć zajęcie to okazało się dochodowe, artysta nie lubił malować na zamówienie, co wkrótce zaczęło irytować jego klientów.
W styczniu 1918, w czasie pierwszej wojny światowej, Varley otrzymał zlecenie wyjazdu do Francji i namalowania scen wojennych. Był głęboko poruszony tym, co zobaczył. Przeżycia te znalazły wyraz w obrazach, które wtedy namalował.
Stwierdził wówczas:
Podobne doświadczenia miał również inny członek Grupy Siedmiu, A.Y. Jackson. 
Jednym z najważniejszych obrazów wojennych Varleya stało się płótno "Po co? " ("For What?") przedstawiające ciała poległych żołnierzy zebrane na wózku.
W maju 1920 Varley stał się członkiem założycielem Grupy Siedmiu. Nie podzielał jednak entuzjazmu członków grupy do krajobrazów Ontario i kontynuował malowanie portretów. Był jednym z dwóch członków Grupy Siedmiu zajmujących się malarstwem portretowym; drugi to Lawren Harris. Najbardziej znanym portretem pędzla Varleya stała się podobizna polityka Vincenta Masseya z 1920.
Po kilku latach pracy w Ontario Varley przeniósł się do Vancouver, gdzie w latach 1926–1933 był kierownikiem Katedry Rysunku i Malarstwa w School of Decorative and Applied Arts. Był pod silnym wpływem uroku krajobrazu Kolumbii Brytyjskiej, co wywarło istotny wpływ na jego sztukę. Jako zapalonym turysta przemierzał nadbrzeżne góry Kolumbii Brytyjskiej malując ich widoki. Wywarł wpływ na wielu lokalnych artystów, w tym Charlesa Scotta i Jocka McDonalda. Uczył nie tylko w szkole, ale udzielał również lekcji prywatnych. W czasie wielkiej depresji szkoła zmniejszyła jego wynagrodzenie, więc Varley na znak protestu odszedł. Razem z kolegą Jockiem Macdonaldem otworzyli nową szkołę pod nazwą B.C. College of the arts, której działalność zakończyła się bankructwem niecałe dwa lata później. W tym czasie opuściła go też żona. Varley postanowił wyjechać z Vancouver. Przeniósł się do Montrealu, gdzie przez wiele lat zmagał się z alkoholizmem. Po uporaniu się z nałogiem wyjechał do Ontario i ponownie zaczął malować. W poszukiwaniu tematów odwiedzał odległe regiony Kanady.
W 1938 odbył podróż do Arktyki na pokładzie rządowego statku zaopatrzeniowego Nascopie. W 1944 powrócił do Toronto. W latach 1948–1949 był nauczycielem w Doon Summer School of Fine Arts koło Kitchener.
W 1954 razem z grupą kanadyjskich artystów, pisarzy i muzyków odwiedził ZSRR
W 1955 w poszukiwaniu inspiracji wyjechał na wyspę Cape Breton, a 1957 wyruszył na pierwszą z kilku wypraw malarskich do Kolumbii Brytyjskiej. Miał opinię romantyka i człowieka niezależnego. W ramach Grupy Siedmiu znany był jako "cygan". Jego talent kolorysty, rysownika i głębokiego obserwatora życia najlepiej widać w jego rysunkach i niewielkich akwarelach.
Zmarł w 1969. Został pochowany na małym cmentarzu na terenie galerii McMichael Canadian Art Collection.
Dla upamiętnienia artysty otwarto w Ontario dwie galerie jego imienia: Varley Art Gallery i Fred Varley Drive. W 2000 i 2006 w Vancouver Art Gallery zorganizowano poświęcone mu wystawy.

</doc>
<doc id="2604927" url="https://pl.wikipedia.org/wiki?curid=2604927" title="Javier Saavedra">
Javier Saavedra

Javier Saavedra Vázquez (ur. 13 marca 1973 w Peribán) – meksykański piłkarz występujący na pozycji prawego pomocnika, obecnie zawodnik amerykańskiego San Antonio Scorpions.
Kariera klubowa.
Saavedra swoją karierę rozpoczynał w drugoligowym CF Acapulco, gdzie spędził dwa sezony, po czym przeszedł do zespołu Toros Neza. Od razu został podstawowym piłkarzem drużyny i w meksykańskiej Primera División zadebiutował 10 sierpnia 1996 w przegranym 0:3 spotkaniu z Cruz Azul. Pierwszą bramkę w najwyższej klasie rozgrywkowej strzelił za to 29 września tego samego roku w wygranej 2:0 konfrontacji z Veracruz. W kolejnym sezonie, Verano 1997, wywalczył z Toros wicemistrzostwo Meksyku, rozgrywając wszystkie możliwe 23 spotkania.
Latem 1998 Saavedra przeszedł do drużyny Tigres UANL z siedzibą w mieście Monterrey. Szybko wywalczył sobie miejsce w podstawowym składzie i w sezonie Invierno 2001 wywalczył z nim wicemistrzostwo Meksyku. Sukces ten powtórzył dwukrotnie – w rozgrywkach Apertura 2002 i Clausura 2003 – przebywając na wypożyczeniu w Monarcas Morelia. Po raz kolejny zajął drugie miejsce w lidze z Tigres w sezonie Apertura 2003. W latach 2005 i 2006 został z Tigres triumfatorem InterLigi, dzięki czemu mógł wziąć udział w turnieju Copa Libertadores. Później był wypożyczany do Jaguares de Chiapas i Indios de Ciudad Juárez, a także do drugoligowego Club Necaxa, któremu pomógł wywalczyć awans na najwyższy szczebel rozgrywek w sezonie 2009/2010. Ogółem w barwach Tigres rozegrał 299 ligowych meczów, w których 22 razy wpisywał się na listę strzelców.
Wiosenny sezon Clausura 2011 Saavedra spędził w drugoligowym CD Irapuato, zdobywając z nim mistrzostwo rozgrywek, co nie zaowocowało jednak awansem do pierwszej ligi. Jesienią 2011 pozostawał bez klubu, natomiast w 2012 roku podpisał umowę z amerykańskim drugoligowcem San Antonio Scorpions.
Kariera reprezentacyjna.
W 1997 roku Saavedra został powołany przez selekcjonera Manuela Lapuente do seniorskiej reprezentacji Meksyku na turniej Copa América, gdzie wraz ze swoją drużyną zajął trzecie miejsce, jednak nie rozegrał wówczas ani jednego meczu. W kadrze narodowej zadebiutował dopiero 17 listopada 1998 w wygranym 2:0 spotkaniu towarzyskim z Salwadorem. Wystąpił w jednym pojedynku wchodzącym w skład eliminacji do Mistrzostw Świata 2002, na które Meksykanie ostatecznie się zakwalifikowali. Oprócz tego występował tylko w meczach towarzyskich i bilans reprezentacyjny zamknął na dziesięciu rozegranych konfrontacjach bez zdobytej bramki.

</doc>
<doc id="2604928" url="https://pl.wikipedia.org/wiki?curid=2604928" title="Trypanosoma suis">
Trypanosoma suis

Trypanosoma suis – kinetoplastyd z rodziny świdrowców należący do królestwa protista. Wywołuje u świń zachorowania kończące się przy formie ostrej śmiercią w ciągu kilku dni. Okres inkubacji choroby to około tygodnia. Jest przenoszony przez muchy z rodzaju tse-tse takie jak: "Glossina brevipalpis" oraz "Glossina vanhofi".
Występuje na terenie Afryki.

</doc>
<doc id="2604939" url="https://pl.wikipedia.org/wiki?curid=2604939" title="Schwäbischer Wald">
Schwäbischer Wald



</doc>
<doc id="2604940" url="https://pl.wikipedia.org/wiki?curid=2604940" title="Schwaebischer Wald">
Schwaebischer Wald



</doc>
<doc id="2604943" url="https://pl.wikipedia.org/wiki?curid=2604943" title="Tori (Estonia)">
Tori (Estonia)

Tori – miasteczko (est. "alevik") w prowincji Parnawa w Estonii. Ośrodek administracyjny gminy Tori. Leży nad rzeką Parnawą, 27 km od miasta Parnawa.
W mieście znajduje się stacja kolejowa na linii Tallinn – Parnawa oraz wybudowany w latach 1852-54 kościół.

</doc>
<doc id="2604957" url="https://pl.wikipedia.org/wiki?curid=2604957" title="Marcelo Martins">
Marcelo Martins



</doc>
<doc id="2604960" url="https://pl.wikipedia.org/wiki?curid=2604960" title="Jose Guerrero">
Jose Guerrero



</doc>
<doc id="2604962" url="https://pl.wikipedia.org/wiki?curid=2604962" title="Cristian Benitez">
Cristian Benitez



</doc>
<doc id="2604963" url="https://pl.wikipedia.org/wiki?curid=2604963" title="Jaimen Ayovi">
Jaimen Ayovi



</doc>
<doc id="2604972" url="https://pl.wikipedia.org/wiki?curid=2604972" title="Przegibek (Beskid Mały)">
Przegibek (Beskid Mały)

Przegibek (685 m) – zalesiony szczyt w centralnej części Grupy Magurki Wilkowickiej w Beskidzkie Małym. Wznosi się po północnej stronie przełęczy Przegibek (663 m). Jego zachodnie stoki opadają do doliny potoku Straconka, wschodnie do doliny potoku Ponikwa.
Jest to mało wybitny szczyt. Jego wschodnie stoki szczytu trawersuje szlak turystyczny.
 Bielsko-Biała Lipnik – Gaiki – Przegibek – Przełęcz Przegibek – Schronisko PTTK na Magurce Wilkowickiej – Czupel – Czernichów.

</doc>
<doc id="2604974" url="https://pl.wikipedia.org/wiki?curid=2604974" title="Solisko (Beskid Mały)">
Solisko (Beskid Mały)

Solisko (635 m) – zalesiony szczyt w południowo-wschodniej części grupy Czupla i Magurki Wilkowickiej w Beskidzkie Małym. Jego stoki opadają: północno-wschodnie – ku dolinie potoku Roztoka i wsi Czernichów, zaś południowo-zachodnie – ku dolinie Wilkołaczego Potoku.

</doc>
<doc id="2604977" url="https://pl.wikipedia.org/wiki?curid=2604977" title="Gronik (619 m)">
Gronik (619 m)

Gronik (619 m) – szczyt w Beskidzie Małym. Znajduje się w jego zachodniej części, w Grupie Magurki Wilkowickiej, w południowym grzbiecie Czupla oddzielającym dolinę Żylicy od doliny Roztoki. Znajduje się w dolnej części tego grzbietu, między Przyszopem (601 m) i Soliskiem (635 m). Od Przyszopu oddziela go Przełączka pod Gronikiem i przełęcz Klimczaki. W północno-wschodnim kierunku Przyszop tworzy krótki grzbiet oddzielający dolinki dwóch potoków uchodzących do Roztoki, na południowych stokach ma źródła potok Maćkówka uchodzący do Jeziora Żywieckiego.
Gronik to niewybitne i porośnięte lasem wzniesienie, ale jego północno-wschodnie stoki bardzo wysoko, niemal pod szczyt są bezleśne, zajęte przez pola należącego do Tresnej osiedla Klimczaki. Są one dość dobrym punktem widokowym. Widoczne z nich są: dolina Żylicy i Roztoki, Skrzyczne, Skalite, Magura, Kotarz, Beskid Węgierski, Czupel i Suchy Wierch i zachodnie wzniesienia Beskidu Andrychowskiego. Na obrzeżu polan osiedla Klimczaki znajduje się pochodząca z 1917 r. kapliczka Matki Bożej.

</doc>
<doc id="2604980" url="https://pl.wikipedia.org/wiki?curid=2604980" title="Antoni (Karżawin)">
Antoni (Karżawin)

Antoni, imię świeckie Aleksandr Nikołajewicz Karżawin (ur. 15 maja 1858 w guberni wołogodzkiej, zm. 16 marca 1914) – rosyjski biskup prawosławny.
Był synem radcy stanu. Ukończył gimnazjum w Wołogdzie, następnie uzyskał wyższe wykształcenie teologiczne w Moskiewskiej Akademii Duchownej. W 1880, po uzyskaniu dyplomu kandydata nauk teologicznych, został zatrudniony w seminarium duchownym w Tambowie jako wykładowca teologii dogmatycznej i moralnej. Wykładał także języki łaciński, hebrajski i francuski. W 1888 obronił dysertację magisterską w dziedzinie teologii. 10 lipca 1888 złożył wieczyste śluby mnisze z imieniem Antoni, 15 lipca został wyświęcony na hierodiakona, zaś 17 lipca - na hieromnicha. We wrześniu tego samego roku został archimandrytą i inspektorem Moskiewskiej Akademii Duchownej. W 1891 przeniesiony na stanowisko rektora Wifańskiego Seminarium Duchownego.
14 września 1895 przyjął chirotonię biskupią i tytuł biskupa wielkoustiuskiego, wikariusza eparchii wołogodzkiej. Jako konsekratorzy w obrzędzie udział wzięli metropolita petersburski i ładoski Palladiusz, arcybiskup fiński i wyborski Antoni, arcybiskup chersoński Justyn, biskup Herman, biskup Aleutów Mikołaj oraz biskup jelizawietgradzki Tichon. W 1897 został przeniesiony na katedrę tobolską i syberyjską. W 1910 został arcybiskupem twerskim. Jego przeniesienie z eparchii tobolskiej miało związek ze zdemaskowaniem Grigorija Rasputina jako fałszywego mnicha i chłysta.
Zmarł w 1914 po kilkuletniej chorobie.

</doc>
<doc id="2604981" url="https://pl.wikipedia.org/wiki?curid=2604981" title="Lipka (Beskid Mały)">
Lipka (Beskid Mały)

Lipka – szczyt we południowej części grupy Czupla i Magurki Wilkowickiej w Beskidzkie Małym o wysokości 425 m n.p.m., położony w granicach administracyjnych Łodygowic. Na zboczach szczytu znajdują się pola uprawne, a jego nazwa pochodzi od rosnącej na wierzchołku lipy z kapliczką Matki Boskiej. Szczyt stanowi punkt widokowy na Beskid Śląski.

</doc>
<doc id="2604983" url="https://pl.wikipedia.org/wiki?curid=2604983" title="Wálter Flores">
Wálter Flores

Wálter Alberto Flores Condarco (ur. 29 października 1978 w Oruro) – boliwijski piłkarz występujący najczęściej na pozycji środkowego pomocnika, obecnie zawodnik Bolívaru.
Kariera klubowa.
Flores pochodzi z miasta Oruro i jest wychowankiem tamtejszego zespołu San José. W jego barwach zadebiutował w Liga de Fútbol Profesional Boliviano w sezonie 2000. W zespole tym spędził aż sześć lat, jednak nie odniósł z nim większych sukcesów. Latem 2006 przeszedł do drużyny Real Potosí, gdzie występował przez pół roku i w rozgrywkach Clausura wywalczył z nią wicemistrzostwo Boliwii. W późniejszym czasie przeszedł do The Strongest, którego zawodnikiem był przez okres dwóch lat.
Wiosną 2009 Flores został graczem najbardziej utytułowanej ekipy w ojczyźnie – Bolívaru. Już podczas premierowego sezonu w nowym zespole – Apertura 2009 – osiągnął pierwsze w karierze mistrzostwo kraju, a pół roku później, w rozgrywkach Clausura, wywalczył wicemistrzostwo. Drugi z wymienionych sukcesów odniósł także w fazie Clausura 2010, natomiast podczas sezonu Adecuación 2011 po raz drugi został mistrzem Boliwii. W 2010 roku wziął udział w pierwszym międzynarodowym turnieju w karierze – Copa Libertadores, odpadając jednak z Bolívarem już w fazie grupowej.
Kariera reprezentacyjna.
W seniorskiej reprezentacji Boliwii Flores zadebiutował jeszcze jako zawodnik CD San José, w 2004 roku. Wówczas także znalazł się w ogłoszonym przez selekcjonera Ramiro Blacutta składzie na turniej Copa América, gdzie jednak odpadł już w fazie grupowej. Wystąpił w dwóch meczach wchodzących w skład eliminacji do Mistrzostw Świata 2006, na które Boliwijczycy się nie zakwalifikowali, podobnie jak na Mistrzostwa Świata 2010, do których Flores rozegrał siedem meczów eliminacyjnych.
W 2011 roku został powołany przez trenera Gustavo Quinterosa na kolejny turniej Copa América, gdzie jego kadra narodowa ponownie nie zdołała wyjść z grupy. Premierowego gola w reprezentacji Flores strzelił 11 października 2011 w przegranym 1:2 spotkaniu z Kolumbią, wchodzącym w skład kwalifikacji do Mistrzostw Świata 2014.

</doc>
<doc id="2604984" url="https://pl.wikipedia.org/wiki?curid=2604984" title="Wálter Alberto Flores">
Wálter Alberto Flores



</doc>
<doc id="2604985" url="https://pl.wikipedia.org/wiki?curid=2604985" title="Walter Flores">
Walter Flores



</doc>
<doc id="2604986" url="https://pl.wikipedia.org/wiki?curid=2604986" title="Walter Florez">
Walter Florez



</doc>
<doc id="2604988" url="https://pl.wikipedia.org/wiki?curid=2604988" title="ASV Wrocław">
ASV Wrocław

ASV Wrocław – nieistniejący obecnie wrocławski klub pétanque. Był jednym z pierwszych klubów petanque w Polsce oraz współzałożycielem Polskiej Federacji Pétanque.
Przedstawiciele AVS Wrocław należeli do grona delegatów sześciu organizacji (klubów i stowarzyszeń), którzy 10 listopada 2002 opracowali statut organizacyjny i powołali Polską Federację Pétanque.
Klub zakończył działalność w roku 2004, a jego dotychczasowi członkowie zasilili szeregi powstałych w roku 2004 klubów petanki: OKS "Sokół" Wrocław i EKS "Kolektyw" Radwanice. 

</doc>
<doc id="2604990" url="https://pl.wikipedia.org/wiki?curid=2604990" title="Alevik">
Alevik

Alevik – typ osiedla w Estonii, większy od wsi ("küla"), ale mniejszy od alevu. Definiowany jako osiedle o gęstej zabudowie powyżej 300 mieszkańców.
Lista alevików.
A B C D E F G H I J K L M N O P Q R S Š Z Ž T U V W X Y Õ Ä Ö Ü
A.
Adavere -
Aespa -
Ahja - 
Alatskivi -
Alu -
Ambla -
Aravete -
Ardu -
Are -
Aruküla -
Aseri -
Assaku -
Aste -
Audru -
Avinurme
E.
Eidapere -
Erra 
H.
Haabneeme -
Habaja -
Hageri -
Hagudi -
Haljala -
Halliste -
Harku -
Helme -
Hulja -
Hummuli -
Häädemeeste 
I.
Iisaku -
Ilmatsalu
J.
Juuru - 
Jõgeva -
Jüri
K.
Kadrina -
Kaerepere -
Kaiu -
Kamari -
Kambja -
Kanepi -
Kangru -
Karjaküla - 
Kasepää -
Keava -
Kehtna -
Keila-Joa - 
Kihelkonna -
Kiisa -
Kiiu -
Kiltsi -
Klooga -
Kobela -
Koeru -
Kolga - 
Kolga-Jaani -
Kolkja -
Kose -
Kose (Võru vald) -
Kose-Uuemõisa -
Kostivere - 
Kudjape - 
Kureküla -
Kuremaa -
Kuusalu -
Kuusiku -
Kõpu -
Kõrgessaare -
Kõrveküla -
Käina -
Käravete -
Kärla -
Käru -
Käärdi
L.
Laagri -
Laatre -
Laekvere -
Lagedi -
Laiuse -
Lehtse -
Leisi -
Lelle -
Lepna -
Lohusuu -
Loo -
Luige - 
Luunja -
Lähte -
Lüganuse
M.
Mehikoorma -
Misso -
Mooste -
Mustla -
Mäetaguse -
Märja
N.
Nõo -
Näpi
O.
Oisu -
Olgina -
Olustvere -
Orissaare 
P.
Pajusti -
Palamuse -
Palivere -
Paralepa -
Parksepa -
Peetri (Harju maakond) -
Peetri (Järva maakond) -
Prillimäe -
Puhja -
Puka -
Puurmani
R.
Raasiku -
Rakke -
Ramsi -
Rannu -
Ravila -
Riisipere -
Risti -
Roela -
Roiu -
Roosna-Alliku -
Rummu -
Rõngu -
Rõuge 
S.
Sadala -
Saku -
Salme -
Sangaste -
Sauga -
Siimusti -
Simuna -
Sinimäe -
Sonda -
Sõmerpalu -
Sõmeru -
Särevere -
Sääse
T.
Tabasalu - 
Tabivere -
Taebla -
Tammiku -
Tihemetsa -
Toila -
Tori -
Torma -
Tsirguliina -
Tudu -
Tudulinna -
Turba -
Tõravere -
Tõrvandi -
Tõstamaa
U.
Uhtna -
Ulila -
Uuemõisa 
V.
Vahi - 
Vaida -
Valjala -
Vana-Antsla -
Varnja -
Varstu -
Vasalemma -
Vastse-Kuuste -
Vastseliina - 
Veriora -
Viimsi -
Viiratsi -
Vinni -
Virtsu -
Viru-Jaagupi -
Viru-Nigula - 
Voka -
Võiste -
Võnnu -
Võsu -
Võõpsu -
Väike-Maarja -
Väimela -
Värska -
Väätsa
Õ.
Õisu -
Õru 
Ä.
Äksi - Ämari
Ü.
Ülenurme

</doc>
<doc id="2604992" url="https://pl.wikipedia.org/wiki?curid=2604992" title="Alev">
Alev

Alev – typ osiedla w Estonii większy od aleviku, ale mniejszy od miasta (est. "linn"). Obecnie istnieje 12 alevów:

</doc>
<doc id="2604993" url="https://pl.wikipedia.org/wiki?curid=2604993" title="Kościół Najświętszego Serca Pana Jezusa w Białymstoku">
Kościół Najświętszego Serca Pana Jezusa w Białymstoku

Kościół pw. Najświętszego Serca Pana Jezusa w Białymstoku – rzymskokatolicki kościół przy ul. Romualda Traugutta 25 w Białymstoku, siedziba parafii. Kościół wzniesiony został w XIX w. jako prawosławna cerkiew Zaśnięcia Matki Bożej.
Historia.
Budynek obecnego kościoła rzymskokatolickiego stanowił pierwotnie część kompleksu koszarowego 64 Kazańskiego Pułku Piechoty i został wzniesiony po 1888 jako garnizonowa cerkiew prawosławna w stylu neobizantyńskim według projektu inżyniera wojskowości F.M. Wierzbickiego.
Po 1918 koszary zostały przejęte przez 42 Pułk Piechoty Wojska Polskiego. Wówczas poważnie uszkodzoną w czasie I wojny światowej cerkiew zamieniono na wojskowy kościół rzymskokatolicki. Podczas II wojny światowej obiekt został ponownie zniszczony. Odbudowany ze zniszczeń dzięki wysiłkom ks. Aleksandra Syczewskiego, od 1973 jest świątynią parafialną.

</doc>
<doc id="2604998" url="https://pl.wikipedia.org/wiki?curid=2604998" title="Apel sztokholmski">
Apel sztokholmski

Apel sztokholmski – orędzie przedstawione 25 marca 1950 roku w Sztokholmie podczas III sesji Kongresu Obrońców Pokoju. Była to pierwsza inicjatywa Światowej Rady Pokoju powołanej w Warszawie w tym samym roku. Treść apelu koncentrowała się na poparciu polityki ZSRR po zakończeniu II wojny światowej. 
Treść i okoliczności.
Apel sztokholmski wzywał narody do przeprowadzenia plebiscytu w sprawie zakazu produkcji broni atomowej. Deklaracja brzmiała: „Domagamy się stanowczego zakazu broni atomowej, jako oręża napaści wojennej i masowej zagłady ludzi. Żądamy ustanowienia ścisłej kontroli międzynarodowej nad wykonaniem tego postanowienia. Będziemy uważali za zbrodniarza wojennego rząd, który by pierwszy zastosował broń atomową przeciwko jakiemukolwiek krajowi”.
Według jednych źródeł dzięki sprawnej akcji propagandowej Związku Radzieckiego zebrano około 500 milionów podpisów – w znacznej mierze w krajach bloku komunistycznego, w samym ZSRR 140 milionów podpisów. Według innych źródeł podpisów zebrano 273 miliony. Akcję zbierania podpisów rozpoczęto 16 kwietnia 1950 roku. W Polsce podpisy były zbierane głównie w zakładach pracy, a także przez wszelkie organizacje. Mimo wzniosłych haseł zawartych w apelu był on jednym z pierwszych akcentów propagandowych rozpoczynającej się zimnej wojny. Związek Radziecki nie posiadający wówczas arsenałów z bronią atomową potrzebował czasu na jej wprowadzenie.
Proces zbierania podpisów.
W Polsce za akcję zbierania podpisów odpowiedzialny był Komitet Obrońców Pokoju działający na szczeblu centralnym. Miał on swoje struktury na szczeblu wojewódzkim, miejskim, powiatowym, gminnym, gromadzkim a nawet blokowym. Jeden komitet miał obejmować zasięgiem swojego działania tysiąc mieszkańców. Zgodnie z instrukcją członkowie komitetów mieli w grupach 2–3-osobowych odwiedzać kolejne mieszkania czy chaty wiejskie, przeprowadzać rozmowy wyjaśniające drogę „walki o pokój” oraz namawiać do składania podpisów. Jako pierwszy pod apelem podpisał się prezydent RP Bolesław Bierut. W ciągu dwóch miesięcy, do 18 czerwca 1950 roku apel sztokholmski, według oficjalnych danych, podpisało 18 milionów Polaków, czyli niemal cała dorosła ludność kraju.
Złożenia asygnaty pod apelem sztokholmskim wymagano również od Kościołów i związków wyznaniowych, a ewentualną odmowę złożenia podpisu traktowano jako poparcie dla „amerykańskich imperialistów” i sprzeciw wobec „pokojowej polityki” ZSRR. Odmowa stawała się też dla komunistów dogodnym pretekstem do rozpoczęcia szykan wobec grup wyznaniowych, które tego nie zrobiły. Jedną z nielicznych grup, które zarówno jako związek wyznaniowy, jak i w której poszczególni wierni nie podpisywali się pod apelem we wszystkich krajach, w których prowadzono akcję, byli Świadkowie Jehowy. Swoją postawę tłumaczyli oni neutralnością wobec polityki państwa. W Polsce stało się to przyczynkiem do szybkiej reakcji władz komunistycznych. W nocy z 20 na 21 czerwca 1950 roku dokonano w całym kraju setek rewizji w domach Świadków Jehowy i 107 aresztowań. Zajęto również miejsca ich zebrań. Już 2 lipca 1950 Antoni Bida, dyrektor Urzędu do Spraw Wyznań, oficjalnie odmówił rejestracji wyznania Świadków Jehowy w Polsce i arbitralnie ogłosił rozwiązanie ich organizacji z powodu prowadzenia „przestępczej działalności”, mogącej doprowadzić do „zagrożenia bezpieczeństwa, spokoju i porządku publicznego”.
W napiętej sytuacji pomiędzy Kościołem katolickim w Polsce a komunistycznymi władzami, po szeregu mocnych wypowiedzi kilku biskupów, Episkopat Polski 9 czerwca 1950 wypowiedzią sekretarza generalnego Konferencji Episkopatu Polski bp. Zygmunta Choromańskiego zaakceptował apel sztokholmski próbując łagodzić sytuację. Hierarchowie widzieli polityczny charakter tej akcji, jednakże uznawali, że „modlitwą więcej zrobią aniżeli podpisem”. Mimo że listy wyłożono również w kuriach biskupich, to część duchownych nie złożyła podpisu. Według władz kościelnych ze szkół usunięto około 500 księży prefektów, którzy nie poparli apelu. Według sprawozdań rządowych za niepodpisanie Apelu sztokholmskiego zwolniono 434 księży katolickich, spośród których części przywrócono prawo nauki w szkołach, a ostatecznie zwolnionych miało być 365 księży. Obywatele odmawiający złożenia podpisu pod apelem, byli wciągani do kartoteki informacyjnej Ministerstwa Bezpieczeństwa jako „wrogi element”.

</doc>
<doc id="2604999" url="https://pl.wikipedia.org/wiki?curid=2604999" title="Zatonięcie okrętu Bismarck">
Zatonięcie okrętu Bismarck



</doc>
<doc id="2605000" url="https://pl.wikipedia.org/wiki?curid=2605000" title="Katastrofa zapory Vajont">
Katastrofa zapory Vajont



</doc>
<doc id="2605001" url="https://pl.wikipedia.org/wiki?curid=2605001" title="Dżummuah">
Dżummuah

Jumu'ah (Dżummuah) (arab. صلاة الجمعة salāt al-gum'ah, „Modlitwa Piątkowa”) – cotygodniowa obowiązkowa dla muzułmanów modlitwa grupowa odmawiana w każdy piątek w porze modlitwy Dhuhr, zastępując ją.
Składa się z dwóch raka'atów, które odmawia się za imamem po wygłoszeniu przez niego kazania (Chutba).
Święty Koran nakłada na każdego muzułmanina obowiązek odmawiania tej modlitwy w grupie najlepiej w meczecie: "„O wy, którzy wierzycie! Kiedy zostanie ogłoszone wezwanie do modlitwy – w Dniu Zgromadzenia spieszcie gorliwie wspominać Boga i pozostawcie wszelki handel! To będzie dla was lepsze, o, gdybyście mogli to wiedzieć!”"
"Prorok Muhammad powiedział: „Kto weźmie kąpiel, a następnie przyjdzie na dżumm’ah (modlitwę piątkową), następnie modli się tak jak zostało to zalecone, następnie w ciszy słucha, aż imam skończy kazanie, a następnie modli się z imamem, Allah wybaczy mu grzechy, które popełnił pomiędzy poprzednią dżumm’ah a bieżącą, oraz dodatkowo przez trzy dni po niej następujące, a kto dotyka (bawi się) kamieniami, ten popełnia niepotrzebną rzecz”." Tak relacjonował w swoich Hadisah imam Muslim.
Etykieta modlitwy piątkowej.
Przed udaniem się do meczetu na modlitwę piątkową należy się wykąpać, obciąć paznokcie, wyperfumować się (tylko mężczyźni) a po wykonaniu rytualnego oczyszczenia Ghusl lub Wudu założyć czyste ubranie. Nie jest zalecane przed modlitwą spożywanie czosnku, cebuli, palenie tytoniu. Należy umyć zęby. Po przyjściu do meczetu należy odmówić modlitwę składającą się z dwóch rakatów na powitanie meczetu a następnie w absolutnej ciszy wysłuchać kazania wygłaszanego przez imama. Po kazaniu należy odmówić za imamem modlitwę piątkową składającą się z dwóch rakatów a następnie zalecane jest odmówić dwa lub cztery rakaty sunny.

</doc>
<doc id="2605006" url="https://pl.wikipedia.org/wiki?curid=2605006" title="Białka morfogenetyczne kości">
Białka morfogenetyczne kości

Białka morfogenetyczne kości (BMP, z ang. "bone morphogenetic protein") – białka z grupy cytokin należące do nadrodziny TGF-β; również znane jako czynniki wzrostu. BMP biorą udział w regulacji wzrostu i różnicowania osteoblastów i chondroblastów. Indukują tworzenie kości w miejscach ektopowych. Znanych jest kilkanaście białek należących do BMP.
W użyciu klinicznym są:

</doc>
<doc id="2605009" url="https://pl.wikipedia.org/wiki?curid=2605009" title="Aktywność molekularna">
Aktywność molekularna



</doc>
<doc id="2605010" url="https://pl.wikipedia.org/wiki?curid=2605010" title="Diel (Pogórze Orawskie)">
Diel (Pogórze Orawskie)

Diel (1051 m) – szczyt w południowej części Pogórza Orawskiego na Słowacji. W północno-północno-zachodnim kierunku, do Chlebnic ciągnie się od jego wierzchołka długi grzbiet oddzielający doliny potoków Veľký Klin i Dielový potok. Prócz tych dwóch potoków, na zboczach Diela mają jeszcze źródła potoki Borovianka i Prosieczanka. Szczyt jest w większości porośnięty lasem, ale na grzbiecie ciągnącym się do Chlebnic są łąki i pola uprawne. Przez szczyt Diela prowadzi czerwony szlak turystyczny.

</doc>
<doc id="2605012" url="https://pl.wikipedia.org/wiki?curid=2605012" title="Neutron Star Collision (Love Is Forever)">
Neutron Star Collision (Love Is Forever)

Neutron Star Collision (Love Is Forever) – singel brytyjskiego zespołu rockowego Muse, który wydany został na ścieżce dźwiękowej do filmu . Napisany został przez Matthew Bellamy’ego, a wyprodukowany przez amerykańskiego muzyka Butch Vig. Utwór nagrany został w 2010 roku i był pierwszym singelem zespołu po wydaniu poprzedniego albumu. Można było go kupić tylko w cyfrowo na oficjalnej stronie Muse i w wybranych sklepach internetowych. Do singla nakręcono także teledysk, którego reżyserią zajął się Anthony Mandler.

</doc>
<doc id="2605016" url="https://pl.wikipedia.org/wiki?curid=2605016" title="Instalacja sprężonego powietrza">
Instalacja sprężonego powietrza

Instalacja sprężonego powietrza, inaczej system sprężonego powietrza – rurociąg technologiczny przesyłowy służący do rozprowadzania medium – sprężonego powietrza w określonych ilościach, czasie i pod określonym ciśnieniem od sprężarki (miejsce wytworzenia) do punktów poboru.
Projektowanie systemu sprężonego powietrza.
Aby zaprojektować prawidłowo system sprężonego powietrza, na wstępie należy dokładnie przeanalizować zapotrzebowanie na sprężone powietrze pod względem jego ciśnienia, klasy czystości oraz jego sumarycznego zużycia w punktach poboru z uwzględnieniem współczynnika jednoczesności użytkowania. Projektowanie dzieli się na etap projektowania sprężarkowni oraz etap projektowania instalacji sprężonego powietrza do punktów poboru.
Sprężarkownia.
Kluczowymi elementami projektowania sprężarkowni są:
Instalacja sprężonego powietrza.
Podczas projektowania instalacji sprężonego powietrza (pneumatycznej) należy zwrócić uwagę na następujące kwestie:

</doc>
<doc id="2605017" url="https://pl.wikipedia.org/wiki?curid=2605017" title="Winnicki">
Winnicki

Winnicki (forma żeńska Winnicka) – nazwisko, według danych z roku 2000 używane przez 5073 Polaków, co dawało tysięczne miejsce wśród rankingu najpopularniejszych polskich nazwisk.
Etymologia.
Nazwisko Winnicki należy do grupy nazwisk odmiejscowych i zostało utworzone formantem "-ski" od nazw miejscowych Winnica, Winniki.
Rody szlacheckie.
Polska heraldyka zna dwa rody szlacheckie Winnickich, które pieczętowały się herbami Nałęcz i Sas.
Demografia.
W 2013 roku mieszkało w Polsce około 5040 Winnickich, najwięcej w Warszawie (370), Sochaczewie (339), Wrocławiu (142).

</doc>
<doc id="2605018" url="https://pl.wikipedia.org/wiki?curid=2605018" title="Góry Kartlijskie">
Góry Kartlijskie

Góry Kartlijskie (gruz.: ქართლის ქედი, trl.: "K'art'lis K'edi", trb.: "Kartlis Kedi") – pasmo górskie w południowej części Wielkiego Kaukazu, w Gruzji. Rozciąga się pomiędzy rzekami Pszawis Aragwi i Iori na długości ponad 100 km. Najwyższe szczyty wznoszą się ponad 3000 m n.p.m. Najbardziej rozpoznawalny szczyt to Cziczo (3076 m n.p.m.). Pasmo zbudowane jest głównie z piaskowców, margli i łupków. Zbocza pokryte są lasami bukowymi i dębowymi. W wyższych partiach występują łąki wysokogórskie. U podnóża zlokalizowane jest miasto Tianeti.

</doc>
<doc id="2605023" url="https://pl.wikipedia.org/wiki?curid=2605023" title="Bogusław Pawłowski">
Bogusław Pawłowski

Bogusław Zbigniew Pawłowski (ur. 8 czerwca 1962 w Prudniku) – polski antropolog, profesor nauk biologicznych, od 2010 roku kierownik Katedry Biologii Człowieka Uniwersytetu Wrocławskiego.
Życiorys.
W 1986 uzyskał tytuł magistra inżyniera inżynierii biomedycznej na Politechnice Wrocławskiej, a w 1989 tytuł magistra biologii na Uniwersytecie Wrocławskim. Stopień doktora nauk biologicznych w 1996, doktora habilitowanego w 2003 na Uniwersytecie Wrocławskim, a tytuł profesora w 2010.
Od 1989 jest zatrudniony w Katedrze Antropologii Uniwersytetu Wrocławskiego (od 2012 roku to Katedra Biologii Człowieka), a w latach 2006–2010 był dyrektorem Zakładu Antropologii PAN.
Zajmuje się mechanizmami ewolucji człowieka i biologicznym podłożem ludzkich zachowań i preferencji, a w szczególności preferencjami różnych cech postrzeganych jako atrakcyjne w aspekcie doboru płciowego i kondycji biologicznej. Prace Pawłowskiego dotyczące preferencji co do cech potencjalnego partnera seksualnego (na przykład na podstawie ofert matrymonialnych) związane są zarówno z morfologią (wysokość ciała, BMI, WHR) i dymorfizmem płciowym wysokości ciała między partnerami, jak i z wybranymi cechami behawioralnymi, które są ważne w kontekście doboru płciowego i mają ewolucyjne znaczenie.
Zaproponował też kilka hipotez dotyczących mechanizmów ewolucji człowieka:
Wskazał przy tym, że ciągle istnieją subtelne objawy owulacji, a atrakcyjność i proceptywność kobiety zmienia się w cyklu menstruacyjnym.
Publikował prace naukowe m.in. w takich pismach jak Nature, PNAS, Proceedings of Royal Society B., Scientific Reports, Current Anthropology, Evolution &amp; Human Behavior, Biological Psychology czy American Journal of Human Biology. Pod jego redakcją ukazała się w Wydawnictwach Uniwersytetu Warszawskiego (WUW), monografia pt. „Biologia atrakcyjności człowieka”.
Odbył kilka zagranicznych stypendiów naukowych, a w tym roczne stypendium NATO/Royal Society na Uniwersytecie w Liverpoolu w School of Biological Sciences, w Szkocji (Uniwersytet w St. Andrews) i w Niemczech (Uniwersytet w Getyndze).
W 2016 został odznaczony Złotym Krzyżem Zasługi.
Działalność popularnonaukowa.
Jest też popularyzatorem nauki – m.in. współautorem książki „Nagi umysł. Dlaczego jesteśmy, jacy jesteśmy. Ludzka natura bez złudzeń” (Pawłowski i Ulanowski, 2016).
Uhonorowany nagrodami: „Naukowiec przyjazny mediom” przyznaną przez Polskie Stowarzyszenie Dziennikarzy Naukowych w 2009 roku. „Popularyzator Nauki 2016” (nagroda główna) w konkursie PAP i MNiSW.
Za całokształt działalności nagrodzony Złotym Krzyżem Zasługi (2016) oraz Medalem Komisji Edukacji Narodowej (2017).

</doc>
<doc id="2605024" url="https://pl.wikipedia.org/wiki?curid=2605024" title="Antiopa (córka Nikteusza)">
Antiopa (córka Nikteusza)

Antiopa (także Antiope, gr. Antiópē, łac. Antiope) – w mitologii greckiej kochanka Zeusa, dziewczyna wyjątkowej urody.
Uchodziła za córkę Nikteusza (lub boga rzeki Asoposa). Była tak przecudnej urody, że zachwycił się nią sam Zeus, który pod postacią kozłonogiego satyra porwał ją i uniósł do chatki pasterskiej w puszczy. Z tego związku urodziły bliźnięta: Amfion i Zetos. Po sześciu latach Zeus ją opuścił. Wróciła do swego miasta, lecz umierający ojciec kazał swemu bratu Likosowi zabić swą córkę. Likos nie mógł jednak spełnić prośby swego brata i ujęty pięknością i smutkiem darował jej życie i oddał ją jako niewolnicę swej żonie Dirke. Ta jednak wtrąciła ją do lochu. Spędziwszy tam wiele lat Antiopa utraciła swą piękność. Zeus nie zapomniał jednak o swej ukochanej. Napełnił ją dawną siłą i uwolnił z lochu. Udało jej się dobiec do chaty w lesie, gdzie spotkała swych dorosłych synów, którzy postanawiają pomścić krzywdy wyrządzone swej matce. Pokonują drużynę Likosa, zabijając go w walce, a Dirke przywiązują do dzikiego byka, który doprowadza do jej śmierci. Antiopa wraz z synami zasiedli na tronie tebańskim, gdzie żyli w szczęściu wzmacniając potęgę swego grodu.

</doc>
<doc id="2605026" url="https://pl.wikipedia.org/wiki?curid=2605026" title="Ruta (Białoruś)">
Ruta (Białoruś)

Ruta, "Babniewo" lub "Babuniewo"(biał. Рута) – dawny folwark w dawnym powiecie nowogródzkim.
Prawdopodobnie tutaj urodził się późniejszy greckokatolicki metropolita kijowski Józef Welamin Rutski. Na początku XIX wieku mieszkał tu opiekun Adama Mickiewicza Rostocki. Mickiewicz napisał tu balladę '. Wspominaną wielokrotnie przez wieszcza Rutę utożsamia się również z Rutą Dolną.

</doc>
<doc id="2605036" url="https://pl.wikipedia.org/wiki?curid=2605036" title="Szkoła przy ul. Dąbrowskiego 73 w Poznaniu">
Szkoła przy ul. Dąbrowskiego 73 w Poznaniu

Szkoła przy ul. Dąbrowskiego 73 – budynek szkolny zlokalizowany w Poznaniu, na Jeżycach, przy ul. Dąbrowskiego 73.
Historia.
Budynek reprezentuje typowy przykład szkoły gminnej, jakie powstawały na poznańskich przedmieściach w 2. połowie XIX wieku, przed włączeniem w granice miasta. Pierwszy (piętrowy) obiekt powstał w latach 70. XIX wieku i posiadał cztery izby lekcyjne rozdzielone sienią. Z uwagi na gwałtowny rozwój Jeżyc, w latach 1880-1881, powstał nowy gmach, według projektu Wilhelma Drwitza. Reprezentuje on skromne formy neogotyckie i jest zlokalizowany bliżej ul. Dąbrowskiego, czyli ówczesnej głównej szosy wylotowej na Berlin.
Obecnie budynek mieści Zespół Szkół Specjalnych nr 107 im. Arkadego Fiedlera (wcześniej Szkoły Podstawowe nr 16 i 23). Zespół rozpoczął działalność 1 września 1965, a w zmodernizowanym budynku od kwietnia 1966. Organizatorką placówki była Stefania Moder. Szkoła współpracowała z Uniwersytetem im. Adama Mickiewicza w zakresie nauczania dzieci głębiej upośledzonych. W obiektach działa też Gimnazjum Specjalne nr 107.

</doc>
<doc id="2605040" url="https://pl.wikipedia.org/wiki?curid=2605040" title="Ubuntu Netbook Edition">
Ubuntu Netbook Edition

Ubuntu Netbook Edition (UNE, dawniej znany jako "Ubuntu Netbook Remix") – wersja dystrybucji Linuksa Ubuntu, która została zoptymalizowana w celu umożliwienia lepszej pracy na netbookach i innych urządzeniach z małymi ekranami lub z procesorem Intel Atom.
UNE jest dostępna od wersji Ubuntu 8.04 (Hardy Heron). UNE jest opcjonalne preinstalowana jako system operacyjny (OS) na niektórych netbookach, takich jak Dell Inspiron Mini 10V i Toshiba NB100, a także działa na popularnych modelach, takich jak Acer Aspire One i ASUS Eee PC.
Canonical Ltd., firma, która zajmuje się rozwojem Ubuntu, współpracuje z projektem Moblin w celu zapewnienia optymalizacji, mniejszych wymagań sprzętowych i wyższego życia baterii.
Canonical Ltd. wraz z Ubuntu 11.04 postanowiło scalić wersje dla netbooków i desktopów w jedną wersję i zrezygnowało z dalszego wspierania Ubuntu Netbook Edition.
Instalacja.
Ubuntu Netbook Edition (UNE) można zainstalować na kilka sposobów:
Pakiety.
Pakiety, które zawiera Ubuntu Netbook Edition:
Rozszerzony "Pokaż pulpit" aplet, który oprócz pokazania pulpitu, pozwala użytkownikowi na "drag&amp;drop" pliki / katalogi / adresów URL na pulpit, aby utworzyć nowe ulubione ustawiania launchera.
Space-konserwatywne okna apletu Picker, który pozwala na przełączanie i zamykanie okien z panelu. 
window-management daemon (pilnuje okna są największe, itp.) 
Desktop-launcher, które zastępuje menedżera plików Nautilus i funkcje pulpitu. To jest wybranie funkcjonalności Aplikacje / Miejsca / System i dodaje wsparcie dla zdefiniowanych przez użytkownika kategorii Ulubione. 
Umożliwia łatwe przełączania trybu między trybem Netbook i tryb Classic (niedostępne w Ubuntu 9.10 ze względu na problem stabilności).
Wersje.
Dell Ubuntu Netbook Edition jest stworzony specjalnie dla profilu sprzętu Inspiron Mini 9, a także jest dostępny na Inspiron Mini 12. Zawiera wbudowany interfejs i niestandardowy launcher, jak i nie-wolne kodeki, takie jak MPEG4 i MP3.
EasyPeasy jest uważana za jedną z pierwszych dystrybucji opartych na UNE, z naciskiem na korzystanie z oprogramowania prawnie zastrzeżonego, jak Skype, a także integrację szeregu różnych standardowych aplikacji i sterowników. 
Aplikacje.
Standard:
Opcjonalne:
Kodeki dla producentów OEM:

</doc>
<doc id="2605041" url="https://pl.wikipedia.org/wiki?curid=2605041" title="Ludowa Partia Postępowa">
Ludowa Partia Postępowa

Ludowa Partia Postępowa (angielski "People's Progressive Party", PPP) – gujańska lewicowa partia polityczna. Założona w 1950 roku jako partia skupiająca przedstawicieli wszystkich narodów Gujany. Na pierwszym planie kładła niepodległość kraju. Współcześnie największy nacisk kładzie na problemy hindusów.
Historia.
Pierwszy kongres partii odbył się 1 kwietnia 1951 roku. Od samego początku partia domagała się radykalnych zmian gospodarczych. Partia wygrała wybory w roku 1953 i od tamtego czasu stała się jedną z głównych gujańskich partii politycznych. Po wyborczym zwycięstwie z 1953 roku w kraju doszło do interwencji zbrojnej wojsk brytyjskich które odsunęły partię od władzy, wsadził wielu przywódców partii do więzień i wprowadziły stan wyjątkowy. Przywódcy partii próbowali uzyskać wsparcie na arenie międzynarodowej a działacze z Gujany udali się do Londynu a następnie do Indii, gdzie spotkali się z przedstawicielami tamtejszego rządu oraz premierem Jawaharlalem Nehru. Działalność partii została ograniczona restrykcjami na kolejne kilka lat. Władzę brytyjskie poddały represjom wielu działaczy a Pionierska Liga Młodzieży będąca młodzieżówką partii została zdelegalizowana. Miejsce organizacji pionierskiej zajęła Postępowa Organizacja Młodzieżowa, która kontynuowała tradycję poprzedniczki. W 1955 roku w ramach ruchu niepodległościowego doszło do rozłamu (po części wywołanego przez władze kolonialne) w wyniku którego powstał bardziej umiarkowany jednakże wciąż lewicowy Ludowy Kongres Narodowy który stał się ugrupowaniem popieranym przez murzynów oraz władze brytyjskie. Od czasu rozłamu Ludowa Partia Postępowa stała się partią prezentującą głównie interes ludności pochodzenia hinduskiego. Partia Postępowa ponowne rządy objęła w 1957 i kontynuowała działania zmierzające do uzyskania przez kraj niepodległości, władzę utraciła w 1964 roku przechodząc tym samym do opozycji na wiele dziesięcioleci. W okresie krótkich rządów udało się jej znacjonalizować niektóre przedsiębiorstwa należące do zagranicznych w tym kanadyjskich firm oraz dokonać sekularyzacji szkolnictwa.
W okresie opozycyjnym doszło do radykalizacji partii która to w 1969 roku rozpoczęła proces ewolucji w stronę partii marksistowskiej a w tym samym roku stanowisko przewodniczącego partii zostało zastąpione przez sekretarza generalnego. W tym samym roku na łamach partii doszło do secesji części radykalnych działaczy którzy utworzyli maoistyczną Pracowniczą Partię Gwardii Ludowej (która u progu lat 80. połączyła się z prawicową Partią Wyzwolenia i utworzyła nowe stricte prawicowe i popierające kapitalizm ugrupowanie o nazwie Gwardia dla Wyzwolenia i Demokracji) której jedynym i to w dodatku połowicznym sukcesem okazał się udział w akcji protestacyjnej z pierwszej połowy lat 70. prowadzonej na rzecz odzyskanie ziem przodków przez bezrolnych z rąk właścicieli przemysłu cukrowego i rządu. Wraz z upływem lat zimnej wojny Ludowa Partia Postępowa przyjmowała coraz bardziej umiarkowany program aż w 1990 roku zupełnie wyzbyła się radykalnych haseł i poparła istnienie gospodarki wolnorynkowej. Obecnie jest ona partią o profilu demokratyczno-socjalistycznym i lewicowo-narodowym.

</doc>
<doc id="2605044" url="https://pl.wikipedia.org/wiki?curid=2605044" title="Ole Fagerås">
Ole Fagerås



</doc>
<doc id="2605047" url="https://pl.wikipedia.org/wiki?curid=2605047" title="Köölü">
Köölü



</doc>
<doc id="2605048" url="https://pl.wikipedia.org/wiki?curid=2605048" title="Dworzec autobusowy Rataje">
Dworzec autobusowy Rataje

Dworzec autobusowy Rataje – węzeł przesiadkowy miejskiej i podmiejskiej komunikacji autobusowej, zlokalizowany przy ul. Bolesława Krzywoustego 19 – w bezpośrednim sąsiedztwie ronda Rataje – w rejonie Świętego Rocha na obszarze jednostki pomocniczej Osiedle Rataje w Poznaniu. Rondo jest także bardzo istotnym punktem integracyjnym poznańskiej komunikacji tramwajowej. Obok funkcjonuje stacja benzynowa BP, wznosi się apartamentowiec "Tarasy Warty" oraz znajduje się tramwaj-kawiarnia (Düwag GT8) "Caffe Bimba" (tymczasowo nieczynna z powodu przebudowy Ronda Rataje).
Historia.
Od 1953 przy rondzie istniał postój autobusów. 22 lipca 1979 w obecności wojewody Stanisława Cozasia i prezydenta miasta Władysława Ślebody został otwarty dworzec autobusowy ("zbiorowy przystanek autobusowy" o wydzielonych peronach). 20 października 1998 roku rozpoczęła się budowa nowego budynku dworca.
Budynek dworca.
Budynek dworca, z charakterystycznymi ekspresyjnymi wiatami nad peronami, został oddany do użytku 1 maja 1999. Autorem projektu była Pracownia Architektoniczna Ewy i Stanisława Sipińskich. Konstrukcja wisząca pięciu rzędów wiat opiera się na czterech pylonach-portykach, tworzących prostopadłe do peronów przejście dla pasażerów. Przejście to wieńczy piętrowy pawilon kasowy z poczekalnią i pomieszczeniami socjalnymi dla kierowców. Całość utrzymana jest w tonacji granatowo-szarej.
Według Jarosława Trybusia, znawcy poznańskiej architektury, obiekt nawiązuje do XIX-wiecznych konstrukcji inżynieryjnych poprzedzających modernizm. Jego usytuowanie i wygląd pozwalają na ogląd z wielu stron bez utraty atrakcyjności wizualnej.
Zabudowa.
Źródło&lt;ref name="ZTM.NZ.3410-38/12"&gt;Szczegółowy opis przedmiotu zamówienia SIWZ, nr ZTM.NZ.3410-38/12, wyd. Zarząd Transportu Miejskiego w Poznaniu.&lt;/ref&gt;
Linie autobusowe.
Z dworca odjeżdżają autobusy komunikacji miejskiej, a także podmiejskiej do gmin Kleszczewo, Swarzędz, Kórnik i Zaniemyśl.

</doc>
<doc id="2605049" url="https://pl.wikipedia.org/wiki?curid=2605049" title="Me Myself and I (ujednoznacznienie)">
Me Myself and I (ujednoznacznienie)



</doc>
<doc id="2605051" url="https://pl.wikipedia.org/wiki?curid=2605051" title="Janusz Wojtasik">
Janusz Wojtasik

Janusz Wojtasik (ur. 5 listopada 1933 w Żelechowie) – polski historyk, profesor nauk humanistycznych, nauczyciel akademicki.
Życiorys.
W 1956 ukończył studia na Wydziale Historycznym Uniwersytetu Warszawskiego. W 1966 uzyskał stopień doktora nauk humanistycznych w zakresie historii w tej samej jednostce. Stopień doktora habilitowanego otrzymał w 1985 w Instytucie Historii im. Tadeusza Manteuffla PAN. Od 1991 profesor zwyczajny nauk humanistycznych. Był zatrudniony na stanowisku profesora w Akademii Obrony Narodowej w Warszawie, Akademii Podlaskiej w Siedlcach oraz Mazowieckiej Wyższej Szkole Humanistyczno-Pedagogicznej w Łowiczu, gdzie pełnił funkcję prorektora. Obecnie wykładowca w Wyższej Szkole Finansów i Zarządzania w Warszawie. Specjalizuje się w zakresie historii wojskowości.

</doc>
<doc id="2605053" url="https://pl.wikipedia.org/wiki?curid=2605053" title="Roland Schlinger">
Roland Schlinger

Roland Schlinger (ur. 17 września 1982 w Wiedniu) – austriacki piłkarz ręczny, reprezentant kraju, lewy rozgrywający. Obecnie występuje w Bundeslidze, w drużynie HBW Balingen-Weilstetten.

</doc>
<doc id="2605056" url="https://pl.wikipedia.org/wiki?curid=2605056" title="Czerwony stan">
Czerwony stan

Czerwony stan (tytuł oryg. "Red State") − amerykański film fabularny z 2011 roku, napisany i wyreżyserowany przez Kevina Smitha. Film jest hybrydą dramatu, kina akcji i dreszczowca oraz stanowi odejście Smitha od najczęściej kręconych przez siebie komedii. Światowa premiera obrazu miała miejsce 23 stycznia 2011; 17 listopada tego roku "Czerwony stan" był wyświetlany podczas American Film Festival w Polsce.
Fabułę filmu zainspirowała autentyczna postać kontrowersyjnego kaznodziei Freda Phelpsa z Topeka w stanie Kansas, który słynie z homofobii i demonstracyjnych wystąpień podczas pogrzebów amerykańskich żołnierzy zabitych w Iraku.
Fabuła.
Centralne Stany Zjednoczone. Troje licealistów zostaje uprowadzonych przez fanatyków religijnych, którzy uznają ich za grzeszników i decydują następnie zabić nastolatków.

</doc>
<doc id="2605060" url="https://pl.wikipedia.org/wiki?curid=2605060" title="American Academy of Pediatrics">
American Academy of Pediatrics



</doc>
<doc id="2605061" url="https://pl.wikipedia.org/wiki?curid=2605061" title="Sekrety Weroniki">
Sekrety Weroniki

Sekrety Weroniki (ang. "Veronica's Closet", 1997-2000) – amerykański serial komediowy nadawany przez stację NBC od 25 września 1997 roku do 27 czerwca 2000 roku. W Polsce nadawany był dawniej na kanale TVP1.
Opis fabuły.
Serial opowiada o Weronice (Kirstie Alley), która jest zauroczona przystojnym Tomem, szefem ekipy remontującej biuro. Okazuje się, że mężczyzna jest ojcem June. Kiedy prawda wychodzi na jaw, Weronika jest przerażona. Aby zrobić rywalce na złość postanawia wdać się z nim w romans.

</doc>
<doc id="2605063" url="https://pl.wikipedia.org/wiki?curid=2605063" title="Bähr">
Bähr

Osoby noszące nazwisko Bähr/Baehr:

</doc>
<doc id="2605064" url="https://pl.wikipedia.org/wiki?curid=2605064" title="Köölü (góry)">
Köölü (góry)

Köölü (kirg.: Көөлү кырка тоосу, "Köölü kyrka toosu"; ros.: Куйлютау, "Kujlutau") – pasmo górskie w Tienszanie Centralnym, w Kirgistanie. Rozciąga się na długości ok. 50 km między rzakmi Köölü i Üczköl (w dorzeczu Sarydżazu). Najwyższy szczyt wznosi się na wysokość 5203 m n.p.m. (według innych danych 5281 m n.p.m.). Pasmo zbudowane jest z wapieni, łupków metamorficznych i granitów. Występują liczne lodowce górskie, pola firnowe i piargi.

</doc>
<doc id="2605070" url="https://pl.wikipedia.org/wiki?curid=2605070" title="Ronald Rivero">
Ronald Rivero

Ronald Tylor Rivero Kuhn (ur. 29 stycznia 1980 w Santa Cruz) – boliwijski piłkarz występujący najczęściej na pozycji środkowego obrońcy, obecnie zawodnik Bloomingu.
Kariera klubowa.
Rivero rozpoczął profesjonalną grę w piłkę nożną w wieku 26 lat w zespole Universitario de Sucre, debiutując w Liga de Fútbol Profesional Boliviano w sezonie 2006. Wówczas także wziął udział w pierwszym międzynarodowym turnieju w karierze – Copa Sudamericana, gdzie jednak odpadł z Universitario już w 1/16 finału. W rozgrywkach Apertura 2008 wywalczył premierowe i historyczne dla swojego klubu mistrzostwo Boliwii, będąc podstawowym graczem ekipy. W 2009 roku po raz pierwszy wystąpił w Copa Libertadores, lecz nie zdołał wyjść ze swoją drużyną z fazy grupowej.
Wiosną 2010 Rivero został zawodnikiem najbardziej utytułowanego zespołu w kraju – Club Bolívar, z którym w najbliższych rozgrywkach Clausura osiągnął wicemistrzostwo kraju, natomiast już pół roku później, w sezonie Adecuación 2011, zdobył tytuł mistrza Boliwii. Bez żadnych sukcesów wziął udział w dwóch edycjach Copa Libertadores, natomiast latem 2011 został wypożyczony na pół roku do chińskiego Shenzhen Ruby. W Chinese Super League zadebiutował 31 lipca tego samego roku w wygranym 2:0 spotkaniu z Shanghai Shenhua i od razu wywalczył sobie miejsce w pierwszym składzie, jednak na koniec rozgrywek zajął z Ruby ostatnie miejsce w tabeli, spadając do drugiej ligi.
Wiosną 2012 Rivero powrócił do ojczyzny, podpisując umowę z Club Blooming.
Kariera reprezentacyjna.
W seniorskiej reprezentacji Boliwii Rivero zadebiutował jeszcze jako zawodnik Universitario de Sucre, w 2008 roku za kadencji selekcjonera Erwina Sáncheza. Rozegrał dwanaście spotkań wchodzących w skład eliminacji do Mistrzostw Świata 2010, na które ostatecznie Boliwijczycy się nie zakwalifikowali. W 2011 roku został powołany przez szkoleniowca Gustavo Quinterosa na rozgrywany w Argentynie turniej Copa América, gdzie wystąpił w dwóch meczach, natomiast jego kadra nie zdołała wyjść z grupy.

</doc>
<doc id="2605071" url="https://pl.wikipedia.org/wiki?curid=2605071" title="Leszek Nowak (politolog)">
Leszek Nowak (politolog)

 Leszek Nowak – polski politolog, dr hab. nauk politycznych, nauczyciel akademicki, wykładowca na Wydziale Nauk Politycznych i Studiów Międzynarodowych Uniwersytetu Warszawskiego.
Życiorys.
W 2003 r. otrzymał stopień doktora nauk humanistycznych w zakresie nauk o polityce nadany uchwałą Rady Wydziału Dziennikarstwa i Nauk Politycznych Uniwersytetu Warszawskiego. Obecnie wykłada w Wyższej Szkole Finansów i Zarządzania w Warszawie.

</doc>
<doc id="2605074" url="https://pl.wikipedia.org/wiki?curid=2605074" title="Elías Fernández">
Elías Fernández

Elías Fernández (ur. 1891 – zm. 3 września 1971) – argentyński piłkarz, grający podczas kariery na pozycji napastnika.
Kariera klubowa.
Elías Fernández rozpoczął karierę w klubie River Plate w 1908. W latach 1912–1917 występował w San Isidro Buenos Aires. Z San Isidro trzykrotnie zdobył mistrzostwo Argentyny w 1912, 1913 i 1915.
Kariera reprezentacyjna.
W reprezentacji Argentyny Fernández występował w latach 1909–1916. W reprezentacji zadebiutował 19 września 1909 w zremisowanym 2-2 meczu z Urugwajem, którego stawką było Copa Newton. W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Fernández był rezerwowym i nie wystąpił w żadnym meczu. Ostatni raz w reprezentacji wystąpił 29 września 1916 w przegranym 1-3 towarzyskim meczu z Urugwajem. Ogółem w barwach "albicelestes" wystąpił w 15 meczach, w których zdobył bramkę.

</doc>
<doc id="2605075" url="https://pl.wikipedia.org/wiki?curid=2605075" title="Włodzimierz Ormicki">
Włodzimierz Ormicki

Włodzimierz Ormicki (ur. 18 maja 1905 w Krakowie, zm. 13 maja 1974 w Bydgoszczy) – polski dyrygent i kompozytor.
Współorganizator Wielkiej Orkiestry Symfonicznej Polskiego Radia w Katowicach, dyrektor artystyczny Opery Śląskiej w latach 1953-1963, nast. kierownik artystyczny bydgoskiej Opery w latach 1969-1974.
Życiorys.
Zdobył wykształcenie muzyczne w Krakowie, Wiedniu i Monachium. Rozpoczynał działalność artystyczną jako dyrygent i korepetytor na terenie Niemiec i Szwajcarii. Po powrocie do kraju (1929) związał się z muzycznymi scenami Krakowa i Warszawy. Po wojnie współpracował w Katowicach (WOSPR) z Grzegorzem Fitelbergiem, karierę dyrygencką rozwijając w Filharmonii Łódzkiej i Operze Wrocławskiej. Przez 10 lat (1953-1963) był dyrektorem, kierownikiem artystycznym i dyrygentem Opery Śląskiej w Bytomiu. Potem przez dwa lata piastował podobne stanowisko w Filharmonii Wrocławskiej. Współpracował także z Narodową Orkiestrą Symfoniczną Polskiego Radia w Katowicach. Wszędzie postrzegano go jako wszechstronnego muzyka, artystę o wielkim autorytecie zawodowym.
W 1969 objął kierownictwo artystyczne Opery i Operetki w Bydgoszczy. Jego kadencja była krótka, ale bardzo znacząca w historii bydgoskiego teatru operowego. Podniesiono poziom muzyczny spektakli operowych, wprowadzono do repertuaru wybitne dzieła literatury operowej, m.in.: "Czarodziejski flet", "Poławiacze pereł", "Don Carlos". Ponadto rozpoczęto wymianę zagraniczną pomiędzy teatrami z sąsiednich krajów: NRD, Czechosłowacji i Rumunii. Doniosłym wydarzeniem artystycznym stał się prowadzony przez niego duży Koncert Beethovenowski, z okazji 200. rocznicy urodzin kompozytora (24 listopada 1970)
Pochowany w Krakowie.

</doc>
<doc id="2605077" url="https://pl.wikipedia.org/wiki?curid=2605077" title="Jasna Strona Mocy">
Jasna Strona Mocy



</doc>
<doc id="2605078" url="https://pl.wikipedia.org/wiki?curid=2605078" title="Ciemna Strona Mocy">
Ciemna Strona Mocy



</doc>
<doc id="2605080" url="https://pl.wikipedia.org/wiki?curid=2605080" title="Baehr">
Baehr



</doc>
<doc id="2605082" url="https://pl.wikipedia.org/wiki?curid=2605082" title="Me Myself And I">
Me Myself And I

Me Myself And I – polski duet wokalny, założony w 2006 roku we Wrocławiu. Zasadniczy skład zespołu stanowią Magdalena Pasierska i Michał Majeran, którym podczas koncertów i nagrań gościnnie towarzyszą różni muzycy wykonujący human beatbox. Zespół wykonuje eklektyczną muzykę z pogranicza jazzu i muzyki elektronicznej, z licznymi elementami innych gatunków. Sami muzycy określają swój styl mianem "voice controlled music", czyli "muzyki kontrolowanej głosem". 
Członkowie.
Magdalena "Magia" Pasierska.
Jest absolwentką klasy fortepianu w szkole muzycznej "Fraza" we Wrocławiu oraz studiów w zakresie wokalistyki jazzowej we Wrocławskiej Szkole Jazzu i Muzyki Rozrywkowej. Współpracowała m.in. z Justyną Steczkowską, Grażyną Łobaszewską, Barbrą Walker oraz zespołami "Mr. Transponder" i "Bipolar Bears". Była autorką i wykonawczynią muzyki do spektaklu "Padlina", zrealizowanego przez Wrocławski Teatr Tańca Arka. W 2009 odbyła warsztaty u Meredith Monk. Była prezenterką autorskiego programu w Radiu RAM oraz prowadzącą Studium Wokalne w Centrum Kultury Agora we Wrocławiu. Jest także konsultantką muzyczną i nauczycielką śpiewu.
Michał Majeran.
Jest absolwentem Wydziału Aktorskiego i Wokalnego Akademii Muzycznej we Wrocławiu oraz Royal College of Music w Londynie, gdzie kształcił się jako śpiewak w klasie barytonu. Po studiach pozostał na kilka lat w Wielkiej Brytanii, gdzie zajmował się m.in. muzyką oratoryjną, operową i chóralną. Pracował też jako muzyk sesyjny, nauczyciel śpiewu i gry na gitarze, zajmował się również udźwiękowianiem telewizyjnych programów edukacyjnych. Był też szefem fonoteki i opiekunem boysbandu.
Historia.
Zespół powstał w 2006 roku we Wrocławiu. Jeszcze w tym samym roku nagrał muzykę do serii reklam sieci komórkowej Heyah. W 2007 został zaproszony do grona artystów tworzących ścieżkę dźwiękową do gry komputerowej "Wiedźmin". W 2008 zespół zagrał na Warsaw Summer Jazz Days, gdzie wystąpił jako support przed koncertem Bobby'ego McFerrina. W 2009 muzyka zespołu towarzyszyła spotkaniu Dalajlamy XIV z mieszkańcami Wrocławia. W tym samym roku wykonywany przez zespół utwór "Takadum" znalazł się na składankowym albumie "+4871", prezentującym mniej znanych muzyków z Wrocławia. 
Jesienią 2010 Me Myself And I w trzyoosobowym składzie, z beatboxerem Piotrem Saulem, brał udział w III polskiej edycji programu "Mam talent!", emitowanego w TVN. Zespół zajął czwarte miejsce w odcinku finałowym, jednocześnie będąc uznanym m.in. przez jurora Kubę Wojewódzkiego za artystycznie najlepszych uczestników tej edycji show. 
3 marca 2011 ukazał się debiutancki album grupy "Takadum!", który znalazł się na trzecim miejscu na liście OLiS. 21 marca 2012 wydany został drugi album, "Do Not Cover". 

</doc>
<doc id="2605083" url="https://pl.wikipedia.org/wiki?curid=2605083" title="Złotopol">
Złotopol

Złotopol (ukr. Златопіль), do 1787 Hulajpol – dzielnica Nowomyrhorodu, położona na północ od śródmieścia, na prawym brzegu Wysi Wielkiej; do 1959 miasto.
Historia.
W 1659 roku Sejm Rzeczypospolitej nadał dożywotnio Złotopol hetmanowi zaporoskiemu Pawłowi Teterze Morzkowskiemu, co spowodowało jego spór ze Stanisławem Koniecpolskim, który uważał go za swoją własność. Następnie własność Walewskich, a potem Lubomirskich. W XVIII wieku powstały pod miastem korytarze/katakumby.
W 1787 książę Franciszek Ksawery Lubomirski sprzedał Hulajpol razem z innymi dobrami śmilańskimi Grigorijowi Potiomkinowi. W tym czasie Złotopol był stanicą zimową wojsk polskich pod dowództwem Józefa Hoszowskiego, które strzegły pobliskiej granicy Rzeczypospolitej przebiegającej wzdłuż rzeczki Turya.
W XIX wieku znacznie wzrosła liczba ludności żydowskiej, która w 1900 roku stanowiła prawie połowę ludności miasteczka.
Siedziba dawnej w powiecie czehryńskim na Ukrainie.
Kościół katolicki.
W 1817 roku Maurycy Dziekoński ufundował tu katolicki kościół pod wezwaniem Maryi Niepokalanego Poczęcia. W 1819 roku jego kolatorem był marszałek czerkaski Franciszek Zaleski, a plebanem ksiądz Łukasz Ilnicki. Kościół ten w 1861 roku rozbudowano ze składek wiernych staraniem księdza Jaworowskiego.
Znane osoby.
W 1857 w Złotopolu urodziła się Anna Bilińska-Bohdanowiczowa – polska malarka.
Hulajpol w literaturze.
W Hulajpolu i okolicach rozgrywa się akcja powieści "Stanica hulajpolska" (1840–1841) polskiego powieściopisarza Michała Grabowskiego.
Miejscowości nie należy mylić z miastem Huliajpole.

</doc>
<doc id="2605085" url="https://pl.wikipedia.org/wiki?curid=2605085" title="Opowieści z księgi cnót">
Opowieści z księgi cnót

Opowieści z księgi cnót (ang. "Adventures from the Book of Virtues", 1996-2000) – amerykański serial animowany wyprodukowany przez PorchLight Entertainment i KCET Los Angeles. Jego światowa premiera odbyła się 2 września 1996 roku na kanale PBS Kids. W Polsce nadawany był dawniej na kanale TVP2.
Opis fabuły.
Serial opowiada o perypetiach szkolnych bohaterów - Zacka i Annie, którzy są sąsiadami i przyjaciółmi od wielu lat. W każdym odcinku obowiązuje jeden wybrany akt przeciwny z księgi cnót takie jak: lojalność, współczucie, odwaga, umiar, uczciwość, itp.

</doc>
<doc id="2605086" url="https://pl.wikipedia.org/wiki?curid=2605086" title="Element elektroniczny">
Element elektroniczny

Element elektroniczny (elektryczny) – część obwodu elektrycznego o jednej, dominującej funkcji: wytwarzania energii elektrycznej kosztem innego rodzaju energii, rozpraszania energii oraz magazynowania energii. Element elektryczny nie może zostać podzielony bez utraty swoich właściwości.
Wyróżnia się dwa rodzaje elementów elektronicznych: bierne i czynne. Elementy bierne nie wytwarzają, lecz rozpraszają i magazynują energię, zaś czynne – wytwarzają ją.

</doc>
<doc id="2605088" url="https://pl.wikipedia.org/wiki?curid=2605088" title="Maximiliano Susán">
Maximiliano Susán

Maximiliano A. Susán (ur. 19 czerwca 1888, zm. 26 lutego 1965) – argentyński piłkarz, grający podczas kariery na pozycji napastnika.
Kariera klubowa.
Maximiliano Susán rozpoczął karierę w klubie CA Estudiantes w 1907. W 1911 był krótko zawodnikiem Alumni AC, z którym zdobył mistrzostwo Argentyny. W 1912 powrócił do Estudiantes, w którym zakończył karierę w 1915, kiedy to zdecydował poświęcić się pracy weterynarza.
Kariera reprezentacyjna.
W reprezentacji Argentyny Susán występował w latach 1906-1916. W reprezentacji zadebiutował 15 sierpnia 1908 w zremisowanym 2-2 meczu z Urugwajem, którego stawką była Copa Lipton. Był to udany debiut, gdyż w 60 min. Susán zdobył drugą bramkę dla "Albicelestes".
W 1910 został powołany na pierwszą, jeszcze nieoficjalną edycję Mistrzostw Ameryki Południowej, który wówczas nazywał się "Copa Centenario Revolución de Mayo 1910". Na turnieju w Buenos Aires Susán wystąpił w obu meczach Argentyny z Chile (bramka na 5-1 w 82 min.) i Urugwajem (bramka na 4-1 w 64 min.).
Podczas meczu z Urugwajem 15 sierpnia 1913, Susán jako pierwszy zawodnik w historii reprezentacji Argentyny strzelił 4 bramki w jednym meczu. Ostatni raz w reprezentacji wystąpił 26 października 1913 w przegranym 0-1 meczu z Urugwajem, którego stawką była Copa Lipton. Ogółem w barwach "albicelestes" wystąpił w 22 meczach, w których zdobył 8 bramek.

</doc>
<doc id="2605090" url="https://pl.wikipedia.org/wiki?curid=2605090" title="Bea Szenfeld">
Bea Szenfeld

Bea Szenfeld, właśc. Beata Szenfeld (ur. 23 grudnia 1972) – projektantka mody, designerka, artysta plastyk.
Młodość.
Dzieciństwo spędziła w Polsce. W 1983 roku zaraz po stanie wojennym jako 11-latka wyemigrowała z matką do Szwecji.
Jest absolwentką szkoły projektowania „Beckmans” w Sztokholmie. Stypendystka szwedzkiego domu mody H&amp;M.
Kariera.
W 2002 roku uczestniczyła w szwedzkim reality-show „Fashion House” na antenie TV3 wygrywając ten program. Nagrodą programu było stypendium na 8-miesięczną praktykę w domu mody Stelli McCartney w Londynie. Projektowała dla m.in. Micael Bindefeld, Barilla, Tommy Hilfiger. W 2010 roku Björk odebrała nagrodę na gali „Polar Music Prize” w sukni jej projektu.

</doc>
<doc id="2605091" url="https://pl.wikipedia.org/wiki?curid=2605091" title="Zbigniew Droszcz">
Zbigniew Droszcz

Zbigniew Droszcz (ur. 9 lutego 1930 w Inowrocławiu; zm. 28 maja 1997 w Gdańsku) – dyrygent, związany z teatrami operowymi we Wrocławiu, Bydgoszczy i Gdańsku.
Życiorys.
Urodził się 9 lutego 1930 r. w Inowrocławiu. Ukończył Podstawową Szkołę Muzyczną w Inowrocławiu oraz Średnią Szkołę Muzyczną w klasie fortepianu w Bydgoszczy. Uczęszczał do Liceum Ogólnokształcącego w Inowrocławiu, m.in. z przyszłym kardynałem Józefem Glempem. W latach 1954-1959 studiował w Państwowej Wyższej Szkole Muzycznej w Poznaniu, którą ukończył z tytułem magistra sztuki w specjalności – dyrygentura u prof. Bohdana Wodiczki. W latach 1960-1965 pracował w Operze Wrocławskiej jako korepetytor i dyrygent. Potem przeniósł się do Bydgoszczy. W tutejszej Operze i Operetce pracował w latach 1965-1972 jako dyrygent. W latach 1965-1972 był także dyrygentem bydgoskiego chóru męskiego „Hasło”.
W jego dorobku dyrygenckim w bydgoskim teatrze operowym, znajduje się około 60 pozycji: oper, operetek i baletów. Bywał zapraszany jako dyrygent na koncerty symfoniczne do filharmonii w Bydgoszczy, Wrocławiu i Gdańsku. Będąc etatowym dyrygentem w bydgoskiej Operze (za dyrekcji Zdzisława Wendyńskiego i Włodzimierza Ormickiego), przygotował samodzielnie muzycznie około 10 tytułów scenicznego repertuaru. Dyrygowane przez niego premiery zyskiwały pochlebne oceny recenzentów muzycznych tak miejscowej, jak i krajowej prasy. Były wśród nich m.in. balety: "„Pan Twardowski”" L. Różyckiego (1966), "„Legenda o miłości”" A. Mielikowa (1967), "„Divertimento baletowe”" (1970), operetki: "„Wiedeńska krew”" J. Straussa (1968), "„Kraina uśmiechu”" F. Lehara (1970), "„Bal w operze”" R. Heubergera (1971) oraz opery: "„Straszny dwór”" S. Moniuszki (1969) oraz "„Jaś i Małgosia”" E. Humperdincka (1969), przedstawienie "„Hrabiny”" z okazji 40-lecia działalności Towarzystwa Muzycznego w Bydgoszczy (1966) i "„Halki”" na 15-lecie bydgoskiej opery (1971).
Znając dwa języki obce: francuski, angielski, często służył jako tłumacz podczas gościnnych występów artystów zagranicznych na bydgoskiej scenie. Także komponował, m.in. dla chóru „Hasło”, który pod jego kierownictwem odnosił sukcesy na przeglądach i konkursach chóralnych w kraju i za granicą. Brał także udział w licznych koncertach w Filharmonii Pomorskiej.
Po odejściu z bydgoskiej opery pełnił w latach 1972-1974 funkcję dyrygenta w Państwowej Operze i Filharmonii Bałtyckiej za dyrekcji Zbigniewa Chwedczuka. Zajmował się także na Wybrzeżu pracą pedagogiczną, ucząc m.in. w szkole muzycznej w Elblągu. W latach 1983-1990 prowadził, jako kierownik muzyczny i dyrygent, zespół Marynarki Wojennej w Gdyni „Dalmor”. Realizując swoje zdolności poetyckie, pisał m.in. wiersze o gdańskiej Starówce. Zmarł 28 maja 1997 r. w Gdańsku.
Rodzina.
Zbigniew Droszcz był żonaty z Niną Górzyńską-Droszcz – tancerką i solistką bydgoskiego baletu.

</doc>
<doc id="2605093" url="https://pl.wikipedia.org/wiki?curid=2605093" title="Szkoła Kofoeda">
Szkoła Kofoeda

Szkoła Kofoeda – organizacja społeczna działająca w Danii w Kopenhadze, przeznaczona dla osób dorosłych, oparta na działaniach pedagogicznych zmierzających do aktywizacji ludzi bezrobotnych poprzez ich rozwój zawodowy i osobisty. Założona przez H.Ch. Kofoeda (1898-1952) w 1928 roku.
Historia.
Szkoła Kofoeda została założona w 1928 roku przez protestanckiego pastora H. Ch. Kofoeda, były to czasy kryzysu ekonomicznego. W okresie międzywojennym panowało duże bezrobocie, które dotknęło wiele rodzin. Ponieważ w parafii było wielu bezrobotnych, Kofoed zaczął myśleć nad stworzeniem im jakiegoś zajęcia czy nauki, które rozwinęłyby ich zainteresowania, i pozwoliłoby kobietom i mężczyznom przetrwać trudny okres pozostawania bez pracy i powrót do aktywnego życia w społeczeństwie. W swojej szkole Kofoed wprowadził metody aktywizujące, ponieważ nie chciał, aby bezrobotni przyzwyczajali się do dostawania pieniędzy i przyjmowali postawę roszczeniową. Osoby bezrobotne mogły otrzymać jedzenie dopiero wtedy, gdy wykonały jakąś nawet niewielką aktywność np. dbanie o ubranie. Jak na tamte czasy była to rewolucyjna metoda aktywizacji ludzi bezrobotnych. Kofoed, który sam był kiedyś bezrobotnym wiedział, że zła pomoc może spowodować więcej szkody niż pożytku. Jedną z pierwszych metod aktywizacji była pralnia, gdzie bezrobotni prali swoje ubrania za darmo, w szkole otworzono warsztaty gdzie można było naprawiać buty czy stare ubrania. W latach 30. podopieczni Kofoeda mogli nie tylko pracować, ale uczyć się, stworzono kursy, na których bezrobotni uczyli się przede wszystkim języka duńskiego, angielskiego, niemieckiego matematyki, śpiewu i gimnastyki. Od 1938 roku placówka funkcjonuje pod nazwą Szkoła dla Bezrobotnych, a od 1940 roku, jako Szkoła Kofoeda. Uczeń Szkoły Kofoeda dzięki pracy własnych rąk i umysłu mógł poprawić swoje życie, hasłem ideowym było „pomoc ku samopomocy”. W następnych latach liczba kobiet uczących się prac domowych wzrosła. Działalność szkoły rozwijała się a liczba uczniów nadal gwałtownie wzrastała, szkoła Kofeoda była dobrze znaną organizacją w Danii. W warsztatach stolarskich mężczyźni mogli reperować stare meble, a w ogrodzie przy szkole można było uprawiać za darmo warzywa na swoje potrzeby. W 1952 roku H. Ch. Kofoed zginął w wypadku samochodowym. Po śmierci Kofoeda dalej kontynuowano działalność szkoły. Od 1960 roku liczba nadal intensywnie wzrastała głównie poprzez rozszerzenie oferty o różne rodzaje kursów dokształcających. Szkoła funkcjonuje do dziś i dalej się rozwija.
Koncepcja szkoły.
Szkoła Kofoeda opiera się na koncepcji, jeśli ludzie mają być wspomagani społecznie, muszą także być wspomagani edukacyjnie gdzie określenia edukacja i szkoła są rozumiane w szerszym znaczeniu, niezwiązanym wyłącznie z wąskimi kwalifikacjami zawodowymi. Pojęcie edukacji jest kamieniem węgielnym funkcjonowania szkoły, jako podstawy rozwoju zasobów ludzkich.
Ludzie korzystający z usług w Szkole Kofoeda nazywani są studentami dla podkreślenia pedagogicznego podejścia do problemów socjalnych. Szkoła
pomaga uczniom rozwijać ich siłę, poczucie własnej wartości i umiejętności, skupia się na możliwościach, własnych zainteresowaniach
i życzeniach uczniów. Zasadniczo szkoła podchodzi do ucznia jak do normalnej istoty ludzkiej, która przechodzi w życiu trudności społeczne.
Od powstania Szkoła Kofoeda była zaangażowana w szeroki zakres problemów społecznych jak bezdomność, bezrobocie, imigracja miejska, problemy integracji grup etnicznych, alkoholizm, nadużywanie narkotyków i problemy psychiatryczne.
Metoda.
Metoda szkoły podkreśla znaczenie aktywności samych uczniów. Celem nie jest tylko pomóc uczniom, ale także pomóc im wziąć odpowiedzialność za
swoje wysiłki. Szkoła pracuje w oparciu o przekonanie, że pomoc jest dwuznacznym dobrodziejstwem. Udzielona bez oczekiwania na aktywność ze
strony osoby potrzebującej pomocy, może je pacyfikować i uczynić zależnymi. Udzielona we właściwy sposób, może ich aktywować, uczynić
bardziej optymistycznymi i zwiększyć ich możliwość samodzielnego działania.
Koncepcja ta dąży do odbudowy i wzmocnienia samooceny uczniów jednocześnie w tym samym czasie niwelując ich problemy społeczne. W czasie pracy z uczniami, głównie skupiamy się na ich umiejętnościach i mocnych stronach, a metoda dąży do pchania ludzi na przód, nie tylko do
rozwikłania ich chwilowych problemów.
Szkoły w Europie.
Do 1997 roku Szkoła Kofoeda działała tylko w Kopenhadze, od 1997 roku zaczęły powstawać nowe placówki poza Danią, jest ich 25: w Polsce, Czechach, Estonii, Bułgarii, Rumunii, na Litwie i Ukrainie, a także w Azji w Armenii. Pierwsza szkoła poza Danią powstała w Polsce w Siedlcach w 1997 roku.

</doc>
<doc id="2605097" url="https://pl.wikipedia.org/wiki?curid=2605097" title="Biuro „B” MSW">
Biuro „B” MSW

Biuro „B” MSW – jednostka organizacyjna spraw wewnętrznych PRL, działająca w latach 1956–1990 (utworzona na bazie istniejącego od 1945 r. samodzielnego wydziału). Biuro zajmowało się obserwacją operacyjną osób i obiektów, przeprowadzaniem wywiadów i ustaleń, a także wstępnym rozpoznaniem i zabezpieczeniem operacyjnym przebywających na terenie Polski dyplomatów i cudzoziemców.
Pion obserwacji RBP, MBP i KdsBP.
Od początku 1945 r. sprawami obserwacji zewnętrznej zajmował się Wydział VII Departamentu I Ministerstwa Bezpieczeństwa Publicznego (powstały w miejsce Sekcji IV Kontrwywiadu Resortu Bezpieczeństwa Publicznego). Jego odpowiednikami w terenie były sekcje VII wydziałów I WUBP (wcześniej funkcjonowały jako sekcje IV).
Rozkazem Ministra BP nr 51 z 6 września 1945 r. dokonano podziału Departamentu I, pozostawiając w nim zadania ściśle związane z kontrwywiadem. Jedną z utworzonych wtedy nowych jednostek był Samodzielny Wydział III MBP, określany również jako Samodzielny Wydział Obserwacji Zewnętrznej MBP lub Wydział „A” MBP. Ta ostatnia nazwa została zatwierdzona Rozkazem Ministra BP nr 22 z 25 marca 1946 r. i przetrwała aż do rozwiązania MBP. Przekształcenia zaszły również w województwach, gdzie powstały wydziały „A” WUBP (początkowo jako wydziały III„A”).
Następnej reorganizacji dokonano poprzez włączenie jednostki do Komitetu do Spraw Bezpieczeństwa Publicznego. Rozkazem organizacyjnym Przewodniczącego KdsBP nr 011 z 10 marca 1955 r. utworzony został Wydział „B” KdsBP, natomiast na podstawie Rozkazu organizacyjnego Przewodniczącego KdsBP nr 0167 z 15 grudnia 1955 r. podniesiono jego rangę, powołując Biuro „B” KdsBP. W województwach zadania pionu wykonywały wydziały „B” WUdsBP.
Pion obserwacji MSW.
Po zniesieniu KdsBP komórka ds. obserwacji zewnętrznej znalazła się w strukturach Ministerstwa Spraw Wewnętrznych. Na mocy Zarządzenia Ministra SW nr 00238 z 29 listopada 1956 r. utworzone zostało Biuro „B” MSW, złożone początkowo z dwóch wydziałów odpowiadających za inwigilację obywateli PRL. Już 1 kwietnia 1957 r. w jego skład włączono dotychczasowy Wydział IX Departamentu II MSW (ds. obserwacji cudzoziemców), co znacznie zwiększyło stan etatowy, czyniąc z biura jedną z największych jednostek Służby Bezpieczeństwa.
Terenowymi ekspozyturami pionu były wydziały „B” KW MO. Obok nich istniały również wykonujące podobne zadania wydziały „A” lub sekcje „A” wydziałów kryminalnych (działające na potrzeby Wydziału VI Oddziału Służby Kryminalnej KG MO). Zintegrowania struktur dokonano w czerwcu 1967 r., od tej pory Biuro „B” MSW pracowało zarówno na rzecz SB, jak i MO.
W grudniu 1978 r. jednostka składała się z następujących wydziałów:
Po reformie centrali z listopada 1981 r. Biuro „B” MSW weszło w skład Służby Zabezpieczenia Operacyjnego. W połowie 1982 r., ze względu na niewielkie stany etatowe, wydziały „B” w 23 komendach wojewódzkich (w Białej Podlaskiej, Chełmie, Ciechanowie, Gorzowie Wielkopolskim, Jeleniej Górze, Koninie, Krośnie, Lesznie, Łomży, Nowym Sączu, Ostrołęce, Pile, Piotrkowie Trybunalskim, Siedlcach, Sieradzu, Skierniewicach, Słupsku, Suwałkach, Tarnobrzegu, Tarnowie, Wałbrzychu, Włocławku i Zamościu) zostały przekształcone z sekcje „B” i włączone do nowo utworzonych wydziałów zabezpieczenia operacyjnego KW MO (później WUSW).
W latach 80 XX w. struktura biura była kilkakrotnie reorganizowana poprzez zmiany numeracji wydziałów i zakresów ich działania. W 1987 r. w pionie „B” znalazł się Batalion Specjalny Stołecznego USW (wykonujący zadania ochrony placówek dyplomatycznych w Warszawie). Kształceniem kadr pionu zajmowała się Szkoła Chorążych Służby Obserwacji.
Rozwiązanie Biura „B” MSW nastąpiło wraz z likwidacją Służby Bezpieczeństwa. Z dniem 1 sierpnia 1990 r. na jego bazie zostało utworzone Biuro Obserwacji UOP, część funkcjonariuszy pionu podjęła służbę w Biurze Techniki Operacyjnej KGP.
Kierownictwo.
Naczelnicy Samodzielnego Wydziału III MBP / Wydziału „A” MBP / Wydziału „B” KdsBP:
Dyrektorzy Biura „B” KdsBP / MSW:

</doc>
<doc id="2605099" url="https://pl.wikipedia.org/wiki?curid=2605099" title="Biuro B">
Biuro B



</doc>
<doc id="2605101" url="https://pl.wikipedia.org/wiki?curid=2605101" title="Lepplaane">
Lepplaane

Lepplaane – wieś w Estonii, w prowincji Pärnu, w gminie Are.

</doc>
<doc id="2605104" url="https://pl.wikipedia.org/wiki?curid=2605104" title="Zygmunt Rychert">
Zygmunt Rychert

Zygmunt Rychert (ur. 2 maja 1947 w Gdańsku) – dyrygent i kompozytor, związany z filharmoniami w Warszawie i Gdańsku oraz teatrami operowymi w Bydgoszczy i Gdańsku.
Życiorys.
Studiował dyrygenturę w Państwowej Wyższej Szkole Muzycznej w Poznaniu u prof. Witolda Krzemieńskiego oraz kompozycję pod kierunkiem Floriana Dąbrowskiego. Dyplom tej uczelni uzyskał w 1971. Rok wcześniej został laureatem Międzynarodowego Konkursu Dyrygentów w Katowicach. Zdobywał też liczne nagrody na konkursach kompozytorskich. Po studiach pełnił funkcje asystenta dyrygenta Witolda Rowickiego, w Filharmonii Narodowej w Warszawie. Uczestniczył w licznych podróżach zagranicznych tej orkiestry. W 1974 założył, jako szef artystyczny, i prowadził do 1981 orkiestrę Filharmonii Bałtyckiej. Ponownie pracował w niej w latach 1998-2003.
W latach 1982-1984 i 1986-1989 był dyrygentem i kierownikiem artystycznym Państwowej Opery w Bydgoszczy. Za jego czasów podniósł się poziom gry orkiestry operowej. Przygotował kilka premier operowych, operetkowych i baletowych ("Otello", "Carmen", "Cyrulik sewilski", "Flis", "Verbum nobile", "Pan Twardowski", "Ptasznik z Tyrolu" i inne). Współpracował także z bydgoską Akademią Muzyczną, przygotowując Akademicką Orkiestrę Symfoniczną i solistów - studentów tej uczelni do koncertów dyplomowych, organizowanych corocznie w sali koncertowej Filharmonii Pomorskiej w Bydgoszczy. 
Po odejściu z bydgoskiej opery, od 1992 pełnił funkcję dyrygenta i kierownika muzycznego Opery Bałtyckiej w Gdańsku. Współpracował także z Toruńską Orkiestrą Kameralną oraz często pojawiał się na estradach różnych filharmonii w Polsce, m.in. Filharmonii Pomorskiej. Dokonał wielu nagrań płytowych z różnymi orkiestrami oraz dla Polskiego Radia i Telewizji. W latach 2003–2009 prowadził Filharmonię Szczecińską.
Od 2011 profesor tytularny sztuki muzycznej.

</doc>
<doc id="2605105" url="https://pl.wikipedia.org/wiki?curid=2605105" title="Wyższe Kursy dla Kobiet">
Wyższe Kursy dla Kobiet

Wyższe Kursy dla Kobiet im. A. Baranieckiego w Krakowie – rodzaj placówki naukowej, założonej w Krakowie w 1868 przez Adriana Baranieckiego (1828–1891) przy Muzeum Techniczno-Przemysłowym. 
Ambicją Baranieckiego było kształcenie kobiet, co nie spotykało się ze zrozumieniem mu współczesnych.
Były utrzymywane ze środków własnych Baranieckiego i z wolnych datków. Nie przynosiły założycielowi żadnych dochodów, raczej do nich dokładał. Kursy umożliwiały kształcenie się kobietom, pozbawionym wówczas możliwości studiowania na wyższych uczelniach. Był to pierwszy takiego rodzaju zakład w Polsce.
Kursy podzielone były na wydziały: historyczno-literacki, przyrodniczy, artystyczny, gospodarczy i handlowy. Od nazwiska organizatora zwane były żartobliwie „Baraneum”. 
Kursy były dostępne dla kobiet w wieku od 16 lat, niezależnie od dotychczasowego wykształcenia, pochodzenia czy wyznania. Na kursy uczęszczało w niektórych latach do 200 słuchaczek, pochodzących nie tylko z Galicji, ale i z zaboru rosyjskiego. Kursy były prywatne, dlatego nie dawały żadnych uprawnień państwowych ani zawodowych.
W gronie wykładowców byli m.in. Jan Matejko, Stanisław Wyspiański i Lucjan Rydel. 
Absolwentką była m.in. Janina Giżycka. Uczennicami kursu artystycznego były m.in. Olga Boznańska, Aniela Pająkówna, Teofila Certowicz, Antonina Rożniatowska, Bronisława Rychter-Janowska, Olga Niewska, Natalia Milan, Halina Miączyńska. Wydział Artystyczny planowano przekształcić w Szkołę Sztuk Pięknych dla Kobiet, aby zwolnić od obowiązku przyjmowania kobiet Szkołę Sztuk Pięknych (późniejsze ASP). 
Siedziba Kursów znajdowała się w Domu Nauczycielek przy ul. Karmelickiej 32. 
Po śmierci założyciela Kursy prowadzone były przez władze miasta Krakowa, mimo tego, że początkowo rada miasta odnosiła się do pomysłu negatywnie, twierdząc, że kształcenie sprowadza kobiety na bezdroża.
W 1894 Uniwersytet Jagielloński dopuścił kobiety do grona studentów. Od tego czasu Kursy utraciły monopol na studia kobiet, przetrwały jednak do 1924.

</doc>
<doc id="2605106" url="https://pl.wikipedia.org/wiki?curid=2605106" title="Antiopa">
Antiopa



</doc>
<doc id="2605108" url="https://pl.wikipedia.org/wiki?curid=2605108" title="Gláuber">
Gláuber



</doc>
<doc id="2605112" url="https://pl.wikipedia.org/wiki?curid=2605112" title="2012 Formula 1 Qantas Australian Grand Prix">
2012 Formula 1 Qantas Australian Grand Prix



</doc>
<doc id="2605114" url="https://pl.wikipedia.org/wiki?curid=2605114" title="2012 Formula 1 Petronas Malaysia Grand Prix">
2012 Formula 1 Petronas Malaysia Grand Prix



</doc>
<doc id="2605115" url="https://pl.wikipedia.org/wiki?curid=2605115" title="Teferi Benti">
Teferi Benti

Teferi Benti (ur. 1921, zm. 3 lutego 1977) – etiopski generał, dowódca dywizji, od listopada 1974 do lutego 1977 przewodniczący Tymczasowego Wojskowego Komitetu Administracyjnego (Dergu), szef państwa i rządu Etiopii. Został zastrzelony przez przedstawicieli radykalnej frakcji Dergu.

</doc>
<doc id="2605116" url="https://pl.wikipedia.org/wiki?curid=2605116" title="2012 Formula 1 UBS Chinese Grand Prix">
2012 Formula 1 UBS Chinese Grand Prix



</doc>
<doc id="2605117" url="https://pl.wikipedia.org/wiki?curid=2605117" title="2012 Formula 1 Gulf Air Bahrain Grand Prix">
2012 Formula 1 Gulf Air Bahrain Grand Prix



</doc>
<doc id="2605118" url="https://pl.wikipedia.org/wiki?curid=2605118" title="Formula 1 Gran Premio de España Santander 2012">
Formula 1 Gran Premio de España Santander 2012



</doc>
<doc id="2605119" url="https://pl.wikipedia.org/wiki?curid=2605119" title="Formula 1 Grand Prix de Monaco 2012">
Formula 1 Grand Prix de Monaco 2012



</doc>
<doc id="2605120" url="https://pl.wikipedia.org/wiki?curid=2605120" title="Formula 1 Grand Prix du Canada 2012">
Formula 1 Grand Prix du Canada 2012



</doc>
<doc id="2605121" url="https://pl.wikipedia.org/wiki?curid=2605121" title="Projektantki">
Projektantki

Projektantki (ang. "Designing Women", 1986-1993) – amerykański serial komediowy wyprodukowany przez Bloodworth-Thomason, Mozark Productions i Columbia Pictures Television.
Jego światowa premiera odbyła się 29 września 1986 roku na kanale CBS. Ostatni odcinek został wyemitowany 24 maja 1993 roku. W Polsce serial nadawany był na antenie TVP2.

</doc>
<doc id="2605122" url="https://pl.wikipedia.org/wiki?curid=2605122" title="Trypanosoma irwini">
Trypanosoma irwini

Trypanosoma irwini – kinetoplastyd z rodziny świdrowców należący do królestwa protista. Pasożytuje we krwi koala "(Phascolarctos cinereus)". "T. irwini" osiąga długość 32 – 39 μm łącznie z wicią, szerokość 1,9 - 4,5 μm.
Występuje na terenie Australii.

</doc>
<doc id="2605123" url="https://pl.wikipedia.org/wiki?curid=2605123" title="Nykteus">
Nykteus



</doc>
<doc id="2605124" url="https://pl.wikipedia.org/wiki?curid=2605124" title="Cejkinie">
Cejkinie

Cejkinie () – wieś na Litwie, w okręgu uciańskim, w rejonie ignalińskim. Położona jest ok. 12 km. na południowy wschód od Ignalina.
Do roku 1939 znajdowała się na terenie Polski, w województwie wileńskim, w powiecie święciańskim. We wsi znajduje się drewniany kościół pw. NMP z 1773 roku.

</doc>
<doc id="2605125" url="https://pl.wikipedia.org/wiki?curid=2605125" title="Taitu">
Taitu

Taitu Bytul (amh. ጣይቱ ብጡል, ur. 1851, zm. 1918) - cesarzowa Etiopii (od 1889). Od 1883 żona Menelika II (był jej piątym mężem), u schyłku życia małżonka sprawowała faktyczne rządy.

</doc>
<doc id="2605126" url="https://pl.wikipedia.org/wiki?curid=2605126" title="Bronisław Pekowski">
Bronisław Pekowski

Bronisław Pekowski (ur. w 1940, zm. 18 stycznia 2014) – śpiewak (bas-baryton), solista bydgoskiej Opery (1976-1986) oraz Teatru Wielkiego w Warszawie (od 1986).
Życiorys.
Zdolności wokalne odziedziczył po matce, która śpiewała w chórze bydgoskiego teatru muzycznego. Ulegając jej namowom, już jako inżynier po Politechnice Warszawskiej rozpoczął naukę śpiewu, najpierw w Średniej Szkole Muzycznej w Koszalinie, a następnie w Bydgoszczy. Będąc dyrektorem Okręgowego Przedsiębiorstwa Geodezyjno-Kartograficznego, jeździł kilka razy w miesiącu do Warszawy na lekcje do Krystyny Szczepańskiej. Potem bawiąc służbowo we Wrocławiu nawiązał kontakt z Barbarą Kostrzewską i Beatą Artemską, które poleciły go Stanisławowi Renzowi – dyrektorowi bydgoskiej Opery. W 1976 r. rozpoczął pracę w tym teatrze jako solista.
Już po kilku sezonach, mimo że łączył jeszcze działania wokalno-artystyczne z obowiązkami geodezyjno-kartograficznymi – udowodnił, że jest profesjonalnym śpiewakiem. Jego debiutem artystycznym była rola Skołuba w "„Strasznym Dworze”" S. Moniuszki (1976) i tytułowy "„Holender tułacz”" w operze R. Wagnera. Grał również w "„Eugeniuszu Onieginie”" P. Czajkowskiego (1980) i w "„Kniaziu Igorze”" A. Borodina (1982), gdzie stworzył kreacje postaci tytułowego bohatera. Grał także w kilkunastu innych operach i operetkach.
W 1986 r. za namową prof. Antoniego Wicherka został solistą Teatru Wielkiego w Warszawie. Jednak w Bydgoszczy pojawiał się nadal w ramach gościnnych występów. W 1989 r. uczestniczył w premierze "„Otella”" i razem z bydgoskim zespołem odbył tournée po Włoszech i Malcie. Jako bas-baryton warszawskiej sceny operowej występował w licznych spektaklach oraz wyjazdach zagranicznych.
Pochowany na cmentarzu komunalnym w Chojnicach.

</doc>
<doc id="2605129" url="https://pl.wikipedia.org/wiki?curid=2605129" title="Louis Rwagasore">
Louis Rwagasore

Książę Louis Rwagasore (ur. 10 stycznia 1932 w Gitega, zm. 13 października 1961 w Bużumburze) – polityk, przywódca burundyjskiego ruchu niepodległościowego, syn monarchy Mwambutsy IV.
Życiorys.
Był synem władcy królestwa Burundi ("mwamiego"), Mwambutsy IV, oraz jego pierwszej żony, Thérèse Kanyonga. Podobnie jak jego rodzice był członkiem "ganwa", oligarchicznej warstwy, która z czasem wykształciła się w osobną grupę etniczną i stała na samym szczycie społecznej hierarchii w Burundi. Wywodził się z klanu Bezi („synowie Mweziego”), którego przedstawiciele zasiadali na tronie królestwa Burundi od lat 50. XIX wieku.
Początkowo pobierał nauki w szkołach podstawowych w Bukeye, Kanyinya i Gitega, następnie został uczniem "Groupe Scolaire d'Astrida" w rwandyjskim Butare. Przez krótki czas studiował na "Institut Universitaire des Territoires d'Outre-Mer" w Antwerpii (dawny Uniwersytet Kolonialny).
Po powrocie do ojczyzny założył i przewodził kooperatywie handlowej "Coopérative des commerçants du Burundi". Wkrótce stanął na czele założonej w 1957 roku Partii Jedności i Postępu Narodowego Burundi ("Parti de l’Union et du Progrès National" – UPRONA), która stała się wkrótce główną siłą polityczną walczącą o uwolnienie Burundi spod belgijskiej władzy kolonialnej. Partia Rwagasore była ugrupowaniem nacjonalistycznym i postępowym; głosiła także hasła jedności narodowej, a w jej szeregach znaleźli się przedstawiciele obu największych grup etnicznych zamieszkujących Burundi (tj. Hutu i Tutsi). Rwagasore dzięki swej charyzmie stał się wkrótce jednym z najpopularniejszych polityków w kraju. Tymczasem belgijska administracja kolonialna z obawą obserwowała wzrost wpływów UPRONA, gdyż postrzegała tę partię jako ugrupowanie nacjonalistyczne, antybelgijskie i prokomunistyczne. Z tego względu Belgowie udzielili szerokiego wsparcia materialnego i politycznego konserwatywnej i prozachodniej "Parti Démocrate Chrétien" (PDC).
W 1960 Rwagasore został przejściowo osadzony w areszcie domowym. Fakt ten był jednym z czynników, które umożliwiły PDC odniesienie zwycięstwa w przeprowadzonych w listopadzie 1960 wyborach lokalnych. Wyborczy sukces PDC dał z kolei Belgom pretekst do powierzenia tej partii dwóch tek ministerialnych w rządzie tymczasowym (styczeń 1961). Postępowanie belgijskiej administracji spotkało się jednak z gwałtownymi protestami UPRONA, popartymi przez Radę Powierniczą ONZ. Ostatecznie na skutek międzynarodowych nacisków Belgowie byli zmuszeni rozwiązać rząd tymczasowy i zgodzić się na przeprowadzenie wolnych wyborów parlamentarnych. Odbyły się one we wrześniu 1961 roku. UPRONA odniosła wówczas miażdżące zwycięstwo, uzyskując 80% poparcie i zdobywając 58 z 64 miejsc w Zgromadzeniu Ustawodawczym. Rwagasore otrzymał wówczas misję tworzenia rządu.
13 października 1961 podczas obiadu w bużumburskiej restauracji położonej nad brzegiem jeziora Tanganika Rwagasore został zamordowany przez greckiego zabójcę Georgesa Kageorgisa, wynajętego przez przywódców PDC. Wiele dowodów wskazuje, że za zamachem mogła również stać szykująca się do odejścia belgijska administracja kolonialna. 
Zabójstwo Rwagasore wywarło brzemienny wpływ na dalsze losy Burundi. Nie tylko pozbawiło bowiem kraj charyzmatycznego i cieszącego się szerokim poparciem przywódcy, lecz również zaprzepaściła ponadetniczny konsensus zbudowany przez niego w okresie walki o niepodległość. Po śmierci księcia Burundi zaczęło być rozdzierane przez narastający antagonizm pomiędzy Hutu a Tutsi.
Upamiętnienie.
13 października, dzień zamachu na księcia Rwagasore, obchodzony jest w Burundi jako święto państwowe.
Na cześć Rwagasore nazwano stadion w Bużumburze oraz jeden z burundyjskich klubów piłkarskich – Prince Louis FC.
Rodzina.
12 września 1959 Rwagasore poślubił Marie-Rose Ntamikevyo, z pochodzenia Hutu. Z tego związku narodziły się dwie córki – Marie-Thérèse i Pia (obie zmarły w listopadzie 1961 na skutek powikłań poszczepiennych).

</doc>
<doc id="2605130" url="https://pl.wikipedia.org/wiki?curid=2605130" title="Pentesileja">
Pentesileja



</doc>
<doc id="2605133" url="https://pl.wikipedia.org/wiki?curid=2605133" title="Diel">
Diel



</doc>
<doc id="2605134" url="https://pl.wikipedia.org/wiki?curid=2605134" title="Murru">
Murru

Murru – wieś w Estonii, w prowincji Pärnu, w gminie Are.

</doc>
<doc id="2605135" url="https://pl.wikipedia.org/wiki?curid=2605135" title="Pawło Pianczuk">
Pawło Pianczuk

Pawło Pianczuk, ukr. Павло Пянчук (ur. 24 maja 1911 r. we wsi Kriwuszi na Połtawszczyźnie, zm. ?) – radziecki pilot wojskowy, pilot myśliwski Ukraińskiej Armii Wyzwoleńczej podczas II wojny światowej.
W latach 1930-1933 uczył się w technikum w Charkowie. Po jego ukończeniu został zmobilizowany do Armii Czerwonej. W 1937 r. przeszedł przeszkolenie lotnicze, po czym służył w lotnictwie myśliwskim. W 1942 r. został zestrzelony przez Niemców. Dostał się do niewoli. Osadzono go w obozie jenieckim, gdzie zadeklarował wstąpienie do Ukraińskiej Armii Wyzwoleńczej (UWW). Faktycznie został pilotem myśliwskim Luftwaffe. Po zakończeniu wojny jego losy są nieznane.

</doc>
<doc id="2605136" url="https://pl.wikipedia.org/wiki?curid=2605136" title="Niidu">
Niidu

Niidu – wieś w Estonii, w prowincji Pärnu, w gminie Are.

</doc>
<doc id="2605138" url="https://pl.wikipedia.org/wiki?curid=2605138" title="Johann Rudolph Glauber">
Johann Rudolph Glauber



</doc>
<doc id="2605140" url="https://pl.wikipedia.org/wiki?curid=2605140" title="Parisselja">
Parisselja

Parisselja – wieś w Estonii, w prowincji Pärnu, w gminie Are.

</doc>
<doc id="2605141" url="https://pl.wikipedia.org/wiki?curid=2605141" title="Wadim Pieriewoznikow">
Wadim Pieriewoznikow

Wadim Pieriewoznikow – dyrygent, od 1992 r. związany z Operą Nova w Bydgoszczy.
Życiorys.
Urodził się w Rosji. Studiował w Kijowie i Moskwie. Odbył staż w Teatrze Bolszoj. Pracował w Kijowskim Teatrze Muzycznym i w filharmonii w Odessie. 
Namówiony przez rosyjską pianistkę Tatianę Szebanową, która znalazła zatrudnienie w Bydgoszczy, nawiązał kontakt z dyrektorem Maciejem Figasem i został zatrudniony w bydgoskiej Operze Nova. Powierzono mu kierownictwo muzyczne premiery "Skrzypka na dachu". Spektakl odniósł sukces zarówno wśród publiczności, jak i krytyków muzycznych. Prowadził muzycznie kolejne premiery, m.in. "Krainę uśmiechu" (1993), balet "Śpiąca królewna" (1994), które potwierdziły jego kunszt muzyczny.
Pieriewoznikow związał się z Bydgoszczą na stałe. Jego żona – pianistka znalazła pracę w miejscowych szkołach muzycznych.

</doc>
<doc id="2605143" url="https://pl.wikipedia.org/wiki?curid=2605143" title="Wielki mufti Jerozolimy">
Wielki mufti Jerozolimy

Wielki mufti Jerozolimy – najwyższy sunnicki muzułmański duchowny sprawujący opiekę nad islamskimi miejscami świętymi Jerozolimy, w tym nad meczetem Al-Aksa.
Historia.
Historia istnienia muftiego w Jerozolimie sięga XV wieku, kiedy to Palestyna była pod panowaniem mameluków. Prawdopodobnie na początku tego wieku Mamelucy powołali w Jerozolimie muzułmańskiego prawnika i teologa, który wydawał oficjalne interpretacje w sprawach życia państwowego i prywatnego, związanego z islamem. Swoje decyzje ogłasza w formie fatwy. Pierwszym muftim Jerozolimy był Szihab ad-Din Abulabbas al-Omawi al-Masri, który zmarł w 1440 r. O późniejszych losach tego stanowiska niewiele wiadomo.
Pod koniec XVII wieku władze osmańskie dostrzegły potrzebę ustanowienia zwierzchnictwa religijnego nad muzułmanami na obszarze Palestyny. W tym celu powołano w Jerozolimie pierwszego sędziego ("kadi"), którym był szejk Najm al-Din.
Pod koniec XIX wieku klan Husajni należał do jednych z najzamożniejszych rodzin w południowej Palestynie i posiadał ziemię położone wokół Jerozolimy. Trzynastu członków klanu było kolejnymi burmistrzami Jerozolimy w latach 1864–1920. W 1860 r. pochodzący z tego klanu Mohammed Tahir al-Husajni został wielkim muftim Jerozolimy. Tahir powołał komitet "A’ajan", który nadzorował sprzedaż gruntów cudzoziemcom w rejonie Jerozolimy. Zdecydowanie wystąpił on przeciwko żydowskiemu osadnictwu, powstrzymując na kilka lat sprzedaż gruntów Żydom. Po śmierci Tahira w 1908 roku, następnym "kadi" Jerozolimy został jego syn – Kamil al-Husajni. Jednak podczas I wojny światowej władze tureckie uznały, że jest on brytyjską marionetką i mianowały na jego miejsce szejka As’ada Szukeiri (nosił tytuł "kadi"). Sprawował on swoje obowiązki w latach 1914–1918. Opowiadał się on po stronie Turków i za przynależnością Palestyny do imperium osmańskiego. Gdy Palestyna znalazła się pod brytyjską kontrolą, Brytyjczycy przywrócili na stanowisko wielkiego muftiego Jerozolimy Kamila al-Husajniego. Prowadził on odmienną politykę od swojego ojca i poszukiwał kompromisu między społecznością arabską a Żydami i brytyjskimi władzami okupacyjnymi.
Gdy w 1920 r. formalnie powstał brytyjski Mandat Palestyny, przepisy dawały władzom mandatowym uprawnienia do powoływania kolejnego wielkiego muftiego. Gdy w 1921 r. zmarł Kamil al-Husajni, Wysoki Komisarz Palestyny Sir Herbert Samuel powołał na to stanowisko Mohammada Amin al-Husajni, umożliwiając mu w styczniu następnego roku powrót do Palestyny. Podczas wyborów nowego wielkiego muftiego, reprezentanci oddali cztery głosy na członka klanu Husajni i trzy głosy na członka klanu Naszaszibi. Sir Herbert Samuel pragnął jednak zachować pewną równowagę sił w mieście, i ze względu na fakt, że burmistrzem Jerozolimy był Radżib al-Naszaszibi, wskazał on na szejka Hussama ad-Din Jarallah. Gdy ten jednak wycofał swoją kandydaturę, automatyczny wybór wskazał na Amina al-Husajni. W ten sposób został on wielkim muftim Jerozolimy. W tym samym roku stanął on na czele Najwyższej Rady Muzułmańskiej, która kontrolowała fundusze wakf warte dziesiątki tysięcy funtów i sprawowała nadzór nad działalnością islamskich sądów w Palestynie. Najwyższa Rada Muzułmańska i jej przewodniczący al-Husajni uważała się za strażnika jednego z trzech świętych miejsc islamu i rozpoczęła międzynarodową kampanię zbierania funduszy na renowację Wzgórza Świątynnego, a szczególnie meczetu Al-Aksa i Kopuły na Skale. Cały obszar znajdował się w ruinie i wymagał gruntownych prac renowacyjnych. Al-Husajni zlecił wykonanie prac tureckiemu architektowi Mimarowi Kemalettinowi. Amin był zdecydowany przekształcić meczet Al-Aksa w symbol panarabskiego i palestyńskiego nacjonalizmu w walce z napływem żydowskich imigrantów do Palestyny. Prowadząc swoją kampanię często oskarżał Żydów o planowanie przejęcia kontroli nad Murem Zachodnim, który był niezbywalną własnością i częścią meczetu al-Aksa. Wzajemne oskarżenia przyczyniały się tylko do wzrostu napięć pomiędzy obydwiema społecznościami w mieście. Przy czym należy podkreślić, że obie społeczności – arabska i żydowska – patrzyły na wszystkie problemy tylko z punktu widzenia własnej tradycji i własnych interesów.
W kwietniu 1936 r. w Mandacie Palestyny rozpoczął się powszechny strajk społeczności arabskiej. Protestom towarzyszyły demonstracje, które bardzo szybko przekształciły się w arabskie powstanie. Amin al-Husajni przejął wówczas inicjatywę, przekazując liczne fundusze na finansowanie działań arabskich grup zbrojnych atakujących żydowskie osiedla. W lipcu 1937 r. brytyjskie władze podjęły próbę aresztowania Amina, ukrył się on jednak w meczecie al-Aksa i przebywał wewnątrz haramu przez trzy kolejne miesiące. 26 września arabscy napastnicy przeprowadzili zamach na lokalnego komisarza brytyjskiego Lewisa Yelland Andrews’a. W cztery dni później Brytyjczycy zdjęli Amina al-Husajni z funkcji przewodniczącego Najwyższej Rady Muzułmańskiej i nakazali aresztowanie przywódców arabskiej rebelii. Al-Husajni zbiegł wówczas przez Jafę do Libanu. Pomimo to, pozostał on formalnie wielkim muftim aż do 1948 r.
W wyniku I wojny izraelsko-arabskiej (1948–1949) tereny Wschodniej Jerozolimy wraz z Samarią i Judeą znalazły się pod okupacją Królestwa Transjordanii. Jordański król Abdullah I oficjalnie usunął al-Husajniego ze stanowiska i zabronił mu wstępu do Jerozolimy. Nowym wielkim muftim został Hussam ad-Din Jarallah. Po jego śmierci w roku 1954, nie powołano nowego wielkiego muftiego.
W wyniku Wojny sześciodniowej w 1967 r. całość Jerozolimy i Zachodniego Brzegu znalazła się pod okupacją Izraela. Wraz z rozpoczęciem palestyńsko-izraelskiego procesu pokojowego i podpisaniem w 1993 r. Porozumienia z Oslo, pojawiła się potrzeba zwiększenia muzułmańskiej kontroli nad miejscami świętymi islamu w Jerozolimie. Z tego powodu w 1993 przewodniczący Organizacji Wyzwolenia Palestyny Jasir Arafat powołał na wielkiego muftiego Jerozolimy Sulaimana Ja’abari. Był on od 1949 zastępcą wielkiego muftiego, i po śmierci Jarallaha od 1954 pełnił obowiązki muzułmańskiego sędziego "kadi" w Jordanii. Gdy w 1994 formalnie powstała Autonomia Palestyńska, powrócił on do Jerozolimy, jednak w tym samym roku zmarł. Jaser Arafat powołał w październiku 1994 na nowego wielkiego muftiego Ekrima Sa'id Sabri. Miał on radykalne nacjonalistyczne poglądy i jego liczne wypowiedzi wywoływały kontrowersje. Palestyński prezydent Mahmud Abbas obawiając się jego mocniejszego zaangażowania w politykę, usunął go w 2006 ze stanowiska. Abbas powołał na wielkiego muftiego Muhammada Ahmad Hussajni. Jednak i on wywołał liczne kontrowersje, dopuszczając między innymi samobójcze zamachy terrorystyczne jako formę walki z Izraelczykami.

</doc>
<doc id="2605145" url="https://pl.wikipedia.org/wiki?curid=2605145" title="Pärivere">
Pärivere

Pärivere – wieś w Estonii, w prowincji Pärnu, w gminie Are.

</doc>
<doc id="2605149" url="https://pl.wikipedia.org/wiki?curid=2605149" title="Suigu (gmina Are)">
Suigu (gmina Are)

Suigu – wieś w Estonii, w prowincji Pärnu, w gminie Are.

</doc>
<doc id="2605153" url="https://pl.wikipedia.org/wiki?curid=2605153" title="Konwencja w sprawie równego wynagrodzenia">
Konwencja w sprawie równego wynagrodzenia

Konwencja w sprawie Równego Wynagrodzenia (ang. "Equal Remuneration Convention") – konwencja nr 100 Międzynarodowej Organizacji Pracy. Została przyjęta przez Konferencję Ogólną MOP 29 czerwca 1951 roku, weszła w życie 23 maja 1953 roku. Jest jedną z ośmiu fundamentalnych konwencji Międzynarodowej Organizacji Pracy.
Konwencja ustanawia zasadę i praktykę równego wynagradzania kobiet i mężczyzn za równowartościową pracę oraz dokonywania obiektywnej, wolnej od dyskryminacji ze względu na płeć, wyceny wykonywanej pracy. Dokument został ratyfikowany przez 173 ze 187 państw członkowskich MOP. Konwencji nie ratyfikowały: Bahrajn, Birma, Brunei, Katar, Kuwejt, Liberia, Malediwy, Oman, Somalia, Surinam, Timor Wschodni, Tuvalu, Wyspy Marshalla, Wyspy Salomona i Stany Zjednoczone. Polska ratyfikowała konwencję 18 września 1954 roku (Dz. U. 1955 r. Nr 38, poz. 238).

</doc>
<doc id="2605155" url="https://pl.wikipedia.org/wiki?curid=2605155" title="Suigu">
Suigu

2 miejscowości w Estonii:

</doc>
<doc id="2605157" url="https://pl.wikipedia.org/wiki?curid=2605157" title="Tiorydazyna">
Tiorydazyna

Tiorydazyna – organiczny związek chemiczny, piperydynowa pochodna fenotiazyny, stosowana jako lek przeciwpsychotyczny.
Tiorydazyna jest klasycznym neuroleptykiem o umiarkowanej sile działania. Wskazaniami do stosowania są przewlekłe, ustabilizowane klinicznie psychozy, także nasilone przypadki nerwic. Wywiera także działanie przeciwdepresyjne. Podawana ambulatoryjnie w dawkach do 150 mg, szpitalnie do 600 mg. Wykazuje umiarkowane działanie uspokajające, słabe przeciwwytwórcze, przeciwautystyczne i przeciwdepresyjne. Praktycznie nie wywołuje objawów pozapiramidowych, wykazując niewielkie działania uboczne ze strony układu wegetatywnego i innych układów.
Jest antagonistą receptorów dopaminergicznych D1 oraz D2.
Tiorydazyna znajduje niekiedy zastosowanie w leczeniu schizofrenii, nerwic, w łagodnych zespołach depresyjnych z towarzyszącymi stanami lękowymi.
Dawka lecznicza w nerwicach do 150 mg, w psychozach do 600 mg.
Preparaty.
W Polsce dawniej dostępnymi preparatami był "Thioridazin" draż. 0,01 g; 0,025 g; 0,1 g oraz "Thioridazin prolongatum" tabl. 0,2 g. Ostatnim polskim wytwórcą była "Jelfa".
Obecnie w Polsce nie są zarejestrowane żadne preparaty zawierające tiorydazynę, lek dostępny jest w trybie importu docelowego.

</doc>
<doc id="2605158" url="https://pl.wikipedia.org/wiki?curid=2605158" title="California Dreams (serial telewizyjny)">
California Dreams (serial telewizyjny)

California Dreams (1992-1996) – amerykański serial komediowy stworzony przez scenarzystów Bretta Deweya i Ronalda B. Solomona oraz producenta wykonawczego Petera Engela (znany z pracy nad serialem "Byle do dzwonka"). Wyprodukowany przez NBC Productions i Peter Engel Productions.
Emitowany był przez NBC od 12 września 1992 roku do 14 grudnia 1996 roku w sobotnich porankach w bloku programowym TNBC (Teen NBC). W Polsce serial nadawany był dawniej w telewizji TVN.
Fabuła.
Serial opisuje perypetie Matta i jego siostry Jenny oraz dwójki przyjaciół, którzy wspólnie zakładają grupę rockową. Marzą oni o wielkiej karierze, częstych występach i długich trasach koncertowych. Menadżer grupy Sly oraz rodzice wspierają młodych w ich wysiłkach.

</doc>
<doc id="2605162" url="https://pl.wikipedia.org/wiki?curid=2605162" title="Tabria">
Tabria

Tabria – wieś w Estonii, w prowincji Pärnu, w gminie Are.

</doc>
<doc id="2605164" url="https://pl.wikipedia.org/wiki?curid=2605164" title="Granice Łotwy">
Granice Łotwy

Granice Łotwy – granice państwowe Republiki Łotewskiej z krajami ościennymi.
Współcześnie Łotwa graniczy z czterema państwami, przy czym granice z Estonią (na północy) i Litwą (na południu) są wewnętrznymi granicami Unii Europejskiej oraz strefy Schengen, zaś granica z Białorusią i Rosją (na wschodzie) stanowią jednocześnie zewnętrzną granicę Unii. Granice kraju, poza jednym wyjątkiem, wytyczone zostały w okresie międzywojennym. W 1920 roku ustaliła się granica polsko–łotewska, a na mocy traktatu ryskiego zatwierdzona została granica ze Związkiem Radzieckim. Współcześnie dawna granica z Polską stanowi część granicy z Białorusią, zaś była granica łotewsko-radziecka rozdzielona została pomiędzy Białoruś i Rosję. Granice z Estonią i Litwą wyznaczono po 1920 roku na zasadzie etnicznej, jednak ta ostatnia swą historią sięga do średniowiecznej granicy Inflant i Wielkiego Księstwa Litewskiego.
Do jedynej, w praktyce, zmiany granic Łotwy doszło w 1944 roku, już po zajęciu Łotwy przez Związek Radziecki. Wówczas to z Łotewskiej SRR wydzielono część okręgu Abrene (obecnie Pytałowo) wraz z gminami Kacēni, Upmale, Linava, Purmale, Augšpils i Gauri, które to terytorium włączono jednocześnie do Rosyjskiej FSRR. Uważa się, że było to posunięcie nielegalne, bo sprzeciwiało się zarówno łotewsko-radzieckiemu traktatowi z 1920 roku, jak i ówczesnej konstytucji Rosyjskiej FSRR. Po rozpadzie ZSRR miasto Pytałowo wraz z okolicznymi miejscowościami pozostało w granicach Rosji. W związku z łotewskimi roszczeniami do spornego terytorium Rosja oficjalnie nie uznawała granicy z Łotwą. Stan taki utrzymywał się do 2007 roku, kiedy zmianie uległo stanowisko Rygi względem okręgu Abrene, a w efekcie Moskwa zagwarantowała wspólną granicę.
Obecnie Łotwa posiada granicę o łącznej długości 1836 km, w tym:

</doc>
<doc id="2605167" url="https://pl.wikipedia.org/wiki?curid=2605167" title="Võlla">
Võlla

2 miejscowości w Estonii:

</doc>
<doc id="2605171" url="https://pl.wikipedia.org/wiki?curid=2605171" title="Kajyngdy">
Kajyngdy



</doc>
<doc id="2605173" url="https://pl.wikipedia.org/wiki?curid=2605173" title="Mosta FC">
Mosta FC

Mosta F.C. – maltański klub piłkarski z siedzibą w mieście Mosta.
Historia.
Chronologia nazw:
Klub został założony w 1935 roku jako Mosta United F.C.. Podczas II wojny światowej trzykrotnie zmieniał nazwę w 1939 Mosta Rovers F.C., w 1943 Mosta Olympics F.C., w 1946 Mosta Athletics F.C.. Dopiero w 1956 klub przyjął obecną nazwę Mosta F.C.. Zespół występował przeważnie w drugiej lidze maltańskiej. W 1974 roku debiutował w najwyższej klasie, ale nie utrzymał się w niej i spadł z powrotem do drugiej ligi. Również kolejne awansy do ekstraligi w latach 1988, 2003 i 2005 zakończyły się powrotem do drugiej ligi. Po sezonie 2011 zajął 3. miejsce w "First Division" i zdobył awans do "Premier League".
Stadion.
Charles Abela Memorial Stadium może pomieścić 1,200 widzów.

</doc>
<doc id="2605190" url="https://pl.wikipedia.org/wiki?curid=2605190" title="Polianky">
Polianky

Polianky (1066 m) – wznoszące się nad miejscowością Małe Borowe wzgórze na Pogórzu Orawskim na Słowacji. Znajduje się w głównym grzbiecie tego pasma, pomiędzy szczytami Blato i Súšava. W południowo-wschodnim kierunku, do Doliny Huciańskiej od wierzchołka Polianky odchodzą dwa grzbiety oddzielające Dolinę Świniarskiego Potoku od Doliny Roztoki. Pomiędzy tymi grzbietami znajduje się jeszcze jedna dolina potoku bez nazwy. Szczyt i znaczna część stoków Polianky jest bezleśna, zajęta przez łąki miejscowości Małe Borowe. Pod szczytem znajduje się wieża przekaźnika telekomunikacyjnego, a przez wierzchołek prowadzi szlak turystyczny.

</doc>
<doc id="2605192" url="https://pl.wikipedia.org/wiki?curid=2605192" title="Blato">
Blato



</doc>
<doc id="2605195" url="https://pl.wikipedia.org/wiki?curid=2605195" title="Konwencja w sprawie dyskryminacji w zatrudnieniu i wykonywaniu zawodu">
Konwencja w sprawie dyskryminacji w zatrudnieniu i wykonywaniu zawodu

Konwencja w sprawie Dyskryminacji w Zatrudnieniu i Wykonywania Zawodu – konwencja nr 111 Międzynarodowej Organizacji Pracy.
Została uchwalona przez Konferencję Ogólną MOP 25 czerwca 1958 roku w Genewie. Weszła w życie 15 czerwca 1960 roku. Zarejestrowana przez Sekretariat ONZ 17 czerwca 1960 zgodnie z art. 102 Karty ONZ. Jest jedną z ośmiu fundamentalnych konwencji Międzynarodowej Organizacji Pracy. Konwencja zobowiązuje państwa członkowskie do opracowania i prowadzenia polityki krajowej zmierzającej do likwidacji wszelkich form dyskryminacji w zatrudnieniu oraz wprowadzającej w życie zasadę równych szans i równego traktowania na rynku pracy.
Konwencja została ratyfikowana przez 173 ze 187 państw członkowskich MOP. Nie ratyfikowały jej: Birma, Brunei, Japonia, Malezja, Malediwy, Oman, Singapur, Wyspy Marshalla, Wyspy Salomona, Surinam, Tajlandia, Timor Wschodni, Tuvalu i Stany Zjednoczone. Polska ratyfikowała Konwencję 8 maja 1961 roku.
Uzupełnieniem jest Konwencja nr 156 dotycząca równości szans i traktowania pracowników obu płci mających obowiązki rodzinne z 1981 r.

</doc>
<doc id="2605202" url="https://pl.wikipedia.org/wiki?curid=2605202" title="Skenderija">
Skenderija



</doc>
<doc id="2605204" url="https://pl.wikipedia.org/wiki?curid=2605204" title="Skenderija (kompleks sportowo-widowiskowo-usługowy)">
Skenderija (kompleks sportowo-widowiskowo-usługowy)

Skenderija – hala sportowo-widowiskowa oraz centrum kulturalno-usługowe zlokalizowane w centrum stolicy Bośni i Hercegowiny Sarajewie w dzielnicy o tej samej nazwie.
Obiekt otwarto 29 listopada 1969 roku. Oprócz centrum sportowego i kulturalnego znajdowały się tutaj punkty handlowe oraz restauracje. Cały budynek wraz z przyległymi terenami liczy 70 000 metrów kwadratowych. Skenderija została zmodernizowana po przyznaniu w 1977 roku Sarajewu praw do goszczenia w 1984 roku zimowych igrzysk olimpijskich. Podczas igrzysk w hali rywalizowano w łyżwiarstwie figurowym oraz rozegrano mecze turnieju hokeja na lodzie. W Skenderiji oficjalnie ogłaszano zwycięzców zawodów olimpijskich i tutaj odbywała się dekoracja medalistów.
W 1992 rozpoczęło się oblężenie Sarajewa, podczas którego obiekt uległ zniszczeniu (został spalony). Po wojnie hala została odbudowana w latach 2000–2006. W lutym 2012 roku pod naporem śniegu zawalił się dach obiektu.

</doc>
<doc id="2605211" url="https://pl.wikipedia.org/wiki?curid=2605211" title="Disturbance">
Disturbance

Disturbance – debiutancki album włoskiej death metalowej grupy Hour of Penance, wydanym przez Xtreem Music 28 kwietnia 2003 roku.

</doc>
<doc id="2605212" url="https://pl.wikipedia.org/wiki?curid=2605212" title="Kajyngdy (góry)">
Kajyngdy (góry)

Kajyngdy (kirg.: Кайыңды кырка тоосу, "Kajyngdy kyrka toosu"; ros.: хребет Каинды-Катта, "chriebiet Kaindy-Katta") – pasmo górskie w Tienszanie Centralnym, w Kirgistanie, w dorzeczu Sarydżazu. Rozciąga się na długości ok. 65 km. Najwyższy szczyt wznosi się na wysokość 5784 m n.p.m. (według innych danych 5721 m n.p.m.). Pasmo zbudowane jest z wapieni i łupków metamorficznych. Występują wieczne śniegi i liczne lodowce górskie, szczególnie na wschodzie. Zbocza są skaliste, pokryte rumowiskami. U zachodnich podnóży znajduje się półpustynia wysokogórska.

</doc>
<doc id="2605213" url="https://pl.wikipedia.org/wiki?curid=2605213" title="Grzegorz (Kozłow)">
Grzegorz (Kozłow)

Grzegorz, imię świeckie Władimir Siergiejewicz Kozłow (ur. 20 marca 1883 w Moskwie, zm. 29 listopada 1937 w Ufie) – rosyjski biskup prawosławny.
Życiorys.
Ukończył studia na wydziale historyczno-filologicznym Uniwersytetu Moskiewskiego. Przez dziesięć lat pracował jako nauczyciel. 15 lutego 1919 został wyświęcony na kapłana i podjął służbę w cerkwi Wszystkich Świętych w Kostromie. Od sierpnia 1920 służył w cerkwi św. Eliasza w tym samym mieście. Przed 1922 złożył wieczyste śluby mnisze.
20 marca 1922 został wyświęcony na biskupa wietłuskiego, wikariusza eparchii kostromskiej; w ceremonii jako główny konsekrator wziął udział patriarcha moskiewski i całej Rusi Tichon. W 1923 i 1924 był dwukrotnie aresztowany i zwalniany, od 1926 był biskupem pieczerskim, wikariuszem eparchii niżnonowogrodzkiej i arzamaskiej. W tym samym roku brał udział w próbie korespondencyjnego wyboru patriarchy moskiewskiego i całej Rusi (Tichon zmarł przed rokiem), popierając metropolitę niżnonowogrodzkiego Sergiusza. Aresztowany w grudniu 1927, został skazany na trzy lata uwięzienia w obozie urządzonym w dawnym Monasterze Sołowieckim. Zwolniony w listopadzie 1929, został skierowany na zsyłkę do Kraju Narymskiego, zaś w 1932 przeniesiony na dalsze trzy lata do Orła.
Po odzyskaniu wolności został w 1935 biskupem ufijskim, zaś w 1937 podniesiono go do godności arcybiskupiej. W tym samym roku razem z całym duchowieństwem katedralnego soboru św. Sergiusza z Radoneża w Ufie został aresztowany, w listopadzie 1937 skazany na śmierć i rozstrzelany.

</doc>
<doc id="2605216" url="https://pl.wikipedia.org/wiki?curid=2605216" title="Żywice mocznikowe">
Żywice mocznikowe



</doc>
<doc id="2605223" url="https://pl.wikipedia.org/wiki?curid=2605223" title="Klibur Oan Timor Asuwain">
Klibur Oan Timor Asuwain

Stowarzyszenie Timorskich Bohaterów (; ) – timorska partia polityczna o profilu konserwatywnym.
Historia.
Ugrupowanie pierwotnie powstało 20 listopada 1974 roku ze "Stowarzyszenia Monarchistów Timorskich". Początkowo KOTA opowiadała się za utrzymaniem ścisłych więzów politycznych z Indonezją i występowała przeciwko niepodległościowym, lewicowym ugrupowaniom timorskim. Z biegiem czasu w ugrupowaniu większe znaczenie uzyskał nurt niepodległościowy, dążący do uzyskania niezależności od Indonezji przy jednoczesnym zachowaniu powiązań z Portugalią. Po aneksji Timoru Wschodniego przez Indonezję w 1976 roku, część liderów ugrupowania opuściła kraj, zaś samo ugrupowania faktycznie zakończyło swoją działalność.
Partia została reaktywowana w 2000 roku i opowiada się tradycyjnym systemem monarchicznym, przy jednoczesnym poszanowaniu dla systemu demokratycznego i praw człowieka.
Wyniki wyborcze.
W wyborach parlamentarnych w 2001 partia zdobyła 2,13% poparcia i 2 mandaty parlamentarne.
W kolejnych wyborach zorganizowanych w 2007 roku, partia w koalicji z Ludową Partią Timoru Wschodniego uzyskała 3,20% poparcia zdobywając dwa miejsca w parlamencie. W wyborach w 2012 roku, KOTA wraz z ugrupowaniem "Trabalhista" tworzyły koalicję wyborczą która uzyskała 0,56% głosów. W kolejnych wyborach w 2017 roku, ugrupowanie nie wystawiło swojej listy wyborczej.

</doc>
<doc id="2605225" url="https://pl.wikipedia.org/wiki?curid=2605225" title="NYC (singel)">
NYC (singel)

Say Hello to the Angels/NYC – singiel (podwójna strona A) zespołu Interpol z ich debiutanckiego albumu Turn on the Bright Lights. Został wydany w kwietniu 2003 roku.
Lista utworów.
CD (OLE582-2):
7" vinyl (OLE582-7):

</doc>
<doc id="2605227" url="https://pl.wikipedia.org/wiki?curid=2605227" title="Resistance (seria)">
Resistance (seria)

Resistance – seria gier komputerowych z gatunku first-person shooter oraz third-person shooter na konsolę PlayStation 3, PlayStation Portable i PlayStation Vita.

</doc>
<doc id="2605231" url="https://pl.wikipedia.org/wiki?curid=2605231" title="Say Hello to the Angels">
Say Hello to the Angels



</doc>
<doc id="2605237" url="https://pl.wikipedia.org/wiki?curid=2605237" title="Góry Kachetyjskie">
Góry Kachetyjskie

Góry Kachetyjskie ("Góry Kacheckie"; gruz.: კახეთის ქედი, trl.: "Kakhet'is K'edi", trb.: "Kachetis Kedi") – pasmo górskie w południowej części Wielkiego Kaukazu, w Gruzji; dział wodny pomiędzy rzekami Iori i Alazani. Rozciąga się na długości ok. 120 km. Najwyższy szczyt wznosi się na wysokość 2506 m n.p.m. Pasmo zbudowane jest głównie z piaskowców, margli i łupków. Zbocza porośnięte są lasami liściastymi i krzewami; powyżej 2000 m n.p.m. występują łąki górskie. W dolnym piętrze mieszczą się winnice.

</doc>
<doc id="2605241" url="https://pl.wikipedia.org/wiki?curid=2605241" title="Euzebiusz (Iljinski)">
Euzebiusz (Iljinski)

Euzebiusz, imię świeckie Aleksiej Aleksiejewicz Iljinski (ur. 1809 w Biełgorodzie, zm. 12 marca 1879) – rosyjski biskup prawosławny.
Był synem prawosławnego diakona. Ukończył seminarium duchowne w Kursku, a następnie Kijowską Akademię Duchowną. 8 grudnia 1834 złożył wieczyste śluby mnisze, zaś 1 stycznia 1835 został hierodiakonem, zaś 21 lipca tego samego roku przyjął święcenia kapłańskie. W 1835 obronił dysertację magisterską w dziedzinie teologii i został zatrudniony w Akademii, której był absolwentem, jako wykładowca. W 1839 został rektorem Akademii i otrzymał godność archimandryty. Od 1841 do 1844 był przełożonym Monasteru Wydubickiego, zaś od 1844 do 1845 kierował jako rektor seminarium duchownym w Wilnie. Od 1845 do 1848 był przełożonym monasteru Św. Ducha w Wilnie, następnie został przeniesiony do monasteru w Pożajściu.
1 stycznia 1849 przyjął chirotonię na biskupa kowieńskiego, wikariusza eparchii wileńskiej i litewskiej. W 1851 został biskupem podolskim. W 1858 otrzymał godność arcybiskupa kartlińskiego, egzarchy Gruzji. Od 1877 do śmierci w 1879 był arcybiskupem twerskim i kaszyńskim.

</doc>
<doc id="2605248" url="https://pl.wikipedia.org/wiki?curid=2605248" title="Trzecia Droga (Palestyna)">
Trzecia Droga (Palestyna)

Trzecia Droga – mała centrowa palestyńska partia polityczna aktywna w Autonomii Palestyńskiej.
Partia została założona 16 grudnia 2005 roku przez Salama Fajjadaśś i Hanane Ashrawi.
W wyborach w 2006 roku udało się jej zdobyć 2,41 procent i wprowadzić dwóch przedstawicieli do rady.
Partia uważa się za alternatywę wobec dwupartyjnego systemu Palestyny zdominowanego przez dwie partie polityczne - al-Fatah i Hamas

</doc>
<doc id="2605250" url="https://pl.wikipedia.org/wiki?curid=2605250" title="Góry Kantegirskie">
Góry Kantegirskie

Góry Kantegirskie (ros.: Кантегирский хребет, "Kantiegirskij chriebiet") – pasmo górskie azjatyckiej części Rosji (Kraj Krasnojarski), w środkowej części Sajanu Zachodniego. Rozciąga się na długości ok. 90 km. Najwyższy szczyt wznosi się na wysokość 2485 m n.p.m. (według innych danych 2429 m n.p.m.). Pasmo zbudowane jest z łupków krystalicznych i granitów. Zbocza są porozcinane licznymi dolinami erozyjnymi i porośnięte górską tajgą ciemną.

</doc>
<doc id="2605251" url="https://pl.wikipedia.org/wiki?curid=2605251" title="Pożyczka gotówkowa">
Pożyczka gotówkowa

Pożyczka gotówkowa (ang. "cash loan") – umowa, na podstawie której pożyczkodawca udostępnia na określony czas pożyczkobiorcy określoną sumę środków pieniężnych, zaś pożyczkobiorca zobowiązuje się w umówionym terminie zwrócić pożyczoną sumę środków pieniężnych, oraz (zazwyczaj) wynagrodzenie (opłatę, odsetki) dla pożyczkodawcy z tytułu ich udostępnienia.
Umowa o pożyczkę gotówkową powinna być zawarta w formie pisemnej, o ile przepisy prawa nie stanowią inaczej. Od 8 września 2016 r. art. 720 § 2 k.c. stanowi, że umowa pożyczki, której wartość przekracza tysiąc złotych, wymaga zachowania formy dokumentowej. Umowa pożyczki na niższą kwotę może przyjąć formę ustną. Treść takiej umowy została przez ustawodawcę określona w Rozdziale 3 ustawy o kredycie konsumenckim. w celu zapewnienia jak najwyższego stopnia ochrony prawnej konsumentowi jako podmiotowi nieprofesjonalnemu.
Strony umowy.
Pożyczki mogą udzielić wszystkie podmioty mające zdolność do czynności prawnych, zarówno osoby fizyczne, osoby prawne, jak i jednostki organizacyjne nieposiadające osobowości prawnej. Odróżnia je to od kredytu, którego zgodnie z prawem udzielić mogą wyłącznie banki. Każda umowa, także i ta dotycząca pożyczki, musi jasno określać strony umowy, czyli zaznaczyć kto bierze udział w danej transakcji i jaką rolę pełni.
Jeśli pożyczkodawcą jest podmiot gospodarczy świadczący usługę w ramach prowadzonej działalności gospodarczej (np. bank, inna instytucja finansowa, czyli tzw. firma pożyczkowa, spółdzielcza kasa oszczędnościowo-kredytowa), należy zwrócić uwagę na szersze znaczenie pojęcia pożyczka, zgodnie z przepisami ustawy o kredycie konsumenckim – stosuje się do niej takie same zasady jak przy kredycie konsumenckim.
Wiążą się z tym określone obowiązki pożyczkodawcy wobec pożyczkobiorcy, związane z przekazaniem w sposób jednoznaczny, zrozumiały i jasny danych dotyczących kredytu konsumenckiego (za który na mocy przepisów ustawy pożyczka zostaje uznana) – zostały one przez ustawodawcę opisane w art. 11–28 ustawy o kredycie konsumenckim. Również po stronie pożyczkobiorcy zostały określone warunki, które muszą zostać spełnione, aby pożyczka taka mogła dojść do skutku – zgodnie z przepisami ustawy o kredycie konsumenckim przed zawarciem umowy instytucja pożyczająca środki ma obowiązek dokonania oceny ryzyka kredytowego. Konsument chcąc uzyskać pożyczkę musi zatem udzielić informacji na temat swojej sytuacji finansowej (i przedstawić dokumenty jeśli padło takie żądanie), zaś pożyczkodawca może korzystać także z informacji o konsumencie zawartych w bazie danych lub zbiorze danych. Jeśli pożyczkodawcą jest bank, ocena ryzyka kredytowego dokonywana jest także przy uwzględnieniu przepisów ustawy Prawo bankowe.
Treść umowy.
Pożyczka udzielania przez instytucję finansową nie musi określać celu, na jaki jest przeznaczona – w niektórych przypadkach taki charakter pożyczki („na każdy cel”) stanowi element kampanii marketingowej mającej zwrócić uwagę konsumentów na daną ofertę. Zazwyczaj jednak cel pożyczki jest w umowie precyzyjnie określony.
Pożyczka udzielona na podstawie ustawy o kredycie konsumenckim jest umową odpłatną. Wynika to wprost z przepisu art. 30 ustawy, który wskazuje, że umowa powinna określać „stopę oprocentowania kredytu oraz warunki jej zmiany z podaniem indeksu lub stopy referencyjnej, o ile ma zastosowanie do pierwotnej stopy oprocentowania kredytu; jeżeli umowa o kredyt konsumencki przewiduje różne stopy oprocentowania, informacje te podaje się dla wszystkich stosowanych stóp procentowych w danym okresie obowiązywania umowy”. Dla konsumenta istotna jest również informacja o rzeczywistej rocznej stopie oprocentowania oraz całkowitej kwocie do zapłaty, która powinna być ustalona w dniu zawarcia umowy wraz z podaniem wszystkich założeń przyjętych do jej obliczenia. Opłaty nie mogą przekroczyć maksymalnych pozaodsetkowych kosztów kredytu.
Istotne jest również dodatkowe zabezpieczenie praw konsumenta klauzulą z art. 47 ustawy o kredycie konsumenckim: „postanowienia umowne nie mogą wyłączać ani ograniczać uprawnień konsumenta przewidzianych w ustawie. W takich przypadkach stosuje się przepisy ustawy”. Przepisy ustawy regulują także kwestie spłaty przed terminem oraz odstąpienia od umowy przez konsumentów.

</doc>
<doc id="2605254" url="https://pl.wikipedia.org/wiki?curid=2605254" title="Niesamowitość">
Niesamowitość

Niesamowitość (niem. "das Unheimliche", ang. "uncanny") – czynnik wywołujący uczucia niepokoju i strachu poprzez jednoczesne posiadanie cech obcości i tajemniczości oraz cech zjawiska dobrze znanego. Strach wywoływany przez niesamowite wynika z zaistnienia dysonansu poznawczego w percepcji danego zjawiska. Według współtwórcy pojęcia, psychiatry Sigmunda Freuda, niesamowite jest elementem rzeczywistości znanym wcześniej, lecz wyeliminowanym ze świadomości przez mechanizm wyparcia. Autorem terminu był niemiecki psychiatra Ernst Jentsch.
Niesamowitość jest kategorią estetyczną wywodzącą się z psychoanalizy. Koncepcja ta stosowana bywa jako termin krytyki literackiej, służący do opisu motywów literackich przywołujących atmosferę tajemnicy i niepokoju lub postacie duchów i zjaw – motywów szczególnie obecnych m.in. w literaturze epoki romantyzmu. Kategoria niesamowitego obecna jest też w terminologii kulturoznawstwa, krytyki filmowej, teorii architektury, teorii robotyki (hipoteza "doliny niesamowitości").

</doc>
<doc id="2605257" url="https://pl.wikipedia.org/wiki?curid=2605257" title="Hot Time in Florida">
Hot Time in Florida

Hot Time in Florida – album koncertowy Elvisa Presleya, nagrany 12 lutego 1977 w Hollywood na Florydzie. Został wydany w 1994 roku.
Podczas tego koncertu Elvis po raz ostatni na żywo śpiewał utwór „My Boy”, ale tylko jedną linię, a potem „My Way” (prawdopodobnie zrobił to przez pomyłkę, bo nie wykonywał tej piosenki od 4 grudnia 1975), była to ostatnia pełne wykonanie na żywo tej piosenki w Las Vegas. Był to jego pierwszy koncert w 1977 oraz pierwsza trasa w tym roku.

</doc>
<doc id="2605258" url="https://pl.wikipedia.org/wiki?curid=2605258" title="Kim Ji-sun">
Kim Ji-sun

Kim Ji-sun (ur. 27 czerwca 1987) – koreańska curlerka, jest skipem drużyny z Gyeongjgido Curling Club, zagrywa kamienie na trzeciej pozycji.
W 2007 jako rezerwowa zdobyła srebrne medale mistrzostw strefy Pacyfiku juniorów. Dwa lata później z tą samą funkcją wystąpiła na Mistrzostwach Świata 2009, gdzie Koreanki uplasowały się na 10. miejscu.
W sezonie 2010/2011 Kim była kapitanem reprezentacji kraju na MSP. Koreanki zdobyły wówczas tytuły mistrzowskie w finale 10:7 pokonując Chinki (Wang Bingyu). Kolejny finał tej imprezy zakończył się wynikiem 3:11 na korzyść Wang. W Mistrzostwach Świata 2011 ekipa Kim Ji-sun wygrała dwa spotkania a przegrała 9 i zajęła 11. pozycję. Wcześniej Kim wystąpiła na Zimowej Uniwersjadzie 2011. Reprezentacja Korei Południowej zakwalifikowała się do półfinału, w którym przegrała z Rosjankami (Anna Sidorowa) 1:13. Jej drużyna stanęła ostatecznie na najniższym stopniu podium pokonując w małym finale 8:5 Japonię (Sayaka Yoshimura).
Zespół Ji-Sun okazał się rewelacją Mistrzostwa Świata 2012. W Round Robin Koreanki wygrały 8 meczów, przegrywając jedynie 3, pokonały m.in. utytułowane zespoły Eve Muirhead, Margarethy Sigfridsson, Anny Sidorowej czy Wang Bingyu. Był to pierwszy raz, kiedy koreański zespół zakwalifikował się do fazy play-off zawodów tej rangi. Tak dobry wynik zapewnił Korei Południowej kwalifikację na Zimowe Igrzyska Olimpijskie.
W rundzie grupowej Uniwersjady 2013 Koreanki zajęły 3. miejsce. W półfinale pokonały 9:5 zawodniczki ze Szwajcarii (Michèle Jäggi). Ostatecznie ekipa Kim zdobyła srebrne medale ulegając w ostatnim meczu 4:8 Rosjankom (Anna Sidorowa).
Curlerki z Korei Południowej zadebiutowały w zimowych igrzyskach olimpijskich w 2014. Drużyna Kim zajęła 8. pozycję, w rundzie grupowej uzyskała bilans 3 wygranych i 6 przegranych meczów. Kim wystąpiła również w Mistrzostwach Świata 2014. Koreanki po zwycięstwie 7:5 nad srebrnymi medalistkami z Soczi (Margaretha Sigfridsson) w meczu barażowym awansowały do fazy play-off. W kolejnym meczu Azjatki pokonały 9:5 Rosjanki (Anna Sidorowa), w półfinale wynikiem 7:3 wygrały Szwajcarki (Binia Feltscher). Kim Ji-sun po raz drugi w swojej karierze miała możliwość zdobycia pierwszego medalu mistrzostw świata dla Korei Południowej, przed takim samym wyzwaniem stała reprezentacja Rosji. Rosjanki doprowadziły do dogrywki, ostatnie zagranie w meczu wykonywała Gim Un-chi, Koreanki chciały delikatnie odbić się od kamienia przeciwniczek w kierunku guzika. Kamień zagrany był jednak za szeroko i odtoczył się w przeciwnym kierunku, Rosjanki przejęły dogrywkę i triumfowały wynikiem 7:6.

</doc>
<doc id="2605259" url="https://pl.wikipedia.org/wiki?curid=2605259" title="Ji-Sun Kim">
Ji-Sun Kim



</doc>
<doc id="2605261" url="https://pl.wikipedia.org/wiki?curid=2605261" title="Akmensrags">
Akmensrags

Akmensargs (dosłownie "przylądek Akmens", także Akmeņrags) – przylądek na Łotwie nad Morzem Bałtyckim. Znajduje się na terenie okręgu lipawskiego, około 10 km na południowy zachód od miasta Pāvilosta.
Na przylądku znajduje się pochodząca z 1884 roku latarnia morska Akmeņrags. Akmenrags leży na terenie szczególnym ze względu na walory przyrodnicze – w obszarze chronionym Ziemupe, a także europejskiej ostoi ptaków (IBA; dotyczy całego wybrzeża od rzeki Ziemupe na południu, do rzeki Rīva na północy).

</doc>
<doc id="2605263" url="https://pl.wikipedia.org/wiki?curid=2605263" title="C’mere">
C’mere

C'mere – trzeci singiel grupy Interpol, pochodzący z albumu Antics. Został wydany 11 kwietnia 2005 roku.

</doc>
<doc id="2605266" url="https://pl.wikipedia.org/wiki?curid=2605266" title="Akmeņrags">
Akmeņrags



</doc>
<doc id="2605269" url="https://pl.wikipedia.org/wiki?curid=2605269" title="Akmenrags">
Akmenrags



</doc>
<doc id="2605270" url="https://pl.wikipedia.org/wiki?curid=2605270" title="Euzebiusz (Polityło)">
Euzebiusz (Polityło)

Euzebiusz, imię świeckie Witalij Petrowycz Polityło (ur. 12 lipca 1928 w Sofijowce, zm. 24 października 2012) – biskup Ukraińskiego Kościoła Prawosławnego Patriarchatu Kijowskiego.
Urodził się w rodzinie urzędniczej. W 1954 ukończył seminarium duchowne w Leningradzie, zaś w 1958 uzyskał w Leningradzkiej Akademii Duchownej tytuł kandydata nauk teologiczna za pracę poświęconą św. Dymitrowi z Rostowa jako teologowi. 17 lipca 1949 przyjął święcenia diakońskie, zaś 15 sierpnia tego samego roku został wyświęcony na kapłana przez arcybiskupa lwowskiego i tarnopolskiego Makarego. Od 1965 do 1993 był proboszczem parafii Zaśnięcia Matki Bożej we Lwowie, z przerwą w latach 1975-1978, gdy służył w patriarszych parafiach w Kanadzie i w USA, redagując pismo "Kanadśkyj prawosławnyj wisnyk". W latach 1979-1985 był sekretarzem eparchii lwowskiej i tarnopolskiej.
Przeszedł w jurysdykcję Ukraińskiego Kościoła Prawosławnego Patriarchatu Kijowskiego. W 1996 został rektorem prowadzonego przez ten Kościół Lwowskiej Akademii Duchownej. Był duchownym żonatym, jednak po śmierci małżonki w 2002 złożył wieczyste śluby mnisze.
7 lipca 2002 przyjął chirotonię biskupią i został biskupem połtawskim i krzemieńczuckim. Rok później został podniesiony do godności arcybiskupiej, zaś w 2004 - metropolity. Od 2005 do przejścia w stan spoczynku w 2012 był ordynariuszem eparchii rówieńskiej. W 2012 zmarł.

</doc>
<doc id="2605274" url="https://pl.wikipedia.org/wiki?curid=2605274" title="Zbigniew Wojtczak">
Zbigniew Wojtczak

Zbigniew Stanisław Wojtczak (ur. 9 listopada 1925 w Grudziądzu, zm. 20 czerwca 2015 w Toruniu) – polski chemik, profesor chemii fizycznej i fizykochemii polimerów i związków wielkocząsteczkowych.
Życiorys.
W 1939 roku ukończył Gimnazjum i Liceum im. Kopernika w Toruniu. W czasie okupacji w latach 1942-1944 pracował jako robotnik drogowy. Za przynależność do Armii Krajowej otrzymał wyrok pięciu lat więzienia, które spędził w Toruniu i we Wronkach. Maturę zdał eksternistycznie w roku 1947. Następnie podjął studia chemiczne na Uniwersytecie Mikołaja Kopernika w Toruniu, które ukończył w roku 1952. Dziewięć lat później uzyskał stopień doktora za pracę pt. "Wzajemne oddziaływanie polieletrolitu ujemnego (kwasu polimetakrylowego) i kationów metali ziem alkalicznych w roztworach rozcieńczonych". Rozprawę habilitacyjną zatytułowaną "Wpływ środowiska na konformacje cząsteczek różnych polikwasów" obronił w 1971 roku. Tytuł profesora uzyskał w 1989 roku.
Od 1958 roku jest członkiem PTCh, a od 1974 Towarzystwa Naukowego w Toruniu. Odbywał staż naukowy w Centre de Recherches sur les Macromolecules w Strasburgu (1967-1968). Od 1976 był kierownikiem Zakładu Chemii Ogólnej. W 1996 roku przeszedł na emeryturę.
Jego syn, Andrzej Wojtczak również jest pracownikiem naukowym – pełnił funkcję prodziekana ds. nauki Wydziału Chemii UMK.

</doc>
<doc id="2605280" url="https://pl.wikipedia.org/wiki?curid=2605280" title="Since Cincinnati">
Since Cincinnati

Since Cincinnati – album na żywo Elvisa Presleya, składający się z przedostatniego koncertu z 25 czerwca 1977 r. w Cincinnati, stan Ohio jaki Elvis dał niecałe dwa miesiące przed swoją śmiercią 16 sierpnia 1977 r. Wydany w 1990 roku. Wtedy też ostatni raz śpiewał If You Love Me, And I Love You So, My Way oraz Unchained Melody.

</doc>
<doc id="2605283" url="https://pl.wikipedia.org/wiki?curid=2605283" title="Titow">
Titow



</doc>
<doc id="2605292" url="https://pl.wikipedia.org/wiki?curid=2605292" title="Pracownik sezonowy">
Pracownik sezonowy



</doc>
<doc id="2605293" url="https://pl.wikipedia.org/wiki?curid=2605293" title="John Cannon (kierowca)">
John Cannon (kierowca)

John Cannon (ur. 21 czerwca 1937 roku w Londynie, zm. 18 października 1999 w Nowym Meksyku) – kanadyjski kierowca wyścigowy.

</doc>
<doc id="2605297" url="https://pl.wikipedia.org/wiki?curid=2605297" title="Łuśniczkowate">
Łuśniczkowate

Łuśniczkowate (Tomoceridae) – monotypowa rodzina prymitywnych stawonogów z rzędu skoczogonków obejmujący rodzaj "Tomocerus".

</doc>
<doc id="2605302" url="https://pl.wikipedia.org/wiki?curid=2605302" title="It’s Tahoe Time">
It’s Tahoe Time

It’s Tahoe Time – album koncertowy Elvisa Presleya, stanowiący zapis występu z 13 października 1974 w Las Vegas. Wydany w 2007 roku.

</doc>
<doc id="2605308" url="https://pl.wikipedia.org/wiki?curid=2605308" title="Jim Crawford">
Jim Crawford

Jim Crawford (ur. 13 lutego 1948 roku w Dunfermline, zm. 6 sierpnia 2002 roku w Tierra Verde) – brytyjski kierowca wyścigowy.

</doc>
<doc id="2605313" url="https://pl.wikipedia.org/wiki?curid=2605313" title="October Encore in Lake Tahoe">
October Encore in Lake Tahoe

October Encore in Lake Tahoe – wydany w 2007 roku album Elvisa Presleya zawierający materiał zarejestrowany podczas koncertu, który odbył się 13 października 1974 w Las Vegas.

</doc>
<doc id="2605317" url="https://pl.wikipedia.org/wiki?curid=2605317" title="Superfly (album)">
Superfly (album)

Superfly – soundtrack do filmu blaxploitation o tym samym tytule, nagrany przez muzyka Curtisa Mayfielda z 1972 roku. Jest to jeden z pierwszych albumów koncepcyjnych w muzyce soulowej: tematy tekstów skupiają się na biedzie i narkotykach. Płyta okazała się niespodziewanym sukcesem, docierając do 1. miejsca listy Billboard 200.
W 2003 album został sklasyfikowany na 69. miejscu listy 500 albumów wszech czasów magazynu Rolling Stone.
Lista utworów.
Wszystkie utwory napisane i skomponowane przez C. Mayfielda.

</doc>
<doc id="2605318" url="https://pl.wikipedia.org/wiki?curid=2605318" title="Bohdan Mikuć">
Bohdan Mikuć

Bohdan Ludwik Mikuć (ur. 24 października 1930 w Wilnie, zm. 4 grudnia 2015 w Warszawie) – polski aktor filmowy i teatralny.
Życiorys.
Podczas II wojny światowej najmłodszy żołnierz 1. Brygady Juranda AK, ps. "Luluś". Debiutował 19 listopada 1954 jako Geert w "Nadziei" Heijermansa w reż. Romana Sykały na scenie Teatru Powszechnego w Łodzi. W 1955 ukończył studia na PWST w Łodzi. Od 1977 do 1984 dyrektor Teatru im. Juliusza Osterwy w Gorzowie Wielkopolskim.
Mąż aktorki Wandy Chwiałkowskiej, ojciec aktorki Hanny Mikuć, dziadek operatorów Piotra Sobocińskiego jr. i Michała Sobocińskiego oraz aktorki Marii Sobocińskiej.
Pochowany na Cmentarzu Wojskowym na Powązkach (kwatera A3 tuje-3-13).

</doc>
<doc id="2605320" url="https://pl.wikipedia.org/wiki?curid=2605320" title="Ploskovice">
Ploskovice

Ploskovice – miejscowość i gmina (obec) w Czechach, w kraju usteckim, w powiecie Litomierzyce. W 2022 roku liczyła 458 mieszkańców.

</doc>
<doc id="2605322" url="https://pl.wikipedia.org/wiki?curid=2605322" title="Ovišrags">
Ovišrags

Ovišrags (wym. []; dosłownie "przylądek Oviš") – przylądek na Łotwie znajdujący się około 22 km na północ od ujścia rzeki Windawy. 
Przylądek stanowi umowną granicę pomiędzy głównym akwenem Morza Bałtyckiego, a cieśniną Irbe. Na odcinku 5 km wybrzeże tworzy kąt 60°–65°, przechodząc z północnego północnego wschodu w północny wschód. 
W bezpośrednim pobliżu znajduje się miejscowość Oviši oraz najstarsza łotewska latarnia morska Oviši z 1814 roku. Około 20 km od przylądka w głąb morza w 1985 roku wybudowano latarnię morską Irbe.

</doc>
<doc id="2605323" url="https://pl.wikipedia.org/wiki?curid=2605323" title="Laura (singel Scissor Sisters)">
Laura (singel Scissor Sisters)

"Laura" – pierwszy singel z debiutanckiego albumu amerykańskiej grupy pop dance Scissor Sisters zatytułowanego "Scissor Sisters". Utwór został wydany w Wielkiej Brytanii w październiku 2003 roku i dotarł do #54 miejsca UK Singles Chart. 7 czerwca 2004 ukazała się reedycja, która uplasowała się na #14 miejscu.

</doc>
<doc id="2605324" url="https://pl.wikipedia.org/wiki?curid=2605324" title="Ovisrags">
Ovisrags



</doc>
<doc id="2605327" url="https://pl.wikipedia.org/wiki?curid=2605327" title="Bernard Zénier">
Bernard Zénier

Bernard Zénier (ur. 21 sierpnia 1957 w Giraumont w departamencie Meurthe i Mozela) – francuski piłkarz występujący na pozycji napastnika.
Z zespołem Girondins Bordeaux w 1984 zdobył mistrzostwo Francji. Puchar Francji wywalczył w 1988 z FC Metz. W 1987 został królem strzelców Division 1. W latach 1977–1987 rozegrał 5 meczów w reprezentacji Francji i strzelił dla niej 1 gola.

</doc>
<doc id="2605330" url="https://pl.wikipedia.org/wiki?curid=2605330" title="USA High">
USA High

USA High (1997-1999) – amerykański serial komediowy wyprodukowany przez Peter Engel Productions.
Jego światowa premiera odbyła się 4 sierpnia 1997 roku na kanale USA Network i był emitowany do 10 czerwca 1999 roku. W Polsce serial nadawany był dawniej w telewizji TVN.
Opis fabuły.
Serial opowiada o losach sześciu przyjaciół uczęszczających do American Academy w Paryżu we Francji.

</doc>
<doc id="2605348" url="https://pl.wikipedia.org/wiki?curid=2605348" title="Hsiao-hsien Hou">
Hsiao-hsien Hou



</doc>
<doc id="2605361" url="https://pl.wikipedia.org/wiki?curid=2605361" title="Premio Europeo di Letteratura (film)">
Premio Europeo di Letteratura (film)

Premio Europeo di Letteratura – dokumentalny cykl filmowy zrealizowany w 2009 roku.
Opis.
W cyklu filmowym którego autorem był Robert Laus, bohaterami są polscy ilustratorzy książek i malarze. Cykl składa się z czterech części. Występują w nim następujące osoby: Elżbieta Gaudasińska-Borowska, Antoni Boratyński, Franciszek Maśluszczak i Stasys Eidrigevičius. W poszczególnych odcinkach każda z postaci wyraża swój stosunek do własnej twórczości zamykający się w sentencji.
Zobacz też.
Sztuka książki

</doc>
<doc id="2605362" url="https://pl.wikipedia.org/wiki?curid=2605362" title="Bitwa o Jersey">
Bitwa o Jersey

Bitwa o Jersey – starcie zbrojne, które miało miejsce w roku 1781.
W 1779 Francuzi podjęli pierwszą próbę opanowania Jersey, ale bez powodzenia. Do ponownego ataku zgromadzili ok. 2000 żołnierzy pod dowództwem Philippe’a Charles’a-Felixa Macquarta, używającego tytułu barona de Rullecourt. Siły te wyruszyły z portów francuskich 26 grudnia 1780 roku, ale gwałtowny sztorm rozproszył statki, tak że wieczorem 5 stycznia de Rullecourt miał pod komendą ok. 1200 ludzi, gdy wylądował w zatoce Banc de Violet. Co najmniej jeden okręt korsarski i cztery jednostki transportowe rozbiły się na skałach, w następstwie czego ponad 200 ludzi utonęło.
Phillipp de Rullecuort pomaszerował na stolicę Saint Helier, którą opanował w nocy, biorąc do niewoli gubernatora-porucznika Jersey mjr. Mosesa Corbeta, który zdążył jednak wcześniej zaalarmować podległe sobie jednostki: 78., 83. i 95. pułk piechoty, oraz oddziały milicji. Napastnicy skłonili Corbeta do podpisania kapitulacji, oraz do wysłania nakazu złożenia broni jego zastępcy, mjr. Francisowi Peirsonowi, oraz komendantowi Elizabeth Castle, kpt. Mulcasterowi. Gubernator protestował, że jego rozkazy, jako jeńca, nie będą miały mocy prawnej, ale zgodził się na ich podpisanie wobec groźby spalenia miasta przez napastników.
Kapitanowie Mulcaster i Aylward, dowodzący Elizabeth Castle, odmówili kapitulacji i otwarłszy ogień, zmusili oddziały francuskie do odwrotu. Major Peirson także zignorował rozkaz gubernatora i zgromadził swoje oddziały, wraz z milicją Jersey, na wzgórzu koło miasta; na kolejne wezwanie do kapitulacji, odpowiedział żądaniem poddania się przez Francuzów, a gdy to nie nastąpiło, przypuścił szturm na miasto. Po krótkiej, ale zaciętej walce na głównym placu Saint Helier wojska de Rullecuorta zostały całkowicie pokonane, a on sam zginął. Niestety dla Brytyjczyków, zginął też mjr Peirson.
W osobnym starciu na Platte Rocque napastnicy zostali odparci przez pododdziały 83. pułku, którego dowódca, kpt. Campbell, przejął następnie komendę nad całością sił brytyjskich po śmierci Peirsona.
Straty francuskie wyniosły 78 zabitych i 64 rannych, brytyjskie odpowiednio – 23 i 68. Według sporządzonego zaraz po walce raportu gubernatora, straty brytyjskie były jeszcze niższe: 16 zabitych i 64 rannych. Obaj dowódcy, francuski i brytyjski zostali pochowani niedaleko siebie: Peirson w kościele parafialnym, gdzie mieszkańcy Jersey ufundowali mu pomnik, a de Rullecuort na przykościelnym cmentarzu. Gubernator Corbet był sądzony za kapitulację; został zwolniony ze stanowiska, ale pozwolono mu zachować pensję w wysokości 250 funtów rocznie.

</doc>
<doc id="2605370" url="https://pl.wikipedia.org/wiki?curid=2605370" title="Burgess Hill (stacja kolejowa)">
Burgess Hill (stacja kolejowa)

Burgess Hill railway station – stacja kolejowa w Burgess Hill w hrabstwie West Sussex. Stacja ta znajduje się na trasie "Brighton Main Line", pomiędzy Haywards Heath a Brighton.
Osoby niepełnosprawne mogą wejść na stację bocznymi wejściami.
Historia.
Pierwsza stacja w Burgess Hill została otwarta w dniu 21 września 1841 przez London &amp; Brighton Railway (L&amp;BR), w momencie zakończenia trasy do Brighton. Oryginalne obiekty składały się z małej drewnianej chatki (która do dziś stoi na peronie 1) oraz drewnianych peronów. W 1846 r. Nazwa L&amp;BR została zmieniona na London Brighton and South Coast Railway (LB&amp;SCR).
Odjazdy pociągów.
Pomimo że stacja w Burgess Hill nie jest największą ze wszystkich stacji między Haywards Heath i Brighton (stacja Preston Park ma o 1 peron więcej), jest to najważniejsza stacja kolejowa między tymi miastami i obsługuje najwięcej pociągów (6 w każdym kierunku) oraz najwięcej pasażerów (1,745 milionów w sezonie 2012/13). Stacja jest obsługiwana przez dwóch przewoźników:
Thameslink.
Składami Thameslink można dojechać do następujących stacji:
Southern.
Firma Southern oferuje następujące pociągi:
Okazjonalnie ze stacji wyjeżdża 8 pociągów Gatwick Express (tylko w dni robocze): 5 z nich do Londynu (Victoria) i 3 do Brighton.
"p/h = pociągi na godzinę"
Perony.
Peron 1 jest obsługiwany przez pociągi do Londynu i Bedford, a peron 2 – przez pociągi w kierunku Brighton, Littlehampton i Portsmouth.

</doc>
<doc id="2605371" url="https://pl.wikipedia.org/wiki?curid=2605371" title="Mqabba FC">
Mqabba FC

Mqabba F.C. - maltański klub piłkarski z siedzibą w małej miejscowości Mqabba w południowo-zachodniej Malcie.
Historia.
Chronologia nazw:
Klub został założony w 1957 roku jako Mqabba Hajduks. 12 lutego 1961 połączył się z innym miejscowym klubem "Mqabba Ramblers" i otrzymał nazwę Mqabba Hajduks F.C.. Zespół występował przeważnie w drugiej lidze maltańskiej. W 1985 roku debiutował w najwyższej klasie, ale nie utrzymał się w niej i spadł z powrotem do drugiej ligi. Również kolejne awansy do ekstraligi w latach 1990, 1992 i 2007 zakończyły się powrotem do drugiej ligi. Dopiero w 2003 klub przyjął obecną nazwę Mqabba F.C.. Po sezonie 2010/11 zajął 2. miejsce w "First Division" i zdobył awans do "Premier League".
Stadion.
Ta’ Qali Stadium może pomieścić 17,000 widzów.

</doc>
<doc id="2605377" url="https://pl.wikipedia.org/wiki?curid=2605377" title="Sznury naramienne w Wojsku Polskim">
Sznury naramienne w Wojsku Polskim

Sznury naramienne w Wojsku Polskim – ozdobne plecione sznury, będące częścią munduru żołnierza Wojska Polskiego.
Sznury naramienne – akselbanty – pojawiły się w Polsce w XVII w. Nosili je dragoni, kawaleria narodowa, ułani i szwoleżerowie. Od XVIII w. noszone były przez oddziały gwardii, generałów, oficerów sztabu, adiutantów i żandarmerię.
Sznury w Wojsku Polskim II RP.
Askelbanty.
W Wojsku Polskim II RP sznury naramienne wprowadzono do ubioru wojskowego w 1919 roku jako „odznaka gotowości do spełniania rozkazu”. Sznury srebrzyste o dwu warkoczach przysługiwały marszałkom, generałom, oficerom Sztabu Generalnego, a od 1928 roku oficerom dyplomowanym pełniącym służbę w sztabach wyżej pułku, adiutantom Prezydenta RP i Generalnego Inspektora Sił Zbrojnych, oficerom do zleceń i oficerom ordynansowym Ministra Spraw Wojskowych.
Sznury pojedyncze przysługiwały oficerom ordynansowym inspektorów armii, adiutantom i oficerom ordynansowym dowódców Okręgów Korpusów i wszystkim adiutantom dowódców do dowódcy samodzielnego batalionu oraz oficerom żandarmerii.
Akselbanty od 1937 wykonane były z nici metalowych oksydowanych na stare srebro. Noszono je na prawym ramieniu do ubioru służbowego i wieczorowego. Dozwolone były także sznury barwy ochronnej do ubioru polowego.
Sznury strzeleckie.
W 1926 roku wprowadzono oznakę strzelecką w postaci karmazynowych sznurów naramiennych z chwastami jako nagroda dla strzelców celnych i wyborowych. Był to amarantowy sznur wełniany, długości 45 cm, częściowo pleciony, o jednym chwaściku dla strzelca celnego i dwóch chwaścikach dla strzelca wyborowego, noszony na lewym ramieniu kurtki lub płaszcza, zapięty do naramiennika i do drugiego od góry guzika kurtki.
Od 1931 roku zmieniono nieco koncepcję wyróżniania sznurami.Sznury czerwone z jednym chwaścikiem wręczano strzelcowi dobremu, z dwoma – bardzo dobremu i z trzema – wyborowemu. Natomiast sznury, granatowo-żółte z jednym chwaścikiem nadawano strzelcom mistrzowskiej kompanii pułku, a z dwoma chwaścikami strzelcom mistrzowskiej kompanii dywizji. Sznury strzeleckie pleciono ze sznurka bawełnianego odpowiedniego koloru. Noszono je z lewego ramienia – do trzeciego guzika kurtki.
Od 1938 roku w 57 Pułku Piechoty Wielkopolskiej Karola II Króla Rumunii, na lewym ramieniu noszono sznury w barwach rumuńskiego Orderu Wojennego Michała Walecznego.
Sznury w Polskich Siłach Zbrojnych.
Sznur naramienny za udział w ekspedycji norweskiej.
13 stycznia 1941 roku w rozkazie dziennym Nr 9 Dowództwa 7 Brygady Kadrowej Strzelców podano odpis rozkazu L.10/G.M.41 Naczelnego Wodza i Ministra Spraw Wojskowych z 6 stycznia 1941 roku o treści: „zezwalam żołnierzom Samodzielnej Brygady Strzelców Podhalańskich na noszenie sznura naramiennego w kolorach narodowych norweskich, nadanego Samodzielnej Brygadzie Strzelców Podhalańskich przez Rząd Norweski w Londynie dla upamiętnienia udziału Polski w obronie Norwegii i utrwalenia przyjaźni zawartej na polu walki. Sznur ma być noszony na lewym ramieniu (pod naramiennikiem) z końcówką pod klapą górnej lewej kieszeni. Zatwierdzam wzory sznura:
a) z węzłem i złotym lewkiem norweskim dla żołnierzy, którzy brali czynny udział w ekspedycji norweskiej,
b) gładki dla pozostałych żołnierzy baonów podhalańskich,
Prawo do noszenia sznura nadaję:
a) I Baonowi Podhalańskiemu I Brygady Strzelców,
b) Baonowi Podhalańskiemu 7 Brygady Kadrowej,
c) wszystkim oficerom, podoficerom, strzelcom i funkcjonariuszom Polskiego Czerwonego Krzyża, którzy brali czynny udział w ekspedycji norweskiej, a posiadającym obecnie przydział poza oddziałami podhalańskimi,
d) tym osobom wojskowym, którym sznur naramienny zostanie nadany, jako odznaka honorowa.
Prawo do nadania tej odznaki, do czasu utworzenia wielkiej jednostki podhalańskiej, przekazuję b. dowódcy Samodzielnej Brygady Strzelców Podhalańskich gen. bryg. Bohuszowi-Szyszko. Żadnych kredytów na ten cel nie przydzielam”. Odznakę nadał król Norwegii Haakon VII.
Inne sznury.
W 8 Batalionie Strzelców Brabanckich noszono z lewego ramienia sznury czarne.
1 lipca 1945 książę Karol Koburg, hrabia Flandrii nadał 9 Batalionowi Strzelców Flandryjskich prawo do noszenia sznurów naramiennych (franc. "Fourragere") w kolorach belgijskiego Krzyża Wojennego (czerwony przetykany zieloną nitką). Żołnierze nosili je na prawym naramienniku munduru.
W 1 i 2 pułku pancernym noszono z lewego ramienia plecione sznury pomarańczowe (w 2 pułku okrągłe, błyszczące). W 16 pułku dragonów noszono z lewego ramienia sznury białe, plecione.
W pozostałych pododdziałach 10 Brygady Kawalerii Pancernej noszono czarne sznury.
Trębacze 10 pułku dragonów nosili sznury plecione z trzech sznurów – amarantowego, pomarańczowego i jasnozielonego. W Centrum Wyszkolenia Pancernego i Technicznego noszono z lewego ramienia plecione, błyszczące czarne sznury, przetykane pomarańczową nicią.
W 1 Brygadzie Grenadierów noszono sznury do gwizdka: oficerowie – okrągłe, jedwabne, czerwono-granatowe; podoficerowie – czerwono-granatowe, płaskie, plecione; szeregowcy płaskie, plecione czerwone. W 1 kompanii komandosów noszono zielone sznury do gwizdka: oficerowie – podwójne, szeregowcy – pojedyncze.
Sznury w Siłach Zbrojnych Polskiej Rzeczypospolitej Ludowej.
Żołnierze ludowego Wojska Polskiego nosili następujące sznury:
Sznury w Siłach Zbrojnych Rzeczypospolitej Polskiej.
W Siłach Zbrojnych Rzeczypospolitej Polskiej sznury galowe nosi się na prawym ramieniu, przypinając je pod naramiennikiem przy wszyciu rękawa. Pętelkę sznura zapina się na pierwszym górnym guziku zapięcia munduru, a w Marynarce Wojennej – pod klapą, na wysokości pierwszego rzędu guzików. Dłuższy warkocz sznura galowego generała umieszcza się pod rękawem i zapina na pierwszy guzik, drugi warkocz ułożony na piersi zapina się na drugi od góry guzik munduru. Sznur galowy admirała zakłada się jak u generała, z tym że jego końcówki zapięte są w jednym miejscu. Pętle sznurów galowych oficerskich i generała zakłada się pod prawy rękaw kurtki munduru.
Sznury występują w czterech wzorach:
Sznur orderowy.
Innym rodzajem sznura naramiennego, jest sznur orderowy.
Obecnie w Siłach Zbrojnych RP istnieje tylko sznur orderowy Orderu Krzyża Wojskowego – o łącznej długości 1510 mm z granatowego jedwabiu, przerabiany karmazynem i zakończony ołówkiem ze srebrzonego metalu.
Prawo do noszenia ww. sznura mają żołnierze formacji walczącej odznaczonej Krzyżem Kawalerskim OKW.
Sznur orderowy OKW nosi się na lewym ramieniu munduru, zapięty pod naramiennikiem, a w przypadku występowania w mundurze galowym – w miejsce sznura galowego.
Sznury wyróżniające żołnierzy formacji z tytułami honorowymi.
Na podstawie rozporządzenia Ministra Obrony Narodowej z dn. 24 października 2022 r. (w latach 2010–2022 obowiązywało rozporządzenie Ministra Obrony Narodowej z dn. 23 czerwca 2010 r.) żołnierze formacji, którym nadano tytuły honorowe „Przodujący Pododdział”, „Przodujący Oddział Wojska Polskiego” oraz „Przodująca Instytucja Wojskowa” mają prawo do noszenia sznura wyróżniającego:
Sznura wyróżniającego nie nosi się, gdy żołnierz ma jednocześnie uprawnienia do noszenia sznura orderowego Orderu Krzyża Wojskowego.
W przypadku wyróżnienia Oddziału lub Pododdziału za dokonanie czynu bojowego lub innego czynu w czasie przeprowadzania akcji humanitarnej, poszukiwawczej lub ratowniczej połączonego z ofiarnością i odwagą żołnierzy nadaje się ten tytuł bez wskazania okresu posiadania uprawnień do jego posiadania niezwłocznie po spełnieniu warunków do tego wyróżnienia. W przypadku spełnienia przez Oddział lub Pododdział warunków do wyróżnienia za uzyskanie najlepszych wyników w działalności służbowej tytuł, a tym samym możliwość noszenia sznura nadaje się raz w roku na okres jednego roku. (§ 32 ust. 1 i 2 rozp.)
Sznur wyróżniający zawiesza się na lewym ramieniu kurtki munduru wyjściowego i na bluzie polowej spełniającej funkcje ubioru wyjściowego oraz na prawym ramieniu kurtki munduru galowego razem ze sznurem galowym, przypinając jego górną pętelkę do guzika przyszytego w tym celu, odpowiednio: pod lewym lub prawym naramiennikiem, w taki sposób, aby baryłka pozostawała poniżej naramiennika, a chwast(-y) zwisał(-y) swobodnie. Drugi koniec sznura zakończony pętelką dolną przypina się do guzika odpowiednio lewej lub prawej górnej kieszeni kurtki albo bluzy (pod klapką kieszeni). Do zawieszenia sznura na kurtce munduru wyjściowego Marynarki Wojennej, zamiast guzika pod naramiennikiem, stosuje się dodatkową zapinkę z haczykiem i agrafką, a zamiast guzika lewej kieszeni – pierwszy guzik po lewej stronie kurtki wyjściowej oficera i podoficera. Sznur wyróżniający na kurtce munduru galowego Marynarki Wojennej zawiesza się, przypinając jego górną pętelkę do pierwszego guzika po prawej stronie kurtki. Na bluzie wyjściowej marynarskiej doszywa się po lewej stronie, pod linią rozcięcia dekoltu, dodatkowy guzik marynarki w odległości około 30 mm od szwu stebnowania gorsu w kierunku środka bluzy. Odległość mierzona od zewnętrznej krawędzi guzika.
Wymiary: całkowita długość sznura wyróżniającego – 355 mm, sznur właściwy z pętelkami i węzłami – 115 mm, warkocz – 240 mm.
Sznur wyróżniający attaché obrony.
Nowelizacja rozporządzenia MON z dnia 4 lutego 2020 r. dotycząca wojskowych przepisów ubiorczych wprowadziła sznur wyróżniający attaché obrony (wojskowego, morskiego, lotniczego), który attaché oraz zastępcy attaché:
Sznur ten jest wykonany z dwukolorowej plecionki dekoracyjnej w kolorze srebrnym i czerwonym, i składa się z warkocza splecionego z trzech pojedynczych sznurów, zakończonego pętelkami, pojedynczego sznura z węzłem i jedną pętelką, metalowego ołówka/gwoździa w kolorze srebrnym w przypadku Wojsk Lądowych i Sił Powietrznych, albo złotym w przypadku Marynarki Wojennej, oraz metalowej zapinki w kolorze złotym w przypadku Marynarki Wojennej.
Sznur wyróżniający attaché obrony (wojskowego, morskiego, lotniczego) nosi się w składzie ubioru galowego, zamiast sznura galowego, na prawym ramieniu w miejscu oraz w sposób przewidziany dla sznura galowego. W składzie ubioru wyjściowego sznur przypina się na lewym ramieniu pod naramiennikiem (na kurtce munduru wyjściowego Marynarki Wojennej przy pomocy zapinki) – przy wszyciu rękawa, tak aby metalowy wisiorek zwisający na końcu warkocza znajdował się z przodu munduru lub koszulobluzy na wysokości górnej kieszeni, a warkocz sznura pod rękawem.

</doc>
<doc id="2605383" url="https://pl.wikipedia.org/wiki?curid=2605383" title="No Heroics">
No Heroics

No Heroics - brytyjski serial komediowy z elementami fantastyki, emitowany po raz pierwszy od 18 września do 23 października 2008 roku. Był pierwszym sitcomem zrealizowanym specjalnie dla cyfrowego kanału ITV2. Wyprodukowano jedną serię, liczącą sześć odcinków. Scenarzystą wiodącym serialu był Drew Pearce. 
Opis fabuły.
Serial rozgrywa się w Londynie, który jednak przedstawiony został z jedną istotną różnicą - oprócz zwykłych ludzi, zamieszkują go również superbohaterowie obdarzeni nadprzyrodzonymi mocami. Na pozór zostali oni ukazani w sposób zaczerpnięty żywcem z amerykańskich komiksów - noszą kolorowe kostiumy i pojawiają się zawsze w chwilach niebezpieczeństwa. Przy bliższym poznaniu społeczność herosów okazuje się jednak być bardzo podobną do wszystkich innych - ma swoich bohaterów, nieudaczników, animozje, niesnaski i frustracje. Ma też własny pub pod nazwą "Forteca", stanowiący główne miejsce akcji serialu, do którego wpuszczani są wyłącznie "uzdolnieni". Obowiązują tam trzy sztywne zasady ("No Powers, No Masks, No Heroics"):
Głównymi bohaterami serialu jest czwórka około trzydziestoletnich przyjaciół, którzy każdego wieczora spotykają się w "Fortecy" na parę kolejek, często przerywanych rozmaitymi przygodami. 
Wyróżnienia.
Serial był nominowany do British Comedy Awards za rok 2008 w kategorii "Najlepsza nowa brytyjska komedia telewizyjna". Ostatecznie przegrał jednak z "The Inbetweeners". 

</doc>
<doc id="2605385" url="https://pl.wikipedia.org/wiki?curid=2605385" title="Lech Witkowski">
Lech Witkowski

Lech Witkowski (ur. 1 sierpnia 1951 w Olsztynie) – polski profesor filozofii edukacji, filozofii kultury i epistemologii. Dyrektor Centrum Studiów Zaawansowanych i Badań Naukowych przy Kujawsko-Pomorskiej Szkole Wyższej w Bydgoszczy. Brat Zbigniewa Witkowskiego.
Życiorys.
W 1969 roku ukończył I Liceum Ogólnokształcące im. Kopernika w Toruniu. Następnie podjął studia matematyczne na Uniwersytecie Mikołaja Kopernika w Toruniu, które ukończył w roku 1974, jako student „Primus inter pares” z 1973 roku. Sześć lat później doktoryzował się na Uniwersytecie Marii Curie-Skłodowskiej w Lublinie pracą pt. "Teoria poznania we współczesnym racjonalizmie (na przykładzie koncepcji Ferdynanda Gonsetha)". W 1990 roku, na Uniwersytecie im. Adama Mickiewicza w Poznaniu uzyskał habilitację za rozprawę zatytułowaną "Tożsamość i zmiana. Wstęp do epistem. analizy kontekstów edukacyjnych". Tytuł profesora otrzymał w 1998 roku. Po odejściu z UMK, pracował na Uniwersytecie Jagiellońskim w Krakowie. W jego procedurze habilitacyjnej pozytywnie występowali m.in.: Aleksandra Jasińska-Kania, Jerzy Kmita i Marek Siemek. Przez wiele lat utrzymywał kontakty naukowe z filozofami w Szwajcarii i we Włoszech, z pedagogami w USA i Kanadzie. Bywa recenzentem projektów badawczych w konkursach na granty ministerialne oraz sukcesywnie bierze udział gremiach jurorskich z filozofii. W latach 1980 i 1981 próba reformy systemu partyjnego pod postacią tzw. struktur poziomych w PZPR sfinalizowała się internowaniem i odsunięciem od nauczania Lecha Witkowskiego na rok, pod naciskiem służby bezpieczeństwa.
Jest członkiem: Polskiego Towarzystwa Filozoficznego, Polskiego Towarzystwa Socjologicznego i Polskiego Towarzystwa Pedagogicznego. Odbywał staże naukowe na Uniwersytetach w Mediolanie (1985) i w Perugii (1987). Na UMK pracował w latach 1974-2000. Pełnił funkcję dziekana Wydziału Humanistycznego w latach 1993–1996. Był kierownikiem Zakładu Filozofii Współczesnej w latach 1992–2000. Natomiast w latach 2007–2012 był pracownikiem Uniwersytetu Kazimierza Wielkiego w Bydgoszczy. Obecnie związany jest z Akademią Pomorską w Słupsku oraz z Kujawsko-Pomorską Szkołą Wyższą w Bydgoszczy w której jest dyrektorem Centrum Studiów Zaawansowanych i Badań Naukowych.

</doc>
<doc id="2605386" url="https://pl.wikipedia.org/wiki?curid=2605386" title="Georges Berger (kierowca)">
Georges Berger (kierowca)

Georges Berger (ur. 14 września 1918 w Molenbeek-Saint-Jean, zm. 23 sierpnia 1967 roku w Herschbroich) – belgijski kierowca wyścigowy.

</doc>
<doc id="2605395" url="https://pl.wikipedia.org/wiki?curid=2605395" title="Wołodymyr Werediuk">
Wołodymyr Werediuk

Wołodymyr Werediuk, ukr. Володимир Вередюк (ur. 7 kwietnia 1993 w Worochcie) – ukraiński skoczek narciarski, reprezentant klubu Worochta. Członek kadry A reprezentacji Ukrainy w skokach narciarskich.
Na międzynarodowej arenie zadebiutował 2 lutego 2006 w Kranju podczas zawodów mistrzostw świata juniorów, oddając skok na odległość 65 m na skoczni normalnej podczas konkursu indywidualnego.
W Pucharze Świata zadebiutował 29 listopada 2008 podczas konkurs drużynowego na skoczni Rukatunturi w Ruce, gdzie zajął 9. miejsce razem z Wołodymyrem Boszczukiem, Witalijem Szumbarecem i Ołeksandrem Łazarowyczem.

</doc>
<doc id="2605397" url="https://pl.wikipedia.org/wiki?curid=2605397" title="Estońscy Chrześcijańscy Demokraci">
Estońscy Chrześcijańscy Demokraci



</doc>
<doc id="2605399" url="https://pl.wikipedia.org/wiki?curid=2605399" title="Noritake Takahara">
Noritake Takahara

 – japoński kierowca wyścigowy.

</doc>
<doc id="2605405" url="https://pl.wikipedia.org/wiki?curid=2605405" title="Franciszek Firszt">
Franciszek Firszt

Franciszek Stanisław Firszt (ur. 30 maja 1948 w Bugaju) – polski profesor fizyki doświadczalnej i fizyki ciała stałego.
Życiorys.
W 1966 roku ukończył Liceum Ogólnokształcące im. Śniadeckich w Żninie. Następnie podjął studia fizyczne na Uniwersytecie Mikołaja Kopernika w Toruniu, które ukończył w roku 1971. Dziewięć lat później obronił doktorat zatytułowany "Otrzymywanie i badanie własności elektrooptycznych heterozłączy ZnSe-ZnTe". Habilitację uzyskał w 1999 roku za rozprawę pt. "Luminescencja mieszanych kryształów Zn1-xMgxSe". Tytuł profesora otrzymał w 2010 roku.
Odbywał staże naukowe na Uniwersytecie w Parmie (1978) i w Southern Methodist University of Dallas (1983-1985). Od 2004 roku jest kierownikiem Zakładu Fizyki Półprzewodników i Fizyki Węgla.

</doc>
<doc id="2605407" url="https://pl.wikipedia.org/wiki?curid=2605407" title="Wybory parlamentarne w Estonii w 2003 roku">
Wybory parlamentarne w Estonii w 2003 roku

Wybory parlamentarne w Estonii w 2003 roku odbyły się 2 marca 2003. Były to czwarte wybory do Zgromadzenia Państwowego (Riigikogu) od czasu odzyskania przez Estonię niepodległości. W ich wyniku wyłoniono 101 posłów nowej kadencji parlamentu. Frekwencja wyborcza wyniosła 58,2%.

</doc>
<doc id="2605410" url="https://pl.wikipedia.org/wiki?curid=2605410" title="IFLA">
IFLA



</doc>
<doc id="2605414" url="https://pl.wikipedia.org/wiki?curid=2605414" title="Michał Komoszyński">
Michał Komoszyński

Michał Aleksander Komoszyński (ur. 19 lutego 1943 roku w Garwolinie) – polski biochemik.
Życiorys.
W 1960 roku ukończył II Liceum Ogólnokształcące w Grudziądzu. Następnie podjął studia z zakresu biologii i biochemii na Uniwersytecie Mikołaja Kopernika w Toruniu, które ukończył w roku 1966. Dwanaście lat później obronił pracę doktorską zatytułowaną "Niektóre właściwości, lokalizacja subkomórkowa i funkcje Ca2+ ATP-azy z kiełków kukurydzy". W 1997 roku habilitował się rozprawą pt. "Apirazy – enzymy uczestniczące w przemianach nukleotydów". Pracuje w Instytucie Biologii Ogólnej i Molekularnej Wydziału Biologii i Nauk o Ziemi UMK, gdzie pełni funkcję profesora UMK. Jest członkiem Polskiego Towarzystwa Biochemicznego. W 2009 nominowany w plebiscycie Torunianin Roku Gazety Wyborczej.

</doc>
<doc id="2605415" url="https://pl.wikipedia.org/wiki?curid=2605415" title="Qormi FC">
Qormi FC

Qormi FC – maltański klub piłkarski z siedzibą w mieście Qormi.
Historia.
Chronologia nazw:
Klub został założony w 1961 roku jako Qormi FC w wyniku fuzji dwóch miejscowych klubów "Qormi United" oraz "Qormi Youngsters". Klub "Qormi United (Curmi United)" w dalekim 1920 roku debiutował w najwyższej klasie, ale tylko grał przez jeden sezon. Po fuzji zespół występował przeważnie w drugiej lidze maltańskiej. W 1967 roku zdobył awans do najwyższej klasy, ale nie utrzymał się w niej i spadł z powrotem do drugiej ligi. W 1969 powrócił do najwyższej ligi, w której występował do 1972. W 1973 na sezon ponownie wrócił do ekstraligi. Potem w latach 1978-1980 kolejne dwa sezony spędził w ekstralidze. Po sezonie 2007/08 zajął 2. miejsce w Maltese First Division i zdobył awans do "Premier League".
Stadion.
Ta’ Qali Stadium może pomieścić 17,000 widzów.

</doc>
<doc id="2605417" url="https://pl.wikipedia.org/wiki?curid=2605417" title="Tõnis Palts">
Tõnis Palts

Tõnis Palts (ur. 29 marca 1953 w Kuressaare) – estoński polityk, przedsiębiorca, samorządowiec, dwukrotnie burmistrz Tallinna, w 2003 minister finansów, parlamentarzysta.
Życiorys.
Z wykształcenia inżynier, w 1976 ukończył studia w Instytucie Politechnicznym w Tallinnie. Do 1987 pracował w państwowym przedsiębiorstwie rybackim, dochodząc do stanowiska dyrektora wydziału łączności. Następnie przez rok był dyrektorem departamentu zaopatrzenia w centrum komunikacyjnym. Od 1988 zarządzał przedsiębiorstwami różnych branż, kierował m.in. spółką prawa handlowego prowadzącą telewizję kablową. Od czerwca do grudnia 2001 po raz pierwszy pełnił funkcję mera Tallinna z rekomendacji Związku Ojczyźnianego.
W wyborach w 2003 został kandydatem powołanego dwa lata wcześniej ugrupowania Res Publica. W wyniku tego głosowania uzyskał mandat posła do Riigikogu X kadencji. W kwietniu tego samego roku objął urząd ministra finansów w koalicyjnym rządzie Juhana Partsa. Jeszcze w październiku 2003 został zastąpiony przez Taaviego Veskimägiego. W październiku 2004 zrezygnował z mandatu deputowanego, przez rok (do listopada 2005) ponownie był burmistrzem estońskiej stolicy. Następnie ponownie zaangażował się w działalność biznesową. W 2011 powrócił po kilkuletniej przerwie do estońskiego parlamentu jako poseł XII kadencji z ramienia partii Isamaa ja Res Publica Liit, którą współtworzyły kilka lat wcześniej jego oba dotychczasowe ugrupowania.
Tõnis Palts jest żonaty, ma czterech synów i dwie córki. Działa w stołecznym klubie Rotary.

</doc>
<doc id="2605418" url="https://pl.wikipedia.org/wiki?curid=2605418" title="Katedra Najświętszej Marii Panny w Wyłkowyszkach">
Katedra Najświętszej Marii Panny w Wyłkowyszkach

Katedra Najświętszej Marii Panny w Wyłkowyszkach (lit. "Vilkaviškio Švč. Mergelės Marijos Apsilankymo katedra") – kościół katedralny katolickiej diecezji wiłkowyjskiej znajdujący się w Wyłkowyszkach na Litwie.
Historia.
Pierwszy znany kościół w Wyłkowyszkach wybudował w 1620 Stefan Pac. W 1870 kościół ten był już bardzo zniszczony. Nowy murowany kościół w Wyłkowyszkach w stylu neoromańskim wybudowany został w latach 1870-1881 starniem proboszcza Antoniego Leśniewskiego. Konsekracji kościoła dokonał w 1884 biskup pomocniczy augustowski Józef Hollak. Otrzymał on wezwanie Nawiedzenia Najświętszej Maryi Panny. W 1926 ustanowiono diecezję wiłkowyską. Kościół wyłkowyski został podniesiony do rangi kościoła katedralnego. 
Kościół katedralny we względnie dobrym stanie przetrwał czasy II wojny światowej. Nie było jednak zgody władz rosyjskich na przeprowadzenie remontu. Stopniowa dewastacja budynku doprowadziła do jego rozebrania. Z materiału budowlanego pochodzącego z katedry wybudowano dwa budynki mieszkalne, a na miejscu kościoła urządzono skwer.
W 1991 staraniem proboszcza Vytautasa Gustaitisa grupa architektów rozpoczęła odbudowę katedry. Poświęcenia budowy i wbudowania kamienia węgielnego w tym samym roku dokonał biskup Juozas Žemaitis MIC, administrator apostolski diecezji wiłkowyjskiej przy współudziale metropolity kowieńskiego Sigitasa Tamkevičiusa SJ i biskupa poniewieskiego Juozasa Preikšasa.
Przy wsparciu miejscowych parafiam, diecezji oraz dobroczyńców zagranicznych budowę ukończono w 1998. Poświęcenia kościoła 11 lipca 1988 dokonał biskup Zemaitis w obecności prezydenta Litwy Valdasa Adamkusa, wielu biskupów z Litwy i innych państw (między innymi biskupa Wojciecha Ziemby) oraz licznego duchowieństwa. W 2003 w katedrze zainstalowano trzy nowe dzwony odlane w Polsce w Ludwisarni Kraszewskich.

</doc>
<doc id="2605420" url="https://pl.wikipedia.org/wiki?curid=2605420" title="Ambasada Ekwadoru w Warszawie">
Ambasada Ekwadoru w Warszawie

Ambasada Ekwadoru w Warszawie (hiszp. "Embajada del Ecuador en Varsovia") – misja dyplomatyczna Republiki Ekwadoru, funkcjonująca w latach 1961, 1974-1977, 1979-1983, 1988, 1991, 1993, 1998-2002, 2003-2006 i 2010-2014.
Historia.
Stosunki dyplomatyczne pomiędzy Polską i Ekwadorem nawiązano w 1935. Do 1939 Ekwador nie otworzył swojej placówki w Warszawie. W latach 1932–1939 funkcjonował jedynie konsulat w Gdańsku, m.in. przy "Hopfengasse" 93 (obecnie ul. Chmielna) (1935–1939)

</doc>
<doc id="2605421" url="https://pl.wikipedia.org/wiki?curid=2605421" title="Masakry w Warszawie 1861">
Masakry w Warszawie 1861

Masakry w Warszawie 1861 – masakry dokonane przez armię Imperium Rosyjskiego na uczestnikach szeregu demonstracji patriotycznych warszawskiej ludności w 1861 roku.
Przebieg manifestacji 27 lutego 1861 roku.
Demonstracja została zorganizowana przez studentów Szkoły Sztuk Pięknych i Akademii Medyko-Chirurgicznej i odbyła się dnia 27 lutego 1861 roku. Przebiegała pod hasłami przeprowadzenia reform społecznych oraz zagwarantowania praw obywatelskich. Demonstranci domagali się uwolnienia aresztowanych podczas wcześniejszej demonstracji, jaka odbyła się 25 lutego 1861 roku (rocznica bitwy o Olszynkę Grochowską). Na Starym Mieście manifestacja przerodziła się w procesję religijną. Na Krakowskim Przedmieściu do uczestników manifestacji ogień otworzyło wojsko rosyjskie. Od kul żołnierzy zginęło pięciu uczestników protestu: czeladnik krawiecki Filip Adamkiewicz, uczeń gimnazjum Michał Arcichiewicz, robotnik Karol Brendel oraz dwaj ziemianie z Towarzystwa Rolniczego – Marceli Paweł Karczewski i Zdzisław Rutkowski.
Ciała zamordowanych przeniesiono do Hotelu Europejskiego, gdzie odbywał się wówczas zjazd Towarzystwa Rolniczego; jego uczestnicy pełnili przy zwłokach wartę, obawiając się, że ciała wykradnie rosyjska policja. Podczas zamieszek policja oraz wojsko rosyjskie wtargnęło na tereny kościołów, w których chronili się demonstranci. Na znak protestu wkrótce je zamknięto, a na znak solidarności z katolikami rabin Izaak Kramsztyk nakazał również zamknąć wszystkie warszawskie synagogi.
Delegacja Miejska i pogrzeb pięciu poległych.
Masakra była szokiem dla warszawiaków i wywołała w mieście ogromne poruszenie. Mieszkańcy wyłonili delegację obywatelską, która udała się z poselstwem do namiestnika ks. Michaiła Gorczakowa. W jej skład weszło 14 przedstawicieli wszystkich stanów:
W wyniku pertraktacji władze rosyjskie, w obawie przed eskalacją konfliktu, zgodziły się na przyjęcie następujących żądań zaproponowanych przez delegację obywatelską:
Masakra odbiła się szerokim echem w ówczesnym świecie i była jednym z wydarzeń, które przyczyniło się do wybuchu powstania styczniowego w 1863 roku.
Masakra 8 kwietnia 1861 roku.
8 kwietnia na Placu Zamkowym Rosjanie ostrzelali bezbronny tłum w czasie manifestacji patriotycznej. Dokładna liczba ofiar jest nieznana i była utrzymana przez władze rosyjskie w tajemnicy, aby nie wywoływać paniki. Niekiedy podaje się liczbę kilkuset ofiar śmiertelnych i kilku tysięcy rannych. Gorczakow podał w obwieszczeniu liczbę rannych żołnierzy 10, zabitych 2, ze strony ofiar 70 wziętych do niewoli, 108 rannych i 10 poległych i taką liczbę następnego dnia w nocy kazał pochować księdzu Kaczanowskiemu, naczelnemu kapelanowi armii, w rowach cytadeli przy bastionie bramy Michajłowskiej. Miastu za ich pogrzebanie kazał zapłacić 1500 rubli („byłby to bardzo drogi pogrzeb, gdyby tylko 10 ciał poległych rzucono w doły, liczba ich była o wiele większą”). Jedni podają 300, inni 500 zabitych, ta ostatnia nie bardzo odbiega od prawdy. Rosjanie użyli 5 rot piechoty, 2 szwadrony jazdy w sile około 1300 ludzi.
Urzędowe świadectwa rosyjskie podają liczbę 484 wystrzelonych nabojów, zapewne zaniżoną, biorąc pod uwagę, że w pacyfikacji brało udział ponad 1000 żołnierzy piechoty rosyjskiej.
Stan wojenny w Królestwie Polskim i pacyfikacja w katedrze.
W celu spacyfikowania Królestwa Polskiego nowy rosyjski namiestnik gen. hr. Karol Lambert 14 października 1861 wprowadził stan wojenny.
15 października, mimo zakazów warszawiacy wzięli udział w obchodach rocznicy śmierci Tadeusza Kościuszki, co skończyło się rozbiciem manifestacji przez wojsko rosyjskie i porywaniem ludzi z kościołów.
Wojska rosyjskie dowodzone przez wojskowego generał-gubernatora warszawskiego Aleksandra Daniłowicza Gerstenzweiga dokonały pacyfikacji ludności cywilnej zebranej w katedrze św. Jana w Warszawie.
Dla lewicy masakry były punktem wyjścia do stworzenia tajnej organizacji Czerwoni i późniejszego powstania.
Masakry warszawskie w kulturze.
Wydarzenia, jakie miały miejsce w Warszawie w 1861 roku, stały się częstym motywem malarskim oraz inspiracją dla wielu twórców:

</doc>
<doc id="2605422" url="https://pl.wikipedia.org/wiki?curid=2605422" title="Plants vs. Zombies">
Plants vs. Zombies

Plants vs. Zombies – gra komputerowa z gatunku tower defense wyprodukowana i wydana przez PopCap Games (wersja na Androida wydana przez Electronic Arts) na komputery osobiste, Androida, PlayStation 3, Xbox 360, Nintendo DS, PlayStation Vita oraz iOS. Jej premiera odbyła się 5 maja 2009 roku. Gracz ma za zadanie obronić swój dom używając roślin i odeprzeć atak nadchodzących zombie.
Gra została pozytywnie oceniona przez krytyków. Chwalono wciągającą rozgrywkę i oprawę graficzną. Jej kontynuacja "" została wydana 15 sierpnia 2013 roku. W 2019 roku zaczęto pracę nad kolejnym sequelem "Plants vs. Zombies 3""."
Rozgrywka.
W "Plants vs. Zombies" gracz może umieszczać różne rośliny przed domem, żeby zatrzymać grupę zombie, która chce zjeść mózgi mieszkańców. Miejsce gry jest podzielone na linie poziome, gdzie zombie pojawiają się po prawej stronie ekranu i idą po jednej linii w lewą stronę. Gdy napotkają przeszkodę próbują ją zjeść lub obejść. Kupienie każdej rośliny kosztuje punkty słońca, które gracz zdobywa podczas walki. Rozgrywane poziomy różnią się porą dnia, a także miejscem.
Poza walką gracz ma do dyspozycji sklep, gdzie może kupić różne ulepszenia takie jak nowe rośliny czy nasiona. Dostępny jest także ogród, w którym postać może sadzić i podlewać własne rośliny.
Odbiór gry.
"Plants vs. Zombies" zyskało pozytywny odbiór w mediach zyskując wynik 88% na serwisie Metacritic. Andy J Kolozsy z IGN stwierdził, że produkt jest bardziej złożony niż inne z tego gatunku, a także pochwalił wciągającą rozgrywkę. Redaktor Chris Watters pochwalił projekt roślin i zombie i ogólną jakość wykonania. Negatywnie ocenił zmianę poziomu trudności pomiędzy poziomami. Alice Liang określiła grę jako atrakcyjną, twierdząc że obrońcy trawników oddają odpowiedni balans między łatwością rozgrywki a bogatą rozgrywką.
Gra została nominowana przez Akademię Sztuk i Nauk Interaktywnych w kategoriach "Casual Game of the Year" i "Outstanding Achievement in Game Design", a także w "Best Game Design", "Innovation", i "Best Download Game" przez Game Developers Choice Awards.
Redakcja magazynu PC Gamer UK w 2015 roku przyznała grze 90. miejsce na liście najlepszych gier na PC.

</doc>
<doc id="2605424" url="https://pl.wikipedia.org/wiki?curid=2605424" title="Hancke">
Hancke



</doc>
<doc id="2605428" url="https://pl.wikipedia.org/wiki?curid=2605428" title="Stany prowincjonalne">
Stany prowincjonalne

Stany prowincjonalne (łac. "status provinciales, ordines provinciales") – regionalne zgromadzenia stanowe, lokalne organy reprezentujące stany społeczne w Europie XIII–XVIII w. Nazwa parlamentu prowincjonalnego w języku polskim odnosząca się głównie do Francji ancien régime'u (fr. "états provinciaux") i Holandii (nid. "staten-provinciaal"): 
Dla innych, niż wyżej wymienione, obszarów używane są nazwy: landtag, kortezy, sejm prowincjonalny, sejmik prowincjonalny i in.

</doc>
<doc id="2605429" url="https://pl.wikipedia.org/wiki?curid=2605429" title="Stany Prowincjonalne">
Stany Prowincjonalne



</doc>
<doc id="2605430" url="https://pl.wikipedia.org/wiki?curid=2605430" title="Radca stanu">
Radca stanu

Radca stanu – tytuł urzędniczy w wielu krajach.

</doc>
<doc id="2605432" url="https://pl.wikipedia.org/wiki?curid=2605432" title="Radca stanu (ujednoznacznienie)">
Radca stanu (ujednoznacznienie)



</doc>
<doc id="2605437" url="https://pl.wikipedia.org/wiki?curid=2605437" title="Grupa kawaleryjska Trubczewsk">
Grupa kawaleryjska Trubczewsk

Grupa kawaleryjska „Trubczewsk” (ros. "Кавалерийское соединение „Трубчевск”") – kolaboracyjne zgrupowanie wojskowe złożone z Rosjan podczas II wojny światowej
Grupa została sformowana na przełomie 1941/1942 roku w okupowanym Trubczewsku. Liczyła trzy szwadrony kawalerii w sile dywizjonu. Składała się z b. jeńców wojennych z Armii Czerwonej. Do jej zadań należało zwalczanie partyzantki na okupowanej Białorusi na tyłach Grupy Armii "Środek". Uczestniczyła np. w maju-czerwcu 1943 roku w lasach w rejonie Briańska w dużej operacji antypartyzanckiej "Baron cygański".
Bibliografia.
вермахте полиции и СС, Восточные легионы и казачьи части в вермахте, 2000

</doc>
<doc id="2605438" url="https://pl.wikipedia.org/wiki?curid=2605438" title="Dolina Świniarskiego Potoku">
Dolina Świniarskiego Potoku

Dolina Świniarskiego Potoku – dolina na słowackim Pogórzu Orawskim, jedna z prawych odnóg Doliny Huciańskiej.
Górny koniec Doliny Świniarskiego Potoku znajduje się pod przełęczą między wierzchołkami Polianky i Blato, a opadające w południowo-wschodnim kierunku do Doliny Huciańskiej grzbiety tych wzniesień tworzą lewe i prawe zbocza doliny. Są one w większości bezleśne, zajęte przez łąki i pola miejscowości Małe Borowe, zabudowania której znajdują się na dnie doliny w jej górnej części. Dnem doliny spływa Świniarski Potok uchodzący do Hucianki.

</doc>
<doc id="2605439" url="https://pl.wikipedia.org/wiki?curid=2605439" title="Szkoła policyjna we Lwowie">
Szkoła policyjna we Lwowie

Szkoła policyjna we Lwowie (ukr. Поліційна школа у Львові) – ośrodek szkolenia Ukraińskiej Policji Pomocniczej podczas II wojny światowej.
Szkoła została utworzona w październiku 1941 r. w okupowanym Lwowie. Było to związane z brakiem kadr oficerskich i podoficerskich wśród Ukraińców. Pełna nazwa ośrodka brzmiała: "Szkoła policyjna dla ukraińskiej policji w Generalnym Gubernatorstwie we Lwowie". Funkcję komendanta objął sotnik Iwan Kozak, b. wojskowy Ukraińskiej Armii Halickiej. Przechodzili w niej szkolenie oficerskie i podoficerskie kandydaci na policjantów oraz służący już funkcjonariusze Ukraińskiej Policji Pomocniczej. Do 18 lipca 1944 r., kiedy szkołę rozwiązano, wyszkoliło się łącznie ok. 1,8 tys. Ukraińców.
Bibliografia.
Українська поліція у Генеральній губернії 1940-1944, 2010

</doc>
<doc id="2605440" url="https://pl.wikipedia.org/wiki?curid=2605440" title="Małe Borowe">
Małe Borowe

Małe Borowe ("Malé Borové") – niewielka wieś (obec) w północnej Słowacji, w powiecie Liptowski Mikułasz, w kraju żylińskim. Wieś stopniowo wyludnia się, jeszcze w 1991 roku zamieszkiwało ją 301 mieszkańców, w 2016 roku już tylko 136.
Położenie.
Znajduje się w historyczno-geograficznym regionie Orawa. Pod względem geograficznym miejscowość położona jest w Skoruszyńskich Wierchach, w górnej części Doliny Świniarskiego Potoku, pomiędzy wzniesieniami Polianky i Blato. Przez miejscowość spływa Świniarski Potok, uchodzący do Hucianki w Rowie Podtatrzańskim. Zabudowania miejscowości znajdują się na wysokości 880–990 m n.p.m.
Historia.
Jest to miejscowość założona w XVI lub na początku XVII w. przez osadników z polskiej Orawy. Dawniej miała nazwę Šwiniarky. Większość jej mieszkańców zajmowała się szklarstwem i za zarobkiem wędrowali po Morawach i Śląsku. Podobnie było w sąsiednich wsiach Huty i Wielkie Borowe. Na przysiółku Nowoć ("Novoť") szkło w niewielkiej miejscowej hucie szkła wytwarzano jeszcze do 1840 roku. Część ludności zajmowała się pasterstwem. Jeszcze obecnie na wielkich łąkach wypasane są krowy i owce.
Kultura.
We wsi jest używana gwara przejściowa słowacko-orawska. Gwara orawska jest zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.
Turystyka.
Tereny miejscowości to duże łąki na stokach i grzbietach wysokich wzgórz. Dzięki temu roztaczają się stąd rozległe widoki na Góry Choczańskie, Skoruszyńskie Wierchy i Tatry Zachodnie. Przez miejscowość prowadzi szlak turystyczny, a w miejscowości zachowało się wiele zabytkowych domów w regionalnym stylu.

</doc>
<doc id="2605441" url="https://pl.wikipedia.org/wiki?curid=2605441" title="Kozacka grupa Wzorcowego Umanskiego Oddziału Kubańskiego Wojska Kozackiego">
Kozacka grupa Wzorcowego Umanskiego Oddziału Kubańskiego Wojska Kozackiego

Kozacka grupa Wzorcowego Umanskiego Oddziału Kubańskiego Wojska Kozackiego (ros. Казачья группа Показательного Уманского отдела Кубанского казачьего войска) – kolaboracyjne zgrupowanie zbrojne Kozaków kubańskich podczas II wojny światowej
Po zajęciu przez wojska niemieckie Kubania na pocz. września 1942 r., w Krasnodarze i innych miejscowościach zaczęły się formować antysowieckie oddziały zbrojne złożone z Kozaków kubańskich. Niemcy zgrupowali je w 300-osobowy Umanski Kozacki Dywizjon Konny, sześć lub siedem batalionów pieszych i trzy sotnie konne, liczące ok. 3,3 tys. ludzi. Na ich czele stanął ataman 1 Wzorcowego Oddziału Umanskiego Kubańskiego Wojska Kozackiego chor. Trofim S. Gorb. Ich zadaniem była ochrona niemieckich instalacji militarnych i zwalczanie partyzantki. Podczas odwrotu wojsk niemieckich z Kubania na pocz. 1943 r. resztki oddziałów Kozaków kubańskich weszły w skład nowo formowanego w rejonie Berdiańska 1 Kubańskiego Pułku Konnego pod dowództwem starsziny wojskowego I. I. Sałomachy.

</doc>
<doc id="2605442" url="https://pl.wikipedia.org/wiki?curid=2605442" title="Romualdas Murauskas">
Romualdas Murauskas

Romualdas Murauskas (ur. 2 października 1934 w Kownie, zm. 23 maja 1979 tamże) – litewski bokser walczący w barwach ZSRR, medalista olimpijski z 1956.
Występował w wadze półciężkiej (do 81 kg). Startował na mistrzostwach Europy w 1955 w Berlinie Zach., gdzie przegrał w ćwierćfinale z obrońcą tytułu Ullim Nitzschke z NRD.
Na igrzyskach olimpijskich w 1956 w Melbourne Murauskas wywalczył brązowy medal, przegrywając w półfinale z późniejszym mistrzem Jamesem Boydem z USA. Wystąpił na mistrzostwach Europy w 1957 w Pradze, ale przegrał pierwszą walkę z Andrzejem Wojciechowskim.
Murauskas był mistrzem ZSRR w wadze półciężkiej w 1956 oraz brązowym medalistą w 1955, 1959 i 1960. Był również mistrzem Litwy w latach 1954 i 1956-1960 oraz mistrzem krajów bałtyckich w 1960. 
Występował w klubie Žalgiris Kowno. Stoczył 205 walk, z których wygrał 189.

</doc>
<doc id="2605447" url="https://pl.wikipedia.org/wiki?curid=2605447" title="Podkrepa">
Podkrepa

Podkrepa (bułg. "Подкрепа") – wieś w południowej Bułgarii, znajdująca się w obwodzie i gminie Chaskowo. Według danych Narodowego Instytutu Statystycznego, 31 grudnia 2011 roku wieś liczyła 129 mieszkańców.

</doc>
<doc id="2605451" url="https://pl.wikipedia.org/wiki?curid=2605451" title="5 Kubański Kozacki Pułk Płastuński">
5 Kubański Kozacki Pułk Płastuński

5 Kubański Kozacki Pułk Płastuński (ros. 5-й Кубанский казачий пластунский полк) - kolaboracyjny oddział wojskowy Kozackiego Stanu podczas II wojny światowej
Pułk został sformowany na okupowanej zachodniej Białorusi pod koniec 1943 r., w rezultacie reorganizacji Kozackiego Stanu atamana płk. Siergieja W. Pawłowa. Składał się z trzech batalionów płastuńskich (pieszych). Liczył ok. 1,5 tys. żołnierzy. Na jego czele stanął starszina wojskowy Bondarenko. Na pocz. 1944 r. brał udział w ciężkich walkach na lewym brzegu Niemna, w wyniku których został okrążony przez oddziały Armii Czerwonej. Udało mu się wyrwać z okrążenia dzięki kontratakowi wojsk niemieckich, ale poniósł duże straty. Po wybuchu powstania warszawskiego 1 sierpnia 1944 r., pułk został skierowany do stolicy Polski na jego spacyfikowanie. Początkowo brał udział w tzw. rzezi Woli, a następnie przesunięto go do Błonia w celu blokady Warszawy od strony Puszczy Kampinoskiej. Po wycofaniu Kozaków z akcji przeciwko powstańcom we wrześniu, wielu żołnierzy, w tym płk Bondarenko, otrzymało Żelazne Krzyże 2 klasy. Pułk dołączył do reszty oddziałów Kozackiego Stanu, po czym pod koniec 1944 r. trafił do północnych Włoch, gdzie zwalczał partyzantkę. Na pocz. maja 1945 r. w składzie Kozackiego Stanu skapitulował przed Brytyjczykami, którzy wydali Kozaków Sowietom.
Bibliografia.
Siergiej G. Czujew, Проклятые солдаты. Предатели на стороне III рейха, Moskwa 2004

</doc>
<doc id="2605452" url="https://pl.wikipedia.org/wiki?curid=2605452" title="David Murray (kierowca)">
David Murray (kierowca)

David Murray (ur. 28 grudnia 1909 w Edynburgu, zm. 5 kwietnia 1973 roku w Las Palmas de Gran Canaria) – brytyjski kierowca wyścigowy.

</doc>
<doc id="2605455" url="https://pl.wikipedia.org/wiki?curid=2605455" title="Mia i ja">
Mia i ja

Mia i ja (, 2011) – niemiecko-kanadyjsko-włosko-holenderski serial animowano-fabularny wyprodukowany przez Lucky Punch, Telescreen, Hahn Film, Rainbow S.p.A., March Entertainment.
Jego światowa premiera odbyła się we Francji 19 grudnia 2011 roku. W Polsce nadawany od 23 marca 2012 roku na kanale TeleTOON+. Od 8 września 2012 roku serial był nadawany w TV Puls. Od 1 czerwca 2013 roku serial emitowany był na kanale TV Puls 2. W 2020 roku serial zaczął emitować kanał TVP ABC.
Opis fabuły.
Mia to 12-letnia dziewczyna, która zamieszkała w internacie, gdy dowiedziała się o śmierci jej rodziców. Pamiątki jakie zostały po rodzicach, to m.in. bransoletka i stara książka o jednorożcach. Te przedmioty, jak się okazuje, są kluczami do bramy innego świata – Centopii. W większej części Centopii panuje zła królowa Panthea, która łowi jednorożce dla ich magicznych rogów. Po wrzuceniu rogu do ognia Panthea nie starzeje się i chwilowo pozostaje młoda. W ich obronie stają dzielne elfy: Mo i Yuko. Niestety, to za mało, dlatego potrzebna jest także pomoc Mii, która umie rozmawiać z jednorożcami.
W drugim sezonie do Centopii przybywa nowa pływająca wyspa Funtopia. Jej właścicielem okazuje się być podły Rixel, który próbuje złapać skrzydlatego jednorożca Ono, ojca Onchao. Jednak Ono zaginął, więc Rixel próbuje złapać drugiego skrzydlatego jednorożca: Onchao. Ten zaś szuka swojego ojca. Mia i Yuko spotykają elfa Simo i jego matkę Tassandrę, która wie jak pokonać Rixela, ale do tego jest potrzebna woda z Tęczowej Wyspy. Elfy znajdują wyspę. Znajdują też Króla Ono.
Tymczasem Mia w świecie realnym spędza czas na farmie swojego dziadka Renzo na wakacjach. Niedługo potem jednak okazuje się, że posiadłość dziadka jest mocno zadłużona i grozi mu odebranie jej przez bank. Niestety w pobliżu mieści się rezydencja Di Nola czyli Violetty i jej matki Contessy, która chciałaby przejąć farmę dziadka zamiast banku.

</doc>
<doc id="2605456" url="https://pl.wikipedia.org/wiki?curid=2605456" title="III RAC British Grand Prix">
III RAC British Grand Prix



</doc>
<doc id="2605457" url="https://pl.wikipedia.org/wiki?curid=2605457" title="5 Symferopolski Szwadron Kozacki">
5 Symferopolski Szwadron Kozacki

5 Symferopolski Szwadron Kozacki (ros. 5-й Симферопольский казачий эскадрон) – kolaboracyjny oddział wojskowy złożony z Kozaków podczas II wojny światowej
Oddział został sformowany w lutym 1942 r. w okupowanym Symferopolu. Był pierwszym oddziałem kolaboracyjnym utworzonym przez Niemców po zajęciu Krymu. Składał się z miejscowych ochotników kozackich. Liczył ok. 240 Kozaków i ok. 60 Niemców. Był podporządkowany niemieckiej 11 Armii feldm. Ericha von Mansteina. Latem 1942 r. szwadron został przeniesiony na Kaukaz Północny, gdzie wszedł w skład nowo formowanego Kozackiego Pułku Kawalerii "Jungschulz".

</doc>
<doc id="2605458" url="https://pl.wikipedia.org/wiki?curid=2605458" title="Danas Pozniakas">
Danas Pozniakas

Danas Pozniakas także Dan Pozniak ros. "Дан Иванович Позняк" (ur. 19 października 1939 w Tołczach koło Białegostoku, zm. 4 lutego 2005 w Wilnie) – litewski bokser walczący w barwach ZSRR, mistrz olimpijski z 1968 i trzykrotny mistrz Europy.
Kariera sportowa.
Występował w wadze półciężkiej (do 81 kg). Zdobył srebrny medal na mistrzostwach Europy w 1963 w Moskwie, przegrywając w finale ze Zbigniewem Pietrzykowskim. Nie wystąpił na igrzyskach olimpijskich w 1964 w Tokio, ponieważ przegrał krajową rywalizację z Aleksiejem Kisielowem.
Zwyciężył na mistrzostwach Europy w 1965 w Berlinie i na mistrzostwach Europy w 1967 w Rzymie, w obu przypadkach wygrywając w finale z Peterem Gerberem z RFN.
Na igrzyskach olimpijskich w 1968 w Meksyku Pozniakas wywalczył złoty medal, wygrywając w finale walkowerem z Ionem Moneą z Rumunii. Zdobył trzeci tytuł mistrzowski na mistrzostwach Europy w 1969 w Bukareszcie, wygrywając w finale z Moneą. Po tych zawodach zakończył karierę bokserską.
Pozniakas był mistrzem ZSRR w wadze półciężkiej w 1962, 1965, 1967 i 1968, wicemistrzem w 1960 (w wadze średniej do 75 kg) oraz brązowym medalistą w 1961 i 1964.
Po zakończeniu kariery był sędzią bokserskim. Zmarł na zawał serca.
W 1965 otrzymał tytuł Zasłużonego Mistrza Sportu ZSRR. Było odznaczony Orderem Czerwonego Sztandaru Pracy.
W Wilnie jest organizowany międzynarodowy bokserski turniej młodzieżowy imienia Danasa Pozniakasa.

</doc>
<doc id="2605459" url="https://pl.wikipedia.org/wiki?curid=2605459" title="Dan Pozniak">
Dan Pozniak



</doc>
<doc id="2605461" url="https://pl.wikipedia.org/wiki?curid=2605461" title="Świniarski Potok">
Świniarski Potok

Svinarský potok – potok na Pogórzu Orawskim na Słowacji. W jego górnym biegu rozłożyły się zabudowania miejscowości Małe Borowe. Ma źródła na wysokości około 970 m pomiędzy szczytami Blato (1138 m) i Polianky (1066 m). Spływa w północno-wschodnim kierunku Doliną Świniarskiego Potoku pomiędzy dwoma grzbietami tych wzniesień. W miejscowości Huty, na wysokości około 770 m uchodzi do Hucianki jako jej prawy dopływ. 
Polska nazwa potoku pochodzi od dawnej nazwy miejscowości Małe Borowe – Šwiniarky. Pierwszymi osadnikami była tutaj bowiem polskiego pochodzenia ludność z górnej Orawy.

</doc>
<doc id="2605462" url="https://pl.wikipedia.org/wiki?curid=2605462" title="Aguilera">
Aguilera

Osoby:
Inne:
Zobacz też:

</doc>
<doc id="2605463" url="https://pl.wikipedia.org/wiki?curid=2605463" title="Trypanosoma carassi">
Trypanosoma carassi

Trypanosoma carassi lub Trypanosoma carassii – kinetoplastyd z rodziny świdrowców należący do królestwa protista.
Pasożytuje w osoczu krwi ryb słodkowodnych takich jak: karaś pospolity "(Carassius carassius)", karp "(Cyprinus carpio)", szczupak pospolity "(Esox lucius)", "Oreoleuciscus pewzowi", "Oreoleuciscus humilis", "Oreoleuciscus potanini", lin "(Tinca tinca)".
Występuje na terenie Azji i Europy.

</doc>
<doc id="2605471" url="https://pl.wikipedia.org/wiki?curid=2605471" title="Haemotomonas carassii">
Haemotomonas carassii

 #PATRZ Trypanosoma carassi

</doc>
<doc id="2605472" url="https://pl.wikipedia.org/wiki?curid=2605472" title="Haemotomonas cobitis">
Haemotomonas cobitis

 #PATRZ Trypanosoma carassi

</doc>
<doc id="2605475" url="https://pl.wikipedia.org/wiki?curid=2605475" title="Schizma haitańska (1804–1860)">
Schizma haitańska (1804–1860)

Schizma haitańska – okres w historii Kościoła katolickiego na wyspie Haiti, od proklamowania niepodległości przez kolonię Saint-Domingue do podpisania konkordatu przez rząd Republiki Haiti w 1860 roku. Powodem schizmy było ogłoszenie w 1804 roku supremacji głowy państwa Haiti nad Kościołem.

</doc>
<doc id="2605476" url="https://pl.wikipedia.org/wiki?curid=2605476" title="Trypanosoma abramidis">
Trypanosoma abramidis

 #PATRZ Trypanosoma carassi

</doc>
<doc id="2605477" url="https://pl.wikipedia.org/wiki?curid=2605477" title="Luigina Sinapi">
Luigina Sinapi

Luigina Sinapi (ur. 8 września 1916 w Itri; zm. 17 kwietnia 1978 w Rzymie) – włoska Służebnica Boża Kościoła katolickiego.
Życiorys.
Luigina Sinapi urodziła się 8 września 1916 roku. Od dzieciństwa objawiała się jej Matka Boża, Jezus Chrystus i anioły. W listopadzie 1931 roku zmarła jej matka, wówczas zaopiekowała się z młodszym rodzeństwem. Kilka lat później zachorowała na raka, jednak w dniu 15 sierpnia 1935 roku objawili się jej Matka Boża i Jezus Chrystus i została cudownie uzdrowiona z choroby. W kwietniu 1937 roku w jaskini w pobliżu bazyliki trzech fontann Matka Boża pokazała jej wizję Eugenia Marii Giuseppe Giovanniego Pacelli wyboru na papieża. Przepowiednia spełniła się. Odtąd przyjaźniła się z papieżem Piusem XII, a także z ojcem Pio. Jej objawienia zostały uznane za prawdziwe. Zmarła 17 kwietnia 1978 roku w opinii świętości. W dniu 26 marca 2004 roku rozpoczął się jej proces beatyfikacyjny.

</doc>
<doc id="2605478" url="https://pl.wikipedia.org/wiki?curid=2605478" title="Trypanosoma barbatulae">
Trypanosoma barbatulae

 #PATRZ Trypanosoma carassi

</doc>
<doc id="2605479" url="https://pl.wikipedia.org/wiki?curid=2605479" title="Trypanosoma danilevskyi">
Trypanosoma danilevskyi

 #PATRZ Trypanosoma carassi

</doc>
<doc id="2605481" url="https://pl.wikipedia.org/wiki?curid=2605481" title="Józef Szarowicz">
Józef Szarowicz

Józef Szarowicz (ur. 6 lutego 1898 w Párnicy, zm. 5 lub 6 kwietnia 1940 w Kalininie) – starszy przodownik Policji Województwa Śląskiego.
Życiorys.
Urodził się 6 lutego 1898 w Párnicy, w ówczesnym Kraju Korony Świętego Stefana, w rodzinie Stanisława i Wiktorii z Gąsiorów. Był młodszym bratem Jana (1895–1940), legionisty, funkojonariusza Policji Województwa Śląskiego, zamordowanego w Kalininie.
Od 20 sierpnia 1914 roku do 17 lutego 1918 w Legionach Polskich, służył w 3 pułku piechoty, następnie internowany. Od 15 listopada 1918 roku do 30 listopada 1919 roku w Wojsku Polskim, służył w 10 pułku piechoty, uczestnik wojny polsko-bolszewickiej i walk z Czechami. Działacz plebiscytowy na Górnym Śląsku. Od 1 listopada 1923 roku w Policji Województwa Śląskiego, pełnił służbę w Goczałkowicach koło Pszczyny, od 16 sierpnia 1933 roku komendant posterunku w Żorach w powiecie rybnickim.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. 5 lub 6 kwietnia 1940 został zamordowany przez NKWD w Kalininie (obecnie Twer). Pochowany w Miednoje.
4 października 2007 został pośmiertnie awansowany na stopień aspiranta Policji Państwowej.

</doc>
<doc id="2605484" url="https://pl.wikipedia.org/wiki?curid=2605484" title="Kwas selenowy(IV)">
Kwas selenowy(IV)



</doc>
<doc id="2605487" url="https://pl.wikipedia.org/wiki?curid=2605487" title="Jan Swoboda">
Jan Swoboda

Jan Swoboda (ur. 14 maja 1895 w Krakowie, zm. 1940 w Kalininie) – major piechoty Wojska Polskiego i nadkomisarz Policji Państwowej, jedna z ofiar zbrodni katyńskiej.
Życiorys.
Syn Edwarda i Anieli z Combrów. Ukończył seminarium nauczycielskie w Rzeszowie i austriacką szkołę oficerską. Od 24 grudnia 1918 roku do 30 kwietnia 1936 roku w Wojsku Polskim, początkowo w 5 Dywizji Syberyjskiej, uczestnik wojny polsko-bolszewickiej. Następnie służył w 82 Syberyjskim pułku piechoty (1922–1928) i 24 pułku piechoty (1932–1935). Na stopień majora został mianowany ze starszeństwem z 19 marca 1939 i 74. lokatą w korpusie oficerów rezerwy piechoty.
W listopadzie 1935 został przydzielony na praktykę w Policji Państwowej. 23 kwietnia 1936 został mianowany z dniem 1 maja 1936 nadkomisarzem i komendantem powiatowym w powiecie zamojskim. Na tym stanowisku pełnił służbę do września 1939. 
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.
Awans pośmiertny.
4 października 2007 roku Jan Swoboda został pośmiertnie awansowany na stopień podinspektora Policji Państwowej.

</doc>
<doc id="2605488" url="https://pl.wikipedia.org/wiki?curid=2605488" title="Tlenek selenu(IV)">
Tlenek selenu(IV)



</doc>
<doc id="2605490" url="https://pl.wikipedia.org/wiki?curid=2605490" title="Kwas selenowy(VI)">
Kwas selenowy(VI)



</doc>
<doc id="2605492" url="https://pl.wikipedia.org/wiki?curid=2605492" title="Bajka (ujednoznacznienie)">
Bajka (ujednoznacznienie)



</doc>
<doc id="2605495" url="https://pl.wikipedia.org/wiki?curid=2605495" title="Diecezja Pueblo">
Diecezja Pueblo

Diecezja Pueblo (łac. "Dioecesis Pueblensis", ang. "Diocese of Pueblo") jest diecezją Kościoła rzymskokatolickiego w USA w południowej części stanu Kolorado.
Historia.
Diecezja została kanonicznie erygowana 15 listopada 1941 przez papieża Piusa XII. Wyodrębniono ją z ówczesnej diecezji Denver. Pierwszym ordynariuszem został dotychczasowy kapłan archidiecezji Dubuque Joseph Clement Willging. 10 listopada 1983 z płn.-wsch. części diecezji wyodrębniono diecezję Colorado Springs.

</doc>
<doc id="2605498" url="https://pl.wikipedia.org/wiki?curid=2605498" title="Biskupi Pueblo">
Biskupi Pueblo



</doc>
<doc id="2605502" url="https://pl.wikipedia.org/wiki?curid=2605502" title="Trypanosoma nikitini">
Trypanosoma nikitini

 #PATRZ Trypanosoma carassi

</doc>
<doc id="2605506" url="https://pl.wikipedia.org/wiki?curid=2605506" title="Trypanosoma scardinii">
Trypanosoma scardinii

 #PATRZ Trypanosoma carassi

</doc>
<doc id="2605509" url="https://pl.wikipedia.org/wiki?curid=2605509" title="BBC Essex">
BBC Essex

BBC Essex - brytyjska stacja radiowa należąca do BBC i pełniąca w sieci tego nadawcy funkcję stacji lokalnej dla hrabstwa Essex. Kanał został uruchomiony 5 listopada 1986 i obecnie można go słuchać w analogowym i cyfrowym przekazie naziemnym, a także w Internecie. 
Siedziba stacji znajduje się w Chelmsford. Oprócz produkowanych tam audycji własnych stacja transmituje audycje siostrzanych stacji lokalnych BBC Radio Cambridgeshire, BBC Radio Norfolk, BBC Radio Suffolk, BBC Radio Northampton i BBC Radio Leeds, a także wspólny program nocny program ogólnokrajowego BBC Radio 5 Live.

</doc>
<doc id="2605510" url="https://pl.wikipedia.org/wiki?curid=2605510" title="Enrico Medi">
Enrico Medi

Enrico Medi (ur. 26 kwietnia 1911 w Porto Recanati, zm. 26 maja 1974 w Rzymie) – włoski fizyk i polityk. Sługa Boży Kościoła katolickiego.
Życiorys.
Enrico Medi urodził się 26 kwietnia 1911 roku, a jego rodzicami byli Arturo Medi i Maria Luisa Mei. Ukończył studia w dziedzinie fizyki, a w 1937 roku mając 26 lat zdobył tytuł docenta geofizyki. W 1942 roku został profesorem fizyki eksperymentalnej na uniwersytecie w Palermo. Później został członkiem parlamentu w pierwszej kadencji z Republiki Włoskiej. 
Od 1949 roku był dyrektorem Narodowego Instytutu Geofizyki, zaś w 1958 roku został wiceprezesem Europejskiej Wspólnoty Energii Atomowej. W latach pięćdziesiątych prowadził telewizyjny program popularnonaukowy. Został powołany na członka Rady Świeckich Państwa Watykańskiego w 1966 roku. W 1971 roku został wybrany do rady miejskiej Rzymu. Uzyskał 75 tys. głosów. 
Zmarł 26 maja 1974 roku mając 63 lata w opinii świętości. W 1996 roku rozpoczął się jego proces beatyfikacyjny.

</doc>
<doc id="2605516" url="https://pl.wikipedia.org/wiki?curid=2605516" title="Mark Tatham">
Mark Tatham

Mark Tatham – inżynier, projektant. Pracował między innymi w Formule 1.
Życiorys.
W 1983 roku rozpoczął trzyletnie studia inżynierskie w Exeter University. Następnie studiował w Cranfield Institute of Technology, gdzie uzyskał stopień magistra z inżynierii samochodowej.
W 1988 roku dołączył do AC Cars, gdzie był asystentem ws. projektu i rozwoju samochodów sportowych. Następnie pracował w Brun Technics jako inżynier ds. projektu.
Następnie został pracownikiem Tyrrell Racing, gdzie pracował trzy lata. W 1991 roku był także inżynierem wyścigowym Satoru Nakajimy.
W 1992 roku pracował jako starszy inżynier ds. projektu w firmie produkującej skrzynie biegów, Xtrac. Dwa lata później ponownie dołączył do Tyrrella jako starszy inżynier ds. projektu. W 1996 roku objął taką funkcję w Williamsie, pracując na głównych obszarach mechanicznych, w tym nad zawieszeniem, układem kierowniczym i integracją z nadwoziem i układem przeniesienia napędu.
W 2006 roku dołączył do Toyota F1, gdzie był odpowiedzialny za projekt i rozwój modeli TF107 i TF109.
W 2009 roku był konsultantem w Lotus Racing.
Prowadzi własną firmę, MTO Consulting.

</doc>
<doc id="2605517" url="https://pl.wikipedia.org/wiki?curid=2605517" title="Przygody Blacky’ego">
Przygody Blacky’ego

Przygody Blacky’ego (ang. "The Adventures of the Black Stallion", 1990-1993) – francusko-kanadyjsko-nowozelandzki serial przygodowy nadawany przez stację The Family Channel od 15 września 1990 roku do 16 maja 1993 roku. W Polsce nadawany był dawniej na kanale TVP2.
Fabuła.
Serial opisuje historię niezwykłej przyjaźni pięknego, dzikiego, czarnego konia z chłopcem Alekiem Ramsayem. Razem biorą udział w wielu wyścigach, zdobywają trofea oraz poznawają nowych przyjaciół.

</doc>
<doc id="2605518" url="https://pl.wikipedia.org/wiki?curid=2605518" title="Latarnia morska Akmeņrags">
Latarnia morska Akmeņrags

Latarnia morska Akmeņrags – latarnia morska w okręgu lipawskim na Łotwie. Stoi na przylądku o tej samej nazwie.
Latarnia została wybudowana w 1884 r. Działała do I wojny światowej, kiedy to została całkowicie zniszczona. W 1918 r. przystąpiono do jej odbudowy, którą ukończono w 1921 r. Materiały budowlane wyprodukowano w Lipawie, a następnie przetransportowano je na przylądek drogą wodną. Latarnia ma 38 metrów wysokości i 2,5 metra średnicy. Posiada trzy soczewki wirujące wyprodukowane przez szwedzką firmę AGA. Zostały one zainstalowane na wysokości 37,5 metra w 1922 r. Latarnia jest udostępniona do zwiedzania za opłatą.

</doc>
<doc id="2605519" url="https://pl.wikipedia.org/wiki?curid=2605519" title="Luigi Sodo">
Luigi Sodo

Luigi Sodo (ur. 26 maja 1811 w Neapolu; zm. 30 lipca 1895) – Sługa Boży Kościoła katolickiego, włoski biskup.
Życiorys.
Został ochrzczony w dwa dni po urodzeniu, 28 maja 1811 roku w kościele San Giuseppe Chiaia. W dniu 21 września 1833 roku został wyświęcony na diakona przez kardynała Filippo Giudice Caracciolo. W 1834 roku otrzymał święcenia kapłańskie, potem został mianowany rektorem kościoła św. Marii Egipcjanki na Pizzofalcone. W 1847 roku objął stanowisko pierwszego asystenta zgromadzenia Pobożnego Gathering. W dniu 27 czerwca 1853 roku został mianowany biskupem diecezji Cerreto Telese. Zmarł 30 lipca 1895 roku po upadku, który spowodował pęknięcie kości udowej w opinii świętości. Został pochowany w kaplicy cmentarnej Ungaro Cerreto Sannita. W dniu 8 marca 1910 roku doszło do ekshumacji jego ciała. Jego ciało nie uległo rozkładowi. Został pochowany w kaplicy Najświętszego Sakramentu katedry Cerreto Sannita, a w dniu 12 maja 1916 roku rozpoczął się jego proces beatyfikacyjny.

</doc>
<doc id="2605520" url="https://pl.wikipedia.org/wiki?curid=2605520" title="Acerina cernua">
Acerina cernua

 #PATRZ Jazgarz

</doc>
<doc id="2605521" url="https://pl.wikipedia.org/wiki?curid=2605521" title="Michael Joseph Fitzgerald">
Michael Joseph Fitzgerald

Michael Joseph Fitzgerald (ur. 23 maja 1948 w Montclair, New Jersey) – amerykański duchowny katolicki, biskup pomocniczy Filadelfii od 2010.
Życiorys.
Święcenia kapłańskie otrzymał z rąk kardynała Johna Krola w dniu 17 maja 1980. Służył duszpastersko na terenie rodzinnej archidiecezji. Był także m.in. wicerektorem seminarium i wikariuszem sądowym.
22 czerwca 2010 mianowany biskupem pomocniczym Filadelfii ze stolicą tytularną "Tamallula". Sakry udzielił mu kard. Justin Francis Rigali.

</doc>
<doc id="2605522" url="https://pl.wikipedia.org/wiki?curid=2605522" title="John Joseph McIntyre">
John Joseph McIntyre

 
John Joseph McIntyre (ur. 20 sierpnia 1963 w Filadelfii, Pensylwania) – amerykański duchowny katolicki, biskup pomocniczy Filadelfii od 2010.
Życiorys.
Święcenia kapłańskie otrzymał z rąk kardynała Anthony'ego Bevilacquy w dniu 16 maja 1992. Służył duszpastersko na terenie rodzinnej archidiecezji. W latach 1999-2010 był arcybiskupim sekretarzem.
8 czerwca 2010 mianowany biskupem pomocniczym Filadelfii ze stolicą tytularną "Bononia". Sakry udzielił mu kard. Justin Francis Rigali.

</doc>
<doc id="2605523" url="https://pl.wikipedia.org/wiki?curid=2605523" title="Acerina czekanowskii">
Acerina czekanowskii

 #PATRZ Jazgarz

</doc>
<doc id="2605524" url="https://pl.wikipedia.org/wiki?curid=2605524" title="Acerina fischeri">
Acerina fischeri

 #PATRZ Jazgarz

</doc>
<doc id="2605525" url="https://pl.wikipedia.org/wiki?curid=2605525" title="Acerina vulgaris">
Acerina vulgaris

 #PATRZ Jazgarz

</doc>
<doc id="2605526" url="https://pl.wikipedia.org/wiki?curid=2605526" title="Al-Mustaqbal">
Al-Mustaqbal

Al-Mustaqbal, – palestyńska lista wyborcza założona w grudniu 2005 roku.
Lista została założona przez środowisko Marwana Barghoutiego jednego z przywódców Organizacji Wyzwolenia Palestyny. Ugrupowanie składało się w dużej mierze z tzw. "Młodej Gwardii" Fatahu sprzeciwiającej się korupcji w partii.

</doc>
<doc id="2605527" url="https://pl.wikipedia.org/wiki?curid=2605527" title="Gymnocephalus cernua">
Gymnocephalus cernua

 #PATRZ Jazgarz

</doc>
<doc id="2605530" url="https://pl.wikipedia.org/wiki?curid=2605530" title="Perca cernua">
Perca cernua

 #PATRZ Jazgarz

</doc>
<doc id="2605531" url="https://pl.wikipedia.org/wiki?curid=2605531" title="Royal Tank Regiment Memorial">
Royal Tank Regiment Memorial

Royal Tank Regiment Memorial – pomnik znajdujący się w Londynie (Anglia), na połączeniu ulic Whitehall Place i Whitehall Court, w City of Westminster. Powstał celem upamiętnienia załóg służących w pułku Royal Tank Regiment, w czasie II wojny światowej. Wykonany został przez angielską rzeźbiarkę Vivien Mallock, na podstawie miniaturowej makiety autorstwa szkockiego artysty George'a Henry'ego Paulina.
Pomnik odlany z brązu przedstawia pięcioosobową załogę brytyjskiego czołgu pościgowego Comet. Grupę tę stanowią: komandor ("commander"), strzelec ("gunner"), działonowy ("hull machine gunner"), ładowniczy ("loader"), oraz kierowca. Rzeźba przedstawia unikalne braterstwo, jakie istniało pomiędzy żołnierzami walczącymi w czołgach.
Pomnik został odsłonięty 13 czerwca 2000 roku, przez królową Elżbietę II.

</doc>
<doc id="2605532" url="https://pl.wikipedia.org/wiki?curid=2605532" title="Timothy Senior">
Timothy Senior

 
Timothy Christian Senior (ur. 22 marca 1960 w Filadelfii, Pensylwania) – amerykański duchowny katolicki, biskup pomocniczy Filadelfii od 2009.
Życiorys.
Święcenia kapłańskie otrzymał z rąk kardynała Johna Krola w dniu 18 maja 1985. Służył duszpastersko na terenie rodzinnej archidiecezji. Pracował głównie w organizacji "Catholic Human Services" (w latach 1997-2004 był jej archidiecezjalnym sekretarzem). W 2004 został wikariuszem biskupim ds. duchowieństwa.
8 czerwca 2009 mianowany biskupem pomocniczym Filadelfii ze stolicą tytularną "Floriana". Sakry udzielił mu kard. Justin Francis Rigali.

</doc>
<doc id="2605533" url="https://pl.wikipedia.org/wiki?curid=2605533" title="MARC (informatyka)">
MARC (informatyka)



</doc>
<doc id="2605534" url="https://pl.wikipedia.org/wiki?curid=2605534" title="Tarxien Rainbows FC">
Tarxien Rainbows FC

Tarxien Rainbows FC – maltański klub piłkarski z siedzibą w mieście Tarxien na południu Malty.
Historia.
Chronologia nazw:
Klub został założony w 1944 roku jako Little Rainbows FC. Chociaż od 1934 w mieście istniał klub Rainbows FC. W 1944 przed wznowieniem rozgrywek przerwanych przez II wojnę światową "MFA League" ogłosiła nowe reguły, zgodnie nowych zasad jeden rejon mógł być reprezentowany w lidze tylko przez jeden zespół. Zdecydowano zjednoczyć dwa czołowe kluby piłkarskie w sąsiednich Paola oraz Tarxien, chociaż obie miejscowości były zawsze odrębne i ta reguła ich nie dotyczyła. W wyniku tej fuzji połączyły się kluby pierwszoligowy Hibernians FC oraz drugoligowy "Rainbows FC".
Wiele fanów Rainbows nie zgodzili się z decyzją władz klubu i w mieście został założony nowy klub, który otrzymał nazwę "Little Rainbows FC". W 1981 zmienił nazwę na Tarxien Rainbows FC. Zespół występował przeważnie w drugiej lidze maltańskiej. W 1986 roku debiutował w najwyższej klasie, ale nie utrzymał się w niej i spadł z powrotem do drugiej ligi. Również kolejne awansy do ekstraligi w latach 1989 i 1997 zakończyły się powrotem do drugiej ligi. Po sezonie 2007/08 zajął 1. miejsce w "First Division" i zdobył awans do "Premier League", w której po raz pierwszy w historii utrzymał się dłużej niż na jeden sezon.
Stadion.
Ta’ Qali Stadium może pomieścić 17,000 widzów.

</doc>
<doc id="2605535" url="https://pl.wikipedia.org/wiki?curid=2605535" title="Wanda Chwiałkowska">
Wanda Chwiałkowska

Wanda Chwiałkowska (ur. 7 stycznia 1934 w Warszawie) – polska aktorka teatralna i filmowa.
Życiorys.
W 1956 ukończyła studia na PWST w Łodzi. Debiutowała 19 stycznia 1956 na scenie Teatru Nowego w Łodzi. Aktorka Teatru Nowego w Łodzi w latach 1956-1978 i 1985-1989 oraz Teatru im. Juliusza Osterwy w Gorzowie Wielkopolskim w latach 1979-1984.
Żona aktora Bohdana Mikucia, matka aktorki Hanny Mikuć, babka operatorów Piotra Sobocińskiego jr. i Michała Sobocińskiego oraz aktorki Marii Sobocińskiej.

</doc>
<doc id="2605537" url="https://pl.wikipedia.org/wiki?curid=2605537" title="Flaga prowincji Põlva">
Flaga prowincji Põlva

Flaga prowincji Põlva – flaga estońskiej prowincji Põlva. Obowiązuje od 7 listopada 1996 r.
Flaga Põlva składa się z dwóch jednakowej szerokości poziomych pasów: górny pas jest biały, a dolny zielony. Na środku białego pasa umieszczony jest herb prowincji Põlva. Stosunek szerokości do długości flagi wynosi 7:11.

</doc>
<doc id="2605539" url="https://pl.wikipedia.org/wiki?curid=2605539" title="Fundacja Kresy-Syberia">
Fundacja Kresy-Syberia

Fundacja Kresy–Syberia (ang. "Kresy–Siberia Foundation") – fundacja o zasięgu światowym, powołana do życia w roku 2008 przez Stefana Wiśniowkiego założyciela internetowej "grupy dyskusyjnej Kresy-Syberia". 23 marca 2009 wpisana do rejestru stowarzyszeń w KRS. Jej siedzibą jest Warszawa, fundacja posiada oddziały w Australii, Kanadzie, USA i Wielkiej Brytanii.
Celem Fundacji jest promocja i upowszechnianie na skalę światową losów obywateli polskich w czasie II wojny światowej na terenach okupowanej Polski oraz na wychodźstwie.
Historia.
17 września 2001 w Internecie, założona przez Stefana Wiśniowskiego powstała "grupa dyskusyjna Kresy-Syberia" zrzeszająca dzisiaj około 1200 członków z całego świata, głównie przedstawicieli Polonii na Zachodzie, ale też Polacy w kraju i na wschodzie, których korzenie znajdują się na Kresach Wschodnich II RP. Wskutek wydarzeń II wojny światowej, w szczególności represji sowieckich, niemieckich i nacjonalistów ukraińskich, ich rodziny spotkał tragiczny los deportacji, walki o przetrwanie i życie poza granicami kraju. Grupa zrzesza Sybiraków, osób z Kresów Wschodnich, weteranów Polskich Sił Zbrojnych na Zachodzie, ich dzieci i wnuki mieszkające w Polsce oraz poza jej granicami. Jej głównym celem jest upowszechnianie, upamiętnianie i badanie losów obywateli polskich II RP w czasie II wojny światowej.
Wirtualne Muzeum Kresy-Syberia.
Na stronie internetowej Wirtualnego Muzeum Kresy-Syberia i dotyczą historii Polaków w XX wieku - w tym życia na Kresach Wschodnich, życia pod okupacją niemiecką i sowiecką, w czasie II wojny światowej i bezpośrednio po jej zakończeniu. Zbiory stanowią dokumentację losów obywateli polskich zarówno na terenach okupowanych w czasie II wojny światowej, jak i na uchodźstwie. Zamieszczone na stronie internetowej fotografie pochodzą z kolekcji osób prywatnych, kolekcji organizacji państwowych i pozarządowych - w tym m.in. Archiwum Akt Nowych i Centralnego Archiwum Wojskowego w Warszawie, Fundacji Ośrodka Karta, Instytutu Piłsudskiego i Instytutu i Muzeum im. Gen. Sikorskiego w Londynie, Stowarzyszenia Memoriał w Moskwie oraz z publikacji książkowych. 

</doc>
<doc id="2605540" url="https://pl.wikipedia.org/wiki?curid=2605540" title="Daniel Thomas (duchowny)">
Daniel Thomas (duchowny)

Daniel Edward Thomas (ur. 11 czerwca 1959 w Filadelfii, Pensylwania) – amerykański duchowny katolicki, biskup diecezjalny Toledo od 2014 
Życiorys.
Święcenia kapłańskie otrzymał z rąk kardynała Johna Krola w dniu 18 maja 1985. Przez kilka lat służył duszpastersko na terenie rodzinnej archidiecezji. W 1990 rozpoczął pracę w watykańskiej Kongregacji ds. Biskupów. W 2005 powrócił do archidiecezji i został proboszczem w Strafford.
8 czerwca 2006 mianowany biskupem pomocniczym Filadelfii ze stolicą tytularną "Bardstown". Sakry udzielił mu kard. Justin Francis Rigali.
26 sierpnia 2014 papież Franciszek mianował go ordynariuszem diecezji Toledo w Ohio. W latach 2016-2017 był także administratorem apostolskim diecezji Cleveland.

</doc>
<doc id="2605544" url="https://pl.wikipedia.org/wiki?curid=2605544" title="Volksbeat">
Volksbeat

Volksbeat - piętnasty album punk rockowej piosenkarki Niny Hagen, nagrany i wydany w 2011 roku.

</doc>
<doc id="2605546" url="https://pl.wikipedia.org/wiki?curid=2605546" title="Palestyński Ludowy Front Walki">
Palestyński Ludowy Front Walki

Palestyński Ludowy Front Walki (, ) – polityczno-militarna organizacja palestyńskich nacjonalistów, łącząca nacjonalizm z hasłami lewicowymi.
Historia.
Powstał na Zachodnim Brzegu tuż przed wojną sześciodniową w 1967 roku. Po klęsce Arabów w wojnie sześciodniowej przeniósł struktury do Jordanii, a po Czarnym Wrześniu do Libanu. W latach 1971–1974 wchodził w skład al-Fatah, od 1973 lub 1974 roku ponownie jest odrębną organizacją. W 1982 roku przeniósł swoją kwaterę główną do Syrii. W 1988 roku był błędnie podejrzewany o przeprowadzenie zamachu nad Lockerbie.
Na Terytoriach Okupowanych cieszy się marginalnym poparciem. W wyborach w Autonomii Palestyńskiej w 1996 roku uzyskał 0,76% głosów. W wyborach parlamentarnych w 2006 roku wystartował pod nazwą „Wolność i Sprawiedliwość Społeczna”, lista zdobyła 0,72% głosów.
W przeszłości należał do Frontu Odmowy i Palestyńskiego Frontu Ocalenia Narodowego. Od końca lat 80. zbliżył się do Organizacji Wyzwolenia Palestyny, której obecnie jest członkiem.
Organem prasowym grupy jest „Nidal al-Sha'b" (Walka Ludu). Przywódcy: Samir Ghusha, Khalid abd al-Majid, Ibrahim Halali Fattani (Abu Naif) i Mahmud Ibrahim (Abu Zijad).
Wsparcie zagraniczne.
Wspierany był przez Syryjską Republikę Arabską i Libię pod rządami Mu'ammara al-Kaddafiego.
Ideologia.
Jest formacją nacjonalistyczną i lewicową, której celem jest utworzenie niepodległej Palestyny i całkowita eliminacja Izraela jako państwa.

</doc>
<doc id="2605549" url="https://pl.wikipedia.org/wiki?curid=2605549" title="Personal Jesus (album Niny Hagen)">
Personal Jesus (album Niny Hagen)

Personal Jesus – czternasty album punk rockowej piosenkarki Niny Hagen, muzycznie łączący muzykę gospel z rockiem. W Niemczech wydany 16 czerwca 2010, w Stanach Zjednoczonych miał premierę 27 czerwca 2010.

</doc>
<doc id="2605550" url="https://pl.wikipedia.org/wiki?curid=2605550" title="Yogi w kosmosie">
Yogi w kosmosie

Yogi w kosmosie (ang. "Yogi's Space Race", 1978-1979) – amerykański serial animowany wyprodukowany w 1978 roku przez studio Hanna-Barbera.
Emitowany był przez NBC od 9 września do 2 grudnia 1978 roku w sobotnich porankach. W Polsce serial nadawany był dawniej w latach 90. w telewizji Polsat.
Obsada.
i inni

</doc>
<doc id="2605551" url="https://pl.wikipedia.org/wiki?curid=2605551" title="Irgendwo auf der Welt (album Niny Hagen)">
Irgendwo auf der Welt (album Niny Hagen)

Irgendwo auf der Welt - trzynasty album Niny Hagen nagrany z towarzystwem The Capital Dance Orchestra. Został wydany 24 kwietnia 2006. Na płycie znajdują się covery klasyków jazzowych śpiewane w języku angielskim i niemieckim.

</doc>
<doc id="2605556" url="https://pl.wikipedia.org/wiki?curid=2605556" title="Big Boss Man">
Big Boss Man

Big Boss Man – utwór bluesowy napisany przez Luthera Dixona i Ala Smitha w 1960, pierwszym który go nagrał był Jimmy Reed. Utwór był hitem Reeda i został nagrany też przez Elvisa Presleya i B.B. King. „Big Boss Man” został po raz pierwszy wydany w albumie "Found Love" Jimmyego Reeda z 1960. W 1961 wydano singiel piosenki.
Wersja Elvisa Presleya.
10 września 1967, Elvis Presley nagrał swoją wersję. Singiel wydano w tym samym miesiącu.
Wyróżnienia.
W 1990, piosenka została włączona do the Blues Foundation Hall of Fame.

</doc>
<doc id="2605557" url="https://pl.wikipedia.org/wiki?curid=2605557" title="Palestyńska Inicjatywa Narodowa">
Palestyńska Inicjatywa Narodowa

Palestyńska Inicjatywa Narodowa (, ) – palestyńska centrolewicowa partia polityczna, przywódcą ugrupowania jest Mustafa Barghouti.
Partia ma stanowić alternatywę dla radykalnego i islamistycznego ugrupowania Hamas i dla al-Fatahu, któremu działacze partii zarzucają brak demokracji wewnątrzpartyjnej i korupcję.
W w wyborach prezydenckie w Autonomii Palestyńskiej w 2005 roku (zbojkotowanych przez radykalnych islamistów) przywódca partii Mustafa Barghouti zdobył 19,48 procent poparcia.

</doc>
<doc id="2605558" url="https://pl.wikipedia.org/wiki?curid=2605558" title="Big Band Explosion">
Big Band Explosion

Big Band Explosion – dwunasty album Niny Hagen, nagrany z towarzystwem The Leipzig Big Band.

</doc>
<doc id="2605559" url="https://pl.wikipedia.org/wiki?curid=2605559" title="Szermierka (film 1892)">
Szermierka (film 1892)

Szermierka - amerykański film niemy z 1896 roku w reżyserii William Heise.

</doc>
<doc id="2605560" url="https://pl.wikipedia.org/wiki?curid=2605560" title="Balzan FC">
Balzan FC

Balzan FC (malt. "Balzan Footbal Club") – maltański klub piłkarski, mający siedzibę w mieście Balzan w środku kraju. Obecnie występuje w Maltese Premier League.
Historia.
Chronologia nazw:
Klub piłkarski Balzan Youths FC został założony w miejscowości Balzan w 1937 roku. Zespół występował przeważnie w drugiej lidze maltańskiej. W sezonie 1996/97 zajął przedostatnie 7.miejsce w Section B Second Division i spadł do Third Division. W sezonie 1999/2000 zwyciężył w czwartej lidze i wrócił do Second Division. W następnym sezonie 2000/01 zajął drugie miejsce w trzeciej lidze i zdobył promocję do First Division. W 2003 roku po zajęciu drugiej lokaty w drugiej lidze debiutował w Maltese Premier League, gdzie zajął 8.miejsce po rundzie podstawowej. Ale nie utrzymał się w niej, zajmując potem przedostatnie miejsce w grupie spadkowej, i spadł z powrotem do drugiej ligi. W następnym sezonie 2004/05 zajął przedostatnie miejsce w drugiej lidze i spadł do Second Division. W sezonie 2007/08 po zajęciu drugiej pozycji w trzeciej lidze w barażach o awans przegrał z Rabat Ajax FC. W następnym sezonie 2008/09 wygrał trzecią ligę i wrócił do First Division. Sezon 2009/10 zakończył na trzeciej pozycji. W sezonie 2010/11 zajął pierwsze miejsce w First Division i ponownie zdobył awans do Premier League. W 2012 klub zmienił nazwę na Balzan FC, a po sezonie 2014/15, w którym zajął czwarte miejsce, debiutował w pucharach europejskich. W 2017 i 2018 klub zdobył wicemistrzostwo Malty, a w 2019 Puchar Malty.
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Struktura klubu.
Stadion.
Klub piłkarski rozgrywa swoje mecze domowe na Football Pitch w Balzan, który może pomieścić 1000 widzów. Od września 2015 trenuje na stadionie St. Aloysius Sports and Recreational Complex w Birkirkara, który spełnia normy UEFA. Mecze Premier League jednak rozgrywane na stadionach Ta’ Qali Stadium (17 797 widzów), Centenary Stadium (3 000 widzów) w Ta’ Qali oraz Hibernians Stadium (3 000 widzów) w Paola.
Inne sekcje.
Klub prowadzi drużyny dla dzieci i młodzieży w każdym wieku. 
Kibice i rywalizacja z innymi klubami.
Rywalizacja.
Największymi rywalami klubu są inne zespoły z okolic.

</doc>
<doc id="2605561" url="https://pl.wikipedia.org/wiki?curid=2605561" title="Return of the Mother">
Return of the Mother

Return of the Mother – jedenasty album Niny Hagen, utrzymany w klimacie punk rocka. Wydany 2 maja 2000 roku.

</doc>
<doc id="2605563" url="https://pl.wikipedia.org/wiki?curid=2605563" title="Mercedes-Benz 500K">
Mercedes-Benz 500K

Mercedes-Benz 500K – luksusowy samochód osobowy produkowany przez firmę Mercedes-Benz w latach 1934–1936, nosił oznaczenie wewnętrzne W29. Pojazd dostępny był wyłącznie jako 2-drzwiowy kabriolet. W celu odróżnienia samochodu od modelu 500 sedan dodano do nazwy literę „K” (od słowa "kompressor" – doładowanie mechaniczne). 500K zastąpił zaprezentowanego tylko rok wcześniej Mercedesa 380, miał większy i mocniejszy silnik oraz bogatsze wyposażenie wnętrza, co było odpowiedzią na zapotrzebowanie klientów na szybsze i bardziej luksusowe pojazdy. Wyprodukowano łącznie 342 takie modele Mercedesa.
Samochód używał układu niezależnego zawieszenia znanego z modelu 380, w układzie przedniej osi zastosowano podwójny wahacz, z tyłu zaś oś wahliwą. Dzięki temu samochód był bardziej komfortowy niż seria S/SS/SSK z lat 20., wzrosły także właściwości trakcyjne.
Wciśnięcie do oporu pedału przepustnicy uruchamiało sprężarkę Roots doładowującą benzynowy silnik R8 o pojemności 5,0 l. Osiągał on moc maksymalną ponad 160 KM (118 kW) co pozwalało na osiągnięcie prędkości maksymalnej ponad 160 km/h przy zużyciu paliwa dochodzącym do 30 l / 100 km.
Dostępne były trzy rodzaje podwozia oraz osiem nadwozia. Warianty „B” i „C” oparte zostały na konstrukcji z przedłużonym do 3290 mm rozstawem osi, dzięki czemu wewnątrz podróżować mogło na miejscach siedzących czterech pasażerów. Skrócona wersja „A” (rozstaw osi 2980 mm) oferowała miejsce dla dwóch pasażerów i dostępna była w dwóch wariantach, "Autobahnkurier" ("Motorway Courier") oraz 1936 "Special Roadster" (najszybsza odmiana 500K). Wszystkie samochody wyposażone były w hydrauliczny układ hamulcowy oraz instalację elektryczna o napięciu 12 V, co pozwalało na użycie elektrycznych wycieraczek szyb, centralnego zamka i kierunkowskazów. W sumie wyprodukowano 342 sztuki modelu 500K.

</doc>
<doc id="2605564" url="https://pl.wikipedia.org/wiki?curid=2605564" title="Om Namah Shivay">
Om Namah Shivay

Om Namah Shivay - dziesiąty album Niny Hagen, zawierający religijne pieśni hinduskie.
Lista utworów.
+ Bonus:

</doc>
<doc id="2605565" url="https://pl.wikipedia.org/wiki?curid=2605565" title="To znowu ty?">
To znowu ty?

To znowu ty? (ang. "You Again?", 1986-1987) – amerykański serial komediowy nadawany przez stację NBC od 27 lutego 1986 roku do 30 marca 1987 roku. W Polsce nadawany był dawniej na kanale RTL 7.

</doc>
<doc id="2605567" url="https://pl.wikipedia.org/wiki?curid=2605567" title="Palestyńska Partia Ludowa">
Palestyńska Partia Ludowa

Palestyńska Partia Ludowa (arab. حزب الشعب الفلسطيني) – palestyńska komunistyczna partia polityczna. Założona w lutym 1982 jako Palestyńska Partia Komunistyczna.
Historia.
Ugrupowanie w prostej linii wywodzi się Palestyńskiej Partii Komunistycznej, która w latach 20. była sekcją Międzynarodówki Komunistycznej. Palestyńscy komuniści potępiali syjonizm i opowiadali się za utworzeniem w Palestynie wspólnego, świeckiego oraz demokratycznego państwa Żydów i Arabów. Po aneksji Zachodniego Brzegu przez Jordanię przekształciła się w Jordańską Partię Komunistyczną, a jej znaczenie znacznie spadło. Po 1967 roku, kiedy Związek Radziecki zaczął popierać al-Fatah, komuniści w Palestynie zostali zupełnie zmarginalizowani. W 1970 roku sformowana została komunistyczna partyzantka Al-Ansar, która weszła do Organizacji Wyzwolenia Palestyny. Komunistyczni fedaini byli szkoleni i zbrojeni przez Ludowy Front Wyzwolenia Palestyny. W połowie lat 70. palestyńscy komuniści wydzielili się z szeregów JPK. Partia uczestniczyła w posiedzeniach Palestyńskiej Rady Narodowej, a w 1987 roku została włączona do Organizacji Wyzwolenia Palestyny. Wewnątrz OWP komuniści zajmowali stanowisko opozycyjne wobec Jasira Arafata. W lutym 1988 roku komunistów dokooptowano do Zjednoczonego Narodowego Przywództwa Intifady (obok al-Fatahu, DFWP i LFWP).
W październiku 1991 roku zmieniła nazwę na Palestyńska Partia Ludowa. Zrezygnowała równocześnie z leninizmu i przyjęła program gospodarki mieszanej. Popierała porozumienia z Oslo, a jej ówczesny sekretarz generalny Baszir Barghuti wziął udział w negocjacjach z Izraelem.
Uczestniczyła w wyborach w Autonomii Palestyńskiej w 1996 roku, zdobyła 2,93% głosów, nie uzyskując żadnego miejsca w Palestyńskiej Radzie Legislacyjnej. W wyborach prezydenckich w 2005 roku wystawiła kandydaturę Bassama as-Salhi, który zdobył 2,76% głosów. W wyborach w 2006 roku wystartowała z DFWP i Palestyńską Unią Demokratyczną w ramach listy wyborczej „Alternatywa“, koalicja uzyskała 2,72% głosów.

</doc>
<doc id="2605569" url="https://pl.wikipedia.org/wiki?curid=2605569" title="Boks mężczyzn (film 1891)">
Boks mężczyzn (film 1891)

Boks mężczyzn – amerykański film niemy z 1891 roku w reżyserii William K.L. Dickson i William Heise.

</doc>
<doc id="2605570" url="https://pl.wikipedia.org/wiki?curid=2605570" title="BeeHappy">
BeeHappy

BeeHappy / FreuD euch – dziewiąty album punk rockowej piosenkarki Niny Hagen. Wydany w dwóch wersjach – anglojęzycznej BeeHappy (1996) i niemieckojęzycznej FreuD euch (1995).

</doc>
<doc id="2605573" url="https://pl.wikipedia.org/wiki?curid=2605573" title="Revolution Ballroom">
Revolution Ballroom

Revolution Ballroom – ósmy album Niny Hagen, łączący gatunkowo muzykę pop, rock i muzykę elektroniczną.

</doc>
<doc id="2605575" url="https://pl.wikipedia.org/wiki?curid=2605575" title="Palestyńska Unia Demokratyczna">
Palestyńska Unia Demokratyczna

Palestyńska Unia Demokratyczna () – palestyńska partia polityczna.
Historia.
Powstała na przełomie 1990, a jej założycielami byli reformistyczni rozłamowcy z Demokratycznego Frontu Wyzwolenia Palestyny. W 1996 roku wzięła udział w wyborach w Autonomii Palestyńskiej, zdobyła 2,04% głosów i jedno miejsce w Palestyńskiej Radzie Legislacyjnej. W wyborach w 2006 roku wraz z DFWP i Palestyńską Partią Ludową wystartowała w ramach koalicji „Alternatywa“, wspólna lista zdobyła 2,72% głosów.
Jest członkiem Organizacji Wyzwolenia Palestyny.
Ideologia.
Głosi poglądy lewicowe i socjalistyczne. Dąży do utworzenia niepodległej Palestyny o demokratycznym ustroju. Od początku popierała palestyńsko-izraelski proces pokojowy i sprzeciwiała się atakom terrorystycznym.

</doc>
<doc id="2605577" url="https://pl.wikipedia.org/wiki?curid=2605577" title="Rabat Ajax FC">
Rabat Ajax FC

Rabat Ajax – maltański klub piłkarski z siedzibą w mieście Rabat w zachodniej Malcie.
Historia.
Chronologia nazw:
Klub został założony w 1930 roku jako Rabat Rovers FC. W 1937 połączył się z innymi miejscowymi klubami "Rabat Rangers" i "Old City" i otrzymał nazwę Rabat Zvanks FC, a w 1938 zmienił nazwę na Rabat FC. Zespół występował przeważnie w drugiej lidze maltańskiej. W 1951 roku debiutował w najwyższej klasie, w której grał do 1959 roku. W 1962 powrócił do pierwszej ligi, ale w 1965 ponownie pożegnał się z nią. W 1980 po fuzji z "Rabat Ajax " klub przyjął obecną nazwę Rabat Ajax FC. Dopiero w 1982 powrócił do ekstraligi. W 1983 po raz pierwszy debiutował w Pucharze UEFA. W 1985 wywalczył swój pierwszy tytuł mistrzowski, a w następnym roku zdobył mistrzostwo oraz Puchar Malty. Od 1986 klub często migrował pomiędzy wyższą a pierwszą ligą. Po sezonie 2000/01 zajął 9. miejsce w "Premier League" i został zdegradowany do "First Division".
Stadion.
Rabat Ajax Football Ground może pomieścić 700 widzów.

</doc>
<doc id="2605578" url="https://pl.wikipedia.org/wiki?curid=2605578" title="Street (album)">
Street (album)

Street – siódmy album Niny Hagen, wydany jako LP i CD. 

</doc>
<doc id="2605580" url="https://pl.wikipedia.org/wiki?curid=2605580" title="Berety w Wojsku Polskim">
Berety w Wojsku Polskim

Berety w Wojsku Polskim pojawiły się w roku 1919, kiedy do kraju przybyła „Błękitna Armia” gen. Józefa Hallera; żołnierze 1 pułku czołgów nosili charakterystyczne czarne berety. W tym samym roku zdecydowano się je wprowadzić do umundurowania jako znak broni pancernej. W latach 30. XX wieku w Wojsku Polskim pojawiła się koncepcja wprowadzenia beretu khaki jako polowego nakrycia głowy – zamiast stosowanych dotąd furażerek, ostatecznie zdecydowano się jednak na rogatywki. Berety w składzie umundurowania polskiego żołnierza pojawiły się ponownie w Polskich Siłach Zbrojnych; ciemnozielone stały się wyróżnikiem 10 kompanii „Commando”, jasnopopielate – 1 Samodzielnej Brygady Spadochronowej, błękitne – Samodzielnej Kompanii Grenadierów, a czarne – jednostek pancernych. W Ludowym Wojsku Polskim do tradycji noszenia beretów powrócono na przełomie lat 50. i 60. XX wieku. W połowie lat 90. XX wieku wraz z wprowadzeniem nowego umundurowania polowego wz. 93 zdecydowano się na zmianę polowego nakrycia głowy polskich żołnierzy. W miejsce dotąd stosowanych rogatywek wprowadzono berety w kolorze zielonym.
Berety w Wojsku Polskim II RP.
Berety w Wojsku Polskim pojawiły się wraz z przybyciem do kraju „Błękitnej Armii” gen. Józefa Hallera. Początkowo nosili je kierowcy pojazdów mechanicznych podczas jazdy, przy pracy przy sprzęcie oraz w obrębie koszar. Pierwsze berety były wykonane z granatowej tkaniny dzianej, przylegał ściśle do głowy i miał w środku na wierzchu wystający koniec przędzy długości około 1,5 cm przypominający ogonek. Na berecie mocowano godło państwowe, niekiedy także oznaki stopni.
W 1937 roku został wprowadzony do broni pancernych i oddziałów zmotoryzowanych nowy wzór beretu. Jego wzór określono w Dzienniku Rozkazów Nr 11 z 23 sierpnia 1937 roku, poz. 139. Wykonany był z jednego kawałka czarnej tkaniny dzianej, miał średnicę 29–31 cm. Krawędź obszyta była wewnątrz skórkowym potnikiem. Z przodu, pośrodku naszyty orzeł wysokości 4 cm, haftowany szarą nitką na podkładce z czarnego sukna. Pod godłem umieszczone symetrycznie oznaki stopni wojskowych na czarnej sukiennej podkładce, haftowane szarą jedwabną nitką dla oficerów, z galonu z karmazynowymi brzegami dla podoficerów, z galonu całkowicie srebrnego dla podchorążych zawodowych. Noszenie czarnych beretów przewidziane było również w czasie prowadzenia pojazdu mechanicznego poza służbą.
Czarne berety noszono także w polskim lotnictwie. Pod koniec lat 30. XX wieku do ubioru ćwiczebnego i roboczego na lotnisku jako nakrycie głowy przeznaczony był czarny beret wz. 36 z oznaką stopnia.
Na przełomie lat 20. i 30. XX wieku rozważano, także wprowadzanie beretów jako polowe nakrycie głowy polskich żołnierzy w miejsce stosowanych dotąd furażerek. Wobec tego w roku 1930 berety w kolorze khaki doświadczalnie wprowadzono w 21 pułku piechoty „Dzieci Warszawy”. Zrezygnowano jednak z tego pomysłu na rzecz polowej rogatywki.
Berety w Polskich Siłach Zbrojnych.
W Wojsku Polskim we Francji używano ciemnogranatowych beretów strzelców alpejskich lub beretów koloru ochronnego. Wiosną 1940 roku nastąpiło przemundurowanie oddziałów polskich. W 2 Dywizji Strzelców Pieszych wprowadzono berety brązowe z orłem wyciśniętym z gumy na owalnej, sukiennej podkładce. Oznaki stopnia umieszczane były pod orłem, a barwy pułków w postaci „ostrzy bagnetów”, nawiązujących kształtem do oznak Obrony Narodowej, z lewej strony, poziomo, w odległości 25 mm od orła. W broni pancernej wprowadzono granatowy francuski beret wz. 35 – przefarbowywany w oddziałach na czarno.
Nakryciem głowy w Samodzielnej Brygady Strzelców Podhalańskich były berety khaki francuskiej piechoty fortecznej z orłem na podkładce sukiennej. Oznaki stopni naszywano pod orłem – poziomo.
W Polskich Siłach Zbrojnych w Wielkiej Brytanii czarne berety nosiły oddziały broni pancernej i kawalerii pancernej. Berety wykonane były z jednego kawałka filcu, ze skórzanym obszyciem i tasiemkę wiązaną na kokardkę. Niektóre pułki kawalerii nosiły tasiemki zwisające z tyłu, zaprasowaną na gładko.
Żołnierze 10 kompanii „Commando” otrzymali w lutym 1943 roku ciemnozielone berety z orłem metalowym umieszczonym na lewym boku. Żołnierze 1 Samodzielnej Brygady Spadochronowej nosili berety jasnopopielate, a Samodzielnej Kompanii Grenadierów błękitne. Batalion Strzelców Podhalańskich otrzymał szkockie berety khaki bez pomponów. W 1943 roku piechota i artyleria 1 Korpusu otrzymały berety granatowe. 
Od 1943 roku w PSZ stopniowo wprowadzano berety khaki, zszyte z kilku elementów, a wykonane z tkaniny czesankowej (według nazewnictwa brytyjskiego - General Service Cap). Posiadały one dość wysoki, usztywniony otok, denko i dwa bryty nierównej wielkości. Berety khaki otrzymały wszystkie oddziały, które nie były uprawnione do noszenia beretów filcowych. Oznaki stopni noszono na beretach początkowo z boku orła, z lewej strony, później – poniżej orła.
Minister Obrony Narodowej rozkazem L.dz. 2677/W.Og./43 z 11 listopada 1943 roku wprowadził do umundurowania żołnierzy 2 Dywizji Grenadierów Pancernych (Kadrowej) berety barwy granatowej.
W grudniu 1943 w I Korpusie wprowadzono beret granatowy. Na beretach stosowano orły zatwierdzone dla wojsk pancernych.
Wiosną 1944 roku w piechocie i artylerii 2 Korpusu wprowadzono berety khaki. Pułki pancerne i ułanów zachowały czarne berety, a kompania komandosów, przetransportowana na front włoski, berety zielone. Już po wojnie, przed przetransportowaniem 2 Korpusu do Wielkiej Brytanii, wprowadzono w oddziałach korpusu filcowe berety granatowe. Broń pancerna zachowała berety czarne. Czarne berety nosili również żołnierze 16 Pomorskiej Brygady Piechoty będącej w składzie 2 WDPanc.
Berety w ludowym Wojsku Polskim.
W początkowym okresie kobiety służące w samodzielnym batalionie im. Emilii Plater otrzymały umundurowanie sowieckie, w składzie którego były granatowe berety. Berety noszono krótko, bo już w lipcu 1943 roku zastąpiono je rogatywkami polowymi.
W ludowym Wojsku Polskim do tradycji noszenia beretów powrócono na przełomie lat 50. i 60. XX wieku. Żołnierze Sił Zbrojnych Polskiej Rzeczypospolitej Ludowej używali beretów w kolorach:
Berety czarne noszono zamiast czapki polowej, natomiast berety bordowe i niebieskie, także zamiast czapki garnizonowej. Oznaki stopni wojskowych noszono jedynie na berecie bordowym i niebieskim.
Berety w Siłach Zbrojnych Rzeczypospolitej Polskiej.
Na berecie umieszcza się znak orła wojskowego wykonany zazwyczaj metodą haftu na tkaninie zasadniczej w barwie beretów, odpowiadający danemu rodzajowi wojsk.
Na beretach generałów, a także w składzie ubioru galowego i wyjściowego Żandarmerii Wojskowej, w jednostkach powietrznodesantowych i kawalerii powietrznej, jednostkach obrony wybrzeża oraz 11. Dywizji Kawalerii Pancernej – haftowany srebrzystym bajorkiem, ze złotą koroną, dziobem i szponami.
W Wojskach Specjalnych – znak orła Wojsk Specjalnych tłoczony z blachy srebrzystej i oksydowany, o wysokości 47 mm; wnętrze tarczy amazonek jest barwy czarnej.
Beret, z wyjątkiem Marynarki Wojennej, Wojsk Specjalnych i Wojsk Obrony Terytorialnej, nosi się lekko przechylony na prawe ucho. Prawą krawędź beretu opuszcza się w dół nieco ku tyłowi, tak aby przysłaniał ucho. Beret marynarski nosi się lekko przechylony na prawe ucho. Dolna jego krawędź powinna znajdować się na wysokości około 40 mm nad lewą brwią oraz około 20 mm nad prawą brwią. Prawą krawędź denka opuszcza się w dół nieco ku tyłowi, tak by nie przysłaniała ucha.
W Wojskach Specjalnych i Wojskach Obrony Terytorialnej beret nosi się lekko przechylony na prawe ucho w taki sposób, by znak Orła Wojskowego znajdował się nad lewą brwią. Prawą krawędź beretu opuszcza się w dół nieco ku tyłowi, tak aby przysłaniał ucho.
Przy wystąpieniach bez nakrycia głowy beret nosi się w lewej kieszeni spodni, która ma być otwarta i orzełek ma być skierowany ku przodowi (mundur wz.2010).
Oznaki stopni wojskowych na beretach wykonane są techniką haftu lub termonadruku. Na beretach generałów, a także w składzie ubioru galowego i wyjściowego Żandarmerii Wojskowej, w jednostkach powietrznodesantowych i kawalerii powietrznej, jednostkach obrony wybrzeża oraz 11 Dywizji Kawalerii Pancernej - haftowane srebrzystym bajorkiem.
Oznak stopni wojskowych nie nosi się na beretach: Marynarki Wojennej, Wojsk Specjalnych, Wojsk Obrony Terytorialnej, beretach roboczych i specjalnych.
Żołnierze Wojska Polskiego służący w Wielonarodowym Korpusie Północno-Wschodnim (MNC NE) w Szczecinie, noszą (od września 2012) berety ciemnogranatowe z metalową oznaką rozpoznawczą korpusu w miejscu orła i bez dystynkcji.

</doc>
<doc id="2605581" url="https://pl.wikipedia.org/wiki?curid=2605581" title="Nina Hagen (album)">
Nina Hagen (album)

Nina Hagen – szósty album punk rockowej piosenkarki Niny Hagen.

</doc>
<doc id="2605582" url="https://pl.wikipedia.org/wiki?curid=2605582" title="In Ekstasy">
In Ekstasy

In Ekstasy / In Ekstase – piąty album punk rockowej piosenkarki Niny Hagen, wydany w dwóch wersjach - anglojęzycznej In Ekstasy i niemieckojęzycznej In Ekstase. 

</doc>
<doc id="2605583" url="https://pl.wikipedia.org/wiki?curid=2605583" title="Litania do św. Antoniego z Padwy">
Litania do św. Antoniego z Padwy

Litania do św. Antoniego z Padwy − litania odmawiana w Kościele katolickim przez czcicieli św. Antoniego z Padwy.
Litania odmawiana jest przede wszystkim w kościołach i kaplicach związanych z zakonem franciszkańskim oraz w kościołach parafialnych, w których obecny jest szczególny kult świętego, np. w grupach tercjarskich. Litanię odmawia się zwyczajowo we wtorki, gdyż jest to dzień, w którym czczony jest "Doctor Evangelicus". Istnieją dwie wersje litanii: krótsza bez wezwań „misteriów Pańskich” i dłuższa z wezwaniami. Litania jest również śpiewana na różne melodie, w zależności od lokalnych tradycji. Jednym z autorów melodii do Litanii do św. Antoniego z Padwy jest kompozytor franciszkański o. Ansgary Malina OFM.

</doc>
<doc id="2605584" url="https://pl.wikipedia.org/wiki?curid=2605584" title="Fearless (album Niny Hagen)">
Fearless (album Niny Hagen)

Fearless / Angstlos - czwarty album punk rockowej piosenkarki Niny Hagen wydany w dwóch wersjach: anglojęzycznej Fearless i niemieckojęzycznej Angstlos.

</doc>
<doc id="2605586" url="https://pl.wikipedia.org/wiki?curid=2605586" title="Rewolucyjny Front na rzecz Niepodległości Timoru Wschodniego">
Rewolucyjny Front na rzecz Niepodległości Timoru Wschodniego

Rewolucyjny Front na rzecz Niepodległości Timoru Wschodniego (, "FReTiLIn") – lewicowa partia polityczna Timoru Wschodniego. Założona jako ruch wyzwoleńczy spod panowania portugalskiego, a następnie indonezyjskiego.
Ugrupowanie zostało założone w 1974 roku przez Francisco Xavier do Amarala jako Socjaldemokratyczne Stowarzyszenie Timoru Wschodniego (nazwę FRETILIN partia przyjęła po rozpoczęciu okupacji indonezyjskiej). FRETILIN stanowił centralny ośrodek ruchu oporu wobec administracji portugalskiej, a następnie indonezyjskiej. Grupa miała charakter antykolonialny, nacjonalistyczny i socjalistyczny a jej podstawowym postulatem było natychmiastowe zerwanie ze zwierzchnictwem europejskim. 
Po sukcesie rewolucji goździków w Portugalii i wycofaniu się wojsk kolonialnych, w sierpniu 1975 roku odbył się zamach stanu zorganizowany przez Timorską Unię Demokratyczną. Siły wierne Unii Demokratycznej na krótko zajęły stolicę kraju Dili. Timorska Unia Demokratyczna stanowiąca ugrupowanie proportugalskie i reprezentujące interesy elit nie było pozytywnie nastawione do lewicowych haseł FRETILIN, a do organizacji zamachu została zachęcona przez doradców indonezyjskich (według których timorska lewica miała komunistyczny charakter). FRETILIN w proteście zorganizował własne siły paramilitarne które w szybkim czasie pokonały siły Unii Demokratycznej. Wciąż istniejąca na wyspie administracja portugalska pozostała bierna wobec trwającego konfliktu. FRETILIN zachęcony zwycięstwem w krótkotrwałej (dwumiesięcznej) wojnie domowej jeszcze 28 listopada proklamował niepodległość Timoru Wschodniego. 
7 grudnia 1975 roku Timor Wschodni został zaatakowany, a następnie 17 czerwca 1976 roku anektowany przez Indonezję przez sąsiednią Indonezję. Ruch podjął się walki partyzanckiej przeciw okupantom a jego zbrojnym ramieniem stały się Siły Zbrojne Wyzwolenia Narodowego Timoru Wschodniego. Aneksja kraju spowodowała radykalizację FRENTILIN-u i przyjęcie w 1977 roku rewolucyjnego marksizmu jako doktryny partii. W 1978 lider partii Nicolau dos Reis Lobato został zamordowany przez indonezyjskich żołnierzy. Po tym wydarzeniu nowym przywódcą partii został wybrany Xanana Gusmão, który od 1981 roku sprawował również funkcję lidera zbrojnego skrzydła partii. Xanana Gusmãow w 1992 roku został schwytany przez siły indonezyjskie. FRENTILIN oprócz walki zbrojnej prowadził kampanię dyplomatyczną na rzecz niepodległości Timoru. W kampanię szczególnie zaangażowany był José Ramos-Horta pełniący rolę rzecznika ruchu oporu w latach 1975-1999. Za swoje starania Ramos-Horta w 1996 został laureatem pokojowej Nagrody Nobla. W 2000 roku Xanana Gusmão zrezygnował z dowództwa nad zbrojnym ramieniem partii i przekazał je Taur Matan Ruaka.
Wyniki w wyborach.
Po uzyskaniu niepodległości partia w wyborach w 2001 roku uzyskała ponad 57,4 procent poparcia i 55 miejsc (na 88) w parlamencie. W wyborach prezydenckich w 2002 zwyciężył z kolei wieloletni lider partii Xanana Gusmão (który opuścił niedawno indonezyjskie więzienie). Od 2007 roku zauważalny jest widoczny spadek wpływów partii. W 2007 roku uzyskała 29 procent głosów, tracąc poparcie na rzecz mniejszych lewicowych partii politycznych, ugrupowanie współtworzyło jednak koalicyjny rząd jedności narodowej w którym to stanowisko premiera przypadło mniejszemu Narodowemu Kongresowi na rzecz Odbudowy Timoru. Po wyborach prezydenckich z 2012 roku partia straciła z kolei swojego prezydenta (którym od wyborów w 2007 roku był Ramos Horta). 
W 2015 roku przedstawiciel FRENTILIN ponownie objął stanowisko premiera. Nowym premierem został Rui Maria de Araújo sprawujący urząd w oparciu o rząd koalicyjny. Obecnym przewodniczącym partii jest Francisco Guterres. 

</doc>
<doc id="2605587" url="https://pl.wikipedia.org/wiki?curid=2605587" title="Zakład fryzjerski (film 1894)">
Zakład fryzjerski (film 1894)

Zakład fryzjerski – amerykański film niemy z 1894 roku w reżyserii Williama K.L. Dicksona i William Heise'a.

</doc>
<doc id="2605588" url="https://pl.wikipedia.org/wiki?curid=2605588" title="Litania do św. Franciszka z Asyżu">
Litania do św. Franciszka z Asyżu

Litania do św. Franciszka z Asyżu − litania odmawiana w Kościele katolickim przez czcicieli św. Franciszka z Asyżu.
Litania odmawiana jest przede wszystkim w kościołach i kaplicach związanych z zakonem franciszkańskim oraz w kościołach parafialnych, w których obecny jest szczególny kult świętego, np. w grupach tercjarskich. Litania posiada dwie wersje: krótszą i dłuższą. Litanię odmawia się zwyczajowo w czwartki, gdyż jest to dzień, w którym szczególnie czczony jest "Biedaczyna z Asyżu". Litanię można również śpiewać na różne melodie, w zależności od tradycji zakonnych i regionalnych. Jednym z autorów melodii do Litanii do św. Franciszka jest śląski kompozytor o. Ansgary Malina OFM.

</doc>
<doc id="2605589" url="https://pl.wikipedia.org/wiki?curid=2605589" title="NunSexMonkRock">
NunSexMonkRock

NunSexMonkRock – trzeci album punk rockowej piosenkarki Niny Hagen, jednocześnie pierwszy wydany solowo. 

</doc>
<doc id="2605591" url="https://pl.wikipedia.org/wiki?curid=2605591" title="Unbehagen">
Unbehagen

Unbehagen - drugi album punk rockowej piosenkarki Niny Hagen, ostatni wydany z zespołem The Nina Hagen Band.

</doc>
<doc id="2605592" url="https://pl.wikipedia.org/wiki?curid=2605592" title="Nina Hagen Band">
Nina Hagen Band

Nina Hagen Band – pierwszy album punk rockowej piosenkarki Niny Hagen, wydany z zespołem The Nina Hagen Band.

</doc>
<doc id="2605593" url="https://pl.wikipedia.org/wiki?curid=2605593" title="Granica krzyżacko-polska">
Granica krzyżacko-polska

Granica krzyżacko-polska – granica o różnym przebiegu istniejąca w latach 1231–1525.
Powstała w okresie rozbicia dzielnicowego, kiedy książę Konrad I mazowiecki zawarł umowę z zakonem krzyżackim, który zobowiązał się bronić ziem książęcych przed Prusami. W zamian za walkę książę nadał im ziemię chełmińską, nie rezygnując z prawa zwierzchności nad nią.
Pierwsi rycerze zakonni przybyli tam w 1231 roku.
Początkowo (1237) granica państwa zakonu krzyżackiego opierała się o rzekę Drwęcę i Wisłę (od Torunia do jej ujścia do Zalewu Wiślanego).
W 1308 Krzyżacy podbili Pomorze. Powstała wówczas granica, potwierdzona pokojem kaliskim (1343), istniejąca do 1466 roku (II pokój toruński). Granica ta rozpoczynała się na zachodzie od styku granic Polski, zakonu krzyżackiego i Księstwa Pomorskiego nad rzeką Gwdą (Lędyczek), następnie biegła w kierunku wschodnim, opierając się o rzeki Debrzynkę, Kamionkę i Brdę i dochodziła do Jeziora Koronowskiego, skąd krętą linią dochodziła do Wisły (na południe od Topolna).
Opierając się o Wisłę, biegła początkowo w kierunku południowym, następnie południowo-wschodnim w kierunku Torunia, pozostawiając Nieszawę po stronie krzyżackiej.
Za Toruniem biegła rzeką Drwęcą, by na południe od Brodnicy skierować się w kierunku wschodnim do styku granic Polski, zakonu krzyżackiego i polskiego lenna Mazowsza.
2. Granica Królestwa Polskiego i lennego Księstwa Pruskiego w latach 1525–1657 pokrywała się z granicami ustalonymi II pokojem toruńskim w 1466 roku (pomiędzy Królestwem Polskim i Prusami Zakonnymi). Traktat krakowski z 1525 roku przekształcił Prusy Zakonne w lenne świeckie Księstwo Pruskie.
Granica rozpoczynała się nad Zalewem Wiślanym u ujścia rzeki Pasłęki, na północ od Braniewa. Następnie biegła w kierunku południowo-wschodnim nieco za Reszel. Obierała tu kierunek południowo-zachodni, biegła na wschód od Biskupca i dochodziła do jeziora Pluszne. Następnie na wschód od Olsztynka podążała z nurtem rzeki Pasłęki w kierunku północno-zachodnim do Pasłęka. Stąd podążała przez jezioro Drużno, na wschód od Dzierzgonia (Kiszporku) i na północ od Kwidzyna dochodziła do Wisły, następnie nurtem Wisły, by na północ od Grudziądza skierować się w kierunku wschodnim, tworząc liczne wybrzuszenia i zmieniając kilkakrotnie kierunek dochodziła do rzeki Wkry na południe od Działdowa i Nidzicy. Następnie biegła w kierunku północno-wschodnim do styku granic Królestwa Polskiego, Księstwa Pruskiego i Wielkiego Księstwa Litewskiego (Bogusze koło Grajewa).
Granica z Wielkim Księstwem Litewskim, ustalona traktatem melneńskim 1422 roku, biegła od wymienionego trójstyku w kierunku północnym, dochodząc do Niemna, po czym obierała kierunek północno-zachodni. Pozostawiała po stronie pruskiej dolny bieg Niemna i dochodziła do Morza Bałtyckiego na południe od Połągi.

</doc>
<doc id="2605595" url="https://pl.wikipedia.org/wiki?curid=2605595" title="Wieża wodociągowa">
Wieża wodociągowa



</doc>
<doc id="2605596" url="https://pl.wikipedia.org/wiki?curid=2605596" title="Enrique Alfaro">
Enrique Alfaro

Enrique Alfaro Rojas (ur. 11 grudnia 1974 w mieście Meksyk) – meksykański piłkarz występujący na pozycji ofensywnego pomocnika, w późniejszym czasie trener.
Kariera klubowa.
Alfaro jest wychowankiem zespołu Deportivo Toluca, w którym spędził całą piłkarską karierę. W meksykańskiej Primera División zadebiutował 1 października 1994 w zremisowanym 2:2 spotkaniu z Leónem, natomiast premierowego gola w najwyższej klasie rozgrywkowej strzelił 11 lutego 1995 w wygranej 3:2 konfrontacji z Atlasem. Szybko wywalczył sobie miejsce w wyjściowej jedenastce i w sezonie Verano 1998 wywalczył pierwsze mistrzostwo Meksyku w roli kluczowego zawodnika pierwszej drużyny. Sukces ten powtórzył też rok – w rozgrywkach Verano 1999 – i dwa lata później – podczas Verano 2000. W sezonie Invierno 2000 osiągnął z kolei tytuł wicemistrzowski. W zespole Toluki spędził ogółem osiem lat, zdobywając 31 goli w 226 ligowych spotkaniach i jest uznawany za jedną z klubowych legend. W późniejszym czasie był szkoleniowcem rezerw drużyny, a także pracował z jej juniorami.
Kariera reprezentacyjna.
W 1996 roku Alfaro znalazł się w składzie reprezentacji Meksyku U–23 na Igrzyska Olimpijskie w Atlancie, gdzie był podstawowym graczem swojej drużyny – wystąpił w czterech spotkaniach, nie strzelając gola i odpadł z kadrą w ćwierćfinale.
W seniorskiej reprezentacji Meksyku Alfaro zadebiutował 8 czerwca 1996 w wygranym 1:0 meczu towarzyskim z Boliwią. Pierwszą bramkę w kadrze narodowej zdobył natomiast 12 października 1997 w zremisowanym 2:2 spotkaniu z Kanadą, wchodzącym w skład eliminacji do Mistrzostw Świata 1998. Meksykanie ostatecznie zakwalifikowali się na ten światowy czempionat, a Alfaro rozegrał ogółem pięć meczów eliminacyjnych. W 1998 roku Alfaro został powołany przez selekcjonera Manuela Lapuente na Złoty Puchar CONCACAF, gdzie wywalczył ze swoją reprezentacją mistrzostwo, występując w trzech konfrontacjach. Bilans w seniorskiej kadrze narodowej zamknął na dwóch golach w dwudziestu spotkaniach.

</doc>
<doc id="2605597" url="https://pl.wikipedia.org/wiki?curid=2605597" title="Akselis Vairogs">
Akselis Vairogs

Akselis Vairogs (ur. 8 listopada 1985 w Rydze) – łotewski koszykarz grający na pozycjach rzucającego obrońcy oraz niskiego skrzydłowego.
W sezonie 2011/2012 zawodnik Śląska Wrocław. Reprezentant Łotwy. Mistrz Łotwy z 2009 roku.
Życiorys.
Akselis Vairogs początkowo grał w zespołach młodzieżowych i juniorskich BK Windawa. Przez większość kariery seniorskiej, którą rozpoczął w 2002 roku, z wyjątkiem sezonu 2005/2006, gdy grał w BK Valmiera i sezonu 2009/2010, gdy grał w klubach JSA Bordeaux Basket oraz BK Jelgava, występował w pierwszym zespole BK Windawa. Z klubem tym zdobył mistrzostwo Łotwy w 2009 roku, wicemistrzostwo kraju w latach 2007 i 2011 oraz brązowy medal w roku 2008. Ponadto indywidualnie dwukrotnie (2007 i 2009) wystąpił w meczu gwiazd łotewskiej ligi. Był także dwukrotnym półfinalistą Ligi Bałtyckiej (2007 i 2011) oraz ćwierćfinalistą rozgrywek EuroChallenge w sezonie 2010/2011. W sierpniu 2011 roku podpisał roczny kontrakt ze Śląskiem Wrocław.
Vairogs był reprezentantem Łotwy w różnych kategoriach juniorskich. Wystąpił między innymi na mistrzostwach Europy U-20 w 2004, w których Łotwa zajęła 7. pozycję. W 2004 roku zadebiutował także w seniorskiej reprezentacji B swojego kraju. Od 2011 roku jest członkiem seniorskiej reprezentacji Łotwy w koszykówce mężczyzn, był także brany pod uwagę przy ustalaniu składu reprezentacji na Mistrzostwa Europy w Koszykówce Mężczyzn 2011, jednak ostatecznie nie wziął udziału w tym turnieju.
Ma polskie pochodzenie, gdyż jego prababcia jest Polką. Jego matką jest Aija Vairoga (z domu Gulbe), była łotewska koszykarka.
20 sierpnia 2016 roku został zawodnikiem Stelmetu Zielona Góra. 8 września klub zrezygnował z jego usług.

</doc>
<doc id="2605599" url="https://pl.wikipedia.org/wiki?curid=2605599" title="Algirdas Šocikas">
Algirdas Šocikas

Algirdas Šocikas (ur. 14 maja 1928 w miejscowości Žalias Ostempas w rejonie koszedarskim, zm. 21 listopada 2012 w Kownie) – litewski bokser walczący w barwach ZSRR, dwukrotny mistrz Europy.
Występował w wadze ciężkiej (powyżej 81 kg). Na igrzyskach olimpijskich w 1952 w Helsinkach pokonał Antoniego Gościańskiego, ale przegrał w ćwierćfinale z Andriesem Niemanem z ZPA.
Zdobył złoty medal na mistrzostwach Europy w 1953 w Warszawie, wygrywając w finale z Bogdanem Węgrzyniakiem. Powtórzył ten sukces na mistrzostwach Europy w 1955 w Berlinie Zachodnim.
Šocikas był mistrzem ZSRR w wadze ciężkiej w 1950, 1951, 1952, 1953, 1954 i 1956 oraz wicemistrzem w 1949.
Występował w klubie Žalgiris Kowno. W kraju rywalizował początkowo z legendarnym mistrzem lat 40. Nikołajem Korolewem, a później z Lwem Muchinem. Po zakończeniu kariery został trenerem. Jego uczniami byli m.in. Ričardas Tamulis, Jonas Čepulis i Juozas Juocevičius.
Został pochowany na cmentarzu Pietraszuńskim w Kownie.

</doc>
<doc id="2605603" url="https://pl.wikipedia.org/wiki?curid=2605603" title="Park Narodowy Stelvio">
Park Narodowy Stelvio

Park Narodowy Stelvio (wł. "Parco nazionale dello Stelvio", niem. "Nationalpark Stilfser Joch") – park narodowy położony w Alpach Retyckich we Włoszech, największy park narodowy kraju. Utworzony w celu ochrony krajobrazu alpejskiego Lombardii.
Ważną bazą parkową jest miasto Bormio. W parku znajduje się najwyższy szczyt Tyrolu, Ortler (3905 m n.p.m.) położony w Masywie Ortleru.
Park oferuje turystom, szczególnie zaś miłośnikom sportu, zarówno liczne trasy narciarskie jak i szlaki piesze. Łączna długość tych ostatnich wynosi w przybliżeniu 1600 km. Odwiedzającym park szczególnie polecana jest dolina Valle dello Zebrù.
Awifauna.
Od 2000 roku BirdLife International uznaje park za ostoję ptaków IBA. Wymienia 13 gatunków, które zaważyły na tej decyzji. Należy do nich jeden gatunek bliski zagrożenia – góropatwa skalna ("Alectoris graeca"). Pozostałe 12 to gatunki najmniejszej troski. Należą do nich dwa dzięcioły – zielonosiwy ("Picus canus") i trójpalczasty ("Picoides tridactylus") oraz dwa szponiaste – sokół wędrowny ("Falco peregrinus") i orzeł przedni ("Aquila chrysaetos"). Do uznanych przez BirdLife za „trigger species” kuraków należą jarząbek ("Bonasa bonasia"), cietrzew zwyczajny ("Lyrurus tetrix"), głuszec zwyczajny ("Tetrao urogallus") oraz wspomniana góropatwa skalna. Pozostałe gatunki to wróblowe – wieszczek ("Pyrrhocorax graculus"), pomurnik ("Tichodroma muraria"), śnieżka zwyczajna ("Montifringilla nivalis"), płochacz halny ("Prunella collaris") oraz osetnik zwyczajny ("Carduelis citrinella").

</doc>
<doc id="2605605" url="https://pl.wikipedia.org/wiki?curid=2605605" title="David Prophet">
David Prophet

David Prophet (ur. 9 października 1937 w Hongkongu, zm. 29 marca 1981 w Towcester) – brytyjski kierowca wyścigowy.

</doc>
<doc id="2605609" url="https://pl.wikipedia.org/wiki?curid=2605609" title="Orkiestra Drill">
Orkiestra Drill

Orkiestra Drill – amerykański film niemy z 1894 roku w reżyserii William K.L. Dickson i William Heise

</doc>
<doc id="2605610" url="https://pl.wikipedia.org/wiki?curid=2605610" title="Jaskinia Mažarná">
Jaskinia Mažarná

Jaskinia Mažarná (słow. "Jaskyňa Mažarná" lub "Mažiarna") – jaskinia krasowa w zachodniej części grupy górskiej Wielkiej Fatry na Słowacji. Całkowita długość jaskini wynosi 130 m.
Położenie.
Jaskinia znajduje się na terenie tzw. Krasu Wielkofatrzańskiego na terenie katastralnym wsi Blatnica w Wapiennej Dolinie ("Vápenná dolina"), będącej lewostronnym odgałęzieniem Doliny Gaderskiej ("Gaderská dolina"). Znajduje się w północno-zachodnich, mocno rozczłonkowanych zboczach góry Tlstá (1414 m), w potężnej ścianie skalnej w zamknięciu dolinki Mažarná, bądącej prawą odnogą wspomnianej wyżej Doliny Wapiennej. Wylot jaskini znajduje się na wysokości 830 m n.p.m.
Opis jaskini.
Jaskinia powstała w pochodzących ze środkowego triasu wapieniach tzw. płaszczowiny choczańskiej. Otwiera się szerokim, płaskim, portalowym wejściem, które w obie strony przechodzi w wyraźne przewieszki skalne. Główną komorę jaskini tworzy horyzontalna, rozległa, ale dość niska sala o soczewkowatym kształcie, która w głębi dzieli się na dwie odnogi. Dno jaskini pokryte jest w większości ostrokrawędziastym gruzem skalnym, będącym produktem wietrzenia mrozowego. Skromną szatę naciekową tworzą nieliczne, masywne stalagnaty oraz nacieki ścienne barwy białej, szarawej lub żółtawej. W komorze pomiędzy korytarzami znajduje się misa wapienna z krystalicznie czystą wodą. W miesiącach wiosennych w jaskini występuje okresowy ciek wodny. Jaskinia powstała ok. 15 mln lat temu i obecnie jest w okresie senilnym (co oznacza, że ani ona ani jej szata naciekowa już się nie rozwijają). W okresie zimowym nad wylotem jaskini tworzą się bogate nacieki lodowe.
Średnia wilgotność w głębi jaskini wynosi 92%, a średnia temperatura ok. 6 °C.
W zimowych miesiącach jaskinia Mażarna jest miejscem zimowania kilku gatunków nietoperzy.
Od 1981 r. jaskinia, z uwagi na jej znaczenie dla paleontologii i archeologii, jest objęta ochroną jako pomnik przyrody (słow. "prírodná pamiatka jaskyňa Mažarná"). Obowiązuje w niej piąty (najwyższy) stopień ochrony.
Dzieje poznania.
Z racji swego usytuowania jaskinia znana była od bardzo dawna. Zasiedlona została już u schyłku epoki kamiennej, w eneolicie (ok. 2600–2200 r. p.n.e.), a mieszkańcy przebywali w niej aż do epoki brązu. Należy do najwyżej położonych, zamieszkanych w prehistorii jaskiń Słowacji.
Od XVI w. Mażarna służyła jako okresowe schronienie pasterzom wołoskim, później myśliwym i robotnikom leśnym. W 1944 r. wykorzystywana była jako schronienie dla rannych przez słowackich partyzantów w okresie słowackiego powstania narodowego.
Pierwsze badania archeologiczne w jaskini przeprowadził w drugiej połowie XIX w. Pavel Križko. Znalazł wówczas szczątki szkieletów ludzkich z 3 tysiąclecia p.n.e. oraz kości niedźwiedzia jaskiniowego ("Ursus spelaeus" Ros.). W latach 50. XX w. w jaskini miały miejsce rewizyjne badania prowadzone przez Zakład Archeologii Słowackiej Akademii Nauk, którymi kierował dr Juraj Bárta. W latach 70. tego stulecia badaniami paleontologiczno-zoologicznymi w Mażarnej kierował prof. Vojen Ložek, a speleologicznymi – dr Pavol Mitter.
Turystyka.
Wylot jaskini znajduje się tuż powyżej niebiesko znakowanego szlaku turystycznego z Doliny Gaderskiej na Tlstą (dojście z Blatnicy ok. 1,5 ÷ 2 godz.). Przez długi czas jaskinia nie była jednak udostępniona do zwiedzania. Wejście do niej było zabronione z uwagi na objęcie jej najwyższym stopniem ochrony (Ustawa nr 543/2002 „O ochronie przyrody i środowiska”). Od 2009 r. jest już udostępniona do zwiedzania turystycznego (wejście na własną odpowiedzialność).

</doc>
<doc id="2605614" url="https://pl.wikipedia.org/wiki?curid=2605614" title="Rajd Szwecji 2012">
Rajd Szwecji 2012

Rajd Szwecji był 2. rundą Rajdowych Mistrzostw Świata 2012. Rajd odbył się w dniach 9–12 lutego, jego bazą było szwedzkie miasto Karlstad. Rajd był także 2. rundą "Mistrzostw Świata Samochodów S2000 (SWRC)".
Rajd wygrał Jari-Matti Latvala była to jego 6. wygrana w karierze, 2. w rajdzie Szwecji. Drugie miejsce zajął Mikko Hirvonen, a trzecie Mads Østberg. Sébastien Loeb ukończył rajd dopiero na szóstej pozycji po tym jak na 7. odcinku specjalnym utknął na dwie minuty w śnieżnej bandzie.
W klasyfikacji SWRC najszybszy okazał się Per-Gunnar Andersson w Protonie Satria Neo S2000.

</doc>
<doc id="2605617" url="https://pl.wikipedia.org/wiki?curid=2605617" title="Javier Lozano">
Javier Lozano

Javier "Pastor" Lozano Chavira (ur. 9 lutego 1971 w Monterrey) – meksykański piłkarz występujący na pozycji środkowego pomocnika.
Kariera klubowa.
Lozano pochodzi z miasta Monterrey i jest wychowankiem tamtejszego zespołu Tigres UANL, w którego barwach zadebiutował w meksykańskiej Primera División – 21 listopada 1992 w wygranym 1:0 spotkaniu z Atlasem i w tym samym meczu strzelił pierwszego gola w najwyższej klasie rozgrywkowej. Już dwa lata później został kluczowym piłkarzem Tigres i w 1996 roku zdobył z nim krajowy puchar – Copa México. Po sezonie 1995/1996 spadł ze swoją drużyną do drugiej ligi, pomagając jej jednak wrócić do Primera División już rok później. Ogółem w zespole Tigres spędził siedem lat, zdobywając 28 goli w 111 ligowych pojedynkach.
Latem 1999 Lozano przeszedł do ekipy Monarcas Morelia, z którą w rozgrywkach Invierno 2000 wywalczył jedyne w swojej karierze i w historii klubu mistrzostwo Meksyku, będąc podstawowym zawodnikiem wyjściowej jedenastki. W jesiennym sezonie Apertura 2002 osiągnął z kolei tytuł wicemistrzowski i triufmował w Pucharze Mistrzów CONCACAF. Karierę zakończył w wieku 32 lat jako gracz drugoligowego Lagartos de Tabasco.
Kariera reprezentacyjna.
W seniorskiej reprezentacji Meksyku Lozano zadebiutował 11 października 1995 w wygranym 2:1 meczu towarzyskim z Arabią Saudyjską, zdobywając decydującą o końcowym wyniku bramkę. Występował w eliminacjach do Mistrzostw Świata 1998 i Mistrzostw Świata 2002, na które ostatecznie Meksykanie się zakwalifikowali. W 1998 roku został powołany przez selekcjonera Manuela Lapuente na Złoty Puchar CONCACAF, gdzie rozegrał jeden mecz, a jego kadra zwyciężyła w turnieju. Swój bilans reprezentacyjny Lozano zamknął na dwóch golach w dziesięciu meczach.

</doc>
<doc id="2605620" url="https://pl.wikipedia.org/wiki?curid=2605620" title="Toro">
Toro



</doc>
<doc id="2605623" url="https://pl.wikipedia.org/wiki?curid=2605623" title="David Walker (kierowca)">
David Walker (kierowca)

David "Dave" Walker (ur. 10 czerwca 1941 roku w Sydney) – australijski kierowca wyścigowy.

</doc>
<doc id="2605628" url="https://pl.wikipedia.org/wiki?curid=2605628" title="Untangle">
Untangle

Untangle - amerykańskie oprogramowanie i sprzęt do filtracji sieci oparte na przyjaznym graficznym interfejsie.
Oprogramowanie Untangle oparte na Debianie występuje w odmianie:
Filtr rodzinny w obu odmianach opiera się na filtracji URL. Brak w nim działającej w czasie rzeczywistym wagowej filtracji zwrotów, jaką zapewnia np. DansGuardian. Producent nie jest zainteresowany jej wprowadzeniem.
Interfejs programu jest w języku angielskim.

</doc>
<doc id="2605630" url="https://pl.wikipedia.org/wiki?curid=2605630" title="Wasyl Żurakiwski">
Wasyl Żurakiwski

Wasyl Żurakiwski, ukr. Василь Жураківський (ur. 23 stycznia 1991 w Krzemieńcu) – ukraiński skoczek narciarski. Członek kadry A reprezentacji Ukrainy w skokach narciarskich.
Na międzynarodowej arenie zadebiutował 17 lutego 2007 w Zakopanem podczas zawodów FIS Cup, oddając skok na odległość 70,5 m na skoczni normalnej podczas konkursu indywidualnego.

</doc>
<doc id="2605632" url="https://pl.wikipedia.org/wiki?curid=2605632" title="Poranna kąpiel (film 1896)">
Poranna kąpiel (film 1896)

Poranna kąpiel – amerykański film niemy z 1896 roku w reżyserii Jamesa H. White'a.

</doc>
<doc id="2605640" url="https://pl.wikipedia.org/wiki?curid=2605640" title="Flaga prowincji Lääne">
Flaga prowincji Lääne

Flaga prowincji Lääne – flaga estońskiej prowincji Lääne. Obowiązuje od 11 października 1996 r.
Flaga Lääne składa się z dwóch jednakowej szerokości poziomych pasów: górny pas jest biały, a dolny zielony. Na środku białego pasa umieszczony jest herb prowincji Lääne. Stosunek szerokości do długości flagi wynosi 7:11.

</doc>
<doc id="2605642" url="https://pl.wikipedia.org/wiki?curid=2605642" title="The Power Within">
The Power Within

The Power Within – piąty studyjny album brytyjskiego powermetalowego zespołu DragonForce, wydany 15 kwietnia 2012. Jest to również pierwszy album nagrany z nowym wokalistą Markiem Hudsonem, który dołączył do zespołu na początku 2011 roku.
Album został wydany w czterech wersjach: płyta CD, cyfrowa(do pobrania), longplay oraz limitowana.
18 lutego utwór "Fallen World" został udostępniony za darmo na stronie Metal Hammer i na stronie wydawcy Roadrunner Records

</doc>
<doc id="2605644" url="https://pl.wikipedia.org/wiki?curid=2605644" title="PAOK Saloniki (piłka siatkowa)">
PAOK Saloniki (piłka siatkowa)

PAOK Saloniki – grecki klub siatkarski założony w Salonikach w 1926 roku.
Sukcesy.
Mistrzostwo Grecji:
Puchar Grecji:

</doc>
<doc id="2605646" url="https://pl.wikipedia.org/wiki?curid=2605646" title="14. ceremonia wręczenia Orłów">
14. ceremonia wręczenia Orłów

14. ceremonia wręczenia Orłów za rok 2011 – miała miejsce 19 marca 2012 roku, w Teatrze Narodowym w Warszawie. Ceremonię wręczenia nagród prowadził Maciej Stuhr.
Ogłoszenie nominacji nastąpiło 3 lutego br. Polskie Nagrody Filmowe zostały wręczone w 17 kategoriach.
Najwięcej nominacji tegorocznie otrzymał film w reżyserii Agnieszki Holland "W ciemności", który w 2012 roku ubiegał się również o Oscara w kategorii najlepszy film nieanglojęzyczny. Obraz otrzymał łącznie dziesięć nominacji do Polskich Nagród Filmowych. Na drugim miejscu pod względem nominacji uplasował się dramat "Róża" w reżyserii Wojciecha Smarzowskiego, który nominowano w dziewięciu kategoriach. O osiem nagród ubiegał się film "Sala samobójców" Jana Komasy. Wszystkie wyżej wymienione filmy nominowane zostały w kategorii najlepszy film.
Mimo ubiegania się o 10 statuetek film "W ciemności" otrzymał tylko 3 w kategorii: najlepsza główna rola męska, najlepsze zdjęcia, najlepsza drugoplanowa rola kobieca. Film Wojciecha Smarzowskiego, "Róża", otrzymał aż 7 statuetek w kategoriach: najlepsza główna rola kobieca, najlepsza reżyseria, nagroda publiczności, najlepszy film, najlepszy dźwięk, najlepsza drugoplanowa rola męska, najlepszy scenariusz. "Młyn i krzyż" oraz "Sala samobójców" otrzymały 2 statuetki.

</doc>
<doc id="2605650" url="https://pl.wikipedia.org/wiki?curid=2605650" title="Owocożer mariański">
Owocożer mariański

Owocożer mariański ("Ptilinopus roseicapilla") – gatunek ptaka z podrodziny treronów w rodzinie gołębiowatych (Columbidae). Występuje endemicznie na Marianach Północnych (do niedawna także na wyspie Guam). Jest bliski zagrożenia. Nie wyróżnia się podgatunków.
Morfologia.
Długość ciała samca: 23,5–24 cm, samicy: ok. 22 cm. Skrzydło samca: 12,3–12,6 cm, samicy: 12,6 cm. Ogon: 6,7–7,9 cm. Dziób: 1,3 cm. Skok: 2,1–2,2 cm. Masa ciała: 92 g.
Czubek głowy o barwie fioletowo-różowej, reszta głowy i pierś srebrnoszare. Górne partie ciała zielonkawe, brzuch i pokrywy podogonowe rdzawopomarańczowe. Woskówka częściowo pokryta piórami. Okolica łopatkowa, pokrywy średnie drugiego rzędu i górna część grzbietu ciemnooliwkowe. Kark i szyja oliwkowe z odcieniem szarości. Pióra na szyi mocno rozwidlające się, o zielonej barwie, z szerokimi, szarymi brzegami. Dolna część piersi z ciemnoniebieską plamką na środku. Tylne barkówki z niebieskimi środkami, pokrywy skrzydłowe zielononiebieskie, z oliwkowymi lub matowożółtymi końcówkami. Lotki trzeciego rzędu ciemne, z delikatnym niebieskim połyskiem, krótsze pióra zakończone szeroką oliwkową obwódką, dłuższe węższym cytrynowym brzegiem. Lotki pierwszego i drugiego rzędu prawie czarne, z ciemnozielonymi końcówkami i dobrze widocznymi, bladożółtymi frędzelkami. Spodnia część skrzydła ciemnopopielata z jasnymi, oliwkowymi brzegami. Dziób ciemnozielony, nogi ciemnoczerwone i opierzone na żółtawo mniej więcej do połowy długości. Brak wyraźnego dymorfizmu płciowego, ale samica owocożera mariańskiego zazwyczaj jest bardziej płowa.
Młode osobniki są prawie w całości zielone, fioletowa łatka widoczna tylko na czole lub wcale. Pokrywy skrzydłowe, lotki drugo- i trzeciorzędowe z bardziej widocznymi żółtymi zakończeniami.
Występowanie.
Zasięg występowania.
Cztery wyspy Marianów Północnych: Saipan, Tinian, Rota i Aguijan. Do niedawna występował także na Guamie, gdzie wyginął; obecnie zalatują tam co kilka lat pojedyncze osobniki, prawdopodobnie z wyspy Rota.
Środowisko.
Tereny leśne, zakrzewienia; na Guamie zamieszkiwał także namorzyny.
Tryb życia i zachowanie.
Na ogół nie tworzy spójnych stad, spotykane są pojedynczo lub w parach. Większe grupy tych ptaków można spotkać na owocujących drzewach. Raczej unika siedzib ludzkich i w przypadku podejrzenia, że może zostać zauważony, zamiera w bezruchu. Staje się jeszcze bardziej ostrożny na terenach, gdzie jest gatunkiem odławianym, jednak stosunkowo łatwo można się do niego zbliżyć, gdy poszukuje pożywienia na ziemi w dużej grupie. Często zauważany podczas lotu niewiele powyżej szczytów drzew.
Głos: rozwlekłe, przenikliwe, zawodzące "cooo, cooo, cooo, cooo-cut-cucucucucu-coo-coo-coo-coo-coo-coo-coo." Opisywany jako wznoszący się i opadający w tonacji oraz głośności.
Pożywienie.
Spożywa przede wszystkim owoce, m.in. następujących rodzajów i gatunków: "Triphasia", "Guettarda", "Scaevola", "Ficus", "Cestrum" i "Premna obtusifolia" oraz "Momordica charantia." Poszukuje pożywienia w zakrzewieniach lub na ziemi.
Rozród.
Owocożer mariański na Guamie prawdopodobnie rozmnażał się przez cały rok, ale nie odnotowano wyprowadzania lęgu w grudniu i lutym. Gniazdo to płaska, nieskomplikowana platforma umiejscowiona od jednego do siedmiu metrów nad ziemią. Samica znosi jedno białe jajo.
Status.
Międzynarodowa Unia Ochrony Przyrody (IUCN) od 2022 roku uznaje owocożera mariańskiego za gatunek bliski zagrożenia (NT – "Near Treatened"), wcześniej, od 2004 miał on status gatunku zagrożonego (EN – "Endangered"), a od 1994 – gatunku bliskiego zagrożenia (NT – "Near Threatened"). Liczebność populacji szacuje się na 7,5–12,5 tysięcy dorosłych osobników. Trend liczebności populacji uznaje się za spadkowy. Głównym zagrożeniem dla tego gatunku jest introdukowany wąż mangrowiec brunatny ("Boiga irregularis"); przyczynił się on już do wyginięcia owocożerów mariańskich na Guamie, a stwierdzony też został na trzech z czterech obecnie zamieszkiwanych przez te ptaki wysp.

</doc>
<doc id="2605651" url="https://pl.wikipedia.org/wiki?curid=2605651" title="Medal Wolności (1945)">
Medal Wolności (1945)

Medal Wolności (ang. "Medal of Freedom") – odznaczenie Stanów Zjednoczonych, nadawane wyłącznie osobom cywilnym, zarówno obywatelom amerykańskim, jak i cudzoziemcom, za zasługi dla wsparcia wysiłków USA lub ich sprzymierzonych podczas wojny, począwszy od 7 grudnia 1941 roku. Ustanowiony przez prezydenta Harry’ego Trumana w 1945 roku, zmodyfikowany w roku 1953. Nadawany formalnie przez Sekretarza Stanu, Sekretarza Obrony lub Sekretarza Marynarki Wojennej USA, medal nadawali jednak również prezydenci Dwight Eisenhower i John F. Kennedy.
Odznaczenie było niekiedy traktowane jako cywilny odpowiednik "Legii Zasługi" (która mogła być przyznawana jedynie wojskowym) i posiadało cztery stopnie, zaznaczane za pomocą gałązki palmowej odpowiedniej barwy na wstążce oraz baretce:
Obywatelom USA przysługiwał wyłącznie medal bez palmy.
Odznaczenie zostało zniesione w 1963 roku, po ustanowieniu "Prezydenckiego Medalu Wolności".
Opis oznaki.
Medal był wykonany z brązu, z wyobrażeniem głowy kobiecej, stanowiącej alegorię wolności, w hełmie zwieńczonym głową orła i napisem „FREEDOM” na awersie, oraz Dzwonem Wolności i napisem „UNITED STATES OF AMERICA” na rewersie; był noszony na czerwonej wstążce z czterema białymi prążkami pośrodku.

</doc>
<doc id="2605652" url="https://pl.wikipedia.org/wiki?curid=2605652" title="Raphael Margarido">
Raphael Margarido

Raphael Margarido (ur. 28 kwietnia 1983) – brazylijski siatkarz, grający na pozycji rozgrywającego. 
Sukcesy klubowe.
Mistrzostwa Paulista:
Mistrzostwo Brazylii:
Klubowe Mistrzostwa Świata:
Superpuchar Portugalii:
Mistrzostwo Portugalii:
Puchar Brazylii:
Klubowe Mistrzostwa Ameryki Południowej:
Puchar Portugalii:
Puchar Challenge:
Sukcesy reprezentacyjne.
Mistrzostwa Ameryki Południowej Kadetów:
Mistrzostwa Świata Kadetów:
Mistrzostwa Ameryki Południowej Juniorów:
Puchar Panamerykański:

</doc>
<doc id="2605655" url="https://pl.wikipedia.org/wiki?curid=2605655" title="Georges Spiro">
Georges Spiro

Georges Spiro (ur. 1909 w Warszawie, zm. 1994 w Nicei) – malarz-samouk francuski, zaliczany do surrealistów.
Wychowywał się u swojego wuja zamieszkałego w Wiedniu. W roku 1942 przedostał się z rodziną do Francji i zamieszkał w Nicei, należącej do nieokupowanej części Francji, gdzie utrzymywał się z wyrobu zabawek, a w wolnych chwilach zajmował się malarstwem gwaszami. Nigdy nie studiował malarstwa.
Pod koniec II wojny światowej został przyjęty do armii francuskiej w stopniu podoficera sztabowego batalionu 21/XV. Jego żona została zamordowana w hitlerowskim obozie koncentracyjnym, jego brat przedostał się do Anglii, matka zmarła w Besançon.
Po wojnie wyjechał do Anglii, by odnaleźć brata. W Londynie wystawił swoje prace w L’Arcade Gallery.
W roku 1948 powrócił do Francji i po raz pierwszy wystawił w Paryżu swoje prace na wystawie młodych artystów, otrzymując nagrodę. Wtedy postanowił zająć się wyłącznie malarstwem..
Jego obrazy, utrzymane w konwencji surrealizmu, były wystawiane w wielu salonach malarstwa i znalazły się w zbiorach wielu muzeów i w kolekcjach prywatnych.

</doc>
<doc id="2605658" url="https://pl.wikipedia.org/wiki?curid=2605658" title="Tambowka (rejon dawlekanowski)">
Tambowka (rejon dawlekanowski)

Tambowka (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 roku wieś zamieszkiwały 4 osoby, z których 50% stanowili Baszkirzy.

</doc>
<doc id="2605659" url="https://pl.wikipedia.org/wiki?curid=2605659" title="Tambowka">
Tambowka

Gruzja
Rosja
Ukraina

</doc>
<doc id="2605662" url="https://pl.wikipedia.org/wiki?curid=2605662" title="Tempranillo">
Tempranillo

Tempranillo – najważniejsza czerwona odmiana winorośli w Hiszpanii. Nazwa jest zdrobnieniem hiszpańskiego słowa "temprano" = „wczesny”. Grona są dość małe i dojrzewają nieco wcześniej niż garnacha. W produkcji win często miesza się tempranillo właśnie z garnachą (znaną poza Hiszpanią przede wszystkim pod nazwą grenache), np. w winach z regionu Rioja. Wina z Riojy składają się zwykle w 60–90 % z tempranillo, a pozostała część przypada na garnachę i mazuelo (carignan), charakteryzują się głęboko czerwonym kolorem, aromatem kojarzącym się z przyprawami i dobrą zdolnością
starzenia.
Historia.
Odmiana tempranillo jest najbardziej rozpowszechniona w regionie Rioja. W całym kraju powierzchnia upraw sięga 1130 km². Pochodzenie
tempranillo nie zostało do dziś jednoznacznie ustalone. Do niedawna zakładano, że tempranillo wywodzi się z odmiany pinot noir. Po wypędzeniu Maurów z Hiszpanii w Riosze osiedlili się cystersi, którzy zapoczątkowali tam uprawę winorośli. Ważną rolę odegrała ciągła wymiana doświadczeń między miejscowymi mnichami a cystersami z francuskiej Burgundii, gdzie winiarstwo miało już wtedy długą tradycję.
Obszary upraw.
Najbardziej znanymi regionami uprawy są:
Tempranillo jest także głównym składnikiem najsłynniejszego wina hiszpańskiego – Vega Sicilia
We Francji w roku 2007 zarejestrowano 882 ha winnic obsadzonych tempranillo.
Winnice w ostatnim stuleciu powstały także w Meksyku, Nowej Zelandii, RPA, USA, Australii, Turcji, Kanadzie oraz krajach Ameryki Południowej.
Charakterystyka.
Tempranillo cechuje się gronami o grubej skórce i zwartym kształcie. Wina są ciemne i długowieczne, mają silny „kręgosłup” i aromatycznie-owocowy charakter. Zawartość alkoholu jest przeciętna (ok. 11–13%). Wina wyróżniają się elegancką miękkością i słodkimi taninami i w przeciwieństwie do cabernetów dobrze nadają się do konsumpcji nawet młode. Odmiana doskonale nadaje się do starzenia w drewnie, szczególnie w beczkach "barrique" w celu uzyskania bogatszej struktury. Dobrą jakość winogron i wina osiąga się przy zbiorach nie przekraczających 60 hl/ha.
W bukiecie odnaleźć można, w zależności od pochodzenia i winifikacji, aromaty wiśni, bakalii, śliwek, czerwonych owoców i jagód (po starzeniu), a w mniejszym stopniu liści tytoniu, przypraw, skóry, lukrecji i gorzkiej czekolady.
Synonimy.
Odmiana tempranillo znana jest również pod innymi nazwami, w zależności od regionu i kraju:
a także: aldepenas, aragonez da ferra, aragonez de elvas, arganda, arinto tinto, cencibera, chinchillana (Estremadura), chinchillano, chinchilyano, cupani, escobera (Extremadura, Ameryka Płd.), garnacho foño (Ameryka Płd.), grenache de logrono, jacibiera (La Mancha, Ameryka Płd.), jacivera, juan garcia, negra de mesa, olho de lebre, tempranillo de la rioja, tempranillo de perralta, tempranillo de rioja, tempranillo de rioza, tinta aragones, tinta de santiago, tinta de toro, tinta do inacio, tinta monteira, tinta monteiro, tinta roriz da penajola, tinta santiago, tinto aragon, tinto aragonez, tinto de la ribera, tinto de madrid (Toledo, Kantabria, Salamanka, Soria, Valladolid, Madryt), tinto de rioja, tinto madrid, tinto ribiera, tinto riojano, valdepeñas (także w Kalifornii), vid de aranda (Burgos)

</doc>
<doc id="2605663" url="https://pl.wikipedia.org/wiki?curid=2605663" title="Elpis (mitologia)">
Elpis (mitologia)

Elpis (gr. "Elpís") – w mitologii greckiej personifikacja nadziei ukryta przez Zeusa na dnie puszki Pandory. Gdy po otwarciu puszki na świat wydostały się nieszczęścia, Pandora szybko zamknęła wieko, pozostawiając w puszce tylko nadzieję. Według innych wersji, puszka była darem ślubnym dla Epimeteusza i zawierała wszelkie dobro. Otwierając ją Pandora pozwoliła, by dobra te uleciały z powrotem do siedzib bogów. Ludziom pozostała jedynie nadzieja jako pociecha w ich nieszczęściach.
Elpis przedstawiano jako młodą kobietę niosącą kwiaty. W mitologii rzymskiej jej odpowiedniczką była Spes.

</doc>
<doc id="2605664" url="https://pl.wikipedia.org/wiki?curid=2605664" title="Partia Socjalizmu Demokratycznego (Czechy)">
Partia Socjalizmu Demokratycznego (Czechy)

Partia Demokratycznego Socjalizmu (czeski "Strana demokratického socialismu") – czeska partia polityczna istniejąca od 1997.
Partia powstała w grudniu 1997 roku, z połączenia "Demokratycznej Partii Lewicy" i "Bloku Lewicy"

</doc>
<doc id="2605665" url="https://pl.wikipedia.org/wiki?curid=2605665" title="Klubowe Mistrzostwa Świata w piłce siatkowej mężczyzn 1992">
Klubowe Mistrzostwa Świata w piłce siatkowej mężczyzn 1992

Klubowe Mistrzostwa Świata w piłce siatkowej mężczyzn 1992 odbyły się w Treviso (Włochy) w dniach 28-29.11.1992.

</doc>
<doc id="2605666" url="https://pl.wikipedia.org/wiki?curid=2605666" title="99 Procent – Głos Obywatelski">
99 Procent – Głos Obywatelski

99 Procent – Głos Obywatelski (słow. "99% – občiansky hlas") – słowacka partia polityczna założona na krótki czas przed wyborami w 2012 roku. Ugrupowanie wzoruje się na ruchu Okupuj Wall Street.
Według sondaży partia miała szanse na wejście do parlamentu w wyborach w 2012 roku. Ostatecznie otrzymała 1,58% poparcia i nie dostała się do parlamentu.

</doc>
<doc id="2605667" url="https://pl.wikipedia.org/wiki?curid=2605667" title="Hrabstwo Harrison (Missouri)">
Hrabstwo Harrison (Missouri)

Hrabstwo Harrison (ang. "Harrison County") – hrabstwo w północnej części stanu Missouri w Stanach Zjednoczonych. Obszar całkowity hrabstwa obejmuje powierzchnię 726,45 mil2 (1 881 km2). Według danych z 2010 r. hrabstwo miało 8 957 mieszkańców. Hrabstwo powstało w 1845 roku i nosi imię Alberta Harrisona - kongresmena stanu Missouri.

</doc>
<doc id="2605668" url="https://pl.wikipedia.org/wiki?curid=2605668" title="Klubowe Mistrzostwa Świata w piłce siatkowej mężczyzn 1991">
Klubowe Mistrzostwa Świata w piłce siatkowej mężczyzn 1991

Klubowe Mistrzostwa Świata w piłce siatkowej mężczyzn 1991 odbyły się w São Paulo w dniach 22–27 października 1991 roku.

</doc>
<doc id="2605669" url="https://pl.wikipedia.org/wiki?curid=2605669" title="Valentina Monetta">
Valentina Monetta

Valentina Monetta (ur. 1 marca 1975 w San Marino) – sanmaryńska piosenkarka.
Czterokrotna reprezentantka San Marino w Konkursie Piosenki Eurowizji (2012, 2013, 2014, 2017).
Młodość.
Urodziła się i wychowała w San Marino. Jest drugim dzieckiem Sanmarynki i Włocha.
Ukończyła naukę w Giovanni da Rimini w Rimini, gdzie uczyła się śpiewania i gry na fortepianie.
Kariera muzyczna.
Rozpoczęła karierę muzyczną w 1995, dołączając do grupy Tiberio. W 2002 wydała z nią swój pierwszy singel, „Sharp”. Rok wcześniej solowo brała udział w konkursie "Popstars". W późniejszych latach była członkinią kilku innych zespołów, takich jak Parafunky, Harem-B, 2blackBluesmobile czy My Funky Valentine.
W 2007 wydała debiutancki, solowy singel „Vai”. W 2008 z piosenką „Se non ci sei tu” zgłosiła się do wewnętrznych selekcji eurowizyjnych, jednak nie została wybrana na reprezentantkę kraju w 53. Konkursie Piosenki Eurowizji. W połowie września 2011 wydała debiutancki minialbum, zatytułowany "Il mio gioco preferito".
W marcu 2012 została ogłoszona reprezentantką San Marino z piosenką „Facebook Uh, Oh, Oh” w 57. Konkursie Piosenki Eurowizji w Baku. Jej piosenka została zdyskwalifikowana z konkursu z powodów regulaminowych (w tekście utworu kilkukrotnie powtarzało się słowo Facebook, będące zastrzeżonym znakiem towarowym). Europejska Unia Nadawców, główny organizator konkursu, zaproponował reprezentacji zmianę utworu lub jego tekstu do 23 marca. Ostatecznie nagrała nową wersję piosenki, którą wydała pt. „The Social Network Song (Oh Oh-Uh-Oh Oh)”. 22 maja wystąpiła w pierwszym półfinale konkursu i zajęła 14. miejsce, przez co nie zakwalifikowała się do finału.
Pod koniec stycznia 2013 została ogłoszona reprezentantką San Marino w 58. Konkursie Piosenki Eurowizji. 15 marca premierowo zaprezentowała swoją konkursową piosenkę, „Crisalide (Vola)”. 16 maja wystąpiła w drugim półfinale konkursu i zajęła 11. miejsce z liczbą 47 punktów, osiągając najlepszy wówczas wynik dla kraju. 7 czerwca wydała debiutancki album studyjny pt. "La storia di Valentina Monetta", na którym znalazło się kilka wersji utworu „Crisalide (Vola)”. 19 czerwca została ogłoszona reprezentantką San Marino w 59. Konkursie Piosenki Eurowizji w Kopenhadze, zostając przedstawicielką kraju w konkursie trzeci rok z rzędu. W marcu 2014 zaprezentowała premierowo piosenkę konkursową, „Maybe (Forse)”. Na początku kwietnia wydała drugi album studyjny pt. "Sensibilità (Sensibility)". 6 maja wystąpiła jako dwunasta w kolejności w pierwszym półfinale Eurowizji 2014 i zakwalifikowała się do finału, zostając pierwszą reprezentantką kraju w historii, która tego dokonała. 10 maja wystąpiła z 25. numerem startowym w finale konkursu i zajęła 24. miejsce z 14 punktami na koncie. Niedługo po finale konkursu odrzuciła propozycję reprezentowania San Marino w jubileuszowym, 60. Konkursie Piosenki Eurowizji. Zamiast tego podała wyniki sanmaryńskiego głosowania w finale konkursu.
12 marca 2017 została ogłoszona reprezentantką San Marino w 62. Konkursie Piosenki Eurowizji w Kijowie. Z piosenką „Spirit of the Night” (autorstwa Ralpha Siegela), którą nagrała w duecie z Jimmie Wilsonem, wystąpiła 11 maja w drugim półfinale konkursu. Zajęli ostatnie, 18. miejsce.

</doc>
<doc id="2605670" url="https://pl.wikipedia.org/wiki?curid=2605670" title="Rezerwat Narodowy Paracas">
Rezerwat Narodowy Paracas

Rezerwat Narodowy Paracas (hiszp. "Reserva Nacional de Paracas") – rezerwat narodowy w Peru obejmujący obszar zatoki i półwyspu Paracas oraz archipelagu Islas Ballestas. Na terenie parku występuje bogata fauna zwierzęca m.in.: flamingi czerwono-białe, albatrosy, pingwiny Humboldta, kormorany, lwy morskie i inne. Park znany jest również z wyrytego na klifie przy zatoce, 128-metrowego geoglifu (tzw. "Kandelabr z Paracas") o kształcie przypominającym kaktus lub kandelabr.

</doc>
<doc id="2605672" url="https://pl.wikipedia.org/wiki?curid=2605672" title="Guiraut Riquier">
Guiraut Riquier

Guiraut Riquier (ur. ok. 1230 w Narbonne, zm. w 1292 lub 1295) – francuski trubadur i jeden z ostatnich wykonawców z Oksytanii.
Riquier preferował szczególnie muzykę religijną, ale swoją uwagę poświęcał także utworom miłosnym i politycznym. Mecenasami Guiraut'a byli: wicehrabia Narbonne, Emeryk VI (ok. 1230-1290) oraz król Kastylii i Leónu Alfons X Mądry (1221-1284). Prawdopodobnie przez pewien czas przebywał także na dworze Henryka II, hrabiego Rodez.
Sam siebie nazywał "ostatnim trubadurem".
W czasie swojego życia Guiraut Riquier skomponował kilkadziesiąt utworów, m.in.:

</doc>
<doc id="2605674" url="https://pl.wikipedia.org/wiki?curid=2605674" title="Światłoterapia">
Światłoterapia



</doc>
<doc id="2605681" url="https://pl.wikipedia.org/wiki?curid=2605681" title="Łozowica (Wólka Husińska)">
Łozowica (Wólka Husińska)

Łozowica – część wsi Wólka Husińska w Polsce, położona w województwie lubelskim, w powiecie zamojskim, w gminie Krasnobród.
W latach 1975–1998 Łozowica administracyjnie należała do województwa zamojskiego.

</doc>
<doc id="2605682" url="https://pl.wikipedia.org/wiki?curid=2605682" title="Alternatywny Biegun Demokratyczny">
Alternatywny Biegun Demokratyczny

Alternatywny Biegun Demokratyczny (, PDA) – partia polityczna w Kolumbii.
Historia.
Ugrupowanie powstało w 2005 roku jako koalicja lewicowych ugrupowań. Do formacji przyłączyli się między innymi byli członkowie partyzanckiego Ruchu 19 Kwietnia i Kolumbijska Partia Komunistyczna. W 2006 roku kandydat partii w wyborach prezydenckich Carlos Gaviria zdobył 22% głosów. W 2007 roku kandydat koalicji Samuel Moreno został wybrany burmistrzem Bogoty. Partia wzięła udział w wyborach parlamentarnych w 2010 roku. W głosowaniu do Senatu uzyskała 7,8% głosów i 8 miejsc, do Izby Reprezentantów natomiast 5,9% głosów i 4 miejsca. W 2012 roku z koalicji wykluczona została Kolumbijska Partia Komunistyczna. W 2014 roku kandydatka partii w wyborach prezydenckich Clara Lopez uzyskała 15,23% głosów. W 2016 roku partia poparła traktat pokojowy z Rewolucyjnymi Siłami Zbrojnymi Kolumbii (FARC).
Ideologia.
Zajmuje pozycje centrolewicowe.

</doc>
<doc id="2605685" url="https://pl.wikipedia.org/wiki?curid=2605685" title="Skulica obrzeżona">
Skulica obrzeżona

Skulica obrzeżona ("Glomeris marginata") – gatunek dwuparca z rzędu skulic i rodziny skulicowatych.
Samice osiągają od 8 do 20 mm długości i do 8 mm szerokości i mają 17 par odnóży. Samce mają od 7 do 15 mm długości i 19 par odnóży. Grzbietową stronę tułowia tych skulic pokrywa 12 silnie łukowato wygiętych tergitów. Ich ubarwienie jest błyszcząco czarne, rzadziej brązowe, czerwone czy żółte. Zagrożone zwijają się w zwartą kulkę.
Zasiedla m.in. lasy bukowe i tereny nizinne o gliniastym podłożu. Występuje w ściółce, gdzie żywi się głównie starym listowiem w zaawansowanym stadium rozkładu. W ogrodach spotykana jest przede wszystkim u nasady starych murów, gdzie odpadająca zaprawa zwiększa zawartość wapna w glebie. Skulice te dożywają do 11 lat.

</doc>
<doc id="2605687" url="https://pl.wikipedia.org/wiki?curid=2605687" title="Aloizs Tumiņš">
Aloizs Tumiņš

Aloizs Tumiņš (ur. 22 marca 1938, zm. 29 stycznia 2009) – łotewski bokser walczący w barwach ZSRR, mistrz Europy.
Kariera sportowa.
Zdobył złoty medal w kategorii lekkopółśredniej (do 63,5 kg) na mistrzostwach Europy w 1961 w Belgradzie, wygrywając w półfinale z Marianem Kasprzykiem i w finale z Ljubišą Mehoviciem z Jugosławii. Na mistrzostwach Europy w 1963 w Moskwie wywalczył srebrny medal w tej wadze, przegrywając w finale z Jerzym Kulejem.
Tumiņš był mistrzem ZSRR w wadze lekkopółśredniej w 1961 i 1962, wicemistrzem w wadze lekkiej (do 60 kg) w 1958 oraz w wadze lekkopółśredniej w 1959 i 1960, a także brązowym medalistą w wadze piórkowej (do 57 kg) w 1957 i w wadze lekkopółśredniej w 1963.

</doc>
<doc id="2605690" url="https://pl.wikipedia.org/wiki?curid=2605690" title="Elżbieta Osterwianka">
Elżbieta Osterwianka



</doc>
<doc id="2605691" url="https://pl.wikipedia.org/wiki?curid=2605691" title="Dyskografia Davida Guetty">
Dyskografia Davida Guetty

Dyskografia David Guetty – francuskiego DJ składa się z siedmiu albumów studyjnych, jedenastu kompilacji, trzech minialbumów oraz siedemdziesięciu siedmiu singli.
14 lipca 2001 roku został wydany jego debiutancki singel „Just a Little More Love” z gościnnym udziałem Chrisa Willisa, który dotarł do 19. miejsca na liście UK Singles Chart. Rok później został wydany jego pierwszy studyjny album zatytułowany "Just a Little More Love", który uzyskał status podwójnej złotej płyty we Francji. Następnymi singlami pochodzącymi z "Just a Little More Love" były „Love Don’t Let Me Go”, „People Come People Go” oraz „Give Me Something”. W 2003 roku została wydana jego pierwsza kompilacja "F*** Me I’m Famous", z której pochodzi singel „Just for One Day (Heroes)”. Drugi studyjny album Davida, zatytułowany "Guetta Blaster" został wydany 13 września 2004 roku. Uzyskał on status platynowej płyty we Francji. W 2006 roku została wydana jego trzecia kompilacja "F*** Me I’m Famous – Ibiza Mix 2006", na której znalazł się singel „Love Don’t Let Me Go (Walking Away)”, który m.in. dotarł do trzeciego miejsca w Wielkiej Brytanii i jedenastego we Francji. Rok później wydany został jego trzeci album studyjny, "Pop Life" który dotarł do pierwszej dziesiątki we Francji, Wallonii oraz Szwajcarii. Na pierwszy singel z nowej płyty wybrany został utwór „Love Is Gone” z gościnnym udziałem Chrisa Willisa, dzięki któremu DJ po raz pierwszy w swojej karierze znalazł się na liście Billboard Hot 100. Prawdziwy przełom w jego karierze nastąpił kiedy doszło do nagrania „When Love Takes Over” wraz z gościnnym udziałem amerykańskiej piosenkarki Kelly Rowland. Singel znalazł się na jego czwartym albumie studyjnym, zatytułowanym "One Love". Drugim singlem z "One Love" był singel Sexy Bitch z gościnnym udziałem Akona, który dotarł do pierwszego miejsca w Australii, Austrii, Walonii, Niemczech, Nowej Zelandii i Wielkiej Brytanii. Na liście Billboard Hot 100 dotarł do piątej pozycji. Na następne single z nowego albumu wybrano „GRRRR”, „One Love” z gościnnym udziałem Estelle, „Memories” z gościnnym udziałem Kid Cudiego oraz „Gettin’ Over You” nagranego z udziałem Chrisa Willisa, Fergie i LMFAO. 22 listopada 2010 roku został wydany singel „Who’s That Chick?” z gościnnym udziałem Rihanny, który znalazł się na reedycji płyty "One Love". Uzyskał on też status podwójnej platyny w Australii, srebrnej w Wielkiej Brytanii oraz złotej płyty w Austrii, Belgii i Niemczech. W tym samym roku ukazał się też singel Flo Ridy „Club Can’t Handle Me” wyprodukowany przez Davida Guettę. W sierpniu 2011 roku został wydany przez wytwórnię Virgin piąty album studyjny Davida, zatytułowany "Nothing but the Beat". Uzyskał on status potrójnej platynowej płyty we Francji, platynowej w Australii, Austrii, Belgii, Szwajcarii i Wielkiej Brytanii, potrójnej złotej płyty w Niemczech oraz złotej w Polsce. Łącznie z albumu wydano sześć singli, a wśród nich znalazły się „Without You” z gościnnym udziałem Ushera i „Turn Me On” z gościnnym udziałem Nicki Minaj, które dotarły do czwartego miejsca na liście Billboard Hot 100.

</doc>
<doc id="2605692" url="https://pl.wikipedia.org/wiki?curid=2605692" title="Operacja Plumbbob">
Operacja Plumbbob

Operation Plumbbob – seria testów z użyciem broni nuklearnej przeprowadzonych przez Stany Zjednoczone pomiędzy 28 maja a 7 października 1957 roku na Poligonie Nevada To była największa, najdłuższa i najbardziej kontrowersyjna seria testów w kontynentalnej części Stanów Zjednoczonych.
Historia.
Poprzednie próby były przeprowadzane na atolu Bikini w lecie 1946 roku. Celem było przetestowanie oddziaływania broni nuklearnej na statki i okręty. Na serię złożyły się dwie eksplozje bomb, każda o sile 23 kiloton. Pierwsza Able została zdetonowana na wysokości około 150 m nad powierzchnią laguny 1 lipca, druga Baker została zdetonowana 27 m pod powierzchnią wody 25 lipca 1946 roku. Trzeci planowany test, Charlie, został odwołany. Eksplozje projektu Crossroads dowiodły, że okręty wraz z ich wyposażeniem, z wyjątkiem znajdujących się bliżej niż 1 km, są w stanie przetrwać eksplozję broni jądrowej.
Projekt.
Operacja składała się z 29 eksplozji. W projekt było zaangażowanych 21 laboratoriów i agencje rządowe. Testy Plumbbob przyczyniły się do rozwoju pocisków balistycznych i międzykontynentalnych. Obejmowały one 43 wojskowe testy na strukturach cywilnych i wojskowych, Operacja Plumbbob była największym projektem związanym z bronią jądrową w Stanach Zjednoczonych
Prawie 1200 świń zostało poddanych eksperymentom podczas operacji Plumbbob. 719 świń zostało przetransportowanych na poligon Frenchman Flat. Miały one uczestniczyć w teście bomby atomowej Priscilla o sile wybuchu 37 kt. Niektóre świnie zostały umieszczone w podwyższonych klatkach i zaopatrzone w ubrania wykonane z różnych materiałów, aby sprawdzić, które materiały dają najlepszą ochronę przed impulsem elektromagnetycznym. Jak pokazano w filmie dokumentalnym " Dark Circle", świnie przeżyły, ale z powodu poparzeń trzeciego stopnia 80% ich ciał było przypieczone. Pozostałe świnie zostały umieszczone w kojcach ze szkła do testowania skutków po odrzucie szczątków z bomby atomowej.
Około 18 000 członków z oddziałów Air Force, United States Army, Navy i Marines uczestniczyło w ćwiczeniach Desert Rock VII i Desert Rock VIII podczas operacji Plumbbob.
Wybuch "Rainier", przeprowadzony 19 września 1957, był pierwszym w pełni podziemnym testem jądrowym, co oznacza, że żadne produkty rozszczepienia nie są odprowadzane do atmosfery. Ten test o sile wybuchu 1,7 kt został wykryty na całym świecie przez sejsmologów za pomocą zwykłych instrumentów sejsmicznych. Test Rainier został prototypem dla większych i bardziej wydajnych podziemnych testów.
Efekty radiologiczne.
Podczas operacji Plumbbob aktywność promieniotwórcza wyniosła 58 300 kCi (2,16 EBq) w postaci radioizotopu jodu-131 uwolnionego do atmosfery. Spowodowało to całkowite promieniowanie na poziomie 120 milionów radów z narażeniem tkanki tarczycy (około 32% wszystkich eksplozji z kontynentalnych prób jądrowych).
Statystycznie rzecz biorąc, to poziom promieniowania spowodował od 11 000 do 212 000 raków tarczycy, co spowodowało od około 1000 do około 20 000 zgonów. Ponad trzy tysiące żołnierzy było stosunkowo wysoko napromieniowanych.
Ciekawostka.
Podczas testu jądrowego Pascal-B ciężka pancerna pokrywa ze stali o masie 900 kg została wystrzelona z prędkością ponad 66 km/s. Przed testem jego projektant, dr Brownlee, przeprowadził bardzo przybliżone obliczenia, które wskazywały, że wybuch jądrowy, w połączeniu ze specyficzną konstrukcją szybu, przyspieszy pokrywę do prędkości do sześciu razy wyższej od prędkości ucieczki. Pokrywy nigdy nie odnaleziono, ale dr Brownlee uważa, że nie opuściła ona atmosfery i prawdopodobnie została zniszczona przez ciepło powstałe na skutek tarcia o powietrze wywołanego jej dużą prędkością. Oszacowana wstępnie przed testem prędkość była na tyle interesująca, że na pokrywę skierowano szybką kamerę, lecz niestety pojawiła się ona tylko na jednej klatce, co wystarczyło jednak do obliczenia jej prędkości. Po zakończeniu testu dr Robert R. Brownlee zareagował słowami "going like a bat!" ("leci cholernie szybko!") na najdokładniejsze oszacowanie prędkości pokrywy na podstawie materiału fotograficznego. Idea wykorzystania podziemnego szybu w połączeniu z ładunkiem jądrowym do napędzania obiektów do prędkości ucieczki od tamtej pory nazywana jest „studnią gromu” ("thunder well").

</doc>
<doc id="2605694" url="https://pl.wikipedia.org/wiki?curid=2605694" title="Stanisław Chwirot">
Stanisław Chwirot

Stanisław Chwirot (ur. 24 października 1950 w Bydgoszczy, zm. 21 kwietnia 2020) – polski profesor fizyki atomowej, biofizyki i mechaniki kwantowej.
Życiorys.
W 1968 roku ukończył I Liceum Ogólnokształcące w Bydgoszczy. Następnie podjął studia fizyczne na Uniwersytecie Mikołaja Kopernika w Toruniu, które ukończył w roku 1973. Sześć lat później obronił doktorat zatytułowany "Zastosowanie rezonansu magnetycznego w badaniach zjawisk magneto-mechanicznych". W 1989 uzyskał habilitację za rozprawę pt. "Badania nieelastycznych zderzeń elektron-atom wodoru". Tytuł profesora otrzymał w roku 1998.
Jest członkiem PTFiz. Pracował na Uniwersytecie w Stirling oraz w St. Patrick's College w Maynooth (1985–1987). W latach 2008–2016 był dziekanem Wydziału Fizyki, Astronomii i Informatyki Stosowanej UMK. Jego specjalnością jest wytwarzanie i ewolucja spójności stanów atomowych i badanie procesów ultrasłabej luminescencji z układami biologicznymi.
Zmarł 21 kwietnia 2020.

</doc>
<doc id="2605695" url="https://pl.wikipedia.org/wiki?curid=2605695" title="Maksym Skorupski">
Maksym Skorupski

Maksym Skorupski (ps. "Maks"; ur. 29 listopada 1912 w Antonówce na Wołyniu, zm. 11 grudnia 1985 w Trenton w USA) – sierżant UPA, dowódca kurenia, który dokonał zbrodni w Podkamieniu.

</doc>
<doc id="2605700" url="https://pl.wikipedia.org/wiki?curid=2605700" title="RTL 2">
RTL 2



</doc>
<doc id="2605703" url="https://pl.wikipedia.org/wiki?curid=2605703" title="Andrzej Kowalczyk (fizyk)">
Andrzej Kowalczyk (fizyk)

Andrzej Antoni Kowalczyk (ur. 29 kwietnia 1948 roku w Toruniu) – polski profesor fizyki molekularnej, biofizyki i optyki.
Życiorys.
W 1965 roku ukończył IV Liceum Ogólnokształcące w Toruniu. Następnie podjął studia z zakresu fizyki teoretycznej na Uniwersytecie Mikołaja Kopernika w Toruniu, które ukończył w roku 1970. Dziewięć lat później obronił pracę doktorską zatytułowaną "Badanie relaksacji stanu wzbudzonego kumaryn". W 1994 roku habilitował się rozprawą pt. "Fotoluminescencja w zastosowaniach analitycznych". Tytuł profesora uzyskał w roku 2004.
Odbywał staż naukowy na Johns Hopkins University w Baltimore (w latach 1980-1981), Paterson Laboratories Christie Hospital w Manchesterze (1983-1984) oraz Katholieke Universiteit w Leuven (1991). Jego specjalnością są luminescencja roztworów i spektroskopia czasowo-rozdzielcza. Jest członkiem zarządu Polskiego Stowarzyszenia Fotonicznego. W latach 2008-2016 pełnił także funkcję prodziekana ds. kształcenia i badań naukowych Wydziału Fizyki, Astronomii i Informatyki Stosowanej UMK.

</doc>
<doc id="2605709" url="https://pl.wikipedia.org/wiki?curid=2605709" title="Trypanosoma acerinae">
Trypanosoma acerinae

Trypanosoma acerinae – kinetoplastyd z rodziny świdrowców należący do królestwa protista.
Pasożytuje w osoczu krwi jazgarza "(Gymnocephalus cernua)".
Występuje na terenie Azji i Europy.

</doc>
<doc id="2605710" url="https://pl.wikipedia.org/wiki?curid=2605710" title="Rafał Goławski">
Rafał Goławski

Rafał Goławski (ur. 24 października 1988) – polski lekkoatleta specjalizujący się w chodzie sportowym.
Medalista mistrzostw Polski seniorów ma w dorobku jeden brązowy medal (Dudince 2012).
Chód uprawia także jego ojciec – Janusz.
Rekordy życiowe: chód na 20 kilometrów – 1:29:18 (28 sierpnia 2010, Gdańsk); chód na 50 kilometrów – 4:14:27 (3 października 2009, Hollenburg).

</doc>
<doc id="2605713" url="https://pl.wikipedia.org/wiki?curid=2605713" title="Najwyższa Rada Muzułmańska">
Najwyższa Rada Muzułmańska

Najwyższa Rada Muzułmańska (arab. المجلس الإسلامي الأعلى, "al-Majlis al-Islāmī al-Aʿlā") była najwyższym organem odpowiadającym za sprawy arabskiej społeczności w brytyjskim Mandacie Palestyny. Powstała jako organ doradczy składający się z muzułmanów i chrześcijan, z którym konsultował się wysoki komisarz Palestyny. Muzułmańscy przywódcy starali się w ten sposób utworzyć w Palestynie niezależną radę nadzorującą sprawy religijne swojej społeczności, w szczególności sprawy sądów szariata i wakf.
Rada powstała w 1921 i funkcjonowała do stycznia 1951, kiedy została rozwiązana przez Jordanię. Po Wojnie sześciodniowej w 1967, Izrael odtworzył Najwyższą Radę Muzułmańską jako organ sądowy społeczności arabskiej na Zachodnim Brzegu. Swoją jurysdykcją obejmuje także sprawy cywilne izraelskich Arabów.
Historia.
Po przyznaniu przez Ligę Narodów Wielkiej Brytanii Mandatu Palestyny, brytyjskie władze podjęły starania aby utworzyć organy mogące reprezentować społeczność arabską i żydowską w Palestynie. Jako pierwsze powstało w kwietniu 1920 żydowskie Zgromadzenie Narodowe. Natomiast z organizacją ciała reprezentacyjnego Arabów było trudniej, ponieważ społeczność ta była mocno podzielona i nie reprezentowała interesów narodowych, lecz tylko interesy klanów rodzinnych. Brytyjczycy jednak stanowczo domagali się utworzenia takiego organu, który poza rolą reprezentacyjną spełniałby także funkcje decyzyjne w sprawach religijnych. Było to konieczne aby wypełnić pustkę powstałą po usunięciu tureckiego panowania nad Palestyną. Do tej pory komitet palestyńskiego wakf podlegał osmańskiemu zwierzchnictwu w Stambule. W nowej sytuacji geopolitycznej na Bliskim Wschodzie, sytuacja taka była nie do przyjęcia dla Brytyjczyków. Poszukując rozwiązania dostrzegli oni palestyński klan Husajnów, który był jedną z najzamożniejszych rodzin w południowej Palestynie, i posiadał ziemię położone wokół Jerozolimy. Trzynastu członków klanu było kolejnymi burmistrzami Jerozolimy w latach 1864-1920, a Kamil al-Husajni był wielkim muftim Jerozolimy. Brytyjczycy uznali ten klan za zdolny do przywództwa i jednocześnie posiadający cechy pragmatyzmu. Dlatego po śmierci wielkiego mufti Jerozolimy, stanowisko to zaproponowano Mohammadowi Amin al-Husajniemu. Równocześnie, w grudniu 1921 wysoki komisarz Palestyny sir Herbert Samuel wydał formalne polecenie ustanowienia Najwyższej Rady Muzułmańskiej, które to zadanie powierzono do wykonania Amin al-Husajniemu.
Pierwsze wybory odbyły się 9 stycznia 1922. Wzięło w nich udział 46 wyborców – byli oni uprawnieni do głosowania w wyborach do ostatniego tureckiego parlamentu. W skład pierwszej Najwyższej Rady Muzułmańskiej weszło pięciu członków: Al-Hadżdż Muhammad Amin al-Husajni (jako przewodniczący), Muhammad Effendi Murad, Abd al-Latif Bej Salah, Sa'id al-Szawa i Abd al-Latif al-Dajani. Rada była organem doradczym składający się z muzułmanów i chrześcijan, z którą w ważnych sprawach konsultował się wysoki komisarz Palestyny. Spełniała ona także nadrzędną kontrolę i zwierzchnictwo nad sprawami muzułmańskich sądów szariatu i wakf. Członkowie Rady byli opłacani z funduszy budżetu brytyjskich władz mandatowych i wakfu. Rada dysponowała także własnym budżetem w wysokości około 50 tys. funtów szterlingów, a wydatki nie musiały być akceptowane przez władze mandatowe (w przypadku żydowskich organów reprezentacyjnych wydatki i budżet podlegały ścisłemu nadzorowi). Rada cieszyła się bardzo dużą autonomią, a przewodniczący miał prawo zatrudniania wszystkich muzułmańskich urzędników w Palestynie. Spowodowało to, że klan Husajnów otrzymał w swoje ręce bardzo wpływowe stanowiska, dużą władzę i olbrzymie wpływy. Okres władzy Amina al-Husajniego charakteryzował nepotyzm.
Najwyższa Rada Muzułmańska uważała się za strażnika jednego z trzech świętych miejsc Islamu i rozpoczęła międzynarodową kampanię zbierania funduszy na renowację Wzgórza Świątynnego, a szczególnie meczetu al-Aksa i Kopuły na Skale. Cały obszar znajdował się w ruinie i wymagał gruntownych prac renowacyjnych. Al-Husajni zlecił wykonanie prac tureckiemu architektowi Mimarowi Kemalettin. Amin był zdecydowany przekształcić meczet al-Aksa w symbol panarabskiego i palestyńskiego nacjonalizmu w walce z napływem żydowskich imigrantów do Palestyny. Prowadząc swoją kampanię często oskarżał Żydów o planowanie przejęcia kontroli nad Murem Zachodnim, który był niezbywalną własnością i częścią meczetu al-Aksa. 26 sierpnia 1928 Amin al-Husajni przewodniczył w uroczystościach zakończenia pierwszego etapu prac renowacyjnych w meczecie al-Aksa. W uroczystościach uczestniczyli przedstawiciele wszystkich krajów muzułmańskich, które sfinansowały realizację projektu. Wśród obecnych był jordański król Abdullah I.
Radzie podlegało 200 z wszystkich 300 palestyńskich meczetów. Wiele z nich było rozbudowywanych i poddawanych różnym pracom renowacyjnym. W 1923 uznano meczet Hassan Bek jako element arabskiej walki narodowej i po jego odbudowie postanowiono wspierać finansowo jego działalność jako centrum społecznego mieszkańców północnej Jafy. Radzie podlegało jedenaście szkół – dwie w Jerozolimie, trzy w Jafie, i po jednej w Gazie, Ramli, Akce, Nazarecie oraz w Jerycho. Prowadzono także kliniki medyczne dla ubogich w Hebronie, Jerozolimie, Hajfie i Tyberiadzie, oraz sierociniec i kuchnię dla ubogich w Dzielnicy Muzułmańskiej na Starym Mieście Jerozolimy.
Kolejne wybory do Najwyższej Rady Muzułmańskiej odbyły się w latach 1926, 1929 i 1930. Rada składała się z czterech stałych członków. Następne wybory odbyły się 25 kwietnia 1936, już po wybuchu arabskiego powstania (1936–1939). Powstał wówczas Najwyższy Komitet Arabski, będący polityczną reprezentacją arabskiej społeczności w Palestynie. Przewodniczącym został Amin al-Husajni, a członkami byli Dżamal al-Husajni i Jakub al-Dżusajn. W wyniku nasilenia anty-brytyjskich walk, władze mandatowe zakazały we wrześniu 1937 działalności Najwyższego Komitetu Arabskiego i przeprowadziły aresztowania członków Komitetu i jednocześnie Najwyższej Rady Muzułmańskiej. Amin al-Husajni uniknął aresztowania, musiał jednak uciekać za granicę. Utracił on swoje stanowisko, jednak Najwyższa Rada Muzułmańska nadal funkcjonowała.
W wyniku I wojny izraelsko-arabskiej (1948-1949) tereny Wschodniej Jerozolimy wraz z Samarią i Judeą znalazły się pod okupacją Królestwa Transjordanii. Jordański król Abdullah I utrzymał Najwyższą Radę Muzułmańską, a na jej przewodniczącego powołał szejka Hussam Dżarallah. Równocześnie Amin al-Husajni został oficjalnie usunięty ze swoich stanowisk i zabroniono mu wstępu do Jerozolimy. Nowym wielkim muftim został Hussam ad-Din Jarallah. Pozycja Najwyższej Rady Muzułmańskiej była jednak bardzo utrudniona, ponieważ większość jej własności znajdowała się teraz w Izraelu. Będąc pozbawiona wpływów i poparcia społecznego, traciła swoje znaczenie. W styczniu 1951 król Abdullah I nakazał jej rozwiązanie. Wszystkie palestyńskie wakf i instytucje charytatywne wraz z sądami szariatu przeszły pod zwierzchnictwo jordańskiego Ministerstwa Sprawiedliwości.
W wyniku wojny sześciodniowej w 1967 całość Jerozolimy i Zachodniego Brzegu znalazła się pod okupacją Izraela. Władze izraelskie odtworzyły Najwyższą Radę Muzułmańską jako organ sądowy społeczności arabskiej w Samarii i Judei. Swoją jurysdykcją obejmuje on także sprawy cywilne izraelskich Arabów.

</doc>
<doc id="2605714" url="https://pl.wikipedia.org/wiki?curid=2605714" title="Janusz Pelc (programista)">
Janusz Pelc (programista)

Janusz Pelc (ur. 1969) – polski programista, projektant gier komputerowych i systemów zarządzania treścią, grafik, kompozytor i producent muzyki do gier komputerowych. Wiceprezes zarządu przedsiębiorstwa DreamLab.
Życiorys.
Pelc zadebiutował jako programista w 1989 roku, tworząc grę komputerową "Robbo" na 8-bitowe komputery Atari. Był wtedy jeszcze maturzystą. Opublikowana została ona przez jednego z pierwszych polskich wydawców gier komputerowych, Laboratorium Komputerowe Avalon (LK Avalon), założone przez samego Janusza Pelca i Tomasza Pazdana w Rzeszowie. Gra "Robbo" zyskała miano kultowej w środowisku polskich graczy i uważana jest za najpopularniejszą polską produkcję na komputery Atari.
W latach 1990-1992 Pelc tworzył i współtworzył gry komputerowe wydawane przez LK Avalon na 8 bitowe komputery Atari i Commodore. Oprócz samodzielnych produkcji, był także twórcą grafiki (m.in. "Fred") i muzyki ("Lasermania") do gier innych programistów.
W 1992 opuścił LK Avalon i wraz z Maciejem Miąsikiem założył firmę xLand. W 1992 roku studio wydało swoją pierwszą produkcję, grę platformową "Electro Body". Rok później ukazały się nowe wersje gier stworzonych wcześniej przez Janusza Pelca – "Adventures of Robbo" i "Heartlight PC". W 1995 roku opuścił studio.
Od końca lat 90. współtworzył system zarządzania treścią portalu Onet.pl. Zaprojektował jedną z wersji platform systemowych Onetu. Był głównym architektem systemów w Onet.pl, następnie pełnił funkcję członka zarządu spółki DreamLab.

</doc>
<doc id="2605717" url="https://pl.wikipedia.org/wiki?curid=2605717" title="Sebastian Ziajka">
Sebastian Ziajka

Sebastian Ziajka (ur. 15 grudnia 1982 w Kostrzynie) – polski piłkarz występujący na pozycji pomocnika.
Kariera klubowa.
Karierę piłkarską rozpoczął pod koniec lat 90. XX wieku w zespołach juniorskich Celulozy Kostrzyn. W latach 1998–2004 występował w I drużynie tego klubu na czwartym poziomie ligowym.
W 2004 przeniósł się do Miedzi Legnica, z którą wywalczył w sezonie 2005/2006 awans do II ligi. Na tym poziomie, będąc podstawowym zawodnikiem drużyny, rozegrał w jej barwach 29 spotkań, zdobywając 3 bramki. Po udanym sezonie 2007/2008 (27 meczów, 12 goli) przeniósł się do pierwszoligowego wówczas Podbeskidzia Bielsko-Biała.
W nowym klubie nie występował regularnie, wobec czego zdecydowano o jego wypożyczeniu do innego zespołu drugiego poziomu ligowego – Dolcanu Ząbki. W barwach podwarszawskiej drużyny zagrał we wszystkich meczach sezonu 2009/2010 z wyjątkiem ostatniej kolejki.
Po powrocie z Ząbek Ziajka stał się jednym z podstawowych zawodników Podbeskidzia, które w sezonie 2010/2011 wywalczyło pierwszy w historii awans do Ekstraklasy. W barwach zespołu z Bielska-Białej 1 sierpnia 2011 zadebiutował w pierwszej klasie rozgrywkowej piłki nożnej w Polsce.
Umowa Ziajki z Podbeskidziem wygasa w czerwcu 2013. 13 marca podpisał półtoraroczny kontrakt z bydgoskim Zawiszą. Pierwszego gola strzelił w swoim debiucie, kilka minut po pojawieniu się na murawie, w wygranym wysoko 5:1 meczu z Miedzią Legnica.
Sukcesy.
Klubowe.
Zawisza Bydgoszcz

</doc>
<doc id="2605719" url="https://pl.wikipedia.org/wiki?curid=2605719" title="Janusz Pelc">
Janusz Pelc



</doc>
<doc id="2605722" url="https://pl.wikipedia.org/wiki?curid=2605722" title="Andrzej Rozkosz">
Andrzej Rozkosz

Andrzej Adam Rozkosz (ur. 21 lutego 1959 w Katowicach) – polski matematyk, zajmujący się matematyką finansową i procesami stochastycznymi.
Życiorys.
W 1978 roku ukończył Liceum Ogólnokształcące w Strzyżowie. Następnie podjął studia z zakresu matematyki teoretycznej na Uniwersytecie Warszawskim, które ukończył w roku 1984. Dziesięć lat później doktoryzował się na Uniwersytecie Mikołaja Kopernika w Toruniu rozprawą zatytułowaną "Stabilność słabych rozwiązań stochastycznych równań różniczkowych". Pracę habilitacyjną obronił w 2004 roku. W 2021 roku uzyskał tytuł profesora.
Obecnie jest profesorem uczelnianym w Katedrze Teorii Prawdopodobieństwa i Analizy Stochastycznej na Wydziale Matematyki i Informatyki, którego jest dziekanem. Jego specjalnością jest teoria prawdopodobieństwa (stochastyczne równania różniczkowe). Od 1989 roku jest także członkiem Zarządu Regionu Toruńskiego NSZZ "Solidarność".

</doc>
<doc id="2605725" url="https://pl.wikipedia.org/wiki?curid=2605725" title="Adam Bednarek">
Adam Bednarek

Adam Bednarek (ur. 16 czerwca 1955 w Toruniu) – polski filolog, zajmujący się polonistyką i semantyką języka naturalnego.
Życiorys.
W 1974 roku ukończył II Liceum Ogólnokształcące w Toruniu. Następnie podjął studia z zakresu filologii polskiej na Uniwersytecie Mikołaja Kopernika w Toruniu, które ukończył w roku 1978. Osiem lat później obronił doktorat pt. "Wykładniki leksykalne relacji quasi-ekwiwalencji we współczesnym języku polskim. Studium semantyczne". Habilitację uzyskał w 1995 roku, za rozprawę zatytułowaną "Leksykalne wykładniki parametryzacji Świata. Studium semantyczne". W 2002 roku został profesorem UMK.
Jest członkiem Towarzystwa Naukowego w Toruniu i Polskiego Towarzystwa Językowego. W latach 1991–1992 pracował na Uniwersytecie w Oslo. Pełnił funkcję dziekana Wydziału Filologicznego UMK.

</doc>
<doc id="2605727" url="https://pl.wikipedia.org/wiki?curid=2605727" title="Wspólnota Niemieckojęzyczna Belgii">
Wspólnota Niemieckojęzyczna Belgii



</doc>
<doc id="2605729" url="https://pl.wikipedia.org/wiki?curid=2605729" title="Przygody Speeda Błyskawicy">
Przygody Speeda Błyskawicy

Przygody Speeda Błyskawicy lub Speed Błyskawica lub Speed szybki jak błyskawica lub Rajdowcy (ang. "The New Adventures of Speed Racer", 1993-1994) – amerykański serial animowany stworzony przez studio Murakami-Wolf-Swenson (obecnie Fred Wolf Films Dublin).
Wersja polska.
W Polsce serial był nadawany na kanale TVP 2 (od 11 września 1995 do 4 grudnia 1995) pod nazwą Przygody Speeda Błyskawicy oraz TVP Polonia w 1997 roku pod nazwą Speed Błyskawica. 
Serial został wydany na kasetach VHS pod nazwą Speed szybki jak błyskawica. Dystrybucja: Eurokadr Home Video oraz pod nazwą Rajdowcy w wersji lektorskiej.
Dubbing.
Opracowanie wersji polskiej: Eurocom
Reżyseria: Jerzy Dominik
Dialogi: Dariusz Dunowski
Dźwięk i montaż: 
Kierownictwo produkcji: Marzena Omen-Wiśniewska
Udział wzięli:
Piosenkę z tekstem Marka Robaczewskiego śpiewał Marcin Kudełka.
Kierownictwo muzyczne: Marek Klimczuk
Lektor.
Rajdowcy – wersja wydana z angielskim dubbingiem i polskim lektorem na VHS.

</doc>
<doc id="2605730" url="https://pl.wikipedia.org/wiki?curid=2605730" title="Zdzisław Sokal">
Zdzisław Sokal

Zdzisław Sokal (ur. 5 marca 1958) – polski ekonomista. W latach 2007–2013 członek zarządu Narodowego Banku Polskiego, od 2015 doradca społeczny prezydenta RP Andrzeja Dudy, w latach 2016–2019 prezes zarządu Bankowego Funduszu Gwarancyjnego.
Życiorys.
Ukończył studia w Szkole Głównej Planowania i Statystyki w Warszawie. Był współwłaścicielem firmy handlowej, pracował w przedsiębiorstwie konsultingowym i w bankowości (m.in. w Kredyt Banku), kierował firmą brokerską, był również członkiem organów zarządzających spółek prawa handlowego.
W latach 2002–2004 zasiadał w zarządzie Stołecznego Przedsiębiorstwa Energetyki Cieplnej, później do 2007 członek rady nadzorczej. Od 2006 do 2007 był doradcą prezesa zarządu, a następnie wiceprezesem zarządu banku PKO BP. Przewodniczył radzie nadzorczej Kredobank S.A. Ukraina (2006–2007).
13 marca 2007 powołany przez prezydenta RP Lecha Kaczyńskiego na stanowisko członka zarządu NBP. Jego kadencja zakończyła się 13 marca 2013. Powołany w skład Polskiego Komitetu Standardów Rachunkowości oraz rady Międzynarodowego Banku Współpracy Gospodarczej w Moskwie.
24 września 2015 został doradcą społecznym prezydenta Andrzeja Dudy i jego przedstawicielem w Komisji Nadzoru Finansowego. Prezydent nie wystąpił o zgodę o jego powołanie (tzw. kontrasygnatę) do prezes Rady Ministrów Ewy Kopacz, czego wymagał art. 144 ust. 2 Konstytucji Rzeczypospolitej Polskiej.
29 lutego 2016 został członkiem zarządu Bankowego Funduszu Gwarancyjnego, obejmując nadzór nad Departamentem Rachunkowości i Gospodarki Finansowej. 2 kwietnia 2016 powołany na prezesa zarządu BFG. 14 grudnia 2018 utracił stanowisko przedstawiciela Prezydenta RP w Komisji Nadzoru Finansowego, został natomiast przedstawicielem BFG w tej Komisji z głosem doradczym. 5 kwietnia 2019 został odwołany z funkcji prezesa Bankowego Funduszu Gwarancyjnego. W grudniu 2021 został członkiem zarządu Polskiej Agencji Inwestycji i Handlu.
W lutym 2013 otrzymał odznakę honorową „Za zasługi dla bankowości Rzeczypospolitej Polskiej”.

</doc>
<doc id="2605734" url="https://pl.wikipedia.org/wiki?curid=2605734" title="Maks Skorupśkyj">
Maks Skorupśkyj



</doc>
<doc id="2605736" url="https://pl.wikipedia.org/wiki?curid=2605736" title="Badi">
Badi



</doc>
<doc id="2605739" url="https://pl.wikipedia.org/wiki?curid=2605739" title="Tomasz Grodzki">
Tomasz Grodzki

Tomasz Paweł Grodzki (ur. 13 maja 1958 w Szczecinie) – polski lekarz, chirurg i polityk, profesor nauk medycznych, senator IX i X kadencji, od 2019 marszałek Senatu X kadencji.
Życiorys.
Wykształcenie i działalność naukowa.
Absolwent II Liceum Ogólnokształcącego w Szczecinie (1977) oraz Pomorskiej Akademii Medycznej w Szczecinie (1983). Na tej samej uczelni uzyskiwał stopnie naukowe doktora w 1991 (na podstawie pracy pt. "Ocena wpływu całkowitego wycięcia opłucnej ściennej na czynność wentylacyjną z powodu nawrotowej odmy samoistnej", której promotorem był Andrzej Sedlaczek) i doktora habilitowanego w 2003 (w oparciu o rozprawę zatytułowaną "Ocena wybranych parametrów czynności układu oddechowego po operacji wycięcia płata w porównaniu do wycięcia segmentu płucnego z zastosowaniem badań radioizotopowych"). W 2010 otrzymał tytuł profesora nauk medycznych.
W pracy naukowej związany z Wydziałem Lekarskim Pomorskiej Akademii Medycznej i następnie Pomorskiego Uniwersytetu Medycznego. W 2007 objął stanowisko profesora na tej uczelni. Specjalizację zawodową II stopnia uzyskał w 1991 z chirurgii klatki piersiowej. Zajął się także transplantologią. Jest członkiem różnych krajowych i międzynarodowych organizacji zrzeszających chirurgów, m.in. jako pierwszy Polak został przyjęty do American Association for Thoracic Surgery. Podjął praktykę w Specjalistycznym Szpitalu im. prof. Alfreda Sokołowskiego w Szczecinie, w 1995 został ordynatorem oddziału torakochirurgii, a w 1998 dyrektorem tej placówki (pełnił tę funkcję do 2016). Między 2004 a 2018 wypromował dziewięcioro doktorów.
Działalność polityczna.
W czasie studiów należał do Socjalistycznego Związku Studentów Polskich, jako przedstawiciel rady uczelnianej tej organizacji zasiadał w komisji opiniującej w sprawach zatrudnienia absolwentów Pomorskiej Akademii Medycznej. W wyborach samorządowych w 2006, 2010 i 2014 z listy Platformy Obywatelskiej (do której przystąpił) był wybierany na radnego szczecińskiej rady miejskiej. W 2014 kandydował do Parlamentu Europejskiego – zdobył 26 863 głosy, nie uzyskując mandatu.
W wyborach w 2015 wystartował do Senatu z ramienia Platformy Obywatelskiej w okręgu nr 97. Uzyskał mandat senatora IX kadencji, otrzymując 69 887 głosów.
We wrześniu 2019 Małgorzata Kidawa-Błońska ogłosiła go kandydatem Koalicji Obywatelskiej na ministra zdrowia po ewentualnej wygranej w wyborach parlamentarnych zarządzonych na ten sam rok. W wyborach w tym samym roku uzyskał senacką reelekcję, zdobywając 149 245 głosów.
8 listopada 2019 został ogłoszony kandydatem Koalicji Obywatelskiej, Polskiego Stronnictwa Ludowego i Lewicy na stanowisko marszałka Senatu X kadencji. 12 listopada 2019 większością 51 głosów został wybrany na marszałka Senatu X kadencji.
Zarzuty korupcyjne.
W marcu 2021 przedstawiciele Prokuratury Regionalnej w Szczecinie wystąpili do Senatu z wnioskiem o uchylenie immunitetu marszałkowi, zamierzając następnie przedstawić mu zarzuty w związku z domniemanym, czterokrotnym przyjęciem korzyści majątkowych w 2006, 2009 i 2012. Oskarżenia o korupcję zaczęły być formułowane wobec Tomasza Grodzkiego jeszcze w 2019, wkrótce po objęciu przez niego funkcji marszałka; wówczas Agnieszka Popiela zamieściła w mediach społecznościowych wpis, w którym stwierdziła, że miał on za przeprowadzenie operacji przyjąć łapówkę w wysokości 500 dolarów. Polityk zaprzeczał tym twierdzeniom i złożył prywatny akt oskarżenia przeciwko autorce wpisu, którą w marcu 2021 szczeciński sąd rejonowy nieprawomocnie uznał za winną zniesławienia, warunkowo umarzając postępowanie i zobowiązując do przeproszenia marszałka. Wyrok ten został uchylony we wrześniu tego samego roku przez sąd okręgowy, a sprawa przekazana do ponownego rozpoznania.
Tomasz Grodzki złożył również prywatne akty oskarżenia o zniesławienie przeciwko Tomaszowi Sakiewiczowi, który nazwał go „zwykłym łapówkarzem”, Samuelowi Pereirze oraz dziennikarzowi Radia Szczecin i „Gazety Polskiej”.
18 maja 2022 Senat nie wyraził zgody na pociągnięcie Tomasza Grodzkiego do odpowiedzialności karnej w sprawie zarzutów sformułowanych przez prokuratorów.
Życie prywatne.
Żonaty z Joanną (okulistką), ma dwie córki.
Odznaczenia i wyróżnienia.
W 2009 został odznaczony Złotym Krzyżem Zasługi, a w 2014 Krzyżem Kawalerskim Orderu Odrodzenia Polski. W 2022 otrzymał Order Księcia Jarosława Mądrego II klasy.
Został również uhonorowany tytułem Ambasadora Szczecina (2003) oraz wyróżniony tytułem „Menedżer Rynku Zdrowia” (2013). Otrzymał tytuł Człowieka Roku „Gazety Wyborczej” (za 2020).

</doc>
<doc id="2605740" url="https://pl.wikipedia.org/wiki?curid=2605740" title="9M133 Kornet">
9M133 Kornet

9M133 Kornet (kod NATO: AT-14 Spriggan) – rosyjski przeciwpancerny pocisk rakietowy kierowany laserowo. Broń została opracowana w 1994 roku przez KBP Tuła jako następca systemu 9K113 Konkurs.
Pociski 9M133 mogą być odpalane z wyrzutni przenośnych, jak i montowanych na pojazdach (np. transporterach opancerzonych).

</doc>
<doc id="2605742" url="https://pl.wikipedia.org/wiki?curid=2605742" title="Ernest August V von Hannover">
Ernest August V von Hannover



</doc>
<doc id="2605743" url="https://pl.wikipedia.org/wiki?curid=2605743" title="Karolina Grimaldi">
Karolina Grimaldi



</doc>
<doc id="2605745" url="https://pl.wikipedia.org/wiki?curid=2605745" title="Alexandra von Hannover">
Alexandra von Hannover



</doc>
<doc id="2605753" url="https://pl.wikipedia.org/wiki?curid=2605753" title="WilliamsF1">
WilliamsF1



</doc>
<doc id="2605758" url="https://pl.wikipedia.org/wiki?curid=2605758" title="Antoinette Grimaldi">
Antoinette Grimaldi



</doc>
<doc id="2605760" url="https://pl.wikipedia.org/wiki?curid=2605760" title="Opowieści złotej małpy">
Opowieści złotej małpy

Opowieści złotej małpy (ang. "Tales of the Gold Monkey", 1982-1983) – amerykański serial przygodowy stworzony przez Donalda Bellisario.
Jego światowa premiera odbyła się 22 września 1982 roku na kanale ABC i był emitowany do 1 czerwca 1983 roku. W Polsce serial nadawany był na kanale RTL 7.

</doc>
<doc id="2605761" url="https://pl.wikipedia.org/wiki?curid=2605761" title="Jehro">
Jehro

Jehro (właściwie Jérôme Cotta) – francuski wokalista i autor tekstów.
Życiorys.
Urodził się w Marsylii, ale mieszka w Paryżu. Jego matka ma pochodzenie włosko-greckie, a ojciec jest rodowitym Francuzem.
Choć dzieciństwo spędził w Marsylii, w wieku 20 lat przeniósł się do Londynu, gdzie zajmował się muzykowaniem na ulicy. Był to ważny okres w życiu Jérôme, w którym muzyk odkrył wielką miłość do reggae i popu. W 1999 roku wrócił do Francji i wydał swój pierwszy album "L’arbre et le Fruit”, który szybko zagościł na francuskich listach przebojów. Płyta odniosła we Francji olbrzymi sukces; w tym też czasie fani Jérôme oraz inni muzycy zaczęli określać go mianem Jehro.
W 2007 roku, światło dzienne ujrzał pierwszy w pełni anglojęzyczny album zatytułowany pseudonimem artysty. Kompozycje, które znalazły się na "Jehro" stanowią znakomie połączenie reggae, folku i muzyki latynoskiej. Kolejną płytą (wydaną w 2011 roku) była "Cantina Paradise", na której pojawiły się piosenki zarówno w języku angielskim jak i hiszpańskim.
Jego styl muzyczny tworzą mieszanka reggae, calypso, blues'a i folku. Tematyka utworów jest zazwyczaj smutna, o poważnym charakterze.

</doc>
<doc id="2605764" url="https://pl.wikipedia.org/wiki?curid=2605764" title="Letycja de Massy">
Letycja de Massy



</doc>
<doc id="2605767" url="https://pl.wikipedia.org/wiki?curid=2605767" title="Infineon Technologies">
Infineon Technologies



</doc>
<doc id="2605771" url="https://pl.wikipedia.org/wiki?curid=2605771" title="The Last Vegas Opening Night">
The Last Vegas Opening Night

The Last Vegas Opening Night – album koncertowy Elvisa Presleya, składający się z utworów nagranych podczas ostatniego występu otwarcia w Las Vegas 2 grudnia 1976. Wydany w 2009 roku. 
Podczas tego występu Presley śpiewał po raz ostatni na żywo utwór „I Just Can't Help Believin'” znany z filmu z 1970.

</doc>
<doc id="2605773" url="https://pl.wikipedia.org/wiki?curid=2605773" title="Mysiorowa Dziura">
Mysiorowa Dziura

Mysiorowa Dziura (lub Mysiorowa Jama w Zagórzu) – jaskinia szczelinowa powstała w skałach piaskowca. Położona w miejscowości Zagórze, na południowo-zachodnim zboczu góry Kurczyna (410 m n.p.m.). W jaskini nie ma sztucznego oświetlenia.

</doc>
<doc id="2605774" url="https://pl.wikipedia.org/wiki?curid=2605774" title="Gorączka złota (serial telewizyjny)">
Gorączka złota (serial telewizyjny)

Gorączka złota – serial dokumentalny opowiadający o losach górników pracujących w kopalniach złota. W Polsce nadawany na kanale Discovery. 

</doc>
<doc id="2605777" url="https://pl.wikipedia.org/wiki?curid=2605777" title="M.A.N.T.I.S.">
M.A.N.T.I.S.

M.A.N.T.I.S. (1994-1995) – amerykański serial science fiction opowiadający o unikatowym afro-amerykańskim superbohaterze. Wyprodukowany przez Wilbur Force Productions i Renaissance Pictures.
Nadawany był przez Fox od 26 sierpnia 1994 roku do 3 marca 1995 roku. W Polsce serial nadawany był na kanale RTL 7.
Opis fabuły.
Doktor Miles Hawkins, błyskotliwy naukowiec, który porusza się przy pomocy wózka wynalazł exo-szkielet, nazwany the Mechanically Augmented Neuro Transmitter Interception System, czyli M.A.N.T.I.S. W ten sposób stara się polepszyć życie mieszkańców swojego miasta. Wkładając exo-szkielet staje się superbohaterem.
Obsada.
i inni

</doc>
<doc id="2605778" url="https://pl.wikipedia.org/wiki?curid=2605778" title="Maria Regent-Lechowiczowa">
Maria Regent-Lechowiczowa



</doc>
<doc id="2605781" url="https://pl.wikipedia.org/wiki?curid=2605781" title="Tomasz Ostrowski (lekkoatleta)">
Tomasz Ostrowski (lekkoatleta)

Tomasz Ostrowski (ur. 30 czerwca 1982) – polski lekkoatleta, chodziarz

</doc>
<doc id="2605786" url="https://pl.wikipedia.org/wiki?curid=2605786" title="Strefa zagrożenia">
Strefa zagrożenia

Strefa zagrożenia (ang. "The Burning Zone", 1996-1997) – amerykański serial dramatyczny stworzony przez Colemana Lucka.
Jego światowa premiera odbyła się 3 września 1996 roku na kanale UPN i był emitowany do 20 maja 1997 roku. W Polsce serial nadawany był na kanale RTL 7.

</doc>
<doc id="2605789" url="https://pl.wikipedia.org/wiki?curid=2605789" title="Filaret (Gusiew)">
Filaret (Gusiew)

Filaret, imię świeckie Walerij Gusiew (ur. 14 sierpnia 1975 w Łubieńkowskim) – rosyjski biskup prawosławny.
Życiorys.
Absolwent seminarium duchownego w Moskwie (1995), po ukończeniu którego przez rok pracował jako nauczyciel historii w III gimnazjum w Udomlu oraz służył jako lektor w cerkwi św. Jana Teologa w Troicy. W 1999 ukończył studia magisterskie na wydziale historii Uniwersytetu Twerskiego. 15 kwietnia 2002 przyjął święcenia diakońskie z rąk arcybiskupa twerskiego Wiktora. 1 sierpnia tego samego roku został wyświęcony na kapłana. 12 kwietnia 2003 złożył śluby zakonne w riasofor, przyjmując imię Włodzimierz na cześć św. Włodzimierza Moszczańskiego. Został skierowany do służby w soborze św. Włodzimierza w Udomlu. 7 grudnia tego samego roku złożył śluby wieczyste z imieniem Filaret na cześć św. Filareta, metropolity moskiewskiego. W 2008 w trybie eksternistycznym ukończył Petersburską Akademię Duchowną. Równocześnie od 2006 służył w cerkwi Ikony Matki Bożej „Znak” w Ostaszkowie, zaś od 2008 był przewodniczącym oddziału edukacji religijnej i katechizacji przy eparchii twerskiej. W 2009 otrzymał godność ihumena.
28 grudnia 2011 Święty Synod Rosyjskiego Kościoła Prawosławnego nominował go na biskupa bieżeckiego i wiesjegońskiego, pierwszego ordynariusza nowo utworzonej eparchii. W związku z tą nominacją 1 stycznia 2012 otrzymał godność archimandryty. 16 marca 2012 Synod zmienił wcześniejszą nominację, wyznaczając archimandrytę Filareta na pierwszego ordynariusza eparchii kańskiej. Jego chirotonia biskupia odbyła się 24 marca 2012 w cerkwi Złożenia Szaty Chrystusa Zbawiciela w Moskwie, z udziałem patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza, emerytowanego metropolity czelabińskiego Hioba, krasnojarskiego Pantelejmona, arcybiskupa istrińskiego Arseniusza, biskupów sołniecznogorskiego Sergiusza i jenisejskiego i norylskiego Nikodema.
9 lipca 2019 r. postanowieniem Świętego Synodu przeniesiony do eparchii niżnonowogrodzkiej jako jej wikariusz, z tytułem biskupa dalniekonstantynowskiego.

</doc>
<doc id="2605791" url="https://pl.wikipedia.org/wiki?curid=2605791" title="Closing Night">
Closing Night

Closing Night – album soundboardowy/na żywo Elvisa Presleya, składający się z utworów nagranych 3 września 1973 w Las Vegas (odpowiednio Dinner i Closing Show). Wydany w 2004 roku. Był to ostatni koncert w tej trasie (6 sierpnia 1973 - 3 września 1973) i ostatni koncert w 1973. Resztę roku Presley poświęcił na nagrywanie piosenek do nowych albumów. 

</doc>
<doc id="2605793" url="https://pl.wikipedia.org/wiki?curid=2605793" title="Koalicja Demokratyczna (Węgry)">
Koalicja Demokratyczna (Węgry)

Koalicja Demokratyczna (węg. "Demokratikus Koalíció", DK) – węgierska centrolewicowa partia polityczna założona przez byłego premiera Węgier Ferenca Gyurcsány i innych rozłamowców ze Węgierskiej Partii Socjalistycznej (następcy Węgierskiej Socjalistycznej Partii Robotniczej).

</doc>
<doc id="2605806" url="https://pl.wikipedia.org/wiki?curid=2605806" title="Never Ending Demand Vol. 1">
Never Ending Demand Vol. 1

'Never Ending Demand Vol. 1 (Montgomery '77) – album koncertowy Elvisa Presleya, składający się z utworów nagranych 16 lutego 1977 w Montgomery w Alabamie. Wydany w 2010 roku. Podczas tego show Elvis zaśpiewał na żywo jedyny raz w swojej karierze „Where No One Stands Alone”.

</doc>
<doc id="2605807" url="https://pl.wikipedia.org/wiki?curid=2605807" title="Gyłybec (obwód Chaskowo)">
Gyłybec (obwód Chaskowo)

Gyłybec (bułg. "Гълъбец") – wieś w południowej Bułgarii, w obwodzie Chaskowo, w gminie Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 298 mieszkańców.
Wioskę dawniej zamieszkiwali Bułgarzy, natomiast w latach 60 XX wieku zaczęli osiedlać się tu Turcy, dzisiaj wioskę zamieszkują niemal wyłącznie Turcy. W centrum wsi znajduje się meczet. Mieszkańcy utrzymują się z produkcji tytoniu i warzyw albo pracują najczęściej w Chaskowie.

</doc>
<doc id="2605809" url="https://pl.wikipedia.org/wiki?curid=2605809" title="Niemieckie nazwy estońskich miejscowości">
Niemieckie nazwy estońskich miejscowości

W wyniku siedmiu wieków silnej niemieckiej obecności, panowania, dominacji i osadnictwa na terenie Estonii i Łotwy, niemal wszystkie nazwy łotewskich i estońskich miast, miasteczek i wsi posiadają niemieckie odpowiedniki. Często jest tak, że nazwa w języku estońskim lub łotewskim pochodzi od nazwy niemieckiej.
W liście podano nazwę estońską po lewej stronie, a niemiecką po prawej.

</doc>
<doc id="2605816" url="https://pl.wikipedia.org/wiki?curid=2605816" title="Niemieckie nazwy łotewskich miejscowości">
Niemieckie nazwy łotewskich miejscowości

W wyniku siedmiu wieków silnej niemieckiej obecności, panowania, dominiacji i osadnictwa na terenie Estonii i Łotwy, niemal wszystkie nazwy łotewskich i estońskich miast, miasteczkek i wsi posiadają niemieckie odpowiedniki. Często jest tak, że nazwa w języku estońskim lub łotewskim pochodzi od nazwy niemieckiej.
W liście podano nazwę niemiecką po lewej, a łotewską po prawej.

</doc>
<doc id="2605817" url="https://pl.wikipedia.org/wiki?curid=2605817" title="Centrum miasta">
Centrum miasta



</doc>
<doc id="2605818" url="https://pl.wikipedia.org/wiki?curid=2605818" title="Janusz Rowiński">
Janusz Rowiński

Janusz Alojzy Rowiński (ur. 20 lipca 1899, zm. 24 listopada 1994) – major piechoty magister Wojska Polskiego.
Życiorys.
Janusz Rowiński jako piętnastoletni ochotnik służył w Legionach następnie w Polskiej Organizacji Wojskowej.
Po zakończeniu wojny został zweryfikowany do stopnia porucznika ze starszeństwem z dniem 1 czerwca 1919 roku i przydzielony do 17 pułku piechoty w Rzeszowie. W 1923 i 1924 roku był oddelegowany do Oddziału III Sztabu Generalnego. 19 marca 1928 został mianowany kapitanem ze starszeństwem z 1 stycznia 1928 i 355. lokatą w korpusie oficerów piechoty. W marcu 1932 został przeniesiony z 29 pułku piechoty w Kaliszu do Szkoły Podchorążych Piechoty w Ostrowi Mazowieckiej. Na stopień majora został mianowany ze starszeństwem z 19 marca 1937 i 92. lokatą w korpusie oficerów piechoty. W 1939 pełnił służbę w 5 pułku strzelców podhalańskich w Przemyślu na stanowisku dowódcy III batalionu. Na czele tego batalionu walczył w kampanii wrześniowej.
Po wojnie pozostał na emigracji. Mieszkał w Londynie i działał w Instytucie Józefa Piłsudskiego. Był członkiem honorowym Instytutu.

</doc>
<doc id="2605819" url="https://pl.wikipedia.org/wiki?curid=2605819" title="Sergiusz (Iwannikow)">
Sergiusz (Iwannikow)

Sergiusz, imię świeckie Siergiej Iwanowicz Iwannikow (ur. 29 sierpnia 1957 w Troickim, obwód orłowski) – rosyjski biskup prawosławny.
Życiorys.
W latach 1975–1977, po ukończeniu szkoły średniej, odbywał zasadniczą służbę wojskową. Następnie przez rok pracował jako kierowca, a następnie w cerkwi św. Sergiusza w Liwnach. W 1982 ukończył seminarium duchowne w Moskwie, a następnie w 1986 Moskiewską Akademię Duchowną, uzyskując tytuł kandydata nauk teologicznych (specjalność: homiletyka). 21 listopada 1985, będąc jeszcze studentem, został wyświęcony na diakona przez rektora Akademii, biskupa dmitrowskiego Aleksandra; 23 lutego 1986 ten sam hierarcha udzielił mu święceń kapłańskich.
Po ukończeniu studiów teologicznych został skierowany do pracy duszpasterskiej w eparchii tallińskiej i estońskiej. Od 1987 do 1992 służył w Monasterze Piuchtickim, następnie od 1992 do 1998 był proboszczem parafii przy soborze Zmartwychwstania Pańskiego w Narwie. W latach 1998–2001 kierował budową nowej cerkwi w Narwie, noszącej wezwanie Narewskiej Ikony Matki Bożej. Od 2000 do 2003 był proboszczem katedralnego soboru św. Aleksandra Newskiego w Tallinnie, zaś od czerwca do listopada 2003 – cerkwi Ikony Matki Bożej „Wszystkich Strapionych Radość” w tym samym mieście.
W 2003 wyjechał na stałe do Moskwy i został zatrudniony w Wydziale Zewnętrznych Stosunków Cerkiewnych Patriarchatu Moskiewskiego. 5 stycznia 2004 w soborze Zaśnięcia Matki Bożej w Smoleńsku złożył wieczyste śluby mnisze przed jego przewodniczącym, metropolitą smoleńskim i wiaziemskim Cyrylem, zachowując dotychczasowe imię. Od 2004 do 2006 był członkiem rosyjskiej misji prawosławnej w Jerozolimie. Od 2006 do 2007 był kapelanem cerkwi św. Jerzego przy ambasadzie rosyjskiej w Pradze. W 2007, zgodnie z prośbą metropolity ziem czeskich i Słowacji Krzysztofa przeszedł w jurysdykcję Kościoła Prawosławnego Czech i Słowacji i został proboszczem cerkwi cerkwi Zaśnięcia Matki Bożej w Pradze. W 2008 otrzymał godność archimandryty.
16 marca 2012 Święty Synod Rosyjskiego Kościoła Prawosławnego nominował go na biskupa kamieńskiego i ałapajewskiego. Jego chirotonia biskupia odbyła się 18 marca tego samego roku w soborze Chrystusa Zbawiciela w Moskwie z udziałem patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza, jekaterynburskiego i wierchoturskiego Cyryla, arcybiskupów samarskiego i syzrańskiego Sergiusza, niżnonowogrodzkiego i arzamaskiego Jerzego, biskupów widnowskiego Tichona i sołniecznogorskiego Sergiusza.
Od 2002 jest obywatelem Estonii.
W 2013 został przeniesiony na katedrę barnaułską i ałtajską. W końcu sierpnia tego samego roku wbrew stanowisku władz cerkiewnych oznajmił, że członkinie grupy "Pussy Riot" skazane za chuligaństwo po wykonaniu antyputinowskiego utworu-parodii modlitwy w soborze Chrystusa Zbawiciela w Moskwie powinny zostać zwolnione z kolonii karnej, gdyż kary za takie zachowanie nie podnoszą ani autorytetu Cerkwi, ani domagających się ich duchownych.
W 2015 otrzymał godność metropolity.

</doc>
<doc id="2605820" url="https://pl.wikipedia.org/wiki?curid=2605820" title="Żeljawa">
Żeljawa



</doc>
<doc id="2605825" url="https://pl.wikipedia.org/wiki?curid=2605825" title="Benedikt Doll">
Benedikt Doll

Benedikt Doll (ur. 24 marca 1990 w Titisee-Neustadt) – niemiecki biathlonista, dwukrotny medalista igrzysk olimpijskich, pięciokrotny medalista mistrzostw świata, czterokrotny mistrz świata juniorów w biathlonie, mistrz Europy, zwycięzca klasyfikacji generalnej Pucharu IBU.
Kariera.
Po raz pierwszy na arenie międzynarodowej pojawił się w 2008 roku, kiedy wystąpił na mistrzostwach świata juniorów w Ruhpolding. Zdobył tam złoty medal w sztafecie. Wynik ten powtarzał na mistrzostwach świata juniorów w Canmore (2009) i mistrzostwach świata juniorów w Torsby (2010). Ponadto podczas mistrzostw świata juniorów w Novym Měscie w 2011 roku wywalczył kolejne złoto w sztafecie i srebrny medal w biegu indywidualnym. 
W Pucharze Świata zadebiutował 16 marca 2012 roku w Chanty-Mansyjsku, zajmując 32. miejsce w sprincie. Tym samym już w swoim debiucie zdobył pierwsze pucharowe punkty. Pierwszy raz na podium zawodów tego cyklu stanął 19 marca 2015 roku w tej samej miejscowości, kończąc rywalizację w sprincie na trzeciej pozycji. Wyprzedzili go tam tylko Francuz Martin Fourcade i Rosjanin Anton Szypulin. 
Podczas mistrzostw świata w Oslo w 2016 roku wspólnie z kolegami z reprezentacji zdobył srebrny medal w sztafecie. Następnie na mistrzostwach świata w Hochfilzen] zwyciężył w sprincie, wyprzedzając Johannesa Thingnesa Bø z Norwegii i Martina Fourcade'a. W lutym 2018 roku wystartował na igrzyskach olimpijskich w Pjongczangu, zdobywając brązowy medal w biegu pościgowym. Lepsi okazali się tylko Fourcade i Szwed Sebastian Samuelsson. Ponadto razem z Erikiem Lesserem, Arndem Peifferem i Simonem Schemppem zdobył brązowy medal w sztafecie.

</doc>
<doc id="2605828" url="https://pl.wikipedia.org/wiki?curid=2605828" title="Hrabstwo Hickory">
Hrabstwo Hickory

Hrabstwo Hickory (ang. "Hickory County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 411,74 mil2 (1 066 km²). Według danych z 2010 r. hrabstwo miało 9627 mieszkańców. Hrabstwo powstało w 1845 roku i nosi imię siódmego prezydenta Stanów Zjednoczonych – Andrew Jacksona, który maił przezwisko "Old Hickory".

</doc>
<doc id="2605829" url="https://pl.wikipedia.org/wiki?curid=2605829" title="Hayward Field">
Hayward Field

Hayward Field w Eugene w stanie Oregon, jest jednym z lepiej znanych obiektów w Stanach Zjednoczonych. Na początku wieku był to stadion należący do University of Oregon i klubu Oregon Ducks pomiędzy 1919 a 1966 rokiem. W 1921 stadion stał się także własnością sekcji lekkiej atletyki. Hayward Field to nazwa jaką zaczął nosić obiekt po śmierci Billa Haywarda.
Historia.
Hayward to stadion wybudowany w roku 1919 w miejsce Kincaid Field i przeznaczony dla szkoły oraz klubu Oregon Ducks W 1921 roku powstała sześciotorowa bieżnia dokoła boiska. Rok 1970 to powstanie ośmiotorowej bieżni tartanowej wraz ze zmianą jej długości z 440 jardów (402,336 m) do długości 400 metrów. Dodatkowo powstała bieżnia rozgrzewkowa o długości 200 metrów (na południe od stadionu) z nowym kołem do rzutu młotem.
Główna modernizacja stadionu miała miejsce w 2004 roku, podczas której powstało wejście, które nazwano Powell Plaza. Umożliwiło to dostęp do przebudowanego stadionu rozgrzewkowego. Przed rozegraniem tutaj eliminacji krajowych do Igrzysk Olimpijskich w 2008 roku, Hayward Field przeszedł kolejną renowację. Wówczas powstało 8 słupów oświetleniowych, które umożliwiają rozgrywanie zawodów wieczorami. Stadion Hayward wielokrotnie gościł ponadto uczestników mistrzostw Stanów Zjednoczonych w lekkoatletyce, rozgrywany jest na nim mityng Diamentowej Ligi Prefontaine Classic, a w 2014 stadion gościł juniorskie mistrzostwa świata w lekkoatletyce.
Do bardziej znanych lekkoatletów występujących na Hayward Field należą Joaquim Cruz, Otis Davis, Harry Jerome, Steve Prefontaine, Mac Wilkins.

</doc>
<doc id="2605830" url="https://pl.wikipedia.org/wiki?curid=2605830" title="Mistrzostwa Polski Seniorów w Lekkoatletyce 1962">
Mistrzostwa Polski Seniorów w Lekkoatletyce 1962

38. Mistrzostwa Polski Seniorów w Lekkoatletyce – zawody sportowe, które rozgrywane były w Warszawie na Stadionie Wojska Polskiego w dniach 20–22 lipca 1962 roku.
Podczas mistrzostw Teresa Ciepły ustanowiła rekord Polski w biegu na 100 metrów rezultatem 11,5,a także kobieca sztafeta 4 × 100 metrów Baildonu Katowice poprawiła klubowy rekord kraju czasem 47,8 s.
Biegi przełajowe.
35. mistrzostwa Polski w biegach przełajowych rozegrano 15 kwietnia w Żyrardowie. Seniorki rywalizowały na dystansie 1,2 kilometra, a seniorzy na 3,5 km i 6 km.

</doc>
<doc id="2605832" url="https://pl.wikipedia.org/wiki?curid=2605832" title="Bitwa na wyspie Fanfa">
Bitwa na wyspie Fanfa

Bitwa na wyspie Fanfa (znana także jako zdrada na wyspie Fanfa) – jedno z pierwszych starć zbrojnych mające miejsce podczas Powstania Farrapos pomiędzy nowo-proklamowaną Republiką Rio-Grandense pod dowództwem Bento Gonçalvesa da Silvy a siłami Cesarstwa Brazylii pod dowództwem Bento Manuela Ribeiry. Starcie miało miejsce w dniach 3–4 października 1836 roku. 
Przyczyny.
Na wieść o proklamowaniu Republiki Rio-Grandense bezpośrednio po bitwie o Arroio Seival, Bento Gonçalves da Silva wraz ze swoim oddziałem postanowił przeprawić się przez rzekę Rio Jacuí aby połączyć się z siłami dowodzonymi przez Antônia de Sousa Neto. Ze względu na wysoki poziom rzeki postanowił przeprawić się na wyspie Fanfa, na terenie dzisiejszej miejscowości Triunfo. Wojska cesarskie pod dowództwem Bento Manuela Ribeiry postanowiły zagrodzić drogę powstańcom i dostały się na wyspę Fanfa. W tym czasie baron i wicehrabia Rio Grande, José de Araújo Ribeiro zaalarmowany przez Bento Manuela Ribeirę wysłał flotę dowodzoną przez angielskiego najemnika Johna Pascoe Grenfella w sile 18 okrętów wojennych, szkunerów i kanonierek aby strzec południowej strony wyspy.
Przebieg.
W dniu 3 października 1836 roku doszło do starcia na wyspie Fanfa pomiędzy siłami cesarskimi a powstańcami. Opór rebeliantów szybko został złamany. Ponadto dowódcy powstańców spodziewali się lądowania dodatkowych oddziałów cesarskich na południu wyspy, którymi dowodził Domingos Crescêncio de Carvalho. Rebelianci postanowili uciekać na północ wyspy jednak szybko złożyli kapitulację. Nocą z 3 na 4 października wynegocjowano umowę zgodnie z którą powstańcy złożą broń i będą mogli wrócić do swoich domów. Rankiem 4 października kapitulacja została sformalizowana, jednak część rebeliantów zaczęła wrzucać broń do rzeki zamiast dostarczać ją dowódcom brazylijskim. Na wyspę dotarł Domingos Crescêncio de Carvalho łodzią dowodzoną przez Johna Pascoe Grenfella, rozkazał natychmiast aresztować "łachmaniarzy" (jak nazywano powstańców), nieprzygotowanych i bezbronnych, jednocześnie nie akceptując wcześniejszej umowy o kapitulacji. Do niewoli dostali się: Bento Gonçalves da Silva, Tito Lívio Zambeccari, Pedro Boticário de Almeida, José de Almeida Corte Real, Onofre Pires da Silveira Canto oraz José de Paiva Magalhães Calvet. Z powodu niewywiązania się z wcześniejszych ustaleń dotyczących kapitulacji bitwa ta nazywana jest także jako zdrada na wyspie Fanfa.
Konsekwencje.
Była to konfrontacja, w której wzięli udział doświadczeni dowódcy walczący ramię w ramię także podczas wojny brazylijsko-argentyńskiej (1825–1828). Dowódca cesarski Bento Manuel Ribeiro po zdradzie jaką wykonał Domingos Crescêncio de Carvalho postanowił dołączyć do powstańców, mimo początkowych podejrzeń o szpiegostwo został mianowany jednym z generałów republiki. Mimo aresztowania wielu dowódców i polityków nowo powstałej republiki, Antônio de Sousa Neto dalej kontynuował walkę przeciwko cesarstwu. W 1837 roku powołano nowego przywódcę Rio-Grandense, którym został dotychczasowy wiceprezydent José Gomes de Vasconcelos Jardim.

</doc>
<doc id="2605834" url="https://pl.wikipedia.org/wiki?curid=2605834" title="Shreveport ’75">
Shreveport ’75

Shreveport 75 – album koncertowy Elvisa Presleya, składający się z utworów nagranych 7 czerwca 1975 (o godzinie 14:30) w Shreveport w Louisianie. Elvis był ubrany w Silver Phoenix suit. Album został wydany w 2011 roku. 

</doc>
<doc id="2605836" url="https://pl.wikipedia.org/wiki?curid=2605836" title="Mistrzostwa Polski seniorów w lekkiej atletyce 1962">
Mistrzostwa Polski seniorów w lekkiej atletyce 1962



</doc>
<doc id="2605839" url="https://pl.wikipedia.org/wiki?curid=2605839" title="Pomnik Stepana Bandery we Lwowie">
Pomnik Stepana Bandery we Lwowie

Pomnik Stepana Bandery we Lwowie – pomnik autorstwa lwowskiego rzeźbiarza Mykoły Posikiry i architekta Mychajła Fedyka znajdujący się na placu Kropiwnickiego we Lwowie, w pobliżu dawnego kościoła św. Elżbiety.
Projekt pomnika został zatwierdzony po siedmiu konkursach w 2002 roku, budowę rozpoczęto pod koniec 2003 roku. Oficjalne odsłonięcie odbyło się 14 października 2007 roku, w 65 rocznicę powstania UPA. W osłonięciu pomnika wzięli udział m.in. Petro Olijnyk, Myrosław Senyk, Andrij Parubij, Taras Stećkiw i Andrij Szkil, oraz deputowani lwowskiej rady miejskiej i lwowskiej rady obwodowej.
Budowa monumentu została w większości sfinansowana ze środków administracji obwodu lwowskiego.
Pomnik składa się z 7-metrowej figury Stepana Bandery wykonanej z brązu oraz stojącego za nią 30-metrowego łuku triumfalnego. Cztery kolumny łuku symbolizują etapy historii Ukrainy: Ruś, Kozaczyznę, okres istnienia Ukraińskiej Republiki Ludowej i Zachodnioukraińskiej Republiki Ludowej oraz współczesność. Kolumny w zamierzeniu mają być pokryte symbolami Ukrainy oraz nazwiskami ukraińskich bohaterów.
Opinie.
Według Tarika Cyrila Amara monumentalny styl pomnika przypomina architekturę „autorytarnych reżimów XX wieku”, co przyznają twórcy pomnika. Zaznaczają przy tym, że właśnie taki wygląd kompleksu ma podkreślać „heroizm czasów Bandery”, w przeciwieństwie do mniej bohaterskiej współczesności. Pomnik ma być również przeciwwagą dla znajdującego się w pobliżu „polskiego” kościoła św. Elżbiety (obecnie greckokatolicka cerkiew św. św. Olgi i Elżbiety).
Pomnik, ze względu na przedstawioną osobę, styl rzeźby i lokalizację, wywoływał kontrowersje zarówno wśród jego przeciwników, jak i zwolenników. Część inicjatorów budowy pomnika była zdania, że powinien on znajdować się bliżej ścisłego centrum miasta – przed lwowską operą, na miejscu, gdzie wcześniej znajdował się kamień ku czci Hitlera, a później pomnik Lenina. Niektórzy krytycy uważali, że łuk triumfalny przypomina szubienicę, bądź odwrócony tryzub, symbol Ukrainy. Pojawiał się także zarzut, że pomnik jest wykonany w sowieckim stylu.
Ewa Siemaszko była oburzona powstaniem pomnika, stwierdzając, iż gloryfikacja Bandery to uznanie za słuszną ideologii OUN, wrogiej Polsce i ludobójczej, i że Ukraińcy nie mają powodów, by go czcić, gdyż gdyby jego frakcja objęła władzę na Ukrainie, to wprowadziłaby rządy totalitarne.

</doc>
<doc id="2605841" url="https://pl.wikipedia.org/wiki?curid=2605841" title="Back on the Mainland">
Back on the Mainland

Back on the Mainland – album na żywo Elvisa Presleya, składający się z utworów nagranych 26 stycznia 1973 w Las Vegas (Opening Show). Wydany w 2005 roku. 

</doc>
<doc id="2605842" url="https://pl.wikipedia.org/wiki?curid=2605842" title="Zjednoczona Partia Socjalistyczna (Włochy)">
Zjednoczona Partia Socjalistyczna (Włochy)

Zjednoczona Partia Socjalistyczna ("Partito Socialista Unitario", PSU) nieistniejąca już włoska partia o profilu socjaldemokratycznym, działała w latach 1949-1951.
Działalność.
Początki.
Kongres założycielski partii rozpoczął się 4 grudnia 1949 roku we Florencji. Udział w nim brali socjaliści-autonomiści (MSA) kierowani przez Giuseppe Romitę, którzy oderwali się od Włoskiej Partii Socjalistycznej (PSI), grupa Ignazio Silone oraz "antykolaboranci" z partii PSLI. Prace kongresu zakończono 8 grudnia, ogłaszając połączenie trzech formacji politycznych w jedną oraz ustalając główną linię polityczną ugrupowania - podążanie zgodnie z zasadami socjaldemokracji oraz sprzeciw wobec monopolu komunistów i chadecji. Późniejsze działania partii miały na celu zjednoczenie wszystkich partii demokratycznych i socjalistycznych na terenie Toskanii: w tym celu utworzono Florencki Komitet Koordynacji dla Zjednoczenia Socjalistycznego. Jednym z rezultatów tych działań było włączenie w struktury partyjne stronnictwa USI.
Koniec istnienia.
W 1951 roku partia przyłączyła się do Włoskiej Socjalistycznej Partii Pracowników, tym samym kończąc działalność jako samodzielne ugrupowanie.

</doc>
<doc id="2605843" url="https://pl.wikipedia.org/wiki?curid=2605843" title="Contact improvisation">
Contact improvisation



</doc>
<doc id="2605845" url="https://pl.wikipedia.org/wiki?curid=2605845" title="Kenneth McAlpine">
Kenneth McAlpine

Kenneth McAlpine (ur. 21 września 1920 roku w Cobham) – brytyjski kierowca wyścigowy.

</doc>
<doc id="2605846" url="https://pl.wikipedia.org/wiki?curid=2605846" title="Lekkomyślna siostra">
Lekkomyślna siostra

Lekkomyślna siostra – utwór komediowy Włodzimierza Perzyńskiego z 1904 roku, będący jego debiutem teatralnym. Treść komedii ośmieszała obłudę i podwójną moralność ówczesnego społeczeństwa na przykładzie jednej rodziny.
Artysta napisał sztukę za namową Stanisława Ostrowskiego. Została ona zaaprobowana przez Tadeusza Pawlikowskiego, dyrektora lwowskiego teatru miejskiego. Wystawiono ją w 1904 roku. W premierowym przedstawieniu wystąpili m.in. Konstancja Bednarzewska, Irena Solska, Ferdynand Feldman i Karol Adwentowicz. 
Treść.
Akcja toczy się w Warszawie na początku XX wieku. Główna bohaterka, Mania, powraca z Wiednia i próbuje odnowić kontakty z rodziną. Jednak rodzina nie akceptuje jej, nie mogąc jej wybaczyć, że przed laty opuściła męża i prowadziła niemoralne życie w Wiedniu. Wkrótce jednak wychodzi na jaw, że Mania odziedziczyła po zmarłym kochanku znaczną fortunę. Wieść ta sprawia, że członkowie rodziny postanawiają jej "wybaczyć" i przyjąć z powrotem pod swój dach. Kiedy jednak okazuje się, że Mania szlachetnie odrzuca spadek, chcąc podkreślić swoje "moralne nawrócenie", krewni znów odwracają się od niej.

</doc>
<doc id="2605847" url="https://pl.wikipedia.org/wiki?curid=2605847" title="Kristjan Ehman">
Kristjan Ehman

Kristjan Ehman (ur. 13 września 1990 w Tallinnie) – estoński skoczek narciarski. Reprezentant Estonii. Trzykrotny medalista letnich mistrzostw Estonii seniorów i trzykrotny medalista mistrzostw Estonii do lat 16.
W oficjalnych zawodach międzynarodowych w skokach narciarskich rozgrywanych przez Międzynarodową Federację Narciarską zadebiutował 23 marca 2005 w Rovaniemi podczas konkursu drużynowego mistrzostw świata juniorów, w którym, wraz z reprezentacją Estonii, zajął 15. pozycję. Na tych samych mistrzostwach wystąpił jeszcze w konkursie indywidualnym, gdzie zajął 65. miejsce.
Na MŚJ 2008 w konkursie drużynowym został zdyskwalifikowany, a reprezentacja Estonii sklasyfikowana została na 17. pozycji. W konkursie indywidualnym również został zdyskwalifikowany.'
W 2006 roku wziął udział w mistrzostwach krajów nordyckich juniorów. W konkursie indywidualnym zajął 12. pozycję, a w rywalizacji drużynowej, wspólnie z reprezentacją swojego kraju, wywalczył brązowy medal.
W swojej karierze raz brał udział w konkursie FIS Cup. 22 sierpnia 2008 w Predazzo zajął przedostatnią, 64. pozycję.
W kwietniu 2012 został skazany za produkcję dużej ilości kwasu 4-hydroksybutanowego, której dopuścił się wspólnie z Tõnisem Kartauem.

</doc>
<doc id="2605854" url="https://pl.wikipedia.org/wiki?curid=2605854" title="Partia Alternatywy Socjalistycznej">
Partia Alternatywy Socjalistycznej

Partia Alternatywy Socjalistycznej (rum. "Partidul Alternativa Socialistă", PAS) – rumuńska partia polityczna o profilu neokomunistycznym.
Ugrupowanie wywodzi się z innej skrajnie lewicowej formacji – Socjalistycznej Partii Pracy, która w 2003 podjęła decyzję o przyłączeniu się do Partii Socjaldemokratycznej. Działacze nieakceptujący tej decyzji utworzyli Partię Sojuszu Socjalistycznego (rum. "Partidul Alianța Socialistă"), na czele którego oficjalnie w 2004 stanął Constantin Rotaru. W 2010 ugrupowanie zamierzało przyjąć nazwę Rumuńska Partia Komunistyczna, jednak wniosek ten został odrzucony w postępowaniu sądowym. W 2013 przyjęło nazwę Partia Alternatywy Socjalistycznej.
PAS pozostała partią pozaparlamentarną. Jej lider dwukrotnie kandydował w wyborach prezydenckich – w 2009 otrzymał 0,4% głosów, a w 2014 poparło go 0,3% głosujących.

</doc>
<doc id="2605855" url="https://pl.wikipedia.org/wiki?curid=2605855" title="Beth Iskiw">
Beth Iskiw

Beth Iskiw, z domu Roach (ur. 20 kwietnia 1979 w Truro, Nowa Szkocja) – kanadyjska curlerka. Gra w Saville Sports Centre z Edmonton, jest żoną Blayne'a.
W rodzinnej Nowej Szkocji Iskiw zdobyła mistrzostwo w rywalizacji juniorek w latach 1996-1999. Zagrywała wówczas kamienie w drużynie Meredith Doyle. We wszystkich występach w Canadian Juniors reprezentantki prowincji zajmowały wysokie miejsca, w pierwszym występie Beth zdobyła brązowe medale, przegrywając w półfinale z Cindy Street. Rok później ekipa z Truro wywalczyła tytuły mistrzowskie, w finale pokonała 4:2 Quebec (Marie-France Larouche). Zaś w 1999 9:2 triumfowała Larouche.
W Mistrzostwach Świata Juniorów 1997 Kanadyjki awansowały do fazy play-off. Mecz półfinałowy przegrały 5:6 na rzecz Szkotek (Julia Ewart), ostatecznie uplasowały się na najniższym stopniu podium wygrywając nad Amerykankami (Risa O'Connell). Beth Iskiw została zaproszona jako rezerwowa do drużyny Stefanie Miller, która rywalizowała w Mistrzostwach Świata Juniorów 2000. Reprezentacja "Klonowego liścia" zajęła 2. miejsce ulegając w ostatnim meczu Szwedkom (Matilda Mattsson).
Po przekroczeniu wieku juniorskiego Beth pozostała w ekipie Meredith Doyle. Wygrała w latach 2002 i 2004 mistrzostwa prowincji. W Scott Tournament of Hearts 2002 Nową Szkocję sklasyfikowano na 7. miejscu, po dwóch latach na 8.
W 2004 Iskiw przeprowadziła się do Alberty. Była rezerwową u Cathy King na mistrzostwach Kanady 2005 i 2006. W 2007 dołączyła do zespołu Heather Nedohin. Drużyna ta dochodziła do finału prowincji w 2009 i 2011, złote medale zdobyła jednak dopiero w 2012. W tym samym roku reprezentacja Alberty triumfowała w Scotties Tournament of Hearts wygrywając decydujące spotkanie z Kelly Scott. W MŚ 2012 Kanadyjki wywalczyły brązowe medale pokonując w małym finale Koreanki (Kim Ji-sun) 9:6. Podczas Scotties Tournament of Hearts 2013 Iskiw występowała w "Team Canada", który uplasował się tuż za podium.
Rywalizację w Canadian Olympic Curling Trials 2013 zespół Nedohin zakończył na 6. pozycji (3 wygrane i 4 przegrane mecze). Po sezonie olimpijskim Beth Iskiw odeszła z zespołu. W 2014 zawiesiła swoją działalność sportową.
CTRS.
Pozycje drużyn Beth Iskiw w rankingu CTRS:

</doc>
<doc id="2605856" url="https://pl.wikipedia.org/wiki?curid=2605856" title="Stadia rozwoju moralnego Kohlberga">
Stadia rozwoju moralnego Kohlberga



</doc>
<doc id="2605857" url="https://pl.wikipedia.org/wiki?curid=2605857" title="Kolonia Przylądkowa Afryki na Letnich Igrzyskach Olimpijskich 1908">
Kolonia Przylądkowa Afryki na Letnich Igrzyskach Olimpijskich 1908

Kolonię Przylądkową na IV Letnich Igrzyskach Olimpijskich w roku 1908 w Londynie reprezentowało 14 zawodników (sami mężczyźni), startujących w czterech dyscyplinach. Był to drugi występ reprezentacji Kolonii Przylądkowej na igrzyskach olimpijskich. Reprezentanci tego kraju zdobyli pierwsze dwa medale: złoty i srebrny.

</doc>
<doc id="2605858" url="https://pl.wikipedia.org/wiki?curid=2605858" title="Kolonia Przylądkowa na Letnich Igrzyskach Olimpijskich 1908">
Kolonia Przylądkowa na Letnich Igrzyskach Olimpijskich 1908



</doc>
<doc id="2605860" url="https://pl.wikipedia.org/wiki?curid=2605860" title="Holandia na Letnich Igrzyskach Olimpijskich 1908">
Holandia na Letnich Igrzyskach Olimpijskich 1908

Holandię na Letnich Igrzyskach Olimpijskich 1908 w Londynie reprezentowało 113 sportowców (sami mężczyźni) startujących w 11 dyscyplinach. Był to 2 start na letnich igrzyskach olimpijskich reprezentacji Holandii.

</doc>
<doc id="2605863" url="https://pl.wikipedia.org/wiki?curid=2605863" title="Dania na Letnich Igrzyskach Olimpijskich 1908">
Dania na Letnich Igrzyskach Olimpijskich 1908

Danię na IV Letnich Igrzyskach Olimpijskich w roku 1908 w Londynie reprezentowało 78 sportowców (sami mężczyźni), startujących w ośmiu dyscyplinach.
Skład kadry.
Gimnastyka.
wielobój drużynowo
Reprezentanci Danii zgromadzili 378 punktów i zajęła 4. miejsce
Lekkoatletyka.
Konkurencje biegowe
Konkurencje techniczne

</doc>
<doc id="2605868" url="https://pl.wikipedia.org/wiki?curid=2605868" title="Węgry na Letnich Igrzyskach Olimpijskich 1908">
Węgry na Letnich Igrzyskach Olimpijskich 1908

Węgry na IV Letnich Igrzyskach Olimpijskich 1908 w Londynie reprezentowało 65 sportowców (sami mężczyźni) startujących w 8 dyscyplinach. Był to 4 występ reprezentacji Węgier na letnich igrzyskach olimpijskich
Zdobyte medale.
Lekkoatletyka.
Konkurencje biegowe
Konkurencje techniczne

</doc>
<doc id="2605870" url="https://pl.wikipedia.org/wiki?curid=2605870" title="Cesarstwo Niemieckie na Letnich Igrzyskach Olimpijskich 1908">
Cesarstwo Niemieckie na Letnich Igrzyskach Olimpijskich 1908

Cesarstwo Niemieckie na IV Letnich Igrzyskach Olimpijskich w roku 1908 w Londynie reprezentowało 82 sportowców (80 mężczyzn i 2 kobiety) startujących w 12 dyscyplinach.
Skład kadry.
Mecz dodatkowy.
Ostatecznie reprezentacja Cesartwa Niemieckiego zajęła 5. miejsce.
Lekkoatletyka.
Konkurencje biegowe
Konkurencje techniczne

</doc>
<doc id="2605874" url="https://pl.wikipedia.org/wiki?curid=2605874" title="Estońska Zjednoczona Partia Lewicy">
Estońska Zjednoczona Partia Lewicy

Estońska Partia Lewicy (est. "Eestimaa Ühendatud Vasakpartei", ros. "Объединённая левая партия Эстонии, Objedinionnaja lewaja partija Estonii") – estońska lewicowa partia polityczna wywodząca się z Komunistycznej Partii Estonii. W dużej mierze skupia się na problemach Rosjan w Estonii. Partia o profilu socjalistycznym. Jest jednym z członków Europejskiej Partii Lewicy.
Partia powstała w 2008 roku z połączenia "Partii Konstytucyjnej" i "Estońskiej Partii Lewicowej". Obecnymi liderami partii są Sergei Jürgens i Heino Rüütel.

</doc>
<doc id="2605875" url="https://pl.wikipedia.org/wiki?curid=2605875" title="Pikieta (geodezja)">
Pikieta (geodezja)

Pikieta – punkt terenowy, którego położenie zostało określone poprzez współrzędne w obowiązującym układzie współrzędnych płaskich prostokątnych oraz wysokość w obowiązującym układzie wysokościowym państwowego systemu odniesień przestrzennych.
Pikietami są: 

</doc>
<doc id="2605876" url="https://pl.wikipedia.org/wiki?curid=2605876" title="Arvydas Janonis">
Arvydas Janonis

Arvydas Janonis (ur. 31 lipca 1966 roku w Kiejdany) - litewski piłkarz, reprezentant kraju grający na pozycji obrońcy.
Kariera piłkarska.
Kariera klubowa.
Wychowanek Szkoły Piłkarskiej w Kiejdanach. W 1978 rozpoczął karierę piłkarską w klubie Žalgiris Wilno, w którym grał do 1990. W 1990 przeniósł się do Lokomotiwu Moskwa. Latem 1991 wyjechał do Austrii, gdzie potem bronił barw takich klubach jak FCN St. Pölten, SV Gerasdorf i SV Würmla. W 2000 roku zakończył karierę piłkarską.
Kariera reprezentacyjna.
Karierę reprezentacyjną rozpoczął w 1986 roku w reprezentacji olimpijskiej ZSRR. Grał na Igrzyskach Olimpijskich 1988 w Seulu, gdzie zdobył złoty medal. W 1990 roku zadebiutował w reprezentacji Litwy. Po raz ostatni wystąpił w niej w 1993 roku. W sumie wystąpił w 6 spotkaniach, pełniąc funkcje kapitana drużyny.

</doc>
<doc id="2605878" url="https://pl.wikipedia.org/wiki?curid=2605878" title="Motorowe lichtugi 120-stopowe">
Motorowe lichtugi 120-stopowe

Motorowe lichtugi 120-stopowe (120ft Motor Lighter) – typ lichtug z napędem własnym zaprojektowanych w okresie II wojny światowej przez Australian Shipbuilding Board i używanych przez Royal Australian Navy (RAN), Australian Army, Royal Australian Air Force, a także brytyjską Royal Navy i amerykańską US Army. Okręty używane były w końcowym okresie II wojny światowej, w RAN niektóre z nich służyły jeszcze do lat 80.
Lichtugi miały 120 stóp długości, 24 stopy szerokości i 9 stóp zanurzenia (27 × 7,3 x 2,7 m). Napęd stanowiły dwa silniki wysokoprężne. Prędkość maksymalna lichtug wynosiła 9,5 węzłów, a prędkość ekonomiczna 8 węzłów (która dawała zasięg trzech tysięcy mil). Na okrętach mogło być zakwaterowanych do 12 marynarzy, ale załogę zazwyczaj stanowiło tylko cztery lub pięć osób. W czasie wojny okręty uzbrojone były w trzy pojedyncze działa Oerlikon 20 mm.
Lichtugi budowane były w trzech wersjach:
Wersja MRL mogła chłodzonych ładowniach przewozić do 10.000 stóp sześciennych towarów (283 m³), ładowność dwóch pozostałych wersji wynosiła do 180 ton.

</doc>
<doc id="2605879" url="https://pl.wikipedia.org/wiki?curid=2605879" title="Sherlock Jak">
Sherlock Jak

Sherlock Jak (fr. "Sherlock Yack", niem. "Sherlock Yack - Der Zoodetektiv", 2011) – francusko-niemiecki serial animowany, który swoją premierę w Polsce miał 6 kwietnia 2012 roku na kanale teleTOON+. Wyprodukowany przez Mondo TV France, TF1 i ZDF Enterprises.
Opis fabuły.
Serial opowiada o detektywie, a zarazem managerze zoo Sherlocku Jaku, który wraz z łasiczką Hermioną przeprowadza w owym zoo śledztwa. Mają one na celu wyjaśnienie przeróżnych zagadek i sytuacji tam panujących.
Obsada.
oraz:
Wersja polska.
Opracowanie i udźwiękowienie wersji polskiej: na zlecenie teleTOON+ – Studio Sonica
Reżyseria: Miriam Aleksandrowicz
Dialogi polskie: Joanna Kuryłko
Dźwięk i montaż: Maciej Brzeziński
Organizacja produkcji: Agnieszka Kudelska
Tekst piosenki: Marek Krejzler
Wykonanie piosenki: Łukasz Talik
Wystąpili:
oraz:
"oraz"':
i inni
Lektor: Leszek Zduń

</doc>
<doc id="2605880" url="https://pl.wikipedia.org/wiki?curid=2605880" title="Bułgarska Lewica">
Bułgarska Lewica

Bułgarska Lewica (, "Balgarska Levitcata", "BL") – bułgarska partia polityczna o profilu socjalistycznym.
Partia została założona w lutym 2010 roku przez byłych członków Bułgarskiej Partii Socjalistycznej. Liderem partii jest Boyan Borisov Kirov. Partia stała się pełnoprawnym członkiem Europejskiej Partii Lewicy we wrześniu 2010 roku.

</doc>
<doc id="2605882" url="https://pl.wikipedia.org/wiki?curid=2605882" title="Kasta (zespół muzyczny)">
Kasta (zespół muzyczny)

Kasta (ros. Каста) − rosyjski zespół muzyczny wykonujący hip-hop. Powstał w 1997 roku. Zespół tworzy czterech członków: Wladi, Szym, Hamil oraz Zmiej. Swoją muzykę 
tworzą wyłącznie w języku rosyjskim.
Historia.
Wladi, Hamil i Szym słuchali rapu już w młodym wieku. Wladi nagrał pierwszy utwór mając zaledwie 13 lat. W 1995 roku wraz ze swoim przyjacielem Tidanem (Тидан) złożył grupę Психолирик. Rok później dołączył do nich Szym. W 1997 roku zespół wraz z innymi raperami z Rostowa utworzył grupę Kasta. Niedługo potem Tidan opuścił zespół. W 1999 roku do Kasty dołączył Hamil. Kasta stworzyła grupę o nazwie Объединенная Каста (Wspólna Kasta), ponieważ pierwotny skład stawał się zbyt duży. Ich pierwszy występ miał miejsce w Rostowskim rap klubie Duncan i Comanchero. 

</doc>
<doc id="2605883" url="https://pl.wikipedia.org/wiki?curid=2605883" title="Seljametsa">
Seljametsa

Seljametsa – wieś w Estonii, w prowincji Parnawa, w gminie Paikuse.

</doc>
<doc id="2605890" url="https://pl.wikipedia.org/wiki?curid=2605890" title="Cyklon-2">
Cyklon-2

Cyklon-2 (ros. "Циклон-2") – ukraińska (dawniej radziecka) rakieta nośna będąca modyfikacją pocisku balistycznego R-36 przystosowaną do startów z naziemnych wyrzutni, należała do rodziny rakiet Cyklon. Rakieta wystartowała 106 razy, jeden start zakończył się niepowodzeniem. Wszystkie starty rakiety odbyły się z kompleksu nr 90 kazachskiego kosmodromu Bajkonur, pierwotnie przeznaczonego dla rakiet UR-200. Rakieta była uznawana za jedną z najbardziej niezawodnych rakiet nośnych na świecie (pod wieloma względami przewyższał amerykańską rakietę Delta II, jednak lepszą konstrukcją od rakiety Cyklon-2 był Atlas II).

</doc>
<doc id="2605895" url="https://pl.wikipedia.org/wiki?curid=2605895" title="Głębokie Pole COSMOS">
Głębokie Pole COSMOS

Głębokie Pole COSMOS – obraz najbardziej pustego fragmentu nieba z przeglądu UltraVISTA. Zdjęcie fragmentu nieba w gwiazdozbiorze Sekstansa jest złożeniem ponad sześciu tysięcy pojedynczych ekspozycji w podczerwieni o łącznym czasie obserwacji 55 godzin, wykonanych przy pomocy teleskopu VISTA. 
Teleskop VISTA w Obserwatorium ESO Paranal w Chile jest największym na świecie teleskopem do przeglądów nieba i najmocniejszym istniejącym teleskopem do przeglądów w podczerwieni. Zdjęcie pokrywa 1,5 stopnia kwadratowego nieba, obszar około ośmiu tarcz Księżyca w pełni i ukazuje ponad 200 000 galaktyk. Fotografia z przeglądu UltraVISTA jest najgłębszym podczerwonym obszarem nieba o takiej wielkości. Takie wielogodzinne obserwacje jednego wybranego fragmentu nieba astronomowie nazywają głębokimi obserwacjami pola. Badany przez VISTA fragment nieba był do tej pory intensywnie badany przez wiele różnych teleskopów (m.in. przez Kosmiczny Teleskop Hubble'a) w innych zakresach długości fali. 
Dokładne zbadanie zdjęcia ukazało astronomom dziesiątki tysięcy wcześniej nieznanych czerwonawych obiektów, rozmieszczonych pomiędzy liczniejszymi galaktykami w jaśniejszym kolorze. Są to w większości bardzo odległe galaktyki. Analiza pola COSMOS, w połączeniu ze zdjęciami z innych teleskopów, ujawniły istnienie wielu galaktyk zaobserwowanych w stanie, w jakim były, gdy Wszechświat miał poniżej jednego miliarda lat.
Ze względu na rozszerzanie się Wszechświata światło odległych obiektów przesuwa się w stronę fal dłuższych. W przypadku światła pochodzącego od najodleglejszych galaktyk, oznacza to przesunięcie do podczerwonej części widma w momencie dotarcia światła do Ziemi. Jako bardzo czuły teleskop do obserwacji w podczerwieni wraz z szerokim polem widzenia VISTA ma unikalne zdolności dostrzegania dalekich galaktyk z wczesnego Wszechświata. Badając galaktyki ze światłem przesuniętym ku czerwieni na coraz dalszych odległościach, astronomowie mogą badać w jaki sposób się tworzyły i ewoluowały w trakcie historii kosmosu.

</doc>
<doc id="2605899" url="https://pl.wikipedia.org/wiki?curid=2605899" title="Igor Sklarow">
Igor Sklarow

Igor Jewgienjewicz Sklarow, ros. Игорь Евгеньевич Скляров (ur. 31 sierpnia 1966 w Taganrogu) – rosyjski piłkarz, grający na pozycji obrońcy, a wcześniej pomocnika, reprezentant Rosji, trener piłkarski.
Kariera piłkarska.
Kariera klubowa.
W 1982 rozpoczął karierę piłkarską w miejscowym klubie Torpedo Taganrog. Potem służył w wojskowym zespole SKA Rostów nad Donem. W 1987 został piłkarzem Dinama Moskwa. Po tym, jak 4 kwietnia 1993 roku w meczu mistrzostw Rosji KAMAZ Nabierieżnyje Czełny - Dinamo Moskwa doznał kontuzję więzadła kolanowego, długo leczył się, ale powrócić do swojego poprzedniego poziomu nie udało się. Występował w drużynie rezerw Dinama Moskwa, po czym postanowił zakończyć karierę piłkarską. W 1998 roku na krótko powrócił do gry na poziomie profesjonalnym. Grał w klubach Mietałłurg Lipieck i Spartak Riazań. W 2001 razem z żoną mistrzynią świata w gimnastyce sportowej Natalja Jurczenko wyjechał do USA, gdzie następnie bronił barw Metro Stars.
Kariera reprezentacyjna.
W latach 1987-1988 występował w olimpijskiej reprezentacji ZSRR. Grał na Igrzyskach Olimpijskich 1988 w Seulu, gdzie zdobył złoty medal.
17 lutego 1993 debiutował w reprezentacji Rosji w meczu towarzyskim z Salwadorem (2:1).
Kariera trenerska.
Po zakończeniu kariery piłkarskiej rozpoczął pracę trenerską. Mieszkając w USA założył Szkołę Piłkarską, w której szkolił dzieci. W latach 2009-2010 pracował na stanowisku dyrektora sportowego w Sibiru Nowosybirsk.

</doc>
<doc id="2605901" url="https://pl.wikipedia.org/wiki?curid=2605901" title="Mefistotedes">
Mefistotedes

Mefistotedes – dziewiąty solowy album warszawskiego rapera Tedego. Album ukazał się 22 marca 2012 roku nakładem wytwórni Wielkie Joł. Na wydawnictwo złożyły się dwie płyty: pierwsza z nich „Mefistotedes” została wyprodukowana przez Sir Micha, z kolei drugą pt. „Odkupienie” wyprodukował Tede. Album został udostępniony w formie digital stream na kanale YouTube – Tedewizja. Gościnnie w nagraniach wzięli udział Piotr Dymała, Diox, Temp i Seta.
Nagrania były promowane utworem „Syn marnotrawny”, do którego został zrealizowany teledysk. Oprócz tego nagrania promowały teledyski do utworów „Mama ma mama da”, „Jestem z Polski”, „Mefintrotedes”, „Odkupienie” i „Full Cap”.
1 marca 2013 roku ukazał się album pt. "Paffistotedes". Na albumie znalazły się zremiksowane wersje piosenek z albumu "Mefistotedes" w wykonaniu P.A.F.F.-a, a także nowe kompozycje. Materiał ukazał się w limitowanym nakładzie na płycie CD oraz w formie digital download.
Nagrania dotarły do 3. miejsca listy OLiS. 18 kwietnia 2012 roku album uzyskał status złotej płyty.
Lista utworów.
Opracowano na podstawie materiału źródłowego.

</doc>
<doc id="2605903" url="https://pl.wikipedia.org/wiki?curid=2605903" title="Rolnictwo w Ghanie">
Rolnictwo w Ghanie

Rolnictwo w Ghanie – gałąź gospodarki odgrywająca dużą rolę w Ghanie (w 2010 dawało 29,9% PKB). Uprawa roślin przemysłowych i kakaowca stanowi ważne źródło walut obcych. Hodowla zwierząt ma znacznie mniejsze znaczenie niż uprawa roślin jadalnych.
Czynniki fizycznogeograficzne.
Agroklimat.
Ghana leży nad Zatoką Gwinejską, w obszarze monsunowym. Średnia temperatura powietrza najchłodniejszego miesiąca (stycznia) wynosi ponad 20 °C, natomiast najcieplejszego (lipca) ponad 25 °C. Powoduje to, że okres wegetacyjny trwa cały rok. Temperatura minimalna nie spada poniżej 10 °C, natomiast maksymalna jest nie wyższa niż 40 °C. Wysoka temperatura w połączeniu z dużym nasłonecznieniem stwarza korzystne warunki do rozwoju biomasy. 
Wilgotność względna latem jest bardzo wysoka. Opady są wysokie, szczególnie latem, natomiast zimy są bardziej suche. Opady w Zachodniej Afryce mają jednak charakter ulew, które są niekorzystne dla rolnictwa. Opadom zazwyczaj towarzyszą burze i wiatr. 
Zbiornik Wolta wpływa na złagodzenie klimatu.
Gleby.
W Ghanie występują gleby bogate w żelazo od czerwono-żółtych na południowym zachodzie po czerwonobrunatne i czerwone gleby ferralitowe w kotlinie Wolty. 
Gleby czerwone są zazwyczaj kwaśne, ciężkie i mają niską bonitację. Humus jest niemalże w całości mineralizowany, stąd uprawa rolnicza wymaga intensywnego nawożenia. Najlepsze gleby ferralitowe mają 2-3% humusu. Gleby te podczas pory suchej tworzą twardą skorupę. Gleby czerwonobrunatne mają odczyn kwaśny, zbliżony do obojętnego, a lokalnie nawet lekko alkaliczny. Ich właściwości są zbliżone do czerwono-burych i burych. Gleby te nadają się pod uprawę nawet roślin po odpowiednim nawożeniu i – w razie potrzeby – irygacji. Warunki glebowe są porównywalne z warunkami glebowymi w Europie Środkowej.
Hydrologia.
Ghana leży w dolinie Wolty, a znajdujący się na niej sztuczny zbiornik Wolta zajmuje znaczną część kraju. W pasie wybrzeża występują bagna. Niemal ⅓ kraju jest porośnięta lasami.
Oprócz tego Ghana posiada dość dużą liczbę rzek pobrzeża. Poziom wód wykazuje znaczne wahania sezonowe.
Czynniki pozaprzyrodnicze.
Poziom rozwoju społeczno-ekonomicznego.
Poziom rozwoju społeczno-ekonomicznego Ghany na tle Afryki Zachodniej jest dość wysoki. Ghana jest krajem demokratycznym o dużej wolności gospodarczej, wolnym i otwartym społeczeństwem. Państwo dobrze rozwija się pod względem ekonomicznym. 
Zużycie nawozów jest duże, jednakże ze względu na rozdrobnienie rolnictwa mechanizacja rolnictwa jest niska. 
Rolnictwo, według danych ghańskiego ministerstwa finansów i planowania ekonomicznego, wytwarzało w 2008 roku 31,0% PKB.
Urbanizacja i uprzemysłowienie.
Ze względu na niskie uprzemysłowienie rolnictwo jest istotnym działem ghańskiej gospodarki.
W latach 60. XX wieku w Ghanie nastąpił znaczny rozwój przemysłu ciężkiego. Koniunktura załamała się jednak na początku lat 80. i spowodowało to powrót ludności do rolnictwa. W połowie lat osiemdziesiątych przemysł w Ghanie został zrestrukturyzowany i zaczął się ponownie rozwijać, co powoduje stopniowe odchodzenie od rolnictwa.
Agropolityka.
Od początku historii rolnictwa na obszarach obecnej Ghany popularne było tworzenie nieformalnych grup rolników nazywanych "nnoba", przypominających współczesne spółdzielnie, w których rolnicy pomagali sobie wzajemnie. Brak jest dobrze zachowanych źródeł sprzed okresu kolonialnego, ale uważa się, że tworzenie formalnych wspólnot nastąpiło dopiero w tamtym czasie. Miało to związek z gospodarką plantacyjną. Dzięki zorganizowaniu wspólnej pracy kolonizatorom łatwiej było ją nadzorować i wprowadzać techniki produkcyjne, a potem koordynować eksport na europejski rynek. Wspólnoty te zaczęto tworzyć w latach 20. XX w. wykorzystując modele nawiązujące do socjalizmu, gdyż uważano, że znany z europejskiego modelu indywidualizm nie jest w tych warunkach korzystny. Ponadto był to mechanizm, przy pomocy którego kolonizatorzy próbowali zacierać różnice plemienne.
Model wspólnotowy szybko zdominował uprawę kakaowca i produkcję kakao. W latach 50. XX wieku zaś rozszerzył się na kolejne uprawy: ryżu, kukurydzy, orzeszków ziemnych i pomidorów. Został on przejęty przez nowe władze po uzyskaniu niepodległości i nadal jedną z jego funkcji, prócz czysto produkcyjnych, była rola społeczna. W 1960 roku udział wspólnot w produkcji kakao osiągnął 40%, jednak już rok później majątek wspólnot został znacjonalizowany. W okresie rządów socjalistycznych tworzone były państwowe gospodarstwa rolne, które zostały rozwiązane po upadku Kwame Nkrumaha w późniejszych latach sześćdziesiątych. Po tym okresie część wspólnot reaktywowano, jednak mimo zachęt kolejnych rządów, przez kilkadziesiąt lat nie odzyskały one poprzedniego znaczenia.
Na początku lat osiemdziesiątych gospodarka Ghany była bardzo w złej kondycji. Susza w 1983 spowodowała groźbę głodu. W 1984 prezydent Jerry John Rawlings rozpoczął reformę gospodarczą, która miała pobudzić gospodarkę. Głównym założeniem tej reformy była modernizacja rolnictwa, szczególnie plantacyjnego. Reforma ta spowodowała, że w ciągu kilku lat ghańskie rolnictwo z prymitywnego i jedynie samowystarczalnego stało się przemysłowe. Wolny rynek spowodował zwiększenie zarówno dochodów producentów, jak i zwiększenie efektywności. Ogłoszony w 1991 plan rozwoju Ghany zakłada zwiększenie poziomu produkcji rolnictwa przy jednoczesnym zmniejszeniu zatrudnienia w tym sektorze.
W strukturze gospodarstw dominują gospodarstwa drobne indywidualne. Od lat 90. XX w. rządy podejmują próby kolejnej fali tworzenia wspólnot, na nieco odmiennych niż niegdyś warunkach. Rolnicy indywidualni zaczęli zakładać spółdzielnie rolnicze.
W XXI wieku rząd Ghany wpisał rozwój rolnictwa i redukcję ubóstwa w strategię krajową. Na rozwój rolnictwa i wychodzenie z ubóstwa duży wpływ mają również organizacje pozarządowe. Głównym sposobem pomocy rządowej jest świadczenie pomocy technicznej oraz pomoc w przechowywaniu (konserwacji) żywności, co jest bardzo ważne w klimacie tropikalnym. Kolejnym elementem reform jest niewielka zmiana produkcji (zwiększenie roli owoców). Taka agropolityka spowodowała, że zwiększyły się plony i zmniejszyło się niedożywienie.
Produkcja.
Produkcja roślinna.
Podstawową wyżywienia w Ghanie są rośliny korzeniowe i zboża. Największymi uprawami są: jam (pochrzyn), maniok, kukurydza zwyczajna, proso i ryż. Na początku XXI wieku nieznaczny udział w gruntach ornych ma uprawa warzyw (głównie pomidorów) i owoców (głównie cytrusów), jednakże strategia ghańskiego rządu zakłada zwiększenie udziału upraw drzew owocowych.
Ghana jest czołowym producentem jamu. Roślina ta jest produkowana zarówno na rynek krajowy, jak i na eksport do państw ościennych. Najbardziej cenionymi przez Ghańczyków odmianami tej rośliny są pona i larebako. Uprawy pochrzynu w 2009 zajmowały 11,61% powierzchni upraw w tym kraju. Natomiast zbiory wyniosły 5,7 mln ton (57 mln kwintali). 30% z tego jest jednak używane do zasadzeń, przez co na rynek trafia 4 mln ton. Koszty uprawy wynoszą około 50% wartości zbiorów. Rozwój inżynierii rolnej powoduje, że można zmniejszyć ilość potrzebnego materiału siewnego, jednakże powoduje to zwiększenie kosztów uprawy. 
Istotna dla wyżywienia mieszkańców (24% udziału w 2007), szczególnie biednych, jest uprawa manioku. Ghana jest trzecim w Afryce producentem manioku. Maniok jest rośliną, która potrafi dostosować się do różnych warunków klimatycznych i glebowych, stąd może być uprawiana wszędzie, gdzie nie można uprawiać roślin mających wyższe wymagania, np. kukurydzy. Uprawa tej rośliny powoduje zmniejszenie ubóstwa w Ghanie, gdyż maniok jest intensywnie użytkowany w kuchni. Z korzenia (bulwy) wytwarza się mąkę, z której wyrabiane jest pieczywo, a liście są traktowane jako warzywo. 
Podstawowym zbożem uprawianym przez 93% rolników jest kukurydza zwyczajna. Produkcja kukurydzy jest jednak niska: zaledwie 259 kg na gospodarstwo (ok. 6 osób) rocznie. Potrawy z kukurydzy są jednak ważnym elementem diety mieszkańców Ghany. Najbardziej intensywna uprawa kukurydzy jest zlokalizowana w pasie od południa do zachodu kraju. W południowo-zachodniej części jest jednak rzadko uprawiana.
Uprawa ryżu w Ghanie zapewnia mniej niż połowę zapotrzebowania na to zboże. W 2004 zbiory ryżu wynosiły nieco mniej niż 240 tysięcy ton, natomiast zapotrzebowanie ok. 500 tysięcy. Ryż jest uprawiany głównie na terenach nizinnych. Dzięki pomocy rządu japońskiego i wprowadzeniu technologii Sawah, plony ryżu stale wzrastają: w 2009 wyniosły 5,4 t z ha przy ok. 1,2 t z ha w latach 60. Wzrasta ponadto jakość otrzymywanego ryżu.
Wśród roślin przemysłowych istotna jest uprawa: trzciny cukrowej, bawełny, kauczukowca i palmy oleistej. Ta ostatnia występuje w zasadzie tylko na wybrzeżu Zatoki Gwinejskiej. Rafinacja oleju palmowego odbywa się na miejscu, eksportowany jest produkt gotowy; prawie cała produkcja trafia na eksport.
Istotna dla gospodarki jest również uprawa kakaowca. W latach 90. uprawy tej rośliny zajmowały około 50% gruntów ornych i dawały zatrudnienie ok. 20% pracującym w całej gospodarce. Ghana jest, po Wybrzeżu Kości Słoniowej, drugim eksportem ziaren kakaowca. Ich eksport stanowi ważne źródło walut obcych.
Produkcja zwierzęca.
Produkcja zwierzęca w Ghanie spełnia mniejszą rolę niż produkcja roślinna. Największe pogłowie ma bydło zebu, hodowane w sposób "uczuciowy". Bydło to jest słabej jakości, gdyż liczy się tylko ich liczba. Krowy stanowią formę pieniądza. Ich posiadanie wiąże się z rangą społeczną. Zabicie takiego zwierzęcia jest uważane za szaleństwo, porównywalne z paleniem banknotów w państwach rozwiniętych. Chów bydła jest wysoce ekstensywny, rola rolnika ogranicza się w zasadzie do przepędzenia stad z jednego pastwiska na inne oraz budowy zagród do przepędzenia zwierząt na noc. Krowy nie dają praktycznie mleka (w porównaniu z europejskimi standardami). W okolicach dużych miast (Akra, Kumasi) oprócz zebu, czyli formy pochodzenia azjatyckiego, hodowane są krowy z miejscowych ras West Africa Short Horn, także n'dama oraz – najczęściej – sanga. Według badań nad wykorzystaniem bydła hodowanego w tradycyjny sposób, niezależnie od grupy etnicznej, prowadzonych w okolicach Akry w latach 90. XX w., wynika, że w takich warunkach dzienny udój to średnio 1,55 l na krowę, co – uwzględniając przeciętną wielkość stada (133 osobniki) i długość laktacji (8,5 miesiąca) – rocznie daje ok. 10 000 l na gospodarstwo. Dojenie następuje zwykle rano, a okres laktacji nie trwa cały rok, ale jedynie podczas okresu karmienia cieląt, które są dopuszczane do ssania mleka pozostawionego przez dojarzy. W tradycyjnej hodowli całe stada pasą się na wspólnych pastwiskach, więc krowy dające mleko nie są dodatkowo karmione. Dokarmianie cieląt produktami takimi jak otręby jest sporadyczne. W stadach utrzymywane są głównie krowy (około połowy pogłowia), mniej jest cieląt, jałówek itp., a najmniej dojrzałych byków (zwykle po kilka). Większość byczków jest kastrowana i tuczona. Nie są budowane obory, lecz otwarte zagrody (kraale), przy czym dla karmionych cieląt są wygradzane osobne.
Oprócz bydła hodowane są owce, kozy, trzoda chlewna i drób. Kozy i owce nie są przeznaczone do dojenia. 
Hodowla kóz znana jest w całym kraju, ale szczególnie częsta jest w dwóch pasach: wzdłuż wybrzeża Zatoki Gwinejskiej i w północnym pasie sawann. Kozy są hodowane dla mięsa uznawanego za przysmak, jak również ze względów kulturowych. Najpopularniejszą rasą jest West African Dwarf Goat (dosł. "karłowata koza zachodnioafrykańska"), ceniona ze względu na dużą płodność i krótki czas dorastania koźląt.
Technika rolna.
Pod koniec XX w. obok siebie stosowane były zarówno gospodarka ręczna (motykowa), jak i zmechanizowana (z użyciem ciągników). Wykorzystywanie zwierząt pociągowych (woły, byki) było natomiast sporadyczne. Duże znaczenie w organizacji i mechanizacji rolnictwa ma starszyzna wiejska.
Problemy rolnictwa.
Głównym problemem rolnictwa w Ghanie są choroby przenoszone przez muchy tse-tse, które ograniczają liczebność stad. Istotnym problemem są wahania stanu wód i susze. Wielkim problemem jest też tropikalny klimat, który powoduje problemy z przechowaniem żywności.
Jako ograniczenie produkcji mlecznej podawane jest też przywiązanie do rodzimej rasy bydła (sanga), która jest mało wydajna pod względem mleczności, oraz brak wzbogacania karmy dla bydła o takie produkty jak bobowate czy wartościowe odpady przemysłu spożywczego, jak też warunki bytowania bydła, zwłaszcza cieląt, sprzyjające zapadaniu na choroby i inwazjom pasożytów. Problemem związanym z rolnictwem jest brak higieny udoju, przez co mleko może być źródłem zakażeń pokarmowych, zwłaszcza że ok. ⅓ hodowców nie zdaje sobie sprawy, że gotowanie mleka może zapobiegać zakażeniom. Zanieczyszczenie dotyczy również produktów roślinnych, gdyż woda używana do nawadniania upraw prawie nigdy nie jest oczyszczana. W większości warzyw dostępnych na rynkach głównych miast znajdowane są ślady pestycydów i zwykle są to ilości przekraczające normy. W ponad ¾ badanej sałaty znajdowany jest chlorpyrifos, a inne pestycydy (w tym lindan czy DDT) w ok. ⅛. Oprócz zanieczyszczeń chemicznych, warzywa są też powszechnie skażone ściekami sanitarnymi – jedynie ok. 30% z nich nie zawiera jaj pasożytów, a wszystkie badane warzywa są zanieczyszczone bakteriami kałowymi.

</doc>
<doc id="2605904" url="https://pl.wikipedia.org/wiki?curid=2605904" title="Tsubasa Chōnan">
Tsubasa Chōnan

 – japoński skoczek narciarski, drużynowy srebrny medalista mistrzostw świata juniorów.
Na międzynarodowej arenie zadebiutował 10 stycznia 2003 w Sapporo podczas zawodów Pucharu Kontynentalnego, oddając skok na odległość 76,5 m na skoczni normalnej podczas konkursu indywidualnego.

</doc>
<doc id="2605906" url="https://pl.wikipedia.org/wiki?curid=2605906" title="Organizacje normalizacyjne">
Organizacje normalizacyjne



</doc>
<doc id="2605909" url="https://pl.wikipedia.org/wiki?curid=2605909" title="Andromeda XXI">
Andromeda XXI

Andromeda XXI – karłowata galaktyka sferoidalna w gwiazdozbiorze Andromedy, znajdująca się w odległości około 2,8 mln lat świetlnych od Słońca. Jest jedną z największych karłowatych galaktyk sferoidalnych w Grupie Lokalnej.
Andromeda XXI jest stosunkowo dużym satelitą Galaktyki Andromedy (M31) o promieniu półświatła prawie 1 kiloparseka. Od centrum M31 dzieli ją dystans około 150 kiloparseków.
Galaktykę odkryto dzięki obserwacjom wykonanym w ramach przeglądu fotometrycznego Pan-Andromeda Archaeological Survey.

</doc>
<doc id="2605910" url="https://pl.wikipedia.org/wiki?curid=2605910" title="Kompleks Narciarski Kopa w Karpaczu">
Kompleks Narciarski Kopa w Karpaczu

Kompleks Narciarski Karpacz Ski Arena – ośrodek narciarski położony w Karpaczu w Karkonoszach na północnych zboczach góry Kopa (1377 m n.p.m.) i na terenie polany Złotówka (1252 m n.p.m.), między którymi wcina się Biały Jar. Kopa jest niewielką wyniosłością na Równi pod Śnieżką. Ośrodek narciarski znajduje się na terenie Karkonoskiego Parku Narodowego.
Kolej, wyciągi i trasy.
W skład kompleksu wchodzą:
Na terenie ośrodka istnieje 8 tras narciarskich:
Żadna z tras ośrodka nie jest homologowana przez FIS.
Pozostała infrastruktura.
Na terenie ośrodka do dyspozycji narciarzy i snowboardzistów są:
W pobliżu ośrodka znajdują się schroniska:
Stacja jest członkiem Stowarzyszenia Polskie stacje narciarskie i turystyczne.
Operator.
Operatorem i właścicielem stacji jest spółka Karpacz Ski Arena Sp. z o.o. z siedzibą w Karpaczu przy ul. Turystycznej 4. Prezesem jej zarządu jest Ryszard Warecki.
Historia.
Kolej krzesełkowa na Kopę została uruchomiona w 1959 (wcześniej rozważano w tym miejscu budowę wyciągu saniowego). Od czasu rozpoczęcia eksploatacji kolej była kilkakrotnie modernizowana (ostatnio w 1991). Wyciąg orczykowy na hali Złotówka wybudowano w latach 70. Dwuosobową kolej „Liczykrupa” oddano do użytku w 2000.
Spółka Miejska Kolej Linowa Karpacz Sp. z o.o. została zarejestrowana w KRS w lutym 2003 roku. W listopadzie 2018 roku spółka zmieniła nazwę na Karpacz Ski Arena Sp. z o.o.
Od 2007 roku trwają starania operatora o modernizację ośrodka. Modernizacja ma polegać m.in. na: „przebudowie istniejącego wyciągu krzesełkowego Zbyszek, likwidacji wyciągu orczykowego Liczyrzepa, przebudowie dolnej, jak i górnej stacji na Małej Kopie, (...) poszerzeniu tras”.
Początkowo operator planował zastąpienie 1-osobowej kolei krzesełkowej koleją gondolową z 8-osobowymi kabinami oraz wybudowanie obrotowej restauracji na szczycie Kopy. Jednak w wyniku protestów ekoaktywistów plany te nie zostały zrealizowane. Zamiast planowanej inwestycji rzędu 40 mln zł operator planował wydać ok. 15 milionów na powyższą modernizację. Ekoaktywiści (Pracownia na rzecz Wszystkich Istot) byli również przeciwni oświetleniu stoków oraz rozbudowie systemu sztucznego naśnieżania. W rejonie przewidywanego oddziaływania inwestycji zinwentaryzowano m.in. 36 gatunków ptaków objętych ścisłą ochroną, 4 typy chronionych siedlisk przyrodniczych, 8 gatunków roślin chronionych oraz 21 gatunków nietoperzy.
14 kwietnia 2014 operator złożył wniosek o wszczęcie postępowania na wydanie decyzji o pozwoleniu na budowę 4-osobowej wyprzęganej kolei linowej wraz z rozbudową infrastruktury towarzyszącej.
Ostatecznie, istniejący wyciąg krzesełkowy na Kopę został wyłączony z eksploatacji 18 września 2017, a w jego miejsce powstał nowy, czteroosobowy firmy Bartholet, którego uruchomienie nastąpiło 26 kwietnia 2018.

</doc>
<doc id="2605914" url="https://pl.wikipedia.org/wiki?curid=2605914" title="Tsubasa Chonan">
Tsubasa Chonan



</doc>
<doc id="2605916" url="https://pl.wikipedia.org/wiki?curid=2605916" title="Carlos Arias">
Carlos Arias

Carlos Erwin Arias Eguez (ur. 18 lutego 1980 w Portachuelo) – boliwijski piłkarz występujący na pozycji bramkarza, obecnie zawodnik Oriente Petrolero.
Kariera klubowa.
Arias jest wychowankiem zespołu Club Blooming, w barwach którego zadebiutował w Liga de Fútbol Profesional Boliviano w sezonie 2000. Szybko został podstawowym golkiperem Bloomingu, jednak nie osiągnął z tym zespołem większych sukcesów mimo iż spędził w tym zespole aż siedem lat. Sezon 2003 spędził na wypożyczeniu w The Strongest, z którym dwukrotnie – w fazach Apertura i Clausura – wywalczył mistrzostwo Boliwii oraz wziął udział w pierwszym międzynarodowym turnieju w karierze – Copa Libertadores, gdzie odpadł już w fazie grupowej. W 2005 roku także był zawodnikiem The Strongest, tym razem w roli pierwszego bramkarza osiągając z nim wicemistrzostwo kraju w rozgrywkach Apertura.
W 2008 roku Arias przeszedł do najbardziej utytułowanej ekipy w ojczyźnie – Club Bolívar. Występował w nim przez ponad dwa lata, bez większych sukcesów wziął udział w kilku międzynarodowych rozgrywkach, natomiast osiągnięcia na arenie krajowej odniósł w 2009 roku – mistrzostwo w sezonie Apertura, natomiast tytuł wicemistrzowski podczas Clausury. Latem 2010 został piłkarzem izraelskiego Maccabi Netanja – w Ligat ha’Al pierwszy mecz rozegrał 21 sierpnia 2010 w wygranym 4:1 spotkaniu z Beitarem. Od razu wywalczył sobie miejsce między słupkami, pomógł zająć Maccabi szóste miejsce w tabeli w rozgrywkach 2010/2011 i został wybrany przez Sport 5 najlepszym bramkarzem sezonu.
Latem 2011 Arias podpisał umowę z hiszpańskim drugoligowcem Córdoba CF, gdzie 10 września tego samego roku zadebiutował w Segunda División w wygranym 1:0 spotkaniu z Numancią. Nie potrafił jednak wygrać rywalizacji o miejsce w wyjściowej jedenastce z Alberto Garcíą i pozostawał rezerwowym bramkarzem Córdoby. W maju 2012 rozwiązał kontrakt z klubem, a trzy miesiące później jako wolny zawodnik powrócił do ojczyzny, zostając graczem Oriente Petrolero z miasta Santa Cruz.
Kariera reprezentacyjna.
W 1999 roku Arias znalazł się w składzie reprezentacji Boliwii U–20 na Młodzieżowe Mistrzostwa Ameryki Południowej. Tam jego ekipa nie zdołała się zakwalifikować na światowy czempionat, odpadając już w pierwszej rundzie poprzez zajęcie ostatniego miejsca w grupie.
W seniorskiej reprezentacji Boliwii Arias zadebiutował jeszcze jako zawodnik Bloomingu, w 2001 roku. Wówczas także został powołany na rozgrywany w Kolumbii turniej Copa América. Był tam podstawowym bramkarzem swojej kadry narodowej, wystąpił w trzech meczach i odpadł z nią już w fazie grupowej. Zanotował kilkanaście spotkań w eliminacjach do Mistrzostw Świata 2002, Mistrzostw Świata 2006 oraz Mistrzostw Świata 2010, jednak na żadny w tych turniejów Boliwijczycy się ostatecznie nie zakwalifikowali. W 2011 roku po raz kolejny znalazł się w składzie na Copa América, gdzie był pierwszym golkiperem kadry prowadzonej przez Gustavo Quinterosa i podobnie jak przed dziesięcioma laty po rozegraniu trzech pojedynków nie zdołał z Boliwijczykami wyjść z grupy.

</doc>
<doc id="2605917" url="https://pl.wikipedia.org/wiki?curid=2605917" title="Carlos Erwin Arias">
Carlos Erwin Arias



</doc>
<doc id="2605918" url="https://pl.wikipedia.org/wiki?curid=2605918" title="IGES">
IGES



</doc>
<doc id="2605920" url="https://pl.wikipedia.org/wiki?curid=2605920" title="Liga Europejska w piłce siatkowej mężczyzn 2006">
Liga Europejska w piłce siatkowej mężczyzn 2006

3. edycja Ligi Europejskiej siatkarzy rozpoczęła się 26 maja 2006 roku. W fazie grupowej występowało 8 drużyn.

</doc>
<doc id="2605925" url="https://pl.wikipedia.org/wiki?curid=2605925" title="ECMA">
ECMA



</doc>
<doc id="2605927" url="https://pl.wikipedia.org/wiki?curid=2605927" title="Liga Europejska w piłce siatkowej mężczyzn 2005">
Liga Europejska w piłce siatkowej mężczyzn 2005

2. edycja Ligi Europejskiej siatkarzy rozpoczęła się 26 maja 2005 roku. W fazie grupowej występowało 12 drużyn podzielonych na 2 grupy.

</doc>
<doc id="2605928" url="https://pl.wikipedia.org/wiki?curid=2605928" title="Helena Znojemska">
Helena Znojemska



</doc>
<doc id="2605929" url="https://pl.wikipedia.org/wiki?curid=2605929" title="Gothic (seria)">
Gothic (seria)

Gothic – seria fabularnych gier akcji zapoczątkowana przez firmę Piranha Bytes, która stworzyła trzy pierwsze tytuły i dodatek do części drugiej. Rozszerzenie do części trzeciej, zatytułowane "Gothic 3: Zmierzch bogów", wyprodukowała firma Trine Games. Wydana została także gra na telefony komórkowe. Wydawcą serii od 2011 roku jest Nordic Games, w Polsce dystrybuuje ją CDP.
Historia.
Pierwsze trzy gry oraz dodatek do drugiej części zostały wyprodukowane przez niemiecką firmę Piranha Bytes. Po wydaniu trzeciej części dotychczasowy dystrybutor JoWooD Entertainment zerwał umowę z twórcami gry i stworzenie kolejnych części zlecił studiom Trine Games i Spellbound Entertainment.
W IV kwartale 2008 roku został wydany pierwszy oficjalny samodzielny dodatek do "Gothic 3" o nazwie "" produkcji Trine Games. 22 marca 2011 r. została wydana nieoficjalna poprawka do rozszerzenia "Zmierzch Bogów", która otrzymała podtytuł "Edycja Rozszerzona".
W październiku 2010 roku ukazała się kolejna produkcja, zatytułowana "Arcania". Jej akcja rozgrywa się dziesięć lat po wydarzeniach przedstawionych w trzeciej części serii. "Arcania" została wyprodukowana przez Spellbound Studios.
9 grudnia 2010 przedstawiciele JoWooD Entertainment zapowiedziali samodzielny dodatek do czwartej części, zatytułowany "Arcania: Upadek Setarrif", jednak 23 marca 2011 przedstawiciel firmy JoWood ogłosił, że prace nad grą zostały wstrzymane. Pod koniec września 2011 r. zapowiedziano, że jej premiera nastąpi 25 października 2011. W Polsce dodatek został wydany 20 stycznia 2012 roku przez CD Projekt w pełnej polskiej wersji językowej.
Obecnym właścicielem praw do marki "Gothic" jest THQ Nordic.
Seria gier.
Gothic.
Pierwsza gra z serii "Gothic". 15 marca 2001 roku ukazała się w Niemczech, a 28 marca 2001 roku w Polsce.
Gra toczy się w fikcyjnym świecie, w którym od lat toczy się wojna ludzi z orkami. Bohaterem jest mężczyzna zwany przez graczy Bezimiennym, który z powodu popełnionych zbrodni został zesłany do pracy w kopalni magicznej rudy niezbędnej do wykuwania specjalnej broni i zbroi. Z polecenia króla Rhobara II, Kolonia, w której znajdują się kopalnie, została otoczona magiczną barierą uniemożliwiającą ucieczkę. Głównym celem bohatera jest wydostanie się z magicznego więzienia.
Gothic II.
Druga gra z serii "Gothic". W Niemczech jej premiera nastąpiła 23 listopada 2002 roku, a w Polsce 29 listopada tego samego roku. Gra ta jest bezpośrednio związana z częścią poprzednią.
Bezimienny, po wygnaniu Śniącego w poprzedniej części gry, zostaje uratowany przez nekromantę Xardasa, który przeteleportował go ze świątyni Śniącego, gdzie leżał pod stertą głazów, do swojej wieży. Dowiedziawszy się, że bariera otaczająca Górniczą Dolinę została zniszczona, otrzymuje zadanie zdobycia amuletu zwanego Okiem Innosa. Amulet ten jest niezbędny do pokonania smoków, które przybyły na wezwanie Śniącego. Niestety uciekinierzy z Kolonii Karnej spowodowali wzmożone kontrole strażników miejskich, przez co zadanie Bezimiennego staje się cięższe.
Gothic II: Noc Kruka.
"Gothic II: Noc Kruka" to oficjalny dodatek do gry "Gothic II". Wydany został 22 sierpnia 2003 roku w Niemczech, swoją premierę w Polsce miał 20 stycznia 2005 roku. Do zainstalowania dodatku niezbędna jest podstawowa wersja gry.
Dodatek wprowadza Bezimiennego w nowy świat zwany . Jarkendar to kraina mieszcząca się na północnym wschodzie od miasta Khorinis. Teren ten jest zamieszkiwany głównie przez dzikie zwierzęta, ale znajdują się tam także dwa obozy: bandytów i piratów. Zadaniem Bezimiennego jest pomoc magom wody, którzy są zaniepokojeni trzęsieniami ziemi nawiedzającymi okoliczne tereny. Bezpośrednio po przybyciu bohater dowiaduje się, że za te anomalie odpowiada jeden z mieszkańców upadłej Kolonii Karnej, .
Gothic 3.
"Gothic 3" jest kolejną, trzecią grą serii "Gothic". Nawiązuje bezpośrednio do historii Bezimiennego z "Gothic II". Premiera gry w Polsce nastąpiła 3 listopada 2006 roku.
Historia Bezimiennego rozpoczyna się po przybyciu na Myrtanę. Staje się jasne, że kraj został niemalże całkowicie zdominowany przez orków. Złość Bezimiennego potęguje fakt, że jego mentor, Xardas, wykorzystał go do zabicia Smoka Ożywieńca w Dworze Irdorath. Los bohatera nie jest znany, jego przyszłość zależy od tego, po której stronie się opowie. Bezimienny może podążać drogą Innosa, Beliara lub Adanosa. Końcowa część gry zależy od tego, po czyjej stronie stanie bohater.
Gothic 3: Zmierzch bogów.
"Gothic 3: Zmierzch bogów" to oficjalny dodatek do "Gothic 3". Swoją premierę w Polsce miał 5 grudnia 2008 roku.
Bezimienny przypatrując się losom Myrtany widzi jak cały kraj jest bliski rozpadu. Orkowie niemalże codziennie napadają na kupców a kraj podzielony pomiędzy różnych władców jest bliski rebelii. Główny konflikt toczy się między Gornem zarządzającym Gothą a Thorusem zarządzającym Trelis. Bezimienny nie mogąc patrzeć na podzielony kraj postanawia zjednoczyć Myrtanę i przywrócić jej dawną świetność.
Gothic 3: The Beginning.
"Gothic 3: The Beginning" to mobilna gra fabularna wyprodukowana przez niemiecką firmę HandyGames GmbH i wydana przez JoWooD Entertainment.
Akcja gry ma miejsce 140 lat przed wydarzeniami z pierwszej gry serii na wyspie Khorinis. Xardas, sierota wychowana przez farmerów, zostaje nocą nawiedzony przez ducha Buthomara. Zjawa ostrzega go przed nieznanym zagrożeniem i nakazuje znaleźć „czterech pozostałych Wybrańców”.
Arcania.
"Arcania" została wydana 12 października 2010 roku i była znana jako czwarta część "Gothica" pod nazwą "Arcania: Gothic 4". Podtytuł usunięto we wrześniu 2014 roku decyzją firmy Nordic Games, odłączając grę od serii.
Akcja gry rozpoczyna się 10 lat po zakończeniu wydarzeń ze "". Główny bohater nie posiada imienia, ale nie jest to ten sam Bezimienny co wcześniej. Stary Bezimienny dalej jest królem i rządzi krajem jako Rhobar III. Nowym zadaniem jest pokonanie Xeshy i wyzwolenie Rhobara III od mocy Śniącego.
Arcania: Upadek Setarrif.
"Arcania: Upadek Setarrif" to samodzielny dodatek do "Arcanii", kontynuujący jej fabułę. Wydany został 25 października 2011 roku. Gracz trafia do Setarrif, miasta opanowanego przez demona, który wcześniej opętał króla Rhobara III. Gra zawiera 20 nowych zadań.
Gothic Remake.
W 2019 roku THQ Nordic zapowiedział stworzenie remake’u pierwszej odsłony serii. Udostępniono wersję demonstracyjną, w którą zagrało ponad 180 tysięcy osób. "Gothic Remake" ukaże się na platformach PC, PlayStation 5 i Xbox Series X/S.
Odbiór.
Według agregatora recenzji Metacritic, na przestrzeni lat seria Gothic otrzymywała zróżnicowane recenzje. Najwyższą notę otrzymała pierwsza część, a najniższą ostatnia — Aracnia: Gothic 4. Czwarta część krytykowana jest głównie za nieciekawą fabułę, brak charakterystycznych elementów wyróżniających tę serię gier i maksymalne uproszczenie mechanizmów, które wcześniej definiowało świat przedstawiony.

</doc>
<doc id="2605932" url="https://pl.wikipedia.org/wiki?curid=2605932" title="Silla (Paikuse)">
Silla (Paikuse)

Silla – wieś w Estonii, w prowincji Parnawa, w gminie Paikuse.

</doc>
<doc id="2605933" url="https://pl.wikipedia.org/wiki?curid=2605933" title="Once and for All">
Once and for All

Once And For All – album koncertowy Elvisa Presleya, składający się z koncertu, który był rejestrowany 24 maja 1977 w Auguście. Wydany w 2008 roku.

</doc>
<doc id="2605937" url="https://pl.wikipedia.org/wiki?curid=2605937" title="Põlendmaa">
Põlendmaa

Põlendmaa – wieś w Estonii, w prowincji Parnawa, w gminie Paikuse.

</doc>
<doc id="2605938" url="https://pl.wikipedia.org/wiki?curid=2605938" title="Boston Breakers (WUSA)">
Boston Breakers (WUSA)

Boston Breakers (WUSA) – były amerykański kobiecy zespół piłki nożnej występujący w Women's United Soccer Association. Drugi człon nazwy zespołu "Breakers" został wyłoniony w konkursie, który wygrała Laura DeDonato.
Zawodniczki Boston Breakers rozgrywały swoje mecze na stadionie Nickerson Field, należącym do Boston University, o pojemności 10 412 miejsc.
Zespół zakończył działalność w 2003 roku po trzech ukończonych sezonach, z powodu rozwiązania WUSA.
Największym sukcesem piłkarek Boston Breakers było osiągnięcie półfinałów playoff'ów Ligi w 2003 roku, który przegrały po rzutach karnych z Washington Freedom.

</doc>
<doc id="2605939" url="https://pl.wikipedia.org/wiki?curid=2605939" title="Tammuru">
Tammuru

Tammuru – wieś w Estonii, w prowincji Parnawa, w gminie Paikuse.

</doc>
<doc id="2605940" url="https://pl.wikipedia.org/wiki?curid=2605940" title="Eksperyment Rutherforda">
Eksperyment Rutherforda

Eksperyment Rutherforda – doświadczenie wykonane przez Hansa Geigera i Ernesta Marsdena pod kierunkiem Ernesta Rutherforda w 1909 roku w Laboratorium Fizyki na Uniwersytecie w Manchesterze, w celu zbadania wewnętrznej struktury atomu. Nieoczekiwane wyniki eksperymentu wykazały po raz pierwszy istnienie jądra atomowego, powodując upadek ówcześnie obowiązującego modelu „ciasta z rodzynkami” i rozwój planetarnego modelu Rutherforda.
Tło historyczne.
Popularną teorią opisującą strukturę atomu w czasie przeprowadzania eksperymentu Rutherforda była teoria bazująca na modelu „ciasta z rodzynkami”. Model ten został opracowany w 1904 roku przez J. J. Thomsona, naukowca, który odkrył elektron. Według jego teorii, ujemnie naładowane elektrony pływały wewnątrz jednorodnej kuli naładowanej dodatnio – jak rodzynki w cieście. Był to model dominujący na temat budowy atomu dopóki nie został obalony przez Ernesta Rutherforda w jego analizie doświadczenia ze złotą folią, opublikowanej w 1911 roku.
Doświadczenie ze złotą folią było przeprowadzone pod nadzorem Rutherforda na Uniwersytecie w Manchesterze w 1909 roku przez naukowca Hansa Geigera i studenta Ernesta Marsdena. Doświadczenie nazwano imieniem Rutherforda, szefa Wydziału Fizyki na Uniwersytecie w czasie przeprowadzania eksperymentu, ponieważ nowe teorie, będące wnioskami z wyników tych badań, pochodzą głównie z jego prac.
Metoda doświadczalna i wyniki.
Eksperyment Rutherforda składał się z serii testów, w których dodatnio naładowane cząstki alfa (jądra helu) bombardowały cienki arkusz złotej folii. Jeśli model atomu zaproponowany przez Thomsona był prawidłowy, to duże cząstki alfa powinny przenikać przez folię bez większych zakłóceń. Tego można by oczekiwać, gdyż cząstki alfa są ciężkie, a ładunek według Thomsona jest szeroko rozproszony. Jednakże rzeczywiste wyniki zaskoczyły Rutherforda. Mimo że wiele cząstek alfa przeniknęło przez folię tak jak oczekiwano, tor wielu z nich był znacznie odchylony, a niektóre z nich nawet się odbiły i wróciły w kierunku źródła promieniowania alfa.
W szczegółach, strumień promieniowania alfa, generowany przez rozpad radioaktywny radonu w ołowianym pojemniku z otworem, był skierowany na arkusz bardzo cienkiej złotej folii. Ekran pokryty siarczkiem cynku obserwowany pod mikroskopem był detektorem; ekran z mikroskopem mógł być obracany dookoła złotej folii, aby móc obserwować cząstki, których tor został odchylony o zadany kąt. Zgodnie z obowiązującym modelem Thomsona, cząstki alfa powinny być odchylone co najwyżej o kilka stopni; mierząc wzór rozproszonych cząstek oczekiwano uzyskania rozkładu ładunku wewnątrz atomu. Jednak zaobserwowano, że bardzo niewielki odsetek cząstek był odchylony o kąty znacznie większe niż 90 stopni. Cytując:
Wnioski.
Dane uzyskane w eksperymencie pokazały, że model atomu Thomsona był nieprawidłowy. Fakt, że wiele cząstek było odchylonych lub wręcz odbitych oznaczał, że atom ma skoncentrowany środek z dodatnim ładunkiem i relatywnie dużą masą. Cząstki alfa albo musiały bezpośrednio zderzać się z dodatnio naładowanym środkiem, albo przelatując w niewielkiej odległości od niego ulegać oddziaływaniom z dodatnim ładunkiem. Ponieważ duża liczba cząstek przenikała przez folię praktycznie bez zakłóceń, dodatni środek musiał być odpowiednio mały w porównaniu do wymiarów atomu – co oznaczało, że wewnątrz atomu przeważają „pustki”.
Ponieważ tor znacznej większości dodatnich cząstek alfa nie ulegał odchyleniom, Rutherford został zmuszony do wniosku, że pozostała część atomu to obszar o bardzo małej gęstości. Cały ładunek był zgromadzony w środkowym obszarze atomu o bardzo dużej gęstości. Rutherford postawił hipotezę, że obie te właściwości mieszczą się w tej samej strukturze fizycznej, którą nazwał „ładunkiem centralnym”, nazwanym później jądrem atomowym. Stąd pochodzi obecne wyobrażenie nuklearnego atomu – struktury z dodatnio naładowanym środkiem (jądrem) o wielkiej gęstości i ujemnie naładowanymi elektronami krążącymi dookoła jądra na względnie dużej odległości w porównaniu do wymiarów jądra.
Rutherford przedstawił swoją interpretację wyników doświadczenia w słynnej publikacji z 1911 roku. Był on w stanie definitywnie odrzucić model atomu Thomsona, ponieważ żadne z ujemnych „ciałek” (tj. elektronów) nie zawierało wystarczającą ilość ładunku lub masy aby silnie oddziaływać z cząstkami alfa, ani też rozproszone dodatnie „ciasto” czy chmura dodatniego ładunku w której elektrony miały się znajdować. Zamiast tego, Rutherford zasugerował, że wielka ilość ładunku i masy atomu jest skoncentrowana w fizycznie bardzo małym obszarze (w porównaniu do wymiaru całego atomu), tworzącego bardzo silne pole elektryczne. Zaproponował, że poza „ładunkiem centralnym” (nazwanym później jądrem atomowym) atomy wypełnia pusta przestrzeń. Na podstawie doświadczenia Rutherford był w stanie powiedzieć, że ładunek jądra atomowego był dodatni i używał następującego języka dla obrazowania sytuacji:
Rozważając, pod względem energetycznym, możliwości penetracji przez cząstki alfa o znanej masie i energii kinetycznej w kierunku ładunku środkowego 100e (1,6022×10–17 C), Rutherford był w stanie obliczyć, że promień ładunku centralnego złota musiał być fizycznie mniejszy (ile razy mniejszy, nie potrafił określić) niż 3,4×10–14 metra (współcześnie przyjmuje się, że promień jądra atomowego złota to jedna piąta tej wartości). Po zastosowaniu tej reguły do atomu złota, którego rozmiar był znacznie większy: promień około 1,5×10–10 metra – zaskakujące było stwierdzenie, że rozmiar ładunku centralnego jest mniejszy niż formula_1 średnicy atomu.
Rutherford zastosował ściśle newtonowskie metody w analizie rozpraszania niskoenergetycznych cząstek alfa z tego eksperymentu. Później, kiedy metody mechaniki kwantowej stały się w pełni dostępne, okazało się, że dają one takie same wyniki jak te wyprowadzone przez Rutherforda metodą klasyczną.
Mimo że model atomu Rutherforda sam w sobie miał liczne problemy związane z rozmieszczeniem ładunku elektronu i ruchem, które zostały rozwiązane przez rozwój mechaniki kwantowej, główny wniosek z eksperymentu, istnienie jądra atomowego, jest nadal słuszny.
Odkrycie jądra atomowego przez Rutherforda i zaproponowana budowa atomu została później udoskonalona przez Nielsa Bohra w 1913 roku. Model atomu Bohra to podstawowy model atomu stosowany obecnie. Opis atomu stworzony przez Rutherforda stworzył podstawy pod wszystkie przyszłe modele atomów i rozwój fizyki jądrowej.

</doc>
<doc id="2605941" url="https://pl.wikipedia.org/wiki?curid=2605941" title="Jewgienij Kuzniecow (piłkarz)">
Jewgienij Kuzniecow (piłkarz)

Jewgienij Borisowicz Kuzniecow, ros. Евгений Борисович Кузнецов (ur. 30 sierpnia 1961 w Jarosławiu, Rosyjska FSRR) – rosyjski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
W 1980 rozpoczął karierę piłkarską w miejscowym klubie Szynnik Jarosław, skąd w 1982 przeszedł do Spartaka Moskwa. Po 8 lat gry w moskiewskim zespole w 1990 wyjechał za Szwecji, gdzie następnie bronił barw klubów IFK Norrköping i Skellefteå FF. W 1995 powrócił do Rosji, gdzie został piłkarzem Lokomotiwu Moskwa. W następnym roku zasilił skład chińskiego Chunnam Dragons. W 1997 przeniósł się ponownie do Szwecji, gdzie występował w klubach Östers IF, Mjällby AIF i Karlskrona AIF. W 2000 zakończył karierę piłkarską.
Kariera reprezentacyjna.
W latach 1983 i 1986-1988 występował w olimpijskiej reprezentacji ZSRR. Grał na Igrzyskach Olimpijskich 1988 w Seulu, gdzie zdobył złoty medal.
Kariera trenerska.
Przygodę z ławką trenerską rozpoczął jeszcze będąc piłkarzem klubu Karlskrona AIF. W latach 2001-2003 prowadził Östers IF, a w 2004 Anży Machaczkała.

</doc>
<doc id="2605942" url="https://pl.wikipedia.org/wiki?curid=2605942" title="Jan Bárta">
Jan Bárta

Jan Bárta (ur. 7 grudnia 1984 w Kyjovie) – czeski kolarz szosowy, zawodnik należącej do dywizji UCI Continental Teams drużyny Elkov–Author. Specjalizuje się w jeździe indywidualnej na czas i wyścigach tygodniowych.

</doc>
<doc id="2605943" url="https://pl.wikipedia.org/wiki?curid=2605943" title="Vaskrääma">
Vaskrääma

Vaskrääma – wieś w Estonii, w prowincji Parnawa, w gminie Paikuse.

</doc>
<doc id="2605948" url="https://pl.wikipedia.org/wiki?curid=2605948" title="Liga Europejska w piłce siatkowej mężczyzn 2004">
Liga Europejska w piłce siatkowej mężczyzn 2004

1. edycja Ligi Europejskiej siatkarzy rozpoczęła się 26 maja 2004 roku. W fazie grupowej występowało 8 drużyn.
Uczestnicy.
&lt;br&gt;

</doc>
<doc id="2605949" url="https://pl.wikipedia.org/wiki?curid=2605949" title="We’ll Make You Happy">
We’ll Make You Happy

We’ll Make You Happy – album na żywo Elvisa Presleya, składający się z utworów nagranych 24, 25 kwietnia i 28 kwietnia 1975 r. oraz z bonusów.
Lista utworów.
CD 1.
Macon, Georgia, 24 kwietnia 1975:
Lakeland, Floryda, 28 kwietnia 1975:
CD 2.
Jacksonville, Floryda, 25 kwietnia 1975:
Bonusy:

</doc>
<doc id="2605950" url="https://pl.wikipedia.org/wiki?curid=2605950" title="Boston Breakers">
Boston Breakers

Boston Breakers 

</doc>
<doc id="2605952" url="https://pl.wikipedia.org/wiki?curid=2605952" title="I Care">
I Care

I Care – utwór muzyczny amerykańskiej artystki Beyoncé Knowles, pochodzący z jej czwartego albumu studyjnego o nazwie 4. Autorami tekstu są Knowles, Jeff Bhasker i Chad Hugo, podczas gdy produkcją zajęli się Knowles i Bhasker. Piosenka została nagrana w MSR Studios w Nowym Jorku. Piosenka jest balladą R&amp;B, która zawiera również elementy soulu i muzyki rockowej.
Utwór został ogólnie dobrze przyjęty przez krytyków muzycznych, którzy pochwalili szczere emocje, smutek i niechęć, które można usłyszeć w głosie Knowles. Znawcy na ogół chwalili także gitarowe solo i wokal Knowles, które zostały użyte tylko przy owym utworze. Po wydaniu 4 na początku lipca 2011, „I Care” zajął 35. miejsce na South Korea Gaon International Singles Chart. O wyniku tym zadecydował pokaźny wynik pobrań utworu. Piosenka wchodziła w repertuar Knowles na 4 Intimate Nights with Beyoncé, która odbyła się w Roseland Ballroom w Nowym Jorku w sierpniu 2011 roku.

</doc>
<doc id="2605963" url="https://pl.wikipedia.org/wiki?curid=2605963" title="Piękna i Bestia (serial telewizyjny 1987)">
Piękna i Bestia (serial telewizyjny 1987)

Piękna i bestia (ang. "Beauty and the Beast", 1987-1990) – amerykański serial dramatyczny stworzony przez Rona Koslowa.
Jego światowa premiera odbyła się 25 września 1987 roku na kanale CBS i był emitowany do 4 sierpnia 1990 roku. W Polsce serial nadawany był na kanale RTL 7.

</doc>
<doc id="2605964" url="https://pl.wikipedia.org/wiki?curid=2605964" title="Tell el-Amarna">
Tell el-Amarna



</doc>
<doc id="2605966" url="https://pl.wikipedia.org/wiki?curid=2605966" title="Stacja Narciarska Biały Jar w Karpaczu">
Stacja Narciarska Biały Jar w Karpaczu

Stacja Narciarska Biały Jar w Karpaczu – ośrodek narciarski położony w Karpaczu w Karkonoszach, usytuowany w rejonie potoku Łomnica.
Nazwa.
Nazwa ośrodka pochodzi od nazwy hotelu oraz przystanku autobusowego „Biały Jar”, znajdującego się w dolnej części kompleksu.
Wyciągi i trasy.
W skład kompleksu wchodzą:
Na terenie ośrodka istnieją 4 trasy narciarskie:
Żadna z tras ośrodka nie jest homologowana przez FIS.
Stacja nie jest członkiem Stowarzyszenia Polskie stacje narciarskie i turystyczne.
Pozostała infrastruktura.
Na terenie ośrodka do dyspozycji narciarzy i snowboardzistów są:
Operator.
Operatorem i właścicielem stacji jest Winterpol Sp. z o.o. z siedzibą w Dusznikach-Zdroju, Zieleniec 72A. Prezesem jej zarządu jest Marek Sobiesiak, a prokurentem – Magdalena Sobiesiak-Michalska – dzieci Ryszarda Sobiesiaka.
Kontrowersje środowiskowe.
Budowa ośrodka wzbudziła protesty ekoaktywistów. Stacja znajduje się w otulinie Karkonoskiego Parku Narodowego i Natury 2000. Według Pracowni na rzecz Wszystkich Istot inwestycja związana była z koniecznością „usunięcia 3 ha lasów ochronnych. W strefie jej oddziaływania stwierdzono występowanie 7 chronionych gatunków płazów oraz 23 chronionych gatunków ptaków.”. Za problematyczne uznano także pozyskiwanie wody do naśnieżania, ponieważ z obliczeń hydrologicznych miało wynikać, że potok Łomnica, który miałby stanowić źródło wody, nie jest w stanie zasilić w nią wystarczająco instalacji naśnieżania.
Historia.
Spółka Winterpol została zarejestrowana w KRS w październiku 2003 roku. Od 2007 roku starała się o pozwolenie na budowę ośrodka narciarskiego w Białym Jarze.
Ośrodek został uruchomiony 18 sierpnia 2011 roku.
Poboczne wątki afery hazardowej w 2009 roku były związane z pozwoleniami na uruchomienie tego ośrodka.

</doc>
<doc id="2605967" url="https://pl.wikipedia.org/wiki?curid=2605967" title="Przylądek Ventė">
Przylądek Ventė

Przylądek Ventė (lit. "Ventės ragas", niem. "Windenburger Eck") – przylądek na Litwie nad bałtyckim Zalewem Kurońskim na południe od wsi Ventė. Półwysep, na którego końcu znajduje się przylądek ma długość 5,5 km oraz szerokość 2,2 km. Po przeciwnej stronie zalewu znajduje się wieś Preila.
Przylądek Ventė znajduje się w rejonie szyłokarczemskim, w pobliżu ujścia Niemna do Zalewu Kurońskiego na terenie Parku Regionalnego Delty Niemna.
Historia.
W 1360 roku na półwyspie Krzyżacy postawili kościół oraz zamek Windenburg, który został później zniszczony przez fale zalewu. Kamienie z zamku zostały wykorzystane do budowy murowanego kościoła. W 1700 roku zawalił się także nowy kościół, z którego budulec pięć lat później wywieziono do położonych nieopodal Kint, gdzie ponownie został wykorzystany w trakcie budowy miejscowego kościoła.
Na przylądku zachowała się jedenastometrowa pruska latarnia morska pochodząca z 1863 roku, współcześnie nieczynna.
Przylądek Ventė dawniej wchodził w skład okręgu Kłajpedy Prus Wschodnich, zaś od 1923 był częścią Litwy niepodległej. 22 marca 1939 r. powrócił do Niemiec, natomiast w 1946 po przegranej Niemcy w II wojnie światowej, został przekazany przez władze Związku Radzieckiego w granice Litewskiej SRR.
W 1929 roku z inicjatywy profesora Tadasa Ivanauskasa w okolicy przylądka powstała jedna z pierwszych w Europie stacji obrączkowania ptaków. Ośrodek nadal jest czynny.
W latach 1975–1986 przebudowano brzegi półwyspu. Jego brzegi zostały wzmocnione poprzez wyłożenie ich kamieniami. Wybudowano także 250-metrowe molo. Celem tych prac było zabezpieczenie przylądka i stacji przed zimowymi sztormami.
Stacja ornitologiczna.
Historia obrączkowania ptaków na półwyspie Ventė sięga roku 1924, kiedy to w miejscowej latarni zaczął pracować Mikas Posingis – ornitolog amator. W 1929 roku litewski zoolog i profesor Uniwersytetu Litewskiego w Kownie Tadas Ivanauskas założył na skraju półwyspu stację ornitologiczną. Jej dogodne lokalizacja wynika z położenia na trasie migracji ptaków oraz miejsca ich odpoczynku na pobliskich terenach podmokłych w delcie Niemna.
Początkowo ptaki łapano w siatki rozwieszone w pobliżu krzewów; mogły one jednak ranić ptaki. Dlatego też w 1959 roku wybudowano specjalną pułapkę. W 1962 roku specjalne pułapki rozstawiono także na Mierzei Kurońskiej (w 1986 roku obszar Neryngi przejęła nowa stacja w Juodkrantė). W 1978 roku wybudowano nową, większą pułapkę na ptaki, którą podniesiono na wysokość 25 metrów. W 1982 roku Leonas Jezerskas, ówczesny szef placówki, opracował nowatorską dwustronną pułapkę zygzakową.
Ponad półwyspem dziennie przelatuje do 300 tys. ptaków. Rekord w liczbie oznakowanych ptaków padł we wrześniu 2002 roku, kiedy to udało się zaobrączkować 6519 sztuk. Rocznie w stacji oznakowuje się do 60 do 80 tys. ptaków.
Od 1994 roku stacja wydaje magazyn „Ventės Ragas” zajmujący się tematyką delty Niemna, Zalewu Kurońskiego oraz ptaków nadbałtyckich.
Na terenie stacji znajduje się ekspozycja z okazami ptaków występujących na terenie ujścia Niemna i Mierzei Kurońskiej.

</doc>
<doc id="2605969" url="https://pl.wikipedia.org/wiki?curid=2605969" title="Berberysówka (Pasmo Bolechowickie)">
Berberysówka (Pasmo Bolechowickie)

Berberysówka (279 m n.p.m.) - częściowo zalesione wzniesienie pasma Bolechowickiego. Znajdują się tu stare wyrobiska górnicze gdzie pozyskiwano galenę. Na zachodnim zboczu góry, w kamieniołomie "Bolechowice", eksploatowane są złoża wapieni dewońskich. Początki wydobycia w tym miejscu sięgają XVI w. Po wschodniej stronie widoczne pozostałości po nieczynnym kamieniołomie "Zgórsko".

</doc>
<doc id="2605973" url="https://pl.wikipedia.org/wiki?curid=2605973" title="Mariusz Rumak">
Mariusz Rumak

Mariusz Rumak (ur. 3 czerwca 1977 w Drawsku Pomorskim) – polski piłkarz grający na pozycji pomocnika, trener, absolwent poznańskiego AWF.
Kariera piłkarska.
Mariusz Rumak w latach 1994–2000 grał w Olimpie Złocieniec. W jednym z meczów w 2000 zerwał więzadła krzyżowe i w wieku 23 lat podjął decyzję o zakończeniu kariery piłkarskiej.
Kariera trenerska.
Rumak odbył staże w Werderze Brema, Hannoverze 96 oraz Ajaksie. Po ukończeniu studiów w 2001 podjął pracę z grupami młodzieżowymi Lecha Poznań. Zdobył z nimi mistrzostwo Polski U-17 (2009) oraz wicemistrzostwo Polski U-19 (2010).
9 czerwca 2010 został trenerem występującej w rozgrywkach Młodej Ekstraklasy Jagiellonii Białystok oraz był odpowiedzialny za prowadzenie akademii piłkarskiej tego klubu.
16 czerwca 2011 rozwiązał kontrakt z Jagiellonią z powodów rodzinnych, po czym podjął pracę w Lechu jako asystent José Mari Bakero. Od marca 2012 do sierpnia 2014 był pierwszym szkoleniowcem poznańskiej drużyny. W sezonie 2011/2012 Lech pod wodzą Rumaka zajął czwarte miejsce w lidze, dające występ w Lidze Europy. Na początku sezonu 2012/2013 podpisał nowy trzyletni kontrakt. W sezonie 2012/2013 zdobył z Lechem wicemistrzostwo Polski, kwalifikując się do europejskich pucharów na pięć kolejek przed końcem rozgrywek. Dodatkowo zespół ustanowił nieoficjalny rekord wyjazdowy "Kolejorza" - 10 zwycięstw z rzędu i 12 wygranych w sezonie. W rozgrywkach Ligi Europy sezonu 2012/2013 wyeliminował Żetysu Tałdykorgan oraz Xəzər Lenkoran, a następnie odpadł w III rundzie eliminacji z AIK Fotboll, przegrywając dwumecz 1:3.
1 września 2014 został szkoleniowcem Zawiszy Bydgoszcz i w tym samym sezonie spadł z klubem z ekstraklasy. 8 września 2015 rozwiązał kontrakt z klubem za porozumieniem stron.
9 marca 2016 został szkoleniowcem Śląska Wrocław, jednak 19 grudnia 2016 został zwolniony za porozumieniem stron.
Od 13 czerwca do 19 września 2017 był trenerem Bruk-Bet Termaliki Nieciecza.
14 maja 2018 został trenerem Odry Opole. Z powodu słabych wyników na początku sezonu 2019/2020 został zwolniony z tej funkcji.

</doc>
<doc id="2605975" url="https://pl.wikipedia.org/wiki?curid=2605975" title="Ambasada Panamy w Warszawie">
Ambasada Panamy w Warszawie

Ambasada Republiki Panamy w Warszawie (hiszp. "Embajada de Panamá en Polonia") – panamska placówka dyplomatyczna mieszcząca się w Warszawie przy ul. Biedronki 13a.
Ambasador Panamy w Warszawie akredytowany jest również w Republice Estońskiej, Gruzji oraz w Republice Łotewskiej.
Siedziba.
W okresie międzywojennym.
Panama utrzymywała konsulat w Gdańsku (1925–1940), z siedzibą przy "Elisabethwall" 5, obecnie Wały Jagiellońskie (1929–1932), "Grosse Allee" 47, Aleja Zwycięstwa (1933), "Hindenburgallee" 27, Aleja Zwycięstwa (1935–1940).
Polska i Panama nawiązały stosunki dyplomatyczne w 1933 na szczeblu poselstw. 
Po II wojnie światowej.
Stosunki zostały wznowione w 1946. W 1973 podniesiono je do szczebla ambasad. W Warszawie były akredytowane placówki dyplomatyczne Panamy z siedzibą w Belgradzie (1987–1990) i Bonn przy "Lutzowstraße" 1 (1992–2000). W 2000 ambasadę Panamy uruchomiono w Warszawie. Następnie ponownie w Polsce akredytowana była placówka dyplomatyczna z siedzibą za granicą – w Budapeszcie (2002–2007). Ambasadę w Warszawie Panama otworzyła w 2007 z siedzibą przy ul. Biedronki 13a (2009).

</doc>
<doc id="2605978" url="https://pl.wikipedia.org/wiki?curid=2605978" title="USS Carondelet">
USS Carondelet

Okręty US Navy o nazwie USS "Carondelet":

</doc>
<doc id="2605979" url="https://pl.wikipedia.org/wiki?curid=2605979" title="Agnieszka Wolfram-Zakrzewska">
Agnieszka Wolfram-Zakrzewska

Agnieszka Wolfram-Zakrzewska (ur. 26 marca 1958 w Warszawie) – polska dziennikarka i działaczka społeczna.
Życiorys.
Studiowała socjologię na Uniwersytecie Warszawskim. Była zaangażowana w organizację opozycyjnego ruchu studenckiego, na bazie którego powstał stołeczny Studencki Komitet Solidarności. Współpracowała z Komitetem Obrony Robotników w ramach udzielania pomocy robotnikom z Ursusa i Radomia. Zajmowała się też składaniem i dystrybucją pism drugiego obiegu. W latach 80. w swoim mieszkaniu prowadziła punkt sprzedaży wydawnictw podziemnych.
W III RP pracowała do 1993 w Radiu ZET, a następnie do 2001 w "Gazecie Wyborczej". Następnie zajęła się działalnością pozarządową. Związana z działalnością m.in. Fundacji ITAKA, Fundacji Wspierania Młodzieży Wiejskiej IUVENIS (jako wiceprezes zarządu) oraz Fundacji Rodzić po Ludzku.
W 2011 odznaczona Krzyżem Kawalerskim Orderu Odrodzenia Polski. 23 listopada została powołana w skład Kapituły OOP.
Życie prywatne.
Jest zamężna z Rafałem Zakrzewskim, mają dwóch synów. Jest siostrą Krzysztofa Wolframa.

</doc>
<doc id="2605980" url="https://pl.wikipedia.org/wiki?curid=2605980" title="Aaron Travis">
Aaron Travis



</doc>
<doc id="2605981" url="https://pl.wikipedia.org/wiki?curid=2605981" title="Leszczowate (dwór)">
Leszczowate (dwór)

Leszczowate – majątek ziemiański w województwie podkarpackim, powiat bieszczadzki, gmina Ustrzyki Dolne.
Historia.
W 1556 r. urodził się w tej wsi Krzysztof Kraiński, reformator kalwiński, autor „Postylli”. 22 stycznia 1737 r. Marcin Bonifacy Kraiński, łowczy sieradzki i rotmistrz znaku pancernego wykupił wieś w pełni od Bazylego Ustrzyckiego, stolnika przemyskiego. Właściciele przechowywali w dworze dokumenty i listy rodzinne Romana Cyriaka, pamiętnikarza, członka Stanów galicyjskich, Edmunda Kraińskiego, kapitana saperów i powstańca listopadowego. Po walkach Edmund Kraiński wrócił do swojego majątku i zajął się gospodarką, zyskując zaufanie wśród chłopów, którzy w 1846 r. (rabacja galicyjska) pilnowali dworu w Leszczowatem i nie dopuścili do jego splądrowania. W Leszczowatem urodził się w 1854 r. Wincenty Kraiński. We dworze przyjmowano zaprzyjaźnionego Wincentego Pola i Oskara Kolberga, zbierającego materiały do monografii etnograficznej Małopolski południowo-wschodniej (t.49-51,Sanocko-Krośnieńskie) (w 1861, 1863, 1883, 1884 i 1885 r.).
Leszczowate jest terenem roponośnym. W 1848 r. podjęto próby wydobywania ropy naftowej, początkowo używanej do smarowana osi kół. Wincenty Kraiński, przy technicznym wsparciu holenderskiej firmy wydobywczej, Petroleum Matrekopij Holland, rozpoczął przemysłową eksploatację złoża. W Leszczowatem i pobliskiej Ropience eksploatowano działki oznaczone jako księgi naftowe o symbolach „Wincenty I, II, III, IV, V, VI” po Wincentym Kraińskim.
Cerkiew.
Niedaleko dworu stała cerkiew greckokatolicka św. Paraskewy (obecnie kościół katolicki). Kraińscy byli fundatorami cerkwi, pomimo że byli katolikami. Pierwsze wzmianki o drewnianej cerkwi pojawiają się w 1717 r. W 1861 r. Edmund Kraiński odbudowuje kaplicę. Kolejne odbudowy miały miejsce w 1922 r. i 1937. Świątynia jest ozdobiona polichromią figuralną i ornamentalną autorstwa Wołoszyńskiego i Żołtnira.
Z okresu Kraińskich zachowały się dwa ołtarze boczne z XVIII w., wrota carskie i diakońskie z XIX w., ikona Chrystusa nauczającego w ramie z XVIII w., ikona Ukrzyżowanie(Pasja) z II poł. XVII w. oraz ikony św. Mikołaja i Matki Boskiej z Dzieciątkiem.
Dwór.
Modrzewiowy dwór wraz z folwarkiem i starodrzewiem w założeniu parkowym został zniszczony w 1944 r. po napadzie bojówki UPA.

</doc>
<doc id="2605982" url="https://pl.wikipedia.org/wiki?curid=2605982" title="Leszczowate (wieś)">
Leszczowate (wieś)

Leszczowate (w latach 1977–1981 Zalesie) – wieś w Polsce położona w województwie podkarpackim, w powiecie bieszczadzkim, w gminie Ustrzyki Dolne.
W latach 1975–1998 miejscowość administracyjnie należała do województwa krośnieńskiego.
Wieś lokowana w 1540 r. na prawie magdeburskim. W II poł. XIX w. należała, jak i Wola Maćkowa, do Edmunda Kraińskiego, a w 1931 r. do pamiętnikarza, szlachcica sanockiego, Romana Kraińskiego.
W końcu lipcu 1944 roku bojówka UPA dokonała pierwszych w tej miejscowości zbrodni na Polakach.
Wierni kościoła rzymskokatolickiego należą do parafii Matki Bożej Różańcowej w Wańkowej..
Zabytki.
Wykaz zabytków nieruchomych wpisanych do rejestru zabytków Narodowego Instytutu Dziedzictwa:

</doc>
<doc id="2605983" url="https://pl.wikipedia.org/wiki?curid=2605983" title="Złodziej (film 1981)">
Złodziej (film 1981)

Złodziej – amerykański film kryminalny z 1981 roku na podstawie powieści "The Home Invaders" Franka Hohimera (pseudonim Johna Seybloda, zawodowego włamywacza). Debiut reżyserski Michaela Manna.
Fabuła.
Frank na pozór jest zwykłym przedsiębiorcą prowadzącym bar i zajmującym się sprzedawaniem samochodów w Chicago. Tak naprawdę jest zawodowym złodziejem, zajmującym się kradzieżami biżuterii. Zaczyna się spotykać z kasjerką Jessie i coraz bardziej zaczyna myśleć o wycofaniu się z przestępczego procederu i zaczęciu uczciwego życia, ustabilizowaniu się i adopcji dziecka. Po udanej akcji, ginie Joe Gags – paser Franka, który miał przy sobie pieniądze dla niego. Złodziej odkrywa, że paser zginął z powodu długów. Przy odzyskaniu forsy, Frank godzi się na współpracę w skoku z szefem półświatka Leo, który liczy na stały układ. Napad kończy się sukcesem, ale Leo wypłaca jedną dziesiątą obiecanego udziału Franka tłumacząc się wspólnymi inwestycjami w nieruchomości licząc na długą współpracę. Wściekły Frank żąda reszty udziału w ciągu doby grożąc Leo śmiercią. W odwecie najbliższy kumpel Barry zostaje zamordowany, a Leo daje Frankowi do zrozumienia, że nie ma on żadnego wyboru. Złodziej nie mając wyjścia, staje do finalnej konfrontacji z gangsterem i jego gangiem.
Nagrody i nominacje.
MFF w Cannes 1981
Złota Malina 1981

</doc>
<doc id="2605985" url="https://pl.wikipedia.org/wiki?curid=2605985" title="Phil Anderson">
Phil Anderson

Phil Anderson, właściwie Phillip Grant Anderson (ur. 12 marca 1958 w Londynie) – były australijski kolarz szosowy, pierwszy Australijczyk, który zdobył maillot jaune podczas Tour de France.
Życiorys.
Phil Anderson urodził się w Londynie, ale wyjechał z rodziną do Australii, będąc dzieckiem. Mieszkał w Melbourne, w 1975 r. ukończył Trinity Grammar School. Jego pierwszym klubem był Hawthorn Cycling Club.
Przed ukończeniem dwudziestego roku życia, jako amator, wygrał w 1977 r. Tour of New Zealand.
W 1979 r. wyjechał do Europy, gdzie wygrywając wyścigi amatorskie zwrócił na siebie uwagę drużyn profesjonalnych.
Karierę zawodowca rozpoczął w 1980 r.
Kariera zawodowa.
Anderson rozpoczął zawodowe ściganie w barwach Peaguota. Już w 1981 r. udało mu się założyć (jako pierwszemu człowiekowi spoza Europy) maillot jaune. Sam zawodnik opowiada o tym w ten sposób:
"To było w Pirenejach, mój pierwszy Tour de France. Nie miałem aspiracji aby zostać liderem, nic z tych rzeczy. Dostałem zadanie, miałem pilnować lidera, Francuza i mu pomagać. Na trasie zapomniałem jakie mam zadanie i po prostu jechałem z przodu z najlepszymi, pokonując z nimi kilka górskich szczytów. Potem podjechał do mnie mój dyrektor sportowy i zapytał co się stało z moim liderem, którego miałem pilnować. - Ojej, faktycznie, gdzie on jest?" - zapytałem. "Dyrektor odpowiedział, że został w drugiej grupie, jakieś 5-10 minut z tyłu." Powiedziałem mu: "- Nie ma strachu, zaczekam na niego i mu pomogę. Ale on kazał mi zostać w czołówce, unikać kłopotów i postarać się dojechać z najlepszymi. Tak też zrobiłem, dotarłem do ostatniego wzniesienia na etapie z Bernardem Hinault i Lucienem van Impem, który nam odjechał na tym podjeździe na kilka minut. Ja miałem jednak spory zapas czasu z poprzednich etapów i w ten sposób zostałem liderem wyścigu. To była niespodzianka, nie spodziewałem się jej, wiedziałem że maillot jaune jest bardzo ważna i ma długą historię, ale dla mnie tamtego dnia najlepsze było to, że nie muszę prać swojej koszulki, tylko dostanę nową. Ale kiedy się ją nosi, jest się na najwyższym sportowym poziomie."
Żółtą koszulkę lidera założył ponownie, na 9 dni, w 1985 r. W 1982 r. zajął 5. miejsce w Tour de France, zdobywając równocześnie białą koszulkę lidera klasyfikacji młodzieżowej.
Najlepszy sezon w karierze Anderson odnotował w 1985 r. Wygrał Tour Méditerranéen, Volta a Catalunya, Critérium du Dauphiné Libéré, Tour de Suisse, zajął 5. miejsce w Tour de France oraz ukończył na drugim miejscu Gandawa-Wevelgem i Ronde van Vlaanderen.
W następnych latach zajmował miejsca na podium w wyścigach klasycznych, m.in. Mediolan-Turyn, Liège-Bastogne-Liège czy Paryż-Tours.
Jego ostatnim wielkim zwycięstwem był triumf na 10. etapie Tour de France w 1990 r. Karierę sportową zakończył w 1994 r.
Życie prywatne.
Anderson był dwukrotnie żonaty. Z pierwszą żona związał się zaraz po rozpoczęciu profesjonalnej kariery, z drugą w 1994 r.
Ich związek rozpadł się w 2005 r. Po zakończeniu kariery nabył farmę w Jamieson, gdzie mieszka do dziś.
Odznaczenia.
Został uhonorowany Orderem Australii w 1987 r. za zasługi dla kolarstwa. W 2000 r. otrzymał Australian Sports Medal, a rok później Centenary Medal, za zasługi oddane społeczeństwu poprzez kolarstwo.

</doc>
<doc id="2605986" url="https://pl.wikipedia.org/wiki?curid=2605986" title="Krystyna z Persji">
Krystyna z Persji

Krystyna z Persji, z pers. "Jazdin", również Sira lub Sirin, cs. "Wielikomuczenica Christina" (ur. w Persji, zm. 559) – męczennica chrześcijańska, święta Kościoła katolickiego i prawosławnego.
Jako jedna z pierwszych poniosła śmierć męczeńską podczas krwawych prześladowań chrześcijan przez pogańskiego króla Persów Chozroesa I.
Jej wspomnienie liturgiczne obchodzone jest:
W ikonografii św. Krystyna przedstawiana jest w szacie matrony z palmą męczeńską w ręku.

</doc>
<doc id="2605988" url="https://pl.wikipedia.org/wiki?curid=2605988" title="Bob – swój chłop">
Bob – swój chłop

Bob – swój chłop (ang. "Bob Patterson", 2001) – amerykański serial komediowy stworzony przez Brada Halla.
Jego światowa premiera odbyła się 2 października 2001 roku na kanale ABC. Ostatni odcinek został wyemitowany 31 października 2001 roku. Serial został anulowany po pięciu odcinkach. W Polsce nadawany był na kanale TVP1.

</doc>
<doc id="2605989" url="https://pl.wikipedia.org/wiki?curid=2605989" title="Beth Roach">
Beth Roach



</doc>
<doc id="2605992" url="https://pl.wikipedia.org/wiki?curid=2605992" title="Gormiti">
Gormiti

Gormiti (pol. „Gormici” – mieszkańcy wyspy Gorm) – bohaterowie serii dziecięcych zabawek, służących do gry i kolekcjonowania.
Figurki Gormiti wykonane są z tworzywa sztucznego, zwykle wielkości 5-6 cm. Do figurek dołączane są karty z opisem postaci oraz liczbą punktów istotnych podczas rozgrywki. Dodatkowo na jednej z nóg figurki jest narysowana cyferka. Zabawa polega na dodaniu punktów karty z punktami na nodze Gormita. Wygrywa ten, kto zdobędzie większą liczbę punktów. Legenda Gormitów mówi, że są oni wojownikami podzielonymi na dwie armie, dobra i zła. Dodatkowo armie dzielą się na nacje, zwane ludami, ze względu na zamieszkiwane terytorium i skojarzoną moc żywiołów, która określa ich wygląd i sposób walki.
Projektantem postaci jest Gianfranco 'Henry' Enrietto, a historia inspirowana książką autorstwa Leandro Consumi. Od roku 2005 figurki są produkowane i sprzedawane w wielu krajach przez włoski koncern Giochi Preziosi. Pojedyncze opakowania w formie nieprzezroczystej saszetki uniemożliwiają wybór kupowanej postaci, co stanowi dodatkową atrakcję i powodować może dublowanie się zakupionych zabawek. To z kolei rodzi zjawisko wymiany i tworzy rynek wtórny, ułatwiając kompletowanie kolekcji.
Sukces i popularność serii wpłynęły na powstanie wielu innych produktów dla dzieci, związanych z Gormiti, w tym serialu animowanego Gormiti.
Serie zabawek.
Seria 1.
Wydana po raz pierwszy we Włoszech w roku 2005. Wprowadzono 42 figurki Gormitów podzielone na 4 nacje dobra: Ziemi, Powietrza, Lasu oraz Morza oraz 2 nacje złych: Lawy i Magmy. Każde plemię składa się z 7 różnych figurek, z czego jedna większa, wyróżniona jako władca danego ludu.
Legenda opisująca historię Gormitów mówi, że we wnętrzu nieaktywnego dotąd wulkanu obudził się Magor, zły duch, pragnący przybrać cielesną powłokę. Potrzebuje do tego życiowej energii, którą zamierza odebrać mieszkańcom wyspy. Powołuje z lawy do życia pierwszych złych wojowników: Magmiona i Laviona, którzy zabijają mieszkańców wyspy i przy braku dalszego źródła energii wycofują się. Obserwujący to Stary Mędrzec zapłakał, a z jego łez powstało magiczne Oko Życia. Z jego pomocą tworzy 4 ludy Gormitów. W odpowiedzi na to wulkan wybucha i Magor doprowadza do skłócenia Gormitów, którzy toczą walki między sobą.
Seria "Mystica".
Figurki z pierwszej serii zostały przemalowane, a ich elementy zyskały kolory srebrny i złoty.
Seria 2.
Wydana w grudniu 2005 roku seria druga wprowadza ujednoliconą nację Ludzi Wulkanu, która zastępuje dotychczasowy niejasny podział na Ludzi Lawy i Magmy. Oprócz 6 figurek w każdej z 5 nacji dostępne jest po jednej dodatkowej figurce, sprzedawanej wyłącznie w zestawach.
Legenda opisuje turniej rozgrywany w Dolinie Astreg, mający rozstrzygnąć spór o dominację na wyspie. Walki toczą przedstawiciele czterech ludów, a zwycięża Carrapax i zaprowadza pokój. Od tej chwili Gormiti walczą wspólnie przeciw nowemu Władcy Wulkanu – Władcy Strachu. Magor dostrzega jednak zwątpienie i słaby punkt u Heliosa – Władcy Powietrza, który wraz ze swoim ludem zostaje przyciągnięty na stronę zła.
Seria "Atomic".
Figurki znane z drugiej serii zmodyfikowano wprowadzając elementy półprzezroczyste, świecące w ciemności, albo zmieniające kolor w ciepłej lub zimnej wodzie.
Wyjaśnieniem tych zmian w legendzie jest wynagrodzenie Heliosa za zdradę i przejście na stronę zła, za co otrzymuje on od Magora moc Światła. W odpowiedzi na to Stary Mędrzec dokonuje przemiany trzech pozostałych plemion w celu ich wzmocnienia i zrównania sił w walce przeciw sojuszowi wojowników Władcy Strachu i Heliosa.
Seria 3.
Wydana w lutym 2007 roku trzecia seria do znanych wcześniej nacji wprowadza dwie nowe: Ludzi Światła i Ludzi Ciemności.
Władca Strachu otrzymał misję pojmania Starego Mędrca, który przeciwstawia się złu. Barbatus, Kolossus i Karrapax spotkali się i pojednali przy Świętym Ołtarzu Życia, a ich łzy wzruszenia wywołały Promień Światła. Oko Życia rozbłysło i połączyło ze Światłem, a wywołana eksplozja dała życie nowemu pokoleniu Gormitów pod przewodnictwem Luminosa Najwyższego. Magor tymczasem powołał nowego Władcę Wulkanu: Armageddona. Z wulkanu wystrzelił w niebo głaz, który dał początek Diabelskiemu Feniksowi – Władcy Nieba. Magor rzucił zaklęcie otwierające portal do Ciemnego Horyzontu i przywołał Mrocznego Obscurio – Władcę Ciemności. 
Seria "Mythos".
Modyfikacji poddano także serię trzecią. Występują w niej elementy metaliczne, świecące w ciemności, półprzezroczyste lub reagujące na temperaturę.
Legenda opisuje przemianę jako efekt promieniowania energii miecza Luminosa Najwyższego, który przesłał energię z nieba na Gormitów.
Seria "Energheia".
Po trzech zasadniczych seriach odmiennych bohaterów oraz ich edycjach w odmienionej wersji kolorystycznej, dokonano jeszcze jednej wariacji na temat serii pierwszej. Tym razem szata kolorystyczna została zachowana z oryginału, jednak pogrubiono stosunkowo wątłe sylwetki figurek i w takiej formie wprowadzono serię "Energheia" na rynki innych krajów Europy i USA, gdzie przedstawiono je jako seria pierwsza.
Powrót ludów 1 serii z głębi ziemi legenda tłumaczy jako wsparcie dla Gormitów w wyniku magicznego zaklęcia pradawnego rytuału Wiecznego Przebudzenia, które wypowiedział Stary Mędrzec ukrywający się w Jaskini Roscamar. Ponadto z lasu wyłonili się Pradawni Strażnicy, aby wesprzeć swoje plemiona. Także źli Ludzie Wulkanu otrzymują od Magora moc spalania, a Ludzie Powietrza (w tej serii występują jeszcze po stronie zła) odzyskują Moc Magicznej Lekkości, a dla równowagi sił także dwóch okrutnych Strażników. 
Seria "Final Evolution".
Jest to najbardziej liczna seria figurek, bo składająca się z dwóch części:
Dość zawiła fabuła wyjaśnia wszystkie zmiany działaniem energii Neozonu. Ostateczna bitwa stoczona w Dolinie Przeznaczenia prowadzi katastrofalnej kumulacji energii, wytwarzającej portal do innego wymiaru, który pochłania znaczną część Gormitów. 
Seria Cartoon.
Pierwsza seria na podstawie animacji, wzorowana na pierwszym sezonie serialu Gormiti. Przedstawia historię zbliżona do tej z serialu, jednak (tak jak w przypadku komiksów) znajdują się pewne różnice.
Seria "Elemental Fusion".
Seria (tak jak poprzednia) wzorowana na pierwszym sezonie serialu animowanego. Wygląd postaci jednak bardzo się zmienił.
Znaczącą różnicą jest także posiadanie przez każdą figurkę pod stopą funkcji mowy, która uruchamia się po postawieniu gormita na ołtarzu.
Seria Era Całkowitego Zaćmienia.
Seria opowiada o drugim sezonie serialu. Tak jak w przypadku serii Cartoon historia odbiega od pierwowzoru.
Podobnie jak w serii Elemental Fusion figurki posiadają funkcję mowy.
Seria Titanium.
Seria opowiada o drugim sezonie serialu. Każda postać ma w sobie skrytkę na fragment broni, po jej złożeniu, co wymaga jednak zakupu kilku figurek, można wyposażyć w nią jakąś postać.
Seria "Neorganic".
Opowiada o trzecim sezonie. Seria ta nie była dostępna w Polsce.
Seria Morfogeneza.
Seria nie związana z poprzednimi. Wszystkie czarne charaktery zostały zakwalifikowane do jednej grupy, bez podziału na domeny.
Seria "Luxion".
Swego rodzaju reboot, bądź prequel do poprzednich serii. Miał być wstępem do serii na podstawie serialu animowanego. Określenie Ludzie (np. ludzie wiatru) zostało zastąpione określeniem plemię.
Seria Gormiti.
Seria oparta na serialu z 2012 roku. Pierwsza seria, która miała możliwość przeniesienia figurek w wymiar wirtualny.

</doc>
<doc id="2605993" url="https://pl.wikipedia.org/wiki?curid=2605993" title="A Night in Copenhagen">
A Night in Copenhagen

A Night in Kopenhagen – koncertowy album amerykańskiego saksofonisty jazzowego Charlesa Lloyda będący rejestracją występu jego zespołu podczas Copenhagen Jazz Festival w Kopenhadze. Jako gość specjalny razem z Charles Lloyd Quartet wystąpił Bobby McFerrin. 
Nagrania dokonane 11 lipca 1983 przez duńską rozgłośnię Danmarks Radio. Album wydany w 1984 przez Blue Note (BL 85104). Reedycja na CD - Blue Note 1992. Wszystkie utwory na płycie to kompozycje Charlesa Lloyda.
Lista utworów.
Strona A
Strona B

</doc>
<doc id="2605994" url="https://pl.wikipedia.org/wiki?curid=2605994" title="Droga krajowa nr 75A (Słowacja)">
Droga krajowa nr 75A (Słowacja)



</doc>
<doc id="2605995" url="https://pl.wikipedia.org/wiki?curid=2605995" title="Sytuacja prawna i społeczna osób LGBT w Wietnamie">
Sytuacja prawna i społeczna osób LGBT w Wietnamie

Prawo wobec kontaktów homoseksualnych.
Lesbijki, geje, biseksualiści i transseksualiści (osoby LGBT) mogą się spotkać w Wietnamie z trudnościami, których nie spotykają osoby nie-LGBT. Kontakty homoseksualne, zarówno kobiet, jak i mężczyzn, są w tym kraju legalne, jednak rozwiązania prawne, na przykład dotyczące wspólnego gospodarstwa, nie sprzyjają osobom LGBT tak jak osobom heteroseksualnym.
Kontakty homoseksualne nie są przestępstwem pod warunkiem, że dotyczą nieobscenicznych, prywatnych czynów pomiędzy dwiema osobami, które osiągnęły wiek przyzwolenia. Wiek osób legalnie dopuszczających się kontaktów homo- i heteroseksualnych jest równy i wynosi 18 lat.
Historia.
Wielu historyków twierdzi, że kontakty homoseksualne nigdy nie były ujęte w kodeksie karnym tego kraju jako czyn zabroniony.
Ochrona prawna przed dyskryminacją.
Wietnamskie prawo nie gwarantuje żadnego zakazu dyskryminacji przez wzgląd na orientację seksualną.
Azyl.
Wietnamskie przepisy prawne nie przyznają prawa osobom do ubiegania się o azyl polityczny z powodu prześladowań przez wzgląd na orientację seksualną we własnym kraju.
Uznanie związków osób tej samej płci.
W wietnamskim ustawodawstwie nie istnieje żadna prawna forma uznania związków jednopłciowych. Małżeństwo jest definiowane w prawie jako związek dwóch dorosłych osób przeciwnej płci. Pomimo tego, że związki osób tej samej płci nie zostały zakazane przez konstytucję, prawo nie uznaje małżeństw osób tej samej płci, związków partnerskich czy konkubinatów jednopłciowych. W 2000 poprzednie prawo przeciwko wszystkim formom koabitacji zostało zastąpione przez parlament nowym prawem małżeńskim.
Adopcja dzieci przez pary jednopłciowe.
Pary jednopłciowe nie mają w Wietnamie prawa do adopcji dzieci – zarówno tych z domu dziecka, jak i tych, których jedna z osób jest rodzicem biologicznym.
Życie osób LGBT w kraju.
W 2000 Bùi Anh Tấn, dziennikarz zajmujący się sprawami kryminalnymi, wydał nowelę "Świat bez kobiet" (wiet. "Một Thế Giới Không Có Đàn Bà"), która była pierwszą wietnamską fikcyjną książką szeroko obejmującą tematykę gejów. W 2007 historia ta została przedstawiona jako serial telewizyjny.
W 2001 badanie przeprowadzone wśród Wietnamczyków wykazało, że 82% z nich uważa homoseksualizm za nie do przyjęcia. Ta społecznie konserwatywna moralność jest uważana za wynik konfucjańskiego nacisku na rodzinę i tradycję. W 2002 państwowe media określiły homoseksualizm jako „społeczne zło”, mające wagę podobną do prostytucji, hazardu czy nielegalnego kontaktu z narkotykami i obiecały, że prawodawstwo wkrótce będzie pozwalało rządowi zwalczać homoseksualizm oraz aresztować gejowskie pary. Publikacje takie jak "Thế Giới Phụ Nữ" i "Tiếp Thị Và Gia Đình" opisują homoseksualizm jako chorobę i „zboczone zachowanie, które jest niezgodne z zasadami moralnymi i uświęconymi tradycją zwyczajami Wietnamu”. Aczkolwiek istnieją pewne przejawy wskazujące na istnienie bardziej liberalnych opinii w tym kraju. W tym samym roku, w którym państwowa prasa nazwała homoseksualizm „społecznym złem”, Gazeta Komunistycznej Młodzieży poruszyła temat homoseksualizmu, twierdząc, że „niektórzy ludzie rodzą się gejami tak jak niektórzy rodzą się leworęczni”.
W 2007 Uniwersytet Pedagogiczny w Ho Chi Minh przeprowadził ankietę wśród trzystu uczniów w trzech gimnazjach i trzech szkołach średnich i okazało się, że na pytanie „Czy homoseksualizm jest zły?” 80% z nich odpowiedziało „Nie”.
We wrześniu 2010 Tuổi Trẻ Online, internetowa edycja gazety Tuổi Trẻ, opublikowała list osiemnastoletniego czytelnika opisującego trudny okres spędzony z własną rodziną po tym jak wyszło na jaw, że jest gejem. Publikacja doczekała się setek wspierających odpowiedzi napisanych przez innych czytelników oraz została podsumowana wywiadem z doktorem Huỳnh Văn Sơn, dziekanem Wydziału Psychologii Uniwersytetu Pedagogicznego w Ho Chi Minh. Po raz pierwszy czołowe państwowe media zgodziły się z opinią, że „homoseksualizm jest normalny”. 29 listopada 2010 pierwszy jednopłciowy ślub obcokrajowców odbył się w stolicy Wietnamu, Hanoi. Został zawarty pomiędzy Japończykiem a Irlandczykiem. Wydarzenie to skierowało uwagę na społeczność gejów i lesbijek w Wietnamie.
Wypowiedź kontrowersyjnego reżysera filmowego, Lê Hoànga, okazała się liberalnym akcentem, kiedy stwierdził on, że chociaż homoseksualizm jest chorobą psychiczną, „Zalety takie jak moralność, talent i godność nie są zależne od seksualności”.
Pandemia HIV i AIDS nałożyła presję na rząd, by ten zajął się problemem mężczyzn mających kontakty seksualne z mężczyznami, nie zważając na ich stan cywilny oraz na to, z jaką orientacją seksualną się identyfikują. W 2006 rząd uchwalił prawo chroniące obywateli zakażonych wirusem HIV i chorych na AIDS przed dyskryminacją i orzekające o darmowej opiece zdrowotnej dla wszystkich obywateli.

</doc>
<doc id="2605997" url="https://pl.wikipedia.org/wiki?curid=2605997" title="Eva Illouz">
Eva Illouz

Eva Illouz (|אווה אילוז, ur. 30 kwietnia 1961 w Fez, Maroko) – izraelska socjolog, profesor na Uniwersytecie Hebrajskim w Jerozolimie.
Życiorys.
Urodziła się w Fez, Maroko, w wieku dziesięciu lat przeprowadziła się do Francji. W Paryżu uzyskała licencjat z socjologii, komunikacji i literatury a następnie magisterium na Paris X, magisterium z zakresu komunikacji na Uniwersytecie Hebrajskim, doktorat w dziedzinie komunikacji i kulturoznawstwa obroniła w 1991 roku w Szkole Kominikacji Annenberg na Uniwersytecie Pensylwania. Jej mentorem był profesor Larry Gross, obecnie szef Szkoły Komunikacji Annenberg. Eva Illouz wykładała jako profesor wizytujący w Northwestern University, Princeton University, w "École des Hautes Études en Sciences Sociales" i jako stypendystka w "Wissenschaftskolleg" w Berlinie. W 2006 roku Illouz włączyła się do prac w "Centrum Studiów nad Racjonalnością", kierowanym przez profesor Edna Ullman-Margalit.
Jej książka, także często cytowana w polskiej literaturze naukowej, "Consuming Romantic Utopia" (2000) została wyróżniona w konkursie Amerykańskiego Stowarzyszenia Socjologicznego. Jej prace zostały przetłumaczone na 15 języków.
Jeden z tematów podjęty przez nią dotyczy sposobu, w jaki kapitalizm przekształcił emocjonalne wzorce, zarówno w sferze konsumpcji jak i w sferze produkcji.
"Consuming Romantic Utopia" czyli "Konsumując romantyczną utopię" to jej pierwsza książka. Dotyczy ona podwójnego procesu: utowarowienia romansu i romantyzacji towarów. Autorka bazuje na szerokiej próbie zdjęć z reklam czasopism kobiecych z lat 30. oraz filmach z tego okresu i opisuje jak reklamy i film lat 30. wskazywały na towary jako kierunek dla przeżyć emocjonalnych, a szczególnie doświadczenia romansu. Towary – w tym różne gatunki mydła, lodówki, pakiety wakacyjne, zegarki, diamenty, zboża, kosmetyki i wiele innych, były przedstawiane jako coś co umożliwia doświadczenie miłości i romansu. Drugi proces to urynkowienie romansu, XIX-wieczna praktyka umawiania się z kobietami w jej domu, została zastąpiona przez wspólne wyjścia do różnych miejsc, gdzie można było razem konsumować przyjemności przygotowane przez rosnący w siłę "przemysł czasu wolnego". Romantyczne spotkania zostały więc przeniesione z domu do sfery konsumpcji i rozrywki, w związku z tym poszukiwanie miłości romantycznej sprowadzone zostało do konsumpcji towarów wypoczynkowych produkowanych przez branżę związaną z zapewnieniem wypoczynku.
W pracy "Uczucia w dobie kapitalizmu" Eva Illouz bada w jaki sposób emocje figurują w sferze ekonomicznej produkcji. W korporacjach amerykańskich od 1920 roku emocje stały się świadomym przedmiotem wiedzy i konstrukcji, zostały ściśle powiązane z językiem i technikami efektywności ekonomicznej. Amerykańskie korporacje zatrudniały psychologów by ci pomogli zwiększyć produktywność i lepiej zarządzać pracownikami. W ten sposób powstał pomost pomiędzy sferą gospodarczą i sferą emocji. Emocje zostały wplecione w sferę działań ekonomicznych tworząc zupełnie nowy sposób pojmowania procesu produkcyjnego. Czy to w sferze produkcji czy to w sferze konsumpcji, emocje były aktywnie pobudzane, wywoływane i kształtowane przez siły ekonomiczne czyniąc z współczesnych ludzi podmioty jednocześnie emocjonalne i gospodarcze.

</doc>
<doc id="2605999" url="https://pl.wikipedia.org/wiki?curid=2605999" title="Jan Barta">
Jan Barta



</doc>
<doc id="2606000" url="https://pl.wikipedia.org/wiki?curid=2606000" title="2 Dywizja UNA">
2 Dywizja UNA

2 Dywizja UNA (ukr. Друга Дивізія УНА) – jednostka wojskowa Ukraińskiej Armii Narodowej pod koniec II wojny światowej.
Na początku marca 1945 r. głównodowodzący Ukraińskiej Armii Narodowej (UNA), gen. Pawło Szandruk, wydał rozkaz o przekształceniu Brygady Przeciwpancernej "Wolna Ukraina" w 2 Dywizję UNA. Na jej czele stanął dotychczasowy dowódca Brygady mianowany generałem Petro Diaczenko. Funkcję szefa sztabu objął mjr Wołodymyr Hładych. Dywizja miała dwie brygady piechoty: 1 Brygadę na bazie Brygady Przeciwpancernej "Wolna Ukraina" i 2 Brygadę na bazie Brygady Policyjnej mjr. Wołodymyra Pitułeja. Do Dywizji dołączono też Brygadę Spadochronową "Gruppe B" pod dowództwem Tarasa Bulby-Borowcia, 281 Ukraiński Oddział Konny, 651 Wschodni Batalion Zaopatrzenia, kureń Ukraińskiego Wolnego Kozactwa płk. Pawło Tereszczenki, trzy kurenie żandarmerii polowej i dwa pułki służby ochronnej z okupowanej Belgii i Holandii oraz oddział artylerii przeciwlotniczej. Liczebność jednostki osiągnęła ok. 7 tys. żołnierzy. 28 marca przysięgę na wierność Ukrainy złożyli żołnierze 1 Brygady, zaś 2 kwietnia 2 Brygady. Na pocz. kwietnia 1 Brygadę skierowano pod Budziszyn, gdzie prowadziła ciężkie walki z oddziałami 2 Armii Wojska Polskiego i Armii Czerwonej, zaś 2 Brygadę pod Brandenburg, którego broniła od 23 kwietnia do 8 maja. W pierwszych dnia maja żołnierze obu brygad przedostali się na tereny zajmowane przez wojska alianckie, gdzie poddali się. Kilkudziesięciu Ukraińców ukryło się w lasach Podgórza Sudeckiego, a następnie przedostali się na Dolny Śląsk, nawiązując kontakt z siatką frakcji "banderowskiej" Organizacji Ukraińskich Nacjonalistów pod komendą Romana Kozy ps. "Bohun".

</doc>
<doc id="2606001" url="https://pl.wikipedia.org/wiki?curid=2606001" title="Mistrzostwa Polski Seniorów w Lekkoatletyce 1961">
Mistrzostwa Polski Seniorów w Lekkoatletyce 1961

37. Mistrzostwa Polski Seniorów w Lekkoatletyce – zawody sportowe, które rozgrywane były w Nowej Hucie na stadionie Hutnika w dniach 24–26 sierpnia 1961 roku.
Podczas mistrzostw kobieca sztafeta 4 × 100 metrów Zawiszy Bydgoszcz poprawiła klubowy rekord Polski czasem 48,0 s, Teresa Ciepły wyrównała rekord Polski w biegu na 100 metrów rezultatem 11,6 s, a także męska sztafeta 4 × 100 metrów Legii Warszawa wyrównała klubowy rekord kraju wynikiem 41,5 s.
Biegi przełajowe.
34. mistrzostwa Polski w biegach przełajowych rozegrano 23 kwietnia w Poznaniu. Seniorki rywalizowały na dystansie 1,5 kilometra, a seniorzy na 4 km i 8 km.

</doc>
<doc id="2606004" url="https://pl.wikipedia.org/wiki?curid=2606004" title="Irena Garztecka">
Irena Garztecka



</doc>
<doc id="2606008" url="https://pl.wikipedia.org/wiki?curid=2606008" title="Zeinab Alif">
Zeinab Alif

Zeinab Alif (ur. w 1845 lub w 1846 w Kordofan; zm. 24 kwietnia 1926) – Służebnica Boża Kościoła katolickiego, sudańska klaryska.
Życiorys.
Jako dziecko została porwana i sprzedana jako niewolnica. Była okrutnie traktowana przez właścicieli. Jednak w 1856 roku została uwolniona przez księdza Niccoló Olivieri. Następnie trafiła do klasztoru klarysek, gdzie siostry zakonne nauczyły jej wiary katolickiej, a w 1874 roku rozpoczęła nowicjat w klasztorze klarysek. Zmarła po ciężkiej chorobie, a jej proces beatyfikacyjny rozpoczęto w 1985 roku.

</doc>
<doc id="2606009" url="https://pl.wikipedia.org/wiki?curid=2606009" title="Wojciech Gawroński (kompozytor)">
Wojciech Gawroński (kompozytor)

Wojciech Gawroński, też Wojciech Rola-Gawroński (ur. 28 marca 1868 w Sejmanach k. Wilna, zm. 5 sierpnia 1910 w Kowanówku k. Poznania) – polski pianista i kompozytor.
Życiorys.
Do szkół uczęszczał w Wilnie, Symferopolu i Warszawie. Naukę muzyki rozpoczął u ojca. Po raz pierwszy wystąpił z koncertem w 11. roku życia w Symferopolu, grając utwory Chopina. Studiował w Instytucie Muzycznym w Warszawie u Rudolfa Strobla (fortepian), Gustawa Roguskiego (teoria muzyki) i Zygmunta Noskowskiego (kompozycja), dyplom uzyskał w 1891. Ponadto był prywatnym uczniem Adama Münchheimera i przez pewien czas Maurycego Moszkowskiego w Berlinie.
Przeniósłszy się do Kowna, udzielał lekcji muzyki, a następnie przez rok (do czerwca 1894) był dyrygentem orkiestry i chóru katedry w Wilnie. Około roku 1895 przebywał w Wiedniu, gdzie uzupełniał studia pianistyczne u Teodora Leszetyckiego. W końcu 1895 objął dyrekcję utworzonej przez siebie szkoły muzycznej w Orle, gdzie kierował także pracą Towarzystwa Muzycznego. W tym okresie dużo koncertował, szczególnie w Polsce i Rosji. W Warszawie wystąpił z koncertami kompozytorskimi, m.in. w Warszawskim Towarzystwie Muzycznym (1902, 1906), Filharmonii (1903). W 1902 osiadł w Warszawie i zajął się pracą kompozytorską oraz pedagogiczną; równocześnie dojeżdżał do Łodzi, gdzie uczył gry fortepianowej w szkole muzycznej.
Zmarł w Kowanówku, pochowany został w Obornikach koło Poznania.
Twórczość.
Gawroński uważany był za dobrego wykonawcę Bacha i Chopina, chętnie grywał też Schumanna i Liszta. Stanisław Przybyszewski korzystał ze współpracy z nim przygotowując cykl swoich odczytów pt. "Chopin i naród" w Filharmonii Warszawskiej w 1904. Kompozycje Gawrońskiego na ogół były wydawane u Gebethnera i Wolffa w Warszawie, częściowo nakładem autora. Nieliczne kompozycje ukazały się jako dodatki do czasopism „Echo Muzyczne, Teatralne i Artystyczne” i „Nowości Muzyczne”. Znaczna liczba jego utworów zaginęła lub pozostała w rękopisach. Za życia kompozytora popularność zyskały jego pieśni, miniatury fortepianowe i kwartety smyczkowe. Obecnie jego twórczość posiada tylko znaczenie historyczne.
Nagrody i wyróżnienia.
Za swoje kompozycie otrzymał kilka nagród na konkursach krajowych i zagranicznym: w 1896 I nagrodę na konkursie w Warszawie za pieśń "Pamiętaj o mnie" op. 1 nr 3, 1898 I nagrodę za "Kwartet smyczkowy F-dur" op. 16 na międzynarodowym konkursie im. Paderewskiego w Lipsku i pierwsze odznaczenie na konkursie im. ks. Lubomirskiego w Warszawie za "Wariacje" op. 9 nr 2 na fortepian, a w 1903 na tym samym konkursie dwa pierwsze odznaczenia za utwory na fortepian: "Balladę" op. 10 nr 1 i "Legendę" op. 13 nr 2; także 1903 nagrodzono jego "Kwartet f-moll" op. 17 na konkursie w Moskwie. Gawroński brał również udział w konkursie (1903) na operę według "Marii" Antoniego Malczewskiego.

</doc>
<doc id="2606011" url="https://pl.wikipedia.org/wiki?curid=2606011" title="Imke Schellekens-Bartels">
Imke Schellekens-Bartels

Imke Schellekens-Bartels (ur. 15 marca 1977 w Eindhoven) – holenderska jeźdźczyni sportowa, wicemistrzyni olimpijska.
Startuje w ujeżdżeniu. Zdobywczyni drużynowo czwartego miejsca w igrzyskach olimpijskich w 2004 roku w Atenach (była jedenasta indywidualnie) i srebrnego medalu w 2008 roku w Pekinie.

</doc>
<doc id="2606012" url="https://pl.wikipedia.org/wiki?curid=2606012" title="Aleksander Glinkowski">
Aleksander Glinkowski

Aleksander Glinkowski (ur. 4 kwietnia 1941 w Stiring-Wendel we Francji, zm. 17 marca 1991 w Katowicach) – polski kompozytor.
Życiorys.
Studiował w Państwowej Wyższej Szkole Muzycznej w Katowicach, w latach 1960–1964 w klasie puzonu Feliksa Kwiatkowskiego, a w następnie w latach 1965–1970 w klasie kompozycji Bolesława Szabelskiego. W latach 1972–1973 uzupełniał studia kompozytorskie u Iannisa Xenakisa w Paryżu. Równocześnie w latach 1960–1972 był członkiem orkiestry Filharmonii Śląskiej, a od 1970 wykładał w Państwowej Wyższej Szkole Muzycznej w Katowicach na Wydziale Kompozycji i Teorii Muzyki.
Twórczość.
Glinkowski skupiał się na walorach sonorycznych materiału dźwiękowego. Wcześniejsze utwory charakteryzuje intensywna kolorystyka i pełna atonalność. Późniejsze (od "Concerto notturno") wykazują większą statykę, wyciszenie emocji, przejrzystość faktury, przesycenie modalnością.
Jego utwory były wykonywane z sukcesem na czołowych polskich festiwalach muzyki współczesnej, m.in. podczas „Warszawskiej Jesieni”, czy Festiwalu Musica Polonica Nova we Wrocławiu.
Nagrody i wyróżnienia.
Aleksander Glinkowski był laureatem kilku konkursów kompozytorskich. 

</doc>
<doc id="2606015" url="https://pl.wikipedia.org/wiki?curid=2606015" title="Teresa Demjanovich">
Teresa Demjanovich

Teresa Demjanovich (ur. 26 marca 1901 w Bayonne, zm. 8 maja 1927 w Convent Station) – pierwsza amerykańska zakonnica z XX w. wyniesiona na ołtarze, elżbietanka (CSSE), błogosławiona Kościoła katolickiego.
Teresa Demjanovich pochodziła z rodziny słowackich imigrantów greckokatolickich. Była najmłodszą z siedmiorga dzieci. Mając 11 lat ukończyła gimnazjum. W 1918 r. zmarła jej matka. Rozpoczęła naukę w Kolegium św. Elżbiety we wrześniu 1919 r. Otrzymała dyplom uczelni z najwyższym wyróżnieniem w czerwcu 1923 r. Jej kierownikiem duchownym był ksiądz Benedykt Bradley.
Zmarła w wieku 26 lat w opinii świętości.
Kult.
Została beatyfikowana, w imieniu papieża Franciszka, przez kardynała Angelo Amato w dniu 4 października 2014 r. Uroczystości odbyły się podczas mszy w katedrze pw. Najświętszego Serca Pana Jezusa w Newark w stanie New Jersey.
Wspomnienie liturgiczne bł. Teresy obchodzone jest w dies natalis (8 maja).

</doc>
<doc id="2606016" url="https://pl.wikipedia.org/wiki?curid=2606016" title="Janusz Goławski">
Janusz Goławski

Janusz Goławski (ur. 26 marca 1966 w Staninie) – polski lekkoatleta chodziarz, wicemistrz Polski.
Osiągnięcia.
Był wicemistrzem Polski w chodzie na 20 kilometrów w 1992 oraz brązowym medalistą w chodzie na 50 kilometrów w 1997 i 1999.
Wystąpił w Pucharze Świata w Chodzie w 1989 w L'Hospitalet w chodzie na 20 km, zajmując 50. miejsce, a chodu na 50 km nie ukończył. W Pucharze Świata w 1991 w San Jose zajął 52. miejsce w chodzie na 50 km, a w Pucharze Świata w 1993 w Monterrey zajął 35. miejsce, w chodzie na 20 km.
Startował w klubach Legia Warszawa, WLKS Siedlce, Pogoń Siedlce i UNTS Warszawa. Jego syn Rafał jest także chodziarzem, medalistą mistrzostw Polski.

</doc>
<doc id="2606018" url="https://pl.wikipedia.org/wiki?curid=2606018" title="Jacint Alegre i Pujals">
Jacint Alegre i Pujals

Jacint Alegre i Pujals (ur. 24 grudnia 1874 w Terrassie; zm. 10 grudnia 1930 w Barcelonie) – hiszpański jezuita, Sługa Boży Kościoła katolickiego.
Życiorys.
Pochodził z religijnej rodziny, gdy poczuł powołanie do życia zakonnego wstąpił do zakonu jezuitów w 1892 roku. Zmarł 10 grudnia 1930 roku w opinii świętości.
W dniu 10 grudnia 1999 roku rozpoczął się jego proces beatyfikacyjny.

</doc>
<doc id="2606019" url="https://pl.wikipedia.org/wiki?curid=2606019" title="Hans von Wolff">
Hans von Wolff

Johann Gottlieb Hans Freiherr von Wolff (ur. 19 marca 1903 w Lindenbergu pod Rygą, zm. 28 czerwca 1944 w Pińsku) – niemiecki wojskowy (pułkownik), dowódca 1 Atamańskiego Pułku Kozackiego, a następnie I Dońskiej Brygady Kawalerii i III Brygady Kawalerii 1 Kozackiej Dywizji Kawalerii podczas II wojny światowej.
Życiorys.
W 1922 r. wstąpił do Reichswehry. Służył w 14 Pułku Kawalerii, a następnie 15 Pułku Kawalerii. W 1935 r. awansował do stopnia wachmistrza. Na pocz. kwietnia 1937 r. wstąpił do SS. W stopniu SS-Untersturmführera, a następnie SS-Obersturmführera służył w 6 SS-Reiterstandarte. Krótko przed atakiem wojsk niemieckich na Polskę 1 września 1939 r. dowodził 5 Szwadronem 8 Ochronnego Pułku Kawalerii. Brał udział w kampanii wrześniowej, a następnie w stopniu kapitana w 1940 r. w kampanii francuskiej jako dowódca I Batalionu Pułku. 13 lipca tego roku odznaczono go Krzyżem Rycerskim Żelaznego Krzyża. Na froncie wschodnim walczył w składzie 8 Dywizji Pancernej na północnym, a następnie środkowym jego odcinku. 16 stycznia 1942 r. otrzymał kolejny Żelazny Krzyż i mianowano go majorem. W lipcu tego roku uczestniczył w ciężkich walkach pod Wielkimi Łukami. Następnie został dowódcą 1 Atamańskiego Pułku Kozackiego, działającego na okupowanej Ukrainie. W listopadzie 1943 r. w stopniu pułkownika objął dowództwo I Dońskiej Brygady Kawalerii Kozackiej Dywizji Kawalerii, która była formowana w Mławie. Pod koniec kwietnia 1944 r. został dowódcą III Brygady Kawalerii Dywizji. 28 czerwca tego roku, podczas szkolenia wojskowego 4 Szwadronu Kawalerii, został ciężko ranny w wyniku wybuchu granatu, po czym zmarł tego samego dnia w szpitalu polowym w okupowanym Pińsku.

</doc>
<doc id="2606020" url="https://pl.wikipedia.org/wiki?curid=2606020" title="37. ceremonia wręczenia Cezarów">
37. ceremonia wręczenia Cezarów

37. ceremonia wręczenia francuskich nagród filmowych Cezarów za rok 2011, odbyła się 24 lutego 2012 roku w Théâtre du Châtelet w Paryżu. Dnia 27 stycznia 2012 roku ogłoszono nominacje do nagród.

</doc>
<doc id="2606021" url="https://pl.wikipedia.org/wiki?curid=2606021" title="Anne van Olst">
Anne van Olst

Anne van Olst (ur. 25 marca 1962 w Aalborgu) – duńska jeźdźczyni sportowa, brązowa medalistka olimpijska.
Startuje w ujeżdżeniu. Czterokrotna uczestniczka igrzysk olimpijskich (1988, 1992, 2000, 2008), zdobywczyni brązowego medalu drużynowo w 2008 roku w Pekinie.

</doc>
<doc id="2606023" url="https://pl.wikipedia.org/wiki?curid=2606023" title="International Council of Museums">
International Council of Museums



</doc>
<doc id="2606026" url="https://pl.wikipedia.org/wiki?curid=2606026" title="Nathalie zu Sayn-Wittgenstein">
Nathalie zu Sayn-Wittgenstein

Nathalie zu Sayn-Wittgenstein (ur. 2 maja 1975 w Kopenhadze) – duńska księżniczka i jeźdźczyni sportowa, brązowa medalistka olimpijska.
Startuje w ujeżdżeniu, zdobywczyni brązowego medalu drużynowo i czternastego miejsca indywidualnie podczas igrzysk olimpijskich w 2008 roku w Pekinie.
Życie prywatne.
Jest córką niemieckiego arystokraty – Ryszarda, księcia Sayn-Wittgenstein-Berleburg, i księżniczki duńskiej – Benedykty. Jej dziadkiem od strony matki był król Danii – Fryderyk IX.
4 stycznia 2010 zaręczyła się z Alexandrem Johannsmannem. Ich ślub cywilny miał miejsce 27 maja 2010, a 24 lipca tego samego roku na świat przyszło pierwsze dziecko pary – Konstantin Gustav Heinrich Richard Johannsmann. Ślub kościelny odbył się 18 czerwca 2011 w Barleburgu.

</doc>
<doc id="2606027" url="https://pl.wikipedia.org/wiki?curid=2606027" title="Nathiale Zu Sayn-Wittgenstein">
Nathiale Zu Sayn-Wittgenstein



</doc>
<doc id="2606029" url="https://pl.wikipedia.org/wiki?curid=2606029" title="Jan Truskowski">
Jan Truskowski

Jan Truskowski (ur. 26 marca 1895 w Szawlach, zm. 1940 w Kalininie) – podkomisarz Policji Państwowej, jedna z ofiar zbrodni katyńskiej.
Życiorys.
Syn Stanisława i Anny z Kozłowskich. Od 15 maja 1919 roku do 30 czerwca 1923 roku w Wojsku Polskim, uczestnik wojny polsko-bolszewickiej, porucznik piechoty rezerwy. Od 1 lipca 1924 roku w policji. Służył m.n. na stanowisku Komendanta Powiatowego Policji w Kosowie Poleskim, później w województwie kieleckim. We wrześniu 1939 roku kierownik komisariatu w Będzinie.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD w Kalininie (obecny Twer) wiosną 1940 roku jako jedna z ofiar zbrodni katyńskiej. Pochowany w Miednoje.
Awans pośmiertny.
4 października 2007 roku Jan Truskowski został pośmiertnie awansowany na stopień komisarza Policji Państwowej.

</doc>
<doc id="2606031" url="https://pl.wikipedia.org/wiki?curid=2606031" title="Annika Beck">
Annika Beck

Annika Beck (ur. 16 lutego 1994 w Gießen) – niemiecka tenisistka, triumfatorka wielkoszlemowego French Open w grze pojedynczej dziewcząt z 2012 roku, reprezentantka kraju w Pucharze Federacji.
Kariera tenisowa.
W zawodowych meczach zadebiutowała w marcu 2009 roku, na turnieju ITF w Amiens, do którego dostała się wygrywając kwalifikacje. W pierwszej rundzie turnieju głównego przegrała z rodaczką Nicolą Geuer. W kwietniu tego samego roku otrzymała od organizatorów dziką kartę do udziału w kwalifikacjach turnieju cyklu WTA, Porsche Tennis Grand Prix w Stuttgarcie, ale odpadła w pierwszej rundzie, przegrywając z Sarah Gronert. W styczniu 2010 roku wygrała swój pierwszy turniej rangi ITF, w Kaarst, pokonując w finale Francuzkę Audrey Bergot. W sumie wygrała siedem turniejów singlowych tej rangi.
W październiku 2012 roku osiągnęła pierwszą setkę światowego rankingu WTA.
W 2013 roku w Katowicach osiągnęła swój pierwszy półfinał zawodów cyklu WTA Tour. W meczu o finał przegrała z Robertą Vinci 1:6, 0:6. W sezonie osiągnęła też cztery ćwierćfinały zawodów WTA Tour – w Shenzhen, Norymberdze, Budapeszcie i Bad Gastein. W pierwszych trzech turniejach wielkoszlemowych awansowała do drugich rund gry pojedynczej.
Sezon później wygrała pierwszy w swojej karierze turniej WTA Tour, w Luksemburgu, wygrywając 6:2, 6:1 z Barborą Záhlavovą-Strýcovą.
W sezonie 2015 zanotowała następny zwycięski turniej WTA Tour, tym razem w Quebecu, a jej przeciwniczką była Jeļena Ostapenko.

</doc>
<doc id="2606032" url="https://pl.wikipedia.org/wiki?curid=2606032" title="The Devil Inside (gra komputerowa)">
The Devil Inside (gra komputerowa)

The Devil Inside lub Devil Inside – utrzymana w klimacie horroru gra komputerowa z gatunku third-person shooter, wydana w 2000 przez Cryo Interactive. Scenariusz gry został napisany przez Huberta Chardota, bardziej znanego ze swojej pracy nad grą komputerową "Alone in the Dark".
Fabuła.
Gra ukazana jest jako teleturniej typu reality show, pokazujący nadprzyrodzone umiejętności głównego aktora Dave'a Coopera i jego tytułowego alter ego, sukkuba imieniem Deva. Fabułę gry często porównuje się do "Uciekiniera", powieści napisanej w 1979 przez Stephena Kinga, którego imię i nazwisko wymienione jest na początku gry. Gracz ma możliwość transformacji (zmiany postaci) z Dave'a na Devę i na odwrót poprzez aktywację pentagramów usytuowanych w różnych miejscach w niemalże wszystkich etapach gry. Podczas gry Dave i Deva są śledzeni zarówno przez małe latające kamery, jak i przez kamerzystę niosącego dużą kamerę, a gracz może w każdej zmienić widok, mając do wyboru nie tylko obie kamery, ale także niejednokrotnie kamery umieszczone w rogach pomieszczeń. W niektórych momentach dostępny jest także widok ze śmigłowca, czyli znad głowy postaci. Sterowanie, badania i motyw łamigłówek w grze są podobne do innych gier z gatunku survival horror. Jako Dave, gracz ma do wyboru różne rodzaje broni (głównie palnych), które wyposażone są w laserowy celownik ułatwiający namierzenie celu. Jako Deva, gracz używa różnych zaklęć w celu zaatakowania wrogów. Zaklęcia nie są ograniczone ilością amunicji, ale wyczerpują manę, która regeneruje się powoli. Niektórzy zabici wrogowie pozostawiają po sobie duszę, którą Deva wchłania w celu uzupełnienia many. Deva posiada również umiejętność latania oraz regeneracji zdrowia, kiedy stoi w ogniu. Gra zapisywana jest w punktach kontrolnych, które mają postać telewizorów porozmieszczanych w różnych miejscach gry.
Odbiór gry.
Gra została w większości pozytywnie przyjęta przez krytyków, uzyskując w serwisach agregujących oceny, GameRankings i Metacritic, średnią odpowiednio 71,12% i 76%.
GameSpot ocenił grę na 6,8 punktu na 10 możliwych, mając na myśli trudności w schemacie sterowania. Ustosunkowując się do momentów akcji, recenzent stwierdził, że „niektóre bitwy są wyreżyserowane bardzo dobrze. (...) ale niektóre walki są słabe”. Środowisko gry jest oceniane pozytywnie za jego realizm i atmosferę, a postacie i efekty dźwiękowe – neutralnie. Ogólnie rzecz biorąc, grę opisano jako profesjonalną, ale pozbawioną blasku. W styczniu 2001 „PC Gamer US” dał "The Devil Inside" wynik 79%. Recenzent zachwalał ruch, kamery w rogach, możliwość zmiany postaci i wskazówki pojawiające się na dole ekranu. Jakkolwiek, w recenzji opisuje się „słabe kanciaste postacie i teksturę”, a także kilka środowiskowych błędów jako słabe strony gry.
W Polsce, gra była pierwszą pozycją wypuszczoną w ramach cyklu ExtraGra przez CD Projekt.

</doc>
<doc id="2606033" url="https://pl.wikipedia.org/wiki?curid=2606033" title="Jan Królikowski">
Jan Królikowski

Jan Henryk Królikowski (ur. 13 stycznia 1900 w Sosnowcu, zm. wiosną 1940 w Kalininie) – podkomisarz Policji Państwowej, jedna z ofiar zbrodni katyńskiej.
Życiorys.
Syn Tomasz i Melanii ze Skowrońskich. Od 14 listopada 1918 roku do 4 sierpnia 1923 roku w Wojsku Polskim, uczestnik wojny polsko-bolszewickiej, podporucznik kawalerii rezerwy. Od 1 października 1923 roku w policji. Służył m.in. w województwie wileńskim i województwie pomorskim. Od 24 listopada 1938 roku do września 1939 roku kierownik Wydziału Śledczego w Zamościu.
Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.
Awans pośmiertny.
4 października 2007 roku Jan Królikowski został pośmiertnie awansowany na stopień komisarza Policji Państwowej.

</doc>
<doc id="2606035" url="https://pl.wikipedia.org/wiki?curid=2606035" title="Agnieszka Żulewska">
Agnieszka Żulewska

Agnieszka Żulewska (ur. 26 czerwca 1987 w Ozimku) – polska aktorka filmowa i telewizyjna.
W 2010 ukończyła Państwową Wyższą Szkołę Filmową, Telewizyjną i Teatralną w Łodzi. Współpracowała z Teatrem im. Szaniawskiego w Wałbrzychu, Teatrem im. Konieczki w Bydgoszczy, a także warszawskimi: 6.Piętro, Komuna//Warszawa, Wielkim, Polonia. Od 2016 występuje w Teatrze Rozmaitości w Warszawie.
Role.
Filmy.
Źródło: Filmpolski.pl.
Seriale.
Źródło: Filmpolski.pl.
Role teatralne.
Źródło: Encyklopedia Teatru.

</doc>
<doc id="2606036" url="https://pl.wikipedia.org/wiki?curid=2606036" title="Andreas Helgstrand">
Andreas Helgstrand

Andreas Helgstrand (ur. 2 października 1977) – duński jeździec sportowy, brązowy medalista olimpijski. 
Startuje w ujeżdżeniu. Dwukrotny uczestnik igrzysk olimpijskich (2004, 2008), zdobywca brązowego medalu drużynowo w 2008 roku w Pekinie.

</doc>
<doc id="2606046" url="https://pl.wikipedia.org/wiki?curid=2606046" title="Devil Inside (gra komputerowa)">
Devil Inside (gra komputerowa)



</doc>
<doc id="2606048" url="https://pl.wikipedia.org/wiki?curid=2606048" title="Mistrzostwa Polski seniorów w lekkiej atletyce 1961">
Mistrzostwa Polski seniorów w lekkiej atletyce 1961



</doc>
<doc id="2606051" url="https://pl.wikipedia.org/wiki?curid=2606051" title="Podmiejski czyściec">
Podmiejski czyściec

Podmiejski czyściec (ang. "Suburgatory", 2011–2014) – amerykański serial dramatyczny stworzony przez Emily Kapnek. Wyprodukowany przez ABC Studios dla kanału ABC.
Jego światowa premiera odbyła się 28 kwietnia 2011 roku na kanale ABC. W Polsce nadawany jest od 27 lutego 2012 roku na kanale HBO Comedy, a od 21 marca 2013 na Comedy Central Family.
10 maja 2013 ABC przedłużyło serial o trzeci sezon.
9 maja 2014 roku, stacja ABC oficjalnie ogłosiła anulowanie serialu Podmiejski czyściec
Opis fabuły.
George Altman (Jeremy Sisto) samotnie wychowujący swoją córkę Tessę (Jane Levy), postanawia wyprowadzić się z Nowego Jorku, gdy znajduje w szafce swojego dziecka paczkę prezerwatyw. Aby ją chronić zamieszkują w małym miasteczku Chatswin.

</doc>
<doc id="2606052" url="https://pl.wikipedia.org/wiki?curid=2606052" title="Devil Inside">
Devil Inside



</doc>
<doc id="2606053" url="https://pl.wikipedia.org/wiki?curid=2606053" title="The Devil Inside">
The Devil Inside



</doc>
<doc id="2606058" url="https://pl.wikipedia.org/wiki?curid=2606058" title="Nokia 8910">
Nokia 8910

Nokia 8910 – model telefonu komórkowego produkowany przez firmę Nokia od 2002 roku. Należy on do linii telefonów biznesowych. Świadczy o tym wysoka funkcjonalność telefonu (zastosowano między innymi łącza bezprzewodowe Bluetooth oraz IrDA) oraz wysoka jakość wykonania (wnętrze telefonu było zamknięte w tytanowej obudowie). Rok po premierze telefonu ukazała się lepsza wersja modelu, Nokia 8910i wyposażona w kolorowy ekran, wyświetlający 4096 kolorów.

</doc>
<doc id="2606060" url="https://pl.wikipedia.org/wiki?curid=2606060" title="Trypanosoma percae">
Trypanosoma percae

Trypanosoma percae – kinetoplastyd z rodziny świdrowców należący do królestwa protista.
Pasożytuje w osoczu krwi okonia "(Perca fluviatilis)".
Występuje na terenie Azji i Europy.

</doc>
<doc id="2606061" url="https://pl.wikipedia.org/wiki?curid=2606061" title="Personennamendatei">
Personennamendatei

Personennamendatei (PND) – kartoteka wzorcowa nazw osobowych, stanowiąca element centralnego katalogu Niemieckiej Biblioteki Narodowej (DNB), utrzymywanego wspólnie przez niemieckie i austriackie sieci biblioteczne.
Z końcem kwietnia 2012 dotychczasowe systemy klasyfikacji: "Personennamendatei" (PND), "Schlagwortnormdatei" (SWD), "Gemeinsame Körperschaftsdatei" (GKD) i "Einheitssachtitel-Datei des Deutschen Musikarchivs" (DMA-EST) włączone zostały do uniwersalnego systemu klasyfikacji Gemeinsame Normdatei (GND).

</doc>
<doc id="2606062" url="https://pl.wikipedia.org/wiki?curid=2606062" title="Jeffrey Mathebula">
Jeffrey Mathebula

Jeffrey Mathebula (ur. 22 czerwca 1979 w Malamulele) – południowoafrykański bokser, były zawodowy mistrz świata wagi junior piórkowej (do 122 funtów) organizacji IBF. 
Kariera amatorska.
W roku 2000 reprezentował Republikę Południowej Afryki na Igrzyskach Olimpijskich w Sydney. W pierwszym pojedynku pokonał Noureddine Medjehouda z Algierii a następnie przegrał z późniejszym złotym medalistą Kazachem Bekzatem Sattarchanowem.
Kariera zawodowa.
Karierę zawodową rozpoczął 17 lutego 2001. Do lutego 2008 stoczył 24 walki, z których wygrał 21, 1 przegrał i 2 zremisował. W tym czasie zdobył tytuły IBO Inter-Continental w wadze junior piórkowej a następnie WBC International w piórkowej, który bronił trzykrotnie.
W sierpniu 2008 zwyciężył w walce eliminacyjnej do tytułu IBF w wadze junior piórkowej Meksykanina Julio Zarate. Umożliwiło mu to 30 kwietnia 2009 stoczyć pojedynek o tytuł mistrzowski IBF z Celestino Caballero. W stawce był również tytuł WBA Super. Po wyrównanym pojedynku przegrał niejednogłośną decyzją sędziów.
W kolejnych latach ponownie próbował zdobyć tytuł federacji IBF. We wrześniu 2009 przegrał walkę eliminacyjną z rodakiem Takalani Ndlovu, ale w następnej, w czerwcu 2011, zwyciężył kolejnego rodaka Oscara Chauke. 24 marca 2012 w Brakpan (Republika Południowej Afryki) stanął do rewanżowej walki z Takalani Ndlovu, który w międzyczasie został mistrzem świata. Po wyrównanym pojedynku wygrał niejednogłośnie na punkty i został nowym mistrzem świata federacji IBF w wadze junior piórkowej. Już w pierwszej obronie tytułu zmierzył się w walce unifikacyjnej z Filipińczykiem Nonito Donaire, posiadaczem pasa WBO. 7 lipca w Carson przegrał jednogłośnie na punkty i utracił tytuł IBF. 

</doc>
<doc id="2606066" url="https://pl.wikipedia.org/wiki?curid=2606066" title="Arévalo">
Arévalo

Arévalo – miasto w Hiszpanii, we wspólnocie autonomicznej Kastylia i León.

</doc>
<doc id="2606067" url="https://pl.wikipedia.org/wiki?curid=2606067" title="Szy-cing">
Szy-cing



</doc>
<doc id="2606068" url="https://pl.wikipedia.org/wiki?curid=2606068" title="Acerina cernua essipovi">
Acerina cernua essipovi



</doc>
<doc id="2606069" url="https://pl.wikipedia.org/wiki?curid=2606069" title="Acerinus cernus essipovi">
Acerinus cernus essipovi



</doc>
<doc id="2606070" url="https://pl.wikipedia.org/wiki?curid=2606070" title="Cernua fluviatilis">
Cernua fluviatilis



</doc>
<doc id="2606071" url="https://pl.wikipedia.org/wiki?curid=2606071" title="Mercedes-Benz 260D">
Mercedes-Benz 260D

Mercedes-Benz 260D – samochód osobowy klasy średniej-wyższej produkowany przez firmę Mercedes-Benz w latach 1936–1940, nosił oznaczenie wewnętrzne W138. Pojazd dostępny był jako: kabriolet, sedan oraz landaulet. Do napędu użyto wysokoprężnego silnika R4 OHV o pojemności 2,6 litra oraz mocy maksymalnej 45 KM (33 kW) przy 3000 obr./min. Uznaje się go za pierwszy seryjnie produkowany samochód osobowy z silnikiem Diesla. Napęd przenoszony był na oś tylną początkowo przez 3-biegową manualną skrzynię biegów z nadbiegiem, później zaś przez w pełni zsynchronizowaną skrzynię 4-biegową. Powstało niecałe 2000 egzemplarzy modelu.
Dane techniczne.
"Rocznik 1937 Limousine:"

</doc>
<doc id="2606072" url="https://pl.wikipedia.org/wiki?curid=2606072" title="Gymnocephalus cernus">
Gymnocephalus cernus



</doc>
<doc id="2606073" url="https://pl.wikipedia.org/wiki?curid=2606073" title="I-cing">
I-cing



</doc>
<doc id="2606074" url="https://pl.wikipedia.org/wiki?curid=2606074" title="Mu-ci">
Mu-ci



</doc>
<doc id="2606075" url="https://pl.wikipedia.org/wiki?curid=2606075" title="Holocentrus post">
Holocentrus post



</doc>
<doc id="2606076" url="https://pl.wikipedia.org/wiki?curid=2606076" title="Yongle Dadian">
Yongle Dadian



</doc>
<doc id="2606077" url="https://pl.wikipedia.org/wiki?curid=2606077" title="Trypanosoma schulmani">
Trypanosoma schulmani

Trypanosoma schulmani – kinetoplastyd z rodziny świdrowców należący do królestwa protista.
Pasożytuje w osoczu krwi ryb różnych gatunków. Występowanie "T. schulmani" stwierdzono u: szczupaka "(Esox lucius)", jazia "(Leuciscus idus)", strzebli błotnej "(Phoxinus percnurus)", płoci "(Rutilus rutilus)", lina "(Tinca tinca)"
Występuje na terenie Azji i Europy.

</doc>
<doc id="2606081" url="https://pl.wikipedia.org/wiki?curid=2606081" title="Liu Sie">
Liu Sie



</doc>
<doc id="2606082" url="https://pl.wikipedia.org/wiki?curid=2606082" title="Czu-cy">
Czu-cy



</doc>
<doc id="2606084" url="https://pl.wikipedia.org/wiki?curid=2606084" title="Francis Christian">
Francis Christian

 
Francis Joseph Christian (ur. 8 października 1942 w Peterborough, New Hampshire) – amerykański duchowny katolicki, biskup pomocniczy diecezji Manchester w latach 1996-2018.
Święcenia kapłańskie otrzymał w dniu 29 czerwca 1968. Służył duszpastersko na terenie rodzinnej diecezji.
2 kwietnia 1996 mianowany biskupem pomocniczym Manchesteru ze stolicą tytularną "Quincy". Sakry udzielił mu bp Leo Edward O’Neil.
2 lutego 2018 przeszedł na emeryturę.

</doc>
<doc id="2606085" url="https://pl.wikipedia.org/wiki?curid=2606085" title="Co-czuan">
Co-czuan



</doc>
<doc id="2606086" url="https://pl.wikipedia.org/wiki?curid=2606086" title="Liga Europejska w piłce siatkowej mężczyzn 2012">
Liga Europejska w piłce siatkowej mężczyzn 2012

9. edycja Ligi Europejskiej siatkarzy rozpoczęła się 24 maja 2012 roku, a zakończyła 1 lipca 2012 roku. W fazie grupowej wystąpiło 10 drużyn podzielonych na 2 grupy.
Grupa A.
Wyniki spotkań.
Kolejka 1 - Katerini
Kolejka 2 - Teruel
Kolejka 3 - Ra’ananna
Kolejka 4 - Gentofte
Kolejka 5 - Koszyce
Grupa B.
Wyniki spotkań.
Kolejka 1 - Piatra Neamț
Kolejka 2 - Stambuł
Kolejka 3 - Jablonec nad Nysą
Kolejka 4 - Rotterdam
Kolejka 5 - Hard

</doc>
<doc id="2606092" url="https://pl.wikipedia.org/wiki?curid=2606092" title="Gorzka czekolada">
Gorzka czekolada



</doc>
<doc id="2606093" url="https://pl.wikipedia.org/wiki?curid=2606093" title="Joseph Siegel">
Joseph Siegel

 
Joseph Mark Siegel (ur. 18 lipca 1963 w Joliet, Illinois) – amerykański duchowny katolicki, biskup diecezji Evansville od 2017.
Życiorys.
Święcenia kapłańskie otrzymał z rąk bpa Josepha Imesha w dniu 4 czerwca 1988. Służył duszpastersko na terenie rodzinnej diecezji. Był także przewodniczącym Rady Kapłańskiej oraz konsultorem diecezjalnym.
28 października 2009 mianowany biskupem pomocniczym Joliet ze stolicą tytularną "Pupiana". Sakry udzielił mu biskup Peter Sartain.
18 października 2017 papież Franciszek mianował go biskupem ordynariuszem diecezji Evansville.

</doc>
<doc id="2606095" url="https://pl.wikipedia.org/wiki?curid=2606095" title="Owczarz">
Owczarz



</doc>
<doc id="2606097" url="https://pl.wikipedia.org/wiki?curid=2606097" title="Gojenie się ran">
Gojenie się ran



</doc>
<doc id="2606098" url="https://pl.wikipedia.org/wiki?curid=2606098" title="Joseph Binzer">
Joseph Binzer

 
Joseph Robert Binzer (ur. 26 kwietnia 1955 w Cincinnati, Ohio) – amerykański duchowny katolicki, biskup pomocniczy Cincinnati w latach 2011–2020.
Życiorys.
Święcenia kapłańskie otrzymał z rąk abpa Daniela Pilarczyka w dniu 4 czerwca 1994. Służył duszpastersko na terenie rodzinnej archidiecezji. Był także m.in. członkiem trybunału archidiecezjalnego, ceremoniarzem oraz wikariuszem generalnym.
6 kwietnia 2011 mianowany biskupem pomocniczym Cincinnati ze stolicą tytularną "Subbar". Sakry udzielił mu arcybiskup Dennis Schnurr. 7 maja 2020 papież przyjął jego rezygnację z pełnionego urzędu. 

</doc>
<doc id="2606102" url="https://pl.wikipedia.org/wiki?curid=2606102" title="Roger Gries">
Roger Gries

 
Roger William Gries OSB (ur. 26 marca 1937 w Cleveland, Ohio) – amerykański duchowny katolicki, benedyktyn, biskup pomocniczy diecezji Cleveland w latach 2001-2013.
Życiorys.
Święcenia kapłańskie otrzymał w dniu 16 maja 1963. Po święceniach został wikariuszem parafii św. Weroniki w Chicago. Rok później przeniósł się do Cleveland i został nauczycielem w zakonnym liceum. W latach 1977-1981 był przeorem, a w latach 1981-2001 opatem opactwa benedyktynów w Cleveland.
3 kwietnia 2001 mianowany biskupem pomocniczym Cleveland ze stolicą tytularną "Praesidium". Sakry udzielił mu bp Anthony Pilla. Na emeryturę przeszedł 1 listopada 2013.

</doc>
<doc id="2606103" url="https://pl.wikipedia.org/wiki?curid=2606103" title="Proza chłopska">
Proza chłopska

Proza chłopska – nurt w polskiej literaturze powojennej, tworzony przez pisarzy o wiejskim pochodzeniu i podejmujący tematykę wiejską. Utwory tego nurtu poświęcone były m.in. kulturze i obyczajowości chłopskiej, zmianom cywilizacyjnym wywołanym przez migrację chłopów, rozpadowi tradycyjnej społeczności wiejskiej oraz tożsamości chłopskiej.
Literatura nurtu chłopskiego najbujniej rozwijała się w latach 60. XX wieku, tracąc później na żywotności i ulegając stopniowej konwencjonalizacji. Do najwybitniejszych pozycji prozy chłopskiej zalicza się m.in. "Konopielkę "(1973) Edwarda Redlińskiego, "Nagi sad" (1967) oraz "Kamień na kamieniu" (1984) Wiesława Myśliwskiego. Inne pozycje nurtu to m.in. "Blizny" i "Ziemi przypisany" Juliana Kawalca, "" i "Jednorożec" Mariana Pilota, "Obcoplemienna ballada", "Diabły" i "A jak królem, a jak katem będziesz" Tadeusza Nowaka, "Najada" Zyty Oryszyn, oraz "Wielkie kochanie" i "Appassionata" Józefa Mortona.
Dariusz Nowacki uważa, że obecnie następuje odrodzenie chłopskiej prozy.

</doc>
<doc id="2606106" url="https://pl.wikipedia.org/wiki?curid=2606106" title="Maciej Korkuć">
Maciej Korkuć

Maciej Wiktor Korkuć (ur. w 1969) – polski historyk, od 2001 pracownik Oddziału Krakowskiego Instytutu Pamięci Narodowej w Krakowie, od 2016 naczelnik Oddziałowego Biura Upamiętniania Walk i Męczeństwa IPN w Krakowie. 
Życiorys.
Jest absolwentem Wydziału Historycznego Uniwersytetu Jagiellońskiego. Na tej samej uczelni obronił pracę doktorską w całości poświęconą działalności partyzantki niepodległościowej w województwie krakowskim pt. "Od państwa podziemnego do Polski lubelskiej na przykładzie ziemi krakowskiej (1944-1947)". 
Specjalizuje się w dziejach najnowszych; jest autorem książek i artykułów poświęconych problematyce dziejów Polski i Polaków w XX wieku. Adiunkt w Instytucie Politologii Akademii Ignatianum w Krakowie. Od 2007 r. koordynuje działania IPN na rzecz przeciwdziałania gloryfikacji systemów totalitarnych w przestrzeni publicznej. W radiu RMF Classic prowadzi cykliczną audycję "Datownik historyczny Macieja Korkucia". 
Publikacje.
Jest autorem publikacji:

</doc>
<doc id="2606109" url="https://pl.wikipedia.org/wiki?curid=2606109" title="Christie Macaluso">
Christie Macaluso

Christie Albert Macaluso (ur. 12 czerwca 1945 w Hartford, Connecticut) – amerykański duchowny katolicki, biskup pomocniczy Hartford w latach 1997-2017.
Święcenia kapłańskie otrzymał w dniu 21 maja 1971. Służył duszpastersko na terenie rodzinnej archidiecezji.
18 marca 1997 mianowany biskupem pomocniczym Hartford ze stolicą tytularną "Grass Valley". Sakry udzielił mu abp Daniel Cronin.
15 grudnia 2017 papież Franciszek przyjął jego rezygnację ze stanowiska.

</doc>
<doc id="2606113" url="https://pl.wikipedia.org/wiki?curid=2606113" title="Ludwik Grossman">
Ludwik Grossman

Ludwik Grossman, też Grossmann, Grosman, pseudonim „W. Horejszo” (ur. 6 marca 1835 w Turku, zm. 15 lipca 1915 w Wiesbaden) – polski kompozytor, organizator życia muzycznego, dyrygent, pianista i organista.
Życiorys.
W 1853 ukończył Wyższą Szkołę Realną w Kaliszu, tam też uczył się gry na fortepianie u Józefa Drobniewskiego i na skrzypcach u W. Kopińskiego. Naukę muzyki kontynuował w Warszawie u Karola Augusta Freyera, a od 1854 przebywał przez 3 lata w Berlinie, gdzie studiował kompozycję pod kierunkiem Carla Friedricha Rungenhagena i uczęszczał na uniwersytet. Po powrocie do Warszawy występował jako pianista, organista i dyrygent chóralny, uczył też muzyki w Instytucie Szlacheckim oraz prywatnie.
W 1857 przystąpił do spółki z Juliuszem Hermanem, właścicielem składu fortepianów, pianin, fisharmonii i melodykonów, mieszczącego się w Warszawie przy ul. Miodowej, przy którym działała sala koncertowa; występowali w niej słynni artyści, goszczący w Warszawie (m.in. Artur Rubinstein, Pablo Sarasate, Piotr Czajkowski, Sarah Bernhardt). Grossman zajmując się głównie artystyczną stroną przedsiębiorstwa. W 1866 przebywał w Paryżu, gdzie zabiegał o wystawienie swej opery "Rybak z Palermo" z librettem Jana Chęcińskiego, ocenionej pozytywnie przez Gioacchino Rossiniego. We Francji przebywał powtórnie w 1895.
Grossman zasłużył się głównie jako organizator życia muzycznego w Warszawie, choć współcześni widzieli w nim przede wszystkim kompozytora (podkreślano zwłaszcza zręczną i oryginalną instrumentację, a także prostotę inwencji melodyczną). Był współwłaścicielem największego w kraju przedsiębiorstwa handlowo-muzycznego, współzałożycielem i w latach 1871-1874 członkiem komitetu Warszawskiego Towarzystwa Muzycznego, członkiem pierwszego zarządu Filharmonii Warszawskiej, członkiem Dyrekcji Teatrów Cesarskich; współpracował z pismem „Echo Muzyczne, Teatralne i Artystyczne”, wspomagał finansowo działalność Warszawskiego Towarzystwa Śpiewaczego «Lutnia»; przez szereg lat prowadził wraz z żoną interesujący salon muzyczny, utrzymywał stosunki ze światem muzyki Europy i USA. Występował też czynnie jako dyrygent.
Twórczość.
Kompozycję traktował drugoplanowo, mimo iż utwory jego często wykonywano i wydawano za granicą. Podczas uroczystości otwarcia Kanału Sueskiego wykonano zamówioną specjalnie u Grossmana kantatę, za którą kompozytor otrzymał od emira order. Operę "Duch wojewody" z librettem Władysława Ludwika Anczyca wystawiano z powodzeniem również w Wiedniu (1877), gdzie zyskała pochlebną opinię Eduarda Hanslicka, w Krakowie (1877), Peszcie, Petersburgu (1877), Lwowie (1878), Grazu, Cieplicach, Bernie i Berlinie (1884). Pozostałe dwie jego opery – "Kornet Hamilton" (1867) z librettem Anczyca i "Les sabots de la marquise" (1896) – nigdy nie zostały wykonane ani opublikowane.
Jego muzyka instrumentalna ograniczała się głównie do partytur baletowych, niewielkiej ilości utworów kameralnych i salonowych utworów na fortepian. Skomponował też cztery uwertury: "Uwerturę koncertową e-moll", uwerturę "Król Lear" do tragedii Williama Szekspira (1957), "Uwerturę ukraińską „Maria”" (1860) do poematu Antoniego Malczewskiego, która znajdowała się w repertuarze orkiestr niemieckich oraz nieukończoną uwerturę "Szermierz z Rawenny" (1877) do tragedii Franza Grillparzera. W Polsce szczególną popularność zyskał marsz na chór męski "Raźno chłopcy" oraz instrumentalny czardasz z opery "Duch wojewody".

</doc>
<doc id="2606114" url="https://pl.wikipedia.org/wiki?curid=2606114" title="Międzynarodowy Dzień Wiedzy o Minach i Działań Zapobiegających Minom">
Międzynarodowy Dzień Wiedzy o Minach i Działań Zapobiegających Minom

Międzynarodowy Dzień Wiedzy o Minach i Działań Zapobiegających Minom (ang. "International Day for Mine Awareness and Assistance in Mine Action") – święto obchodzone corocznie 4 kwietnia, ustanowione przez Zgromadzenie Ogólne ONZ rezolucją A/RES/60/97 w 2005 roku.
Obchody mają na celu prowadzenie akcji przeciwminowych w krajach, w których miny i materiały wybuchowe pozostałe po wojnie stanowią poważne zagrożenie dla bezpieczeństwa, zdrowia i życia ludności cywilnej oraz utrudniają społeczny i gospodarczy rozwój na poziomie kraju i regionu. 
Miny lądowe oraz niewypały blokują drogi w Afganistanie, Sudanie, Kambodży i Demokratycznej Republice Konga. Blokują również dostęp do szkół i szpitali w Laosie, Gazie i Nepalu.

</doc>
<doc id="2606118" url="https://pl.wikipedia.org/wiki?curid=2606118" title="Egodystoniczna orientacja seksualna">
Egodystoniczna orientacja seksualna

Egodystoniczna orientacja seksualna, inaczej niezgodna z ego – egodystoniczne zaburzenie psychiczne charakteryzujące się posiadaniem orientacji seksualnej lub pociągu, który stoi w sprzeczności z wyidealizowanym obrazem siebie, co powoduje niepokój oraz pragnienie zmiany orientacji lub uzyskania większego komfortu z własną orientacją seksualną. Nie jest to określenie wrodzonej orientacji seksualnej, ale konflikt pomiędzy orientacją, którą się chce mieć, a orientacją, którą się rzeczywiście posiada.
Klasyfikacja.
ICD.
Egodystoniczna orientacja seksualna znajduje się w klasyfikacji ICD-10, w kategorii diagnostycznej "Zaburzenia psychologiczne i zaburzenia zachowania związane z rozwojem i orientacją seksualną", do której zalicza się również:
Następujące kody służą do wskazania odmian rozwoju seksualnego lub orientacji seksualnej, które dla pacjenta mogą stanowić problem:
Usunięcie kategorii diagnostycznej przez WHO.
W 2013 roku Stały Komitet Lekarzy Europejskich i World Professional Association for Transgender Health, a w 2014 roku Amerykańskie Towarzystwo Psychologiczne i powołana przez Światową Organizację Zdrowia (WHO) Grupa Robocza ds. Klasyfikacji Zaburzeń Seksualnych i Zdrowia Seksualnego zarekomendowały WHO usunięcie tej kategorii diagnostycznej z klasyfikacji ICD-11. Nowa klasyfikacja została opublikowana 18 czerwca 2018 roku i nie zawiera już tej kategorii. ICD-11 została zatwierdzona przez Światowe Zgromadzenie Zdrowia 25 maja 2019 roku i zacznie obowiązywać od 1 stycznia 2022 roku.
Argumenty za usunięciem podane przez Grupę Roboczą ds. Klasyfikacji Zaburzeń Seksualnych i Zdrowia Seksualnego:
DSM.
Kategoria diagnostyczna „homoseksualizm egodystoniczny” została usunięta z DSM w 1987 roku (wraz z publikacją DSM-III-R). Zaburzenia seksualne są nadal obecne w DSM w kategorii „zaburzenia seksualne, niewyszczególnione gdzie indziej”. Jednym z zaburzeń w tej kategorii jest „uporczywy i wyraźny niepokój związany z orientacją seksualną”, co można uznać za podobne do tego, co WHO określa jako egoistoniczną orientację seksualną.
Diagnoza.
ICD-10 rozpoznaje egodystoniczną orientację seksualną, kiedy:Identyfikacja płciowa lub seksualne preferencje (heteroseksualne, homoseksualne, biseksualne lub prepubertalne) nie budzą wątpliwości, ale dana osoba chciałaby, żeby były one inne z powodu związanych z nimi zaburzeń psychicznych i behawioralnych, a także może szukać możliwości leczenia w celu ich zmiany.W klasyfikacji ICD-10 znajduje się przy tym informacja, że „orientacji seksualnej – samej w sobie – nie należy uważać za zaburzenie”.
Pacjenci są niekiedy nadal diagnozowani jako mający ten problem. Jest to często wynikiem niekorzystnych i nietolerancyjnych postaw w społeczeństwach lub też konfliktu pomiędzy popędami seksualnymi a systemem wierzeń.
Metody leczenia.
Istnieje wiele metod leczenia egoistonicznej orientacji seksualnej związanej z homoseksualizmem. Nie istnieje żadna znana terapia dla innych rodzajów egoistonicznej orientacji seksualnej. Terapia może mieć na celu zmianę orientacji seksualnej, zachowania seksualnego lub pomóc klientowi poczuć się bardziej komfortowo z jego orientacją seksualną i zachowaniami. Grupy na rzecz praw człowieka oskarżyły niektóre kraje o wykonywanie tych zabiegów na homoseksualistach egosyntonicznych. Leczenie może obejmować próby zmiany orientacji seksualnej lub terapię mającą na celu złagodzenie napięcia. Ponadto, niektórzy poszukują również nieprofesjonalnych metod, takich jak konsultacje religijne lub uczestnictwo w grupach „byłych gejów”.
Psychoterapia afirmatywna.
Psychoterapia afirmująca homoseksualizm pomaga osobom LGB przeanalizować i zaakceptować ich orientację seksualną i związane z nią związki seksualne. Psychologowie oraz całokształt głównego nurtu medycyny opowiadają się za tym, że homoseksualizm i biseksualizm nie są wskaźnikami chorób psychicznych.
Grupy wsparcia dla osób LGB.
Grupy LGB pomagają zapobiegać i łagodzić stres mniejszościowy, marginalizację i izolację. Skupiają się one na pomaganiu osobie o egodystonicznej orientacji seksualnej, by zaakceptowała swoją orientację seksualną.
Grupa robocza powołana przez APA odkryła, że tożsamość religijna i to, jak ktoś na zewnątrz komunikuje swoją orientację seksualną (zob. tożsamość seksualna) może rozwijać się poprzez życie. Psychoterapia, grupy wsparcia i wydarzenia życiowe mogą mieć wpływ na to, w jaki sposób ktoś się określa prywatnie i publicznie. Podobnie, samoświadomość i postrzeganie siebie może ewoluować podczas terapii. Niektórzy lekarze utrzymują, że poprawa może być widoczna w adaptacji emocjonalnej (redukcja wstydu i samo-napiętnowania), a także w osobistych przekonaniach, wartościach i normach (zmiana przekonań religijnych i moralnych oraz zachowań i motywacji). Jednakże takie podejście do leczenia jest powszechnie uważane za nieodpowiednie, ryzykowne i potencjalnie szkodliwe dla jednostki.
Powiązania z religią.
Terminy "egodystoniczny" i "egosyntoniczny" są używane przez Kościół rzymskokatolicki w tym znaczeniu, że według obrońcy praw gejowskich Bernarda Lyncha, księża, którzy są homoseksualni, ale egodystoniczni, czyli „nienawidzą swojej homoseksualności”, są dopuszczalni, tymczasem kandydaci do kapłaństwa egosyntoniczni, czyli ci, którzy akceptują swoją seksualność, nie mogą być brani pod uwagę.
Niektóre kościoły publikują szczegółowe instrukcje dla duchowieństwa dotyczące sposobu sprawowania posługi wobec gejów i lesbijek. Są to między innymi „Ministry to Persons with a Homosexual Inclination”, wydane przez Kościół katolicki, oraz „God Loveth His Children”, wydane przez Kościół Jezusa Chrystusa Świętych w Dniach Ostatnich. W 1994 roku jeden z kościołów w Kościele Prezbiteriańskim USA zorganizował konferencję zatytułowaną „Droga do wolności: Poszukiwanie uzdrowienia dla homoseksualistów”. APA prosi przywódców religijnych, aby zaakceptowali, że orzekanie o empirycznych zagadnieniach naukowych z zakresu psychologii nie wchodzi w zakres ich kompetencji.

</doc>
<doc id="2606119" url="https://pl.wikipedia.org/wiki?curid=2606119" title="Robert Evans (biskup)">
Robert Evans (biskup)

Robert Charles Evans (ur. 2 września 1947 w Moultrie, Georgia) – amerykański duchowny katolicki, biskup pomocniczy diecezji Providence w latach 2009-2022.
Życiorys.
Święcenia kapłańskie otrzymał z rąk kardynała Jamesa Hickeya w dniu 2 lipca 1973 i został inkardynowany do diecezji Providence. Po święceniach przez dziesięć lat pracował jako wikariusz, a w kolejnych latach był sekretarzem biskupim i wicekanclerzem kurii. W 1991 został proboszczem w Cumberland i dyrektorem wydziału kurialnego ds. personaliów kapłańskich. W 2001 objął funkcję dyrektora centrum formacyjnego dla duchowieństwa, a w latach 2005-2007 był pracownikiem nuncjatury apostolskiej. W 2007 objął probostwo w Greenville.
15 października 2009 mianowany biskupem pomocniczym Providence ze stolicą tytularną "Aquae Regiae". Sakry udzielił mu bp Thomas Tobin.
23 listopada 2022 papież Franciszek przyjął jego rezygnację z urzędu biskupa pomocniczego.

</doc>
<doc id="2606121" url="https://pl.wikipedia.org/wiki?curid=2606121" title="Max Payne (seria)">
Max Payne (seria)

Max Payne – seria gier komputerowych z gatunku third-person shooter wydanych przez firmę Rockstar Games.

</doc>
<doc id="2606126" url="https://pl.wikipedia.org/wiki?curid=2606126" title="Insat 3E">
Insat 3E

Insat 3E – satelita komunikacyjny zbudowany przez Indyjską Organizację Badań Kosmicznych (ISRO), czwarty z serii "Insat-3". Wystrzelony został 27 września 2003 z należącego do Europejskiej Agencji Kosmicznej kompleksu startowego ELA-3 w Gujańskim Centrum Kosmicznym (Kourou, Gujana Francuska) na pokładzie rakiety nośnej Ariane 5G V162 wraz z satelitą "Eurobird 3" zbudowanym przez Eutelsat oraz sondą księżycową "SMART-1" należącą do ESA. Konfiguracja startowa tej rakiety była następująca: bezpośrednio na drugim stopniu rakiety umieszczono sondę "SMART-1", "Eurobird 3" umieszczony był na adapterze "ACU", pod którym ukryto "SMART-1", później dodany został adapter "SYLDA" wraz z "Insatem 3E".
Satelita został umieszczony na orbicie geostacjonarnej na pozycji 55°E.
"Insat 3E" został zaprojektowany w celu zapewnienia szybkiej komunikacji i nadawania telewizji satelitarnej w systemie VSAT na terytorium Indii, głównie kanałów edukacyjnych dla biednej części społeczeństwa.

</doc>
<doc id="2606127" url="https://pl.wikipedia.org/wiki?curid=2606127" title="Danny García">
Danny García

Danny Oscar García (ur. 20 marca 1988 w Filadelfii) – amerykański bokser, były zawodowy mistrz świata wagi lekkopółśredniej (do 140 funtów) federacji WBC i WBA.
Karierę zawodową rozpoczął 17 listopada 2007. Do października 2011 stoczył 22 walki, wszystkie wygrywając. W tym czasie zdobył tytuły WBC Youth Intercontinental, WBC Youth World oraz WBO Inter-Continental w wadze lekkopółśredniej.
24 marca 2012 w Houston otrzymał szansę walki o tytuł mistrza WBC w wadze lekkopółśredniej z broniącym tytułu, wielokrotnym mistrzem Meksykaninem Érikiem Moralesem. Morales nie był w stanie dotrzymać limitu wagowego i w przeddzień pojedynku został pozbawiony tytułu a o wakujący pas walczył wyłącznie García. Po zaciętym pojedynku, mając przeciwnika na deskach w jedenastej rundzie zwyciężył jednogłośnie na punkty i został nowym mistrzem świata. W pierwszej obronie tytułu, 14 lipca, zmierzył się z Brytyjczykiem Amirem Khanem. W stawce był również tytuł WBA Super federacji WBA, który Khan odzyskał kilka dni wcześniej po dyskwalifikacji Lamonta Petersona za stosowanie środków dopingujących. García zwyciężył przez techniczny nokaut w czwartej rundzie mając przeciwnika na deskach w rundzie trzeciej i dwukrotnie czwartej. 20 października doszło do pojedynku rewanżowego z Moralesem. Garcia zwyciężył ponownie nokautując przeciwnika w czwartej rundzie.
11 kwietnia 2015 w nowojorskim Brooklynie wygrał niejednogłośnie na punkty z mistrzem federacji IBF Lamontem Petersonem (33-3-1, 17 KO), w pojedynku w umownym limicie 143 funtów. Sędziowie punktowali 114:114 i dwukrotnie 115:113 na korzyść Garcii.
1 sierpnia 2015 w Brooklynie pokonał przez techniczny nokaut w dziewiątej rundzie Paula Malignaggiego (33-7, 7 KO).
12 listopada 2016 w Filadelfii pokonał przez techniczny nokaut Samuela Vargasa (25-3-1, 13 KO).
8 września 2018 w Barclays Center na Brooklynie przegrał jednogłośnie na punkty 112:116 i dwukrotnie 113:115 z Shawnem Porterem (29-2-1, 17 KO).

</doc>
<doc id="2606128" url="https://pl.wikipedia.org/wiki?curid=2606128" title="Diablo (seria gier komputerowych)">
Diablo (seria gier komputerowych)

Diablo – seria gier komputerowych z gatunku hack and slash wyprodukowanych i wydanych przez firmę Blizzard Entertainment.

</doc>
<doc id="2606134" url="https://pl.wikipedia.org/wiki?curid=2606134" title="Zaburzenia dojrzewania seksualnego">
Zaburzenia dojrzewania seksualnego



</doc>
<doc id="2606135" url="https://pl.wikipedia.org/wiki?curid=2606135" title="Aleksandra Jawor">
Aleksandra Jawor

Aleksandra Jawor (ur. 27 maja 1986) – polska lekkoatletka specjalizująca się w biegach długich.
Kariera.
Podczas mistrzostw świata juniorów młodszych była dziesiąta w biegu na 3000 metrów. Bez większych sukcesów startowała w 2008 na mistrzostwach Europy w biegach przełajowych oraz w 2010 podczas mistrzostw świata w biegach przełajowych. 
Medalistka seniorskich mistrzostw Polski ma w dorobku jeden złoty medal w półmaratonie (Warszawa 2012) oraz jeden brązowy w biegu przełajowym (Olszyna 2009). Na początku kariery zdobywała złoto ogólnopolskiej olimpiady młodzieży. 
Rekordy życiowe: bieg na 3000 metrów – 9:34,31 (3 czerwca 2011, Bydgoszcz); bieg na 5000 metrów – 16:09,58 (11 sierpnia 2011, Bydgoszcz); bieg na 10 000 metrów – 34:28,46 (3 maja 2011, Lidzbark Warmiński); półmaraton – 1:14:36 (25 marca 2012, Warszawa). 

</doc>
<doc id="2606140" url="https://pl.wikipedia.org/wiki?curid=2606140" title="Ricardo Martínez (ur. 1966)">
Ricardo Martínez (ur. 1966)

Ricardo Martínez Quiroz (ur. 7 kwietnia 1966 w mieście Meksyk) – meksykański piłkarz występujący na pozycji bramkarza.
Kariera klubowa.
Martínez profesjonalną karierę klubową rozpoczynał w zespole Ángeles de Puebla, w którego barwach zadebiutował w meksykańskiej Primera División w sezonie 1986/1987. W tej drużynie pełnił jednak funkcję rezerwowego, po czym przeszedł do lokalnego rywala Ángeles – Puebla FC. Z Pueblą wywalczył mistrzostwo kraju i Copa México w rozgrywkach 1989/1990, pozostając alternatywą dla Pablo Lariosa. Latem 1990 został zawodnikiem Correcaminos UAT, gdzie spędził rok w roli podstawowego golkipera. Przez dwa sezony ze zmiennym szczęściem grał w Deportivo Toluca, a potem powrócił do Correcaminos, spadając z nim do drugiej ligi po rozgrywkach 1994/1995. W sezonie 1995/1996 Martínez był zawodnikiem Club León, przegrywając rywalizację o miejsce w składzie z Adriánem Martínezem. Przez trzy lata reprezentował barwy Monarcas Morelia, będąc podstawowym bramkarzem ekipy, z którą nie osiągnął jednak większych sukcesów.
W lipcu 1999 odszedł do CF Monterrey, gdzie spędził kolejne pięć sezonów, regularnie wybiegając na ligowe boiska w wyjściowej jedenastce. W sezonie Clausura 2003 osiągnął w Monterrey drugie w karierze mistrzostwo Meksyku – w pierwszej połowie rozgrywek pierwszym golkiperem zespołu był Juan de Dios Ibarra, lecz w decydujących o tytule meczach szkoleniowiec Daniel Passarella postawił na Martíneza. Zajął także drugie miejsce w superpucharze kraju – Campeón de Campeones. Latem 2004 Martínez podpisał umowę ze stołecznym Club América, gdzie spędził rok jako rezerwowy dla Guillermo Ochoi. W rozgrywkach Clausury 2005 wywalczył kolejne mistrzostwo Meksyku, jednak wystąpił zaledwie w dwóch meczach i w wieku 39 lat zdecydował się zakończyć piłkarską karierę.
Kariera reprezentacyjna.
W seniorskiej reprezentacji Meksyku Martínez zadebiutował 17 kwietnia 1991 w zremisowanym 0:0 meczu towarzyskim z Kostaryką. W 1998 roku został powołany przez selekcjonera Manuela Lapuente na Złoty Puchar CONCACAF, gdzie Meksykanie okazali się triumfatorami, natomiast sam zawodnik ani razu nie wybiegł na boisko, będąc rezerwowym dla Óscara Péreza. Jego drugim i ostatnim spotkaniem w kadrze narodowej był rozegrany 24 lutego 1998 sparing z Holandią, przegrany ostatecznie 2:3.

</doc>
<doc id="2606141" url="https://pl.wikipedia.org/wiki?curid=2606141" title="Palmaria (działo samobieżne)">
Palmaria (działo samobieżne)

Palmaria – włoska haubica samobieżna produkowana przez przedsiębiorstwo OTO Melara w latach 80. i 90. XX wieku.
Prace nad pojazdem rozpoczęły się w 1977 roku, a pierwszy prototyp został ukończony pod koniec lat 70. Produkcja seryjna rozpoczęła się w 1982 roku i trwała do wczesnych lat 90. Pojazd produkowany był wyłącznie na eksport.
Palmaria powstała na zmodyfikowanym podwoziu czołgu OF-40. Uzbrojenie pojazdu stanowi haubica L39 kalibru 155 mm umieszczona w obrotowej wieży oraz karabin maszynowy kalibru 7,62 lub 12,7 mm. Kąt ostrzału haubicy wynosi od -5° do 70°, a donośność 24,7 km (30 km dla pocisków z napędem rakietowym). Przewożony zapas amunicji wynosi 30 pocisków artyleryjskich oraz 1000-2000 pocisków dla karabinu maszynowego.
Użytkownikami pojazdu były Libia (160 egz.) oraz Nigeria (25). Dodatkowo 20 wież pojazdu sprzedanych zostało Argentynie, gdzie zostały zamontowane na podwoziach czołgów TAM, otrzymując oznaczenie TAM VCA.

</doc>
<doc id="2606142" url="https://pl.wikipedia.org/wiki?curid=2606142" title="Przylądek Vente">
Przylądek Vente



</doc>
<doc id="2606143" url="https://pl.wikipedia.org/wiki?curid=2606143" title="Ventės ragas">
Ventės ragas



</doc>
<doc id="2606144" url="https://pl.wikipedia.org/wiki?curid=2606144" title="Zatoka Martela">
Zatoka Martela

Zatoka Martela (ang. "Martel Inlet") – zatoka u południowych wybrzeży Wyspy Króla Jerzego, w północno-wschodniej części Zatoki Admiralicji, na wschód od Półwyspu Kellera.
Po raz pierwszy skartografowana w 1909 roku. U wybrzeży zatoki leży brazylijska stacja antarktyczna Comandante Ferraz.

</doc>
<doc id="2606145" url="https://pl.wikipedia.org/wiki?curid=2606145" title="Ventes ragas">
Ventes ragas



</doc>
<doc id="2606149" url="https://pl.wikipedia.org/wiki?curid=2606149" title="Geneza ustroju politycznego Izraela">
Geneza ustroju politycznego Izraela

Geneza ustroju politycznego Izraela – ten artykuł przybliża proces tworzenia się obecnego systemu politycznego państwa Izrael.
Starożytność.
Korzenie obecnego kształtu ustroju politycznego Izraela tkwią w starożytności. Jednoizbowy parlament czerpie swą nazwę od "Knesset HaGedolah" (hebr. כנסת הגדולה, "Wielkie Zgromadzenie"), rady utworzonej przez Żydów po ich powrocie do ziemi Izraela po zakończeniu okresu wygnania babilońskiego w V wieku p.n.e. W organie tym, podobnie jak dzisiaj, zasiadało 120 członków.
Historia współczesna.
Tradycja izraelskiego systemu politycznego to także organy ruchu syjonistycznego - pierwszy Kongres Syjonistyczny miał miejsce w 1897 r. w Bazylei. Wyłoniono wówczas radę reprezentującą syjonistów ze wszystkich stron świata.
W 1920 r. po raz pierwszy w historii współczesnej Palestyny zebrało się Zgromadzenie Reprezentantów ("Assefat Hanivharim"), będące najwyższym przedstawicielstwem "Jiszuwu" – społeczności żydowskiej w Palestynie, będącej wówczas terytorium mandatu brytyjskiego. Członków izby wybierano w wyborach powszechnych, z list partyjnych, w sposób niemal identyczny jak dzieje się dziś. Zgromadzenie wybierało ciało spełniające funkcje rządu – Radę Narodową ("Waad Leumi"). Brytyjczycy uznali organy samorządu Żydów w 1928. Wkrótce potem obrady i wybory do Zgromadzenia zbojkotowali przedstawiciele Agudat Israel, ortodoksów i syjonistów rewizjonistycznych.
W okresie mandatu brytyjskiego wybory do Zgromadzenia odbyły się czterokrotnie:
Niepodległy Izrael.
Po II wojnie światowej mocarstwa uznały, że należy stworzyć państwo dla społeczności żydowskiej. 14 lutego 1947 na forum ONZ stanęła sprawa Palestyny, która od 1920 była terytorium mandatowym Wielkiej Brytanii. Po długich dyskusjach 29 listopada 1947 Zgromadzenie Ogólne ONZ zdecydowało o podziale Palestyny na dwa państwa: żydowskie (14 447 km²) i arabskie (11 635 km²). Zalecono jednocześnie, aby Jerozolima była strefą międzynarodową. Kiedy wygasł mandat Brytyjczyków, 15 maja 1948 Żydowska Rada Narodowa ("Moetzet Ha'am") przekształciła się w Tymczasową Radę Państwa ("Moetzet Hamedina Hazmanit") i proklamowała niepodległe Państwo Izrael ze stolicą w Jerozolimie. Arabowie nie mogli się z tym pogodzić i zaatakowali osadników żydowskich. Ponieśli jednak porażkę. W wyniku I wojny arabsko-izraelskiej terytorium Izraela powiększyło się do 21 tys. km².
Tymczasowa Rada Państwa funkcjonowała jako legislatywa nowego państwa aż do wyborów do Zgromadzenia Konstytucyjnego ("Ha'assefa Hamechonent"). Miało ono przygotować konstytucję najpóźniej do 1 października 1948. Zebrało się jednak tylko czterokrotnie i 16 lutego 1949 przyjęło ustawę, na mocy której zmieniło swą nazwę na Kneset.
13 czerwca 1950 przyjęto tzw. "uchwałę Harariego" mówiącą o tym, iż poszczególne elementy systemu konstytucyjnego regulowane będą przez osobne akty prawne, które następnie zostaną połączone w konstytucję. Do tego jednak nie doszło, a to ze względu na sprzeciw ugrupowań religijnych (według nich najwyższym prawem w państwie Izrael może być tylko Prawo Boże), a także innych polityków, którym rozczłonkowana konstytucja zostawiała większą swobodę ruchów.

</doc>
<doc id="2606156" url="https://pl.wikipedia.org/wiki?curid=2606156" title="Xiao Rundcrantz">
Xiao Rundcrantz

Xiao Rundcrantz (ur. 1966 w Changsha) – szwedzkojęzyczna pisarka chińskiego pochodzenia. W 1984 roku po ukończeniu liceum została prokuratorem w Chinach, jednocześnie studiowała prawo na uniwersytecie. W 1998 wyemigrowała do Szwecji. W 2006 wydała książkę "Röd åklagare" ("Czerwona prokurator"), w której opowiada o swoim życiu prywatnym i zawodowym. Szczególną uwagę zwróciła na nadużywanie władzy przez urzędników i korupcję. Książka została wydana po szwedzku, norwesku, niemiecku i polsku.

</doc>
<doc id="2606158" url="https://pl.wikipedia.org/wiki?curid=2606158" title="Takmak (rejon dawlekanowski)">
Takmak (rejon dawlekanowski)

Takmak (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 roku wieś zamieszkiwały 3 osoby.

</doc>
<doc id="2606167" url="https://pl.wikipedia.org/wiki?curid=2606167" title="Ariane 5 ES">
Ariane 5 ES



</doc>
<doc id="2606168" url="https://pl.wikipedia.org/wiki?curid=2606168" title="Mobile Suit Gundam">
Mobile Suit Gundam



</doc>
<doc id="2606171" url="https://pl.wikipedia.org/wiki?curid=2606171" title="Dawid Golik">
Dawid Golik

Dawid Golik (ur. w 1984 w Wałbrzychu) – polski historyk i politolog.
Życiorys.
Jest absolwentem Wydziału Studiów Międzynarodowych i Politycznych Uniwersytetu Jagiellońskiego. W listopadzie 2013 obronił pracę doktorską pt. "„Wilk”, „Lampart” i „Przyjaciel”. Organizacja i zastosowanie oddziałów partyzanckich Armii Krajowej na wybranych przykładach z terenu Inspektoratu AK Nowy Sącz" na Wydziale Historycznym Uniwersytetu Jagiellońskiego, której promotorem był Zdzisław Zblewski. Specjalizuje się w dziejach najnowszych. Jest autorem monografii i artykułów poświęconych polskiemu podziemiu niepodległościowemu na terenie Małopolski w latach 1939-1956.
Pracuje na stanowisku głównego specjalisty w Biurze Poszukiwań i Identyfikacji Instytutu Pamięci Narodowej w Krakowie oraz adiunkta w Instytucie Historii UJ.
Był członkiem Komisji Historii Wojskowości nowotarskiego Oddziału Polskiego Towarzystwa Historycznego. Zasiadał w Radzie Redakcyjnej "Biuletynu IPN „pamięć.pl”". Sekretarz redakcji "Zeszytów Historycznych WiN-u" oraz "Prac Historycznych. Zeszytów Naukowych Uniwersytetu Jagiellońskiego".
Nagrody.
Laureat nagrody II stopnia, za monografię "Obszar opanowany przez „leśnych”. Działania partyzanckie oraz represje aparatu bezpieczeństwa na terenie Ochotnicy w latach 1945-1956", w I Konkursie Historycznym organizowanym przez Fundację im. Jadwigi Chylińskiej i Instytut Historii PAN w 2012 roku. Laureat nagrody I stopnia w kategorii monografii dotyczących tzw. pierwszej konspiracji za książkę "Partyzanci „Lamparta”. Historia IV batalionu 1. pułku strzelców podhalańskich AK" w IV Konkursie Historycznym organizowanym przez Fundację im. Jadwigi Chylińskiej i Instytut Historii PAN w 2015 roku. Laureat nagrody II stopnia, za album "Z wiarą w zwycięstwo… Oddział partyzancki „Wiarusy” 1947–1949", w IV Konkursie Historycznym organizowanym przez Fundację im. Jadwigi Chylińskiej i IH PAN im. Tadeusza Manteuffla w 2015 roku.
W 2015 roku za książkę "Masz synów w lasach, Polsko... Podziemie niepodległościowe i opór społeczny na Sądecczyźnie w latach 1945–1956" wyróżniony Honorową Nagrodą „Sądecczyzna” im. Szczęsnego Morawskiego w VIII edycji konkursu na najlepsze prace historyczne o Sądecczyźnie wydane w 2014, a także Srebrnym Jabłkiem Sądeckim „w podziękowaniu za profesjonalizm w upowszechnianiu rzetelnej wiedzy o historii Sądecczyzny i sądeczan” od starosty nowosądeckiego.

</doc>
<doc id="2606172" url="https://pl.wikipedia.org/wiki?curid=2606172" title="Fallout (seria)">
Fallout (seria)

Fallout – seria postapokaliptycznych komputerowych gier fabularnych stworzona przez Interplay Entertainment. Chociaż akcja osadzona jest w XXII i XXIII wieku, retrofuturystyczne realia i oprawa graficzna nawiązują do powojennej kultury Ameryki lat 50. XX wieku, stanowiąc połączenie nadziei na stworzenie nowych technologii i strachu przed nuklearną zagładą (stąd też nazwa serii, oznaczająca opad promieniotwórczy). Seria uznawana jest za duchowego spadkobiercę gry "Wasteland" z 1988 roku. Chociaż nie są one ze sobą powiązane, założenia świata, jego mieszkańcy, miejsca i postaci w obu z nich są podobne pod wieloma względami.
Dwie pierwsze gry, "Fallout" i "Fallout 2", stworzone zostały przez Black Isle Studios. W 2001 roku wydano taktyczną grę fabularną ' stworzoną przez studia Micro Forté i 14 Degrees. W 2004 roku Interplay zamknęło Black Isle Studios, kontynuując jednocześnie prace nad ' – przeznaczoną na Xboksa i PlayStation 2 grą akcji z elementami RPG. Trzecia główna odsłona serii, "Fallout 3", została stworzona przez Bethesdę Sotfworks i wydana w 2008 roku, z kolei w 2010 ukazał się stworzony przez Obsidian Entertainment "". 10 listopada 2015 wydany został "Fallout 4", zaś 14 listopada 2018 premierę miał "Fallout 76".
Prawa do tworzenia gier z serii posiada Bethesda Softworks. Niedługo po nabyciu praw przekazała ona Interplay prawa do stworzenia massively multiplayer online role-playing game bazującej na świecie "Fallout", jednak – jak stwierdziła Bethesda – nie dotrzymano warunków umowy. Sąd rozstrzygnął sprawę na korzyść Bethesdy. Tworzone przez Interplay MMORPG nigdy nie wyszło poza fazę beta.
Realia.
Miejsce akcji.
Akcja serii osadzona jest w Stanach Zjednoczonych w alternatywnej historii, w której inaczej potoczyły się losy po zakończeniu II wojny światowej. Nie wynaleziono tranzystorów, a kamieniem milowym dla rozwoju nauk były lampy elektronowe i fizyka atomowa, co doprowadziło do rozwoju technologicznych aspiracji ery atomowej i zahamowaniu społeczeństwa w kulturze lat 50. XX wieku. Wykształciło się socjotechnologiczne status quo, w którym zaawansowane roboty, samochody z napędem nuklearnym, bronie energetyczne i inne futurystyczne technologie współistniały z komputerami czy telefonami z lat 50., a zimnowojenna paranoja była wszechobecna w amerykańskim społeczeństwie również w XXI wieku.
Na ponad sto lat przed wydarzeniami z gier kryzys energetyczny spowodowany wyczerpaniem zapasów ropy doprowadził do okresu nazywanego wojnami o surowce – serii konfliktów zapoczątkowanych w kwietniu 2052 roku wojną pomiędzy Wspólnotą Europejską a Bliskim Wschodem. W następnych latach rozwiązana została Organizacja Narodów Zjednoczonych, Stany Zjednoczone zaanektowały Kanadę, a Chiny rozpoczęły okupację Alaski. Wszystkie te wydarzenia ostatecznie doprowadziły do wielkiej wojny w roku 2077 – dwugodzinnego ostrzeliwania się pociskami nuklearnymi na apokaliptyczną skalę. W jej wyniku powstały postapokaliptyczne Pustkowia Stanów Zjednoczonych, będące miejscem akcji gier z serii.
Krypty.
Przewidując możliwość wojny nuklearnej, w 2054 roku rząd Stanów Zjednoczonych rozpoczął narodowy projekt budowy schronów przeciwatomowych znanych jako krypty. Zaprojektowane zostały one rzekomo przez rządowego podwykonawcę Vault-Tec jako publiczne schrony finansowane z obligacji śmieciowych, a każdy z nich pomieścić miał tysiące ludzi. Każda z krypt miała być samowystarczalna, przez co w teorii mogły służyć mieszkańcom w nieskończoność. Tym niemniej projekt budowy krypt nigdy nie miał na celu ponownego zaludnienia Stanów Zjednoczonych w przypadku najczarniejszego ze scenariuszy. Konieczne było wybudowanie około czterystu tysięcy schronów, jednak zlecono i wybudowano jedynie 122. Krypty stały się częścią tajemnego i nieetycznego eksperymentu społecznego mającego na celu określić efekty innych wpływ środowiskowych i psychologicznych na ich mieszkańców. Każda krypta miała inne założenia: w jednej żyły wyłącznie klony określonej osoby, w innej sprzęt do szycia ubrań nieustannie ulegał awarii, w innej nie zapewniono żadnych rozrywek, w kolejnej corocznie poświęcano jednego mieszkańca (z reguły nadzorcę), w jednej liczba kobiet i mężczyzn była wysoce nieproporcjonalna do potrzeb, gdzie indziej mieszkańcy zostali wystawieni na działanie wirusa wymuszonej ewolucji (FEV), a jeszcze gdzie indziej nigdy nie zamykały się wrota do schronu, przez co mieszkańcy narażeni byli na niebezpieczne promieniowanie. Wzniesiono również kilka krypt kontrolnych w celu porównywania danych z nich z tymi zebranymi ze schronów, w których celowo wprowadzono usterki, jednak zostały one stworzone najmniejszym nakładem kosztów, ponieważ priorytetem były krypty eksperymentalne. Wiele eksperymentów jednak nie powiodło się ze względu na nieprzewidziane wydarzenia. W niemałej liczbie krypt panowała tak autodestruktywna atmosfera, że kiedy zostały otworzone przez innych ocalałych, od dawna służyły już one "de facto" jako grobowce.
Świat po wojnie nuklearnej.
W latach następujących po wielkiej wojnie Stany Zjednoczone zamieniły się w postapokaliptyczne środowisko znane jako Pustkowia. Wojna i następująca po niej nuklearna zagłada znacząco przerzedziły liczbę mieszkańców krajów, a ogromne połacie ziemi niszczały z zaniedbania. Wszelkie źródła wody i żywności zostały napromieniowane lub wystawione na działanie promieniowania, zaś broń biologiczna nieumyślnie wystrzelona podczas wojny spowodowała mutację niemalże wszystkich form życia. Ogromna większość infrastruktury popadła w ruinę. Powszechną formą płatności jest barter, zaś walutą stały się kapsle z butelek nuka-coli. Większość miast i osad jest wyludniona – zostały one ograbione albo porzucone na rzecz mniejszych, prowizorycznych społeczności rozproszonych po całych Pustkowiach.
Wiele osób, którym nie udało się dostać do krypt, przeżyło, jednak znaczna ich ilość pod wpływem promieniowania zamieniła się w istoty nazywane ghulami. Chociaż żyją one dłużej od ludzi, większość straciła owłosienie, a ich skóra uległa rozkładowi, przez co przywodzą na myśl zombie, a ich głosy nierzadko są chrapliwe. Wiele ghuli żywi nienawiść do ludzi – albo z zazdrości, albo ze względu na bycie przez nich dyskryminowanymi. Ze względu na znaczne ilości promieniowania ogromna ich ilość z czasem zamieniła się w zdziczałe ghule – bezmyślne agresywne istoty kierowane wyłącznie instynktem.
Stronnictwa.
Chociaż Pustkowia są domem dla niezliczonych samowystarczalnych grup, istnieje na nich również kilka stronnictw mających znaczenie na całym terenie dawnych Stanów Zjednoczonych. Często są one głównymi graczami w większych wydarzeniach będących osią fabuły gier z serii.
Wpływy.
Seria czerpie z "pulp magazines" i komiksów o superbohaterach, których korzenie sięgają początków ery atomowej i marzeń żyjących w tych czasach ludzi o świetlanej przyszłości, przedstawia ją jednak w karykaturalny sposób. Retrofuturystyczna technologia z maszynami w stylu raygun gothic, takimi jak broń laserowa i kanciaste roboty, nawiązuje do "Zakazanej planety". Komputery zamiast tranzystorów wykorzystują lampy elektronowe, wśród zrujnowanych budynków dominują style art déco i googie, bronie energetyczne przypominają te używane przez Flasha Gordona, a nieliczne pozostałe w świecie samochody przywodzą na myśl te z lat 50. Również pojawiające się w grze billboardy czy ulotki stylistycznie nawiązują do motywów z lat 50. Brak stylizacji na retro był jednym z powodów krytyki spin-offów.
Dużą inspiracją była książka "A Boy and His Dog", w której główny bohater, Vic, wraz ze swoim psem Bloodem przemierzają pustynię południowo-zachodnich Stanów Zjednoczonych. Żeby przeżyć muszą kraść, bezustannie narażeni na ataki ze strony grup bandytów, zbuntowanych androidów i mutantów. Według Jessego Heiniga, jednego z twórców pierwszej części, książka „stanowiła dla "Fallout" inspirację na wielu poziomach – od podziemnych społeczności ocalałych po świecące mutanty”. Wśród innych inspiracji wymieniana jest seria "Mad Max" i sposób, w jaki przedstawia ona postapokaliptyczne pustkowia. W pierwszej części jednym z najwcześniej znajdowanych pancerzy jest kurtka przypominająca tą, którą grana przez Mela Gibsona postać nosiła w "Mad Maksie II: Wojowniku szos".
Rozgrywka.
SPECJAŁ.
SPECJAŁ (w ang. wersji językowej „S.P.E.C.I.A.L.”) to system tworzenia postaci i rozwijania statystyk opracowany specjalnie na potrzeby serii. „SPECJAŁ” jest akronimem oznaczającym siedem atrybutów określających grywalne postaci: siłę, percepcję, energię (wytrzymałość), charyzmę, jasny umysł (inteligencję), akrobatykę (zwinność) i łut szczęścia. SPECJAŁ mocno inspirowany jest systemem GURPS, który pierwotnie planowano wykorzystać w grze.
System pozwala zarządzać:
W "Fallout 4" system został zmieniony, przez co opiera się wyłącznie na atrybutach i profitach. W przeciwieństwie do wcześniejszych gier, atrybuty traktowane są jak profity, co pozwala na zwiększanie ich wartości po awansie na kolejny poziom doświadczenia. Każdy atrybut posiada dziesięć poziomów, a każdemu poziomowi przypisany jest profit, najczęściej również podzielony na kilka poziomów.
Poza grami z serii "Fallout", zmodyfikowana wersja SPECJAŁ-u wykorzystana została również w grze "", na wczesnych etapach produkcji nazywanej "Fallout Fantasy", w której do systemu dodano ducha i magię, oraz w anulowanej grze "Black Isle’s Torn".
Pip-boy i Vault-Boy.
Pip-boy (Personal Information Processor-Boy) to ikoniczny dla serii komputer na rękę, zdobywany przez postaci na wczesnych etapach "Fallout", "Fallout 2", "Fallout 3", "Fallout: New Vegas" i "Fallout 4", służący jako dziennik, radioodbiornik oraz narzędzie pozwalające zarządzać ekwipunkiem czy statystykami.
Vault-Boy to maskotka Vault-Tecu, często występująca w formie logotypu na przedmiotach stworzonych przez Vault-Tec. W pip-boyu Vault-Boy służy jako ilustracja dla wszystkich statystyk postaci, zaś od "Fallout 3" również jako ilustracja dla modeli ubioru i broni.
Procesy sądowe.
Interplay, zmagający się z widmem bankructwa, w czerwcu 2004 roku sprzedał Bethesdzie prawa do stworzenia trzech gier z serii "Fallout". Nie rozwiązało to jednak problemów finansowych firmy, która trzy lata później sprzedała Bethesdzie prawa do marki. Interplay zyskał jednak prawa do stworzenia przeznaczonej na komputery osobiste gry MMO osadzonej w uniwersum, zobowiązując się do zgromadzenia w ciągu dwóch lat od podpisania umowy 30 milionów dolarów zabezpieczenia, jak również do tego, że do 4 kwietnia 2009 roku ruszą prace nad grą. Dwa dni przed upływem terminu Interplay nawiązał współpracę z bułgarskim studiem Masthead, mającym stworzyć "Project V13", jak nazwano planowaną grę MM0. 8 września 2009 roku Bethesda pozwała Interplay, twierdząc, że wydawca nie wywiązał się z umowy, sąd odrzucił jednak wniosek. Przez następne miesiące Bethesda podejmowała kolejne próby zablokowania produkcji "Project V13", jak również oskarżając Interplay o sprzedawanie pierwszych trzech gier z serii nie mając do tego praw, dodatkowo udostępniając je w pakiecie "Fallout Trilogy", wprowadzając klientów w błąd, ponieważ nazwa sugerowała, że pakiet zawiera również stworzonego przez Bethesdę "Fallout 3". Spór pomiędzy obiema firmami zakończył się 20 grudnia 2011 roku zawarciem porozumienia, na mocy którego Bethesda zapłaciła dwa miliony dolarów Interplayowi, który zobowiązał się do przerwania prac nad "Project V13", przekazania Bethesdzie kodów źródłowych pierwszych gier i niewysuwania w przyszłości roszczeń wobec marki.

</doc>
<doc id="2606174" url="https://pl.wikipedia.org/wiki?curid=2606174" title="Locked Up">
Locked Up

Locked Up - debiutancki singel senegalskiego rapera Akona, nagranym wspólnie ze Stylesem P. Został wydany 13 kwietnia 2004 roku, promował album "Trouble". Osiągnął czwartą pozycję na UK Singles Chart i ósmą na Billboard Hot 100, stając się pierwszym hitem Akona w pierwszej dziesiątce na obu listach.

</doc>
<doc id="2606175" url="https://pl.wikipedia.org/wiki?curid=2606175" title="Orientacja seksualna niezgodna z ego">
Orientacja seksualna niezgodna z ego



</doc>
<doc id="2606177" url="https://pl.wikipedia.org/wiki?curid=2606177" title="Zaburzenie związków seksualnych">
Zaburzenie związków seksualnych



</doc>
<doc id="2606179" url="https://pl.wikipedia.org/wiki?curid=2606179" title="Roberto Medina">
Roberto Medina

Roberto Gerardo Medina Arellano (ur. 18 kwietnia 1968 w mieście Meksyk) – meksykański piłkarz występujący na pozycji pomocnika.
Kariera klubowa.
Medina pochodzi ze stołecznego miasta Meksyk i jest wychowankiem tamtejszego zespołu Pumas UNAM. W meksykańskiej Primera División zadebiutował 17 czerwca 1989 w zremisowanym 1:1 spotkaniu z Pueblą. Szybko wywalczył sobie miejsce w wyjściowym składzie drużyny i w tym samym roku zwyciężył z Pumas w rozgrywkach Pucharu Mistrzów CONCACAF, a także doszedł do finału Copa Interamericana. Premierowego gola w najwyższej klasie rozgrywkowej strzelił 10 marca 1991 i w sezonie 1990/1991 wywalczył pierwsze w karierze mistrzostwo Meksyku.
Latem 1992 Medina przeszedł do CF Pachuca, gdzie spędził rok, po czym został zawodnikiem drużyny Tecos UAG z siedzibą w mieście Guadalajara. Barwy Tecos reprezentował w sezonie 1993/1994, osiągając premierowe w historii klubu mistrzostwo kraju. W późniejszym czasie przez trzy lata występował w CF Monterrey, z którym nie odniósł jednak większych sukcesów. Z podobnym skutkiem grał w kolejnych ekipach – Club León, Puebla FC, Atlante FC, CD Irapuato i Tiburones Rojos de Veracruz, gdzie spędzał sześć miesięcy lub rok. Karierę zakończył w wieku 35 lat jako zawodnik drugoligowego CD Zacatepec.
Kariera reprezentacyjna.
W seniorskiej reprezentacji Meksyku Medina zadebiutował 22 września 1993 w wygranym 1:0 meczu towarzyskim z Kamerunem. W 1998 roku został powołany przez selekcjonera Manuela Lapuente na Złoty Puchar CONCACAF, gdzie wystąpił w czterech spotkaniach, natomiast jego kadra narodowa wywalczyła mistrzostwo. Swój bilans reprezentacyjny zamknął na siedmiu rozegranych konfrontacjach bez zdobycia gola.

</doc>
<doc id="2606180" url="https://pl.wikipedia.org/wiki?curid=2606180" title="Andrij Kalinczuk">
Andrij Kalinczuk

Andrij Anatolijowycz Kalinczuk, ukr. Андрій Анатолійович Калінчук (ur. 3 grudnia 1995 w Wierchowinie) – ukraiński skoczek narciarski. Członek reprezentacji Ukrainy w skokach narciarskich.
Na międzynarodowej arenie zadebiutował 6 sierpnia 2011 w Szczyrku podczas zawodów FIS Cup, oddając skok na odległość 83,5 m na skoczni normalnej podczas konkursu indywidualnego.

</doc>
<doc id="2606181" url="https://pl.wikipedia.org/wiki?curid=2606181" title="Ghetto (singel Akona)">
Ghetto (singel Akona)

Ghetto - drugi singel senegalskiego rapera Akona z jego debiutanckiego albumu zatytułowanego "Trouble". Piosenka osiągnęła 90. pozycję na Billboard Hot 100, a teledysk do utworu był rejestrowany w New Jersey.

</doc>
<doc id="2606182" url="https://pl.wikipedia.org/wiki?curid=2606182" title="Bojownik syjamski">
Bojownik syjamski



</doc>
<doc id="2606184" url="https://pl.wikipedia.org/wiki?curid=2606184" title="Władysław Matus">
Władysław Matus

Władysław Matus, znany też pod nazwiskiem Józef Malkiewicz (ur. 20 maja 1888 w Buczynie, zm. 26 kwietnia 1993 w Ostrowąsie) – polski ksiądz katolicki, publicysta, działacz społeczny i polityczny. W latach 1922–1927 poseł na Sejm I kadencji.
Życiorys.
Syn Józefa i Ludwiki. Pochodził z rolniczej rodziny. Szkołę ludową oraz realną ukończył w Buczynie i Bochni. Został też absolwentem Gimnazjum św. Anny w Krakowie. Po zdaniu matury wstąpił do seminarium duchownego we Lwowie. Ukończył studia na Wydziale Teologicznym Uniwersytetu Jana Kazimierza. Święcenia kapłańskie otrzymał 13 lipca 1913, z rąk ks. abp. Józefa Bilczewskiego. Po krótkim pobycie na wikariacie w Lubaczowie został przeniesiony do Husiatyna. Uczył także religii w szkołach wiejskich w Czabarówce i Olchowczyku. Był też kapelanem w szpitalu. Od września 1914 sprawował początkowo obowiązki administratora parafii, a później został proboszczem. W latach 1915–1917 pracował w rosyjskich szpitalach wojennych. Za zasługi zaoferowano mu Order Świętego Stanisława, którego jednak nie przyjął. Był członkiem zarządu Związku Polaków w Husiatynie. W 1917 ewakuował się do Kopyczyniec, gdzie założył delegację tzw. Biskupiego Krakowskiego Komitetu Pomocy i składnicę kółek rolniczych, został też członkiem Komitetu Pomocy dla Rodzin Wojskowych. W 1918 czterokrotnie aresztowali go Ukraińcy. Był zagrożony rozstrzelaniem, ale został uratowany przez ludność miejscową.
W 1919 został przywódcą Bezpartyjnej Organizacji Narodowej w powiecie husiatyńskim. Publikował swoje artykuły w „Głosie Polskim”, „Ojczyźnie”, „Słowie Polskim”, „Zorzy”. W wyborach parlamentarnych w 1922 uzyskał mandat poselski z listy Związku Ludowo-Narodowego. W Sejmie I kadencji pracował w komisjach: odbudowy kraju, opieki społecznej, robót publicznych i rolnej. W latach 20. XX wieku był członkiem zarządu głównego Związku Ludowo-Narodowego i Stronnictwa Narodowego. Został wiceprezesem Małopolskiego Towarzystwa Rolniczego. W 1933 przeniósł się do Lwowa. Był również radnym tego miasta. Otrzymał godność Honorowego Kanonika Kapituły Lwowskiej. Nawiązał kontakty z organizacjami młodzieżowymi. Został kapelanem Towarzystwa „Sokół” i prezesem stowarzyszenia rzemieślniczego „Skała”.
Po wkroczeniu do Lwowa Armii Czerwonej we wrześniu 1939, był kilkakrotnie wzywany na przesłuchania. Za zgodą arcybiskupa lwowskiego Bolesława Twardowskiego postanowił przedostać się do okupowanego przez Niemców Krakowa. Tam nawiązał kontakt z ks. Józefem Zatorem-Przytockim i polskim podziemiem. Od 1943 był członkiem kierownictwa Komitetu Ziem Wschodnich, współpracującego z Biurem Wschodnim Delegatury Rządu na Kraj. Po 1945 działał w strukturach nielegalnego Stronnictwa Narodowego. Został prezesem tajnego Prezydium SN. Wcześniej jako delegat SN wziął udział w spotkaniu z kardynałem Augustem Hlondem w Poznaniu. W 1946 zmienił za zgodą władz kościelnych nazwisko na "Józef Malkiewicz". Przyczyną było możliwe aresztowanie przez funkcjonariuszy MBP. Pod tym nazwiskiem występował aż do lat 90. XX wieku. Wyjechał do Krakowa, potem mieszkał w Częstochowie oraz Wieluniu. W 1947 zgłosił się do kurii wrocławskiej, gdzie przedstawił się jako repatriant ze wschodu. Został proboszczem w parafiach w Bobrownikach. Prowadził tam lokalny oddział Caritas oraz komisję duszpasterską dla młodzieży.
W 1960 został przeniesiony do parafii w Przedczu. W 1970 przeszedł na emeryturę. Przez następne osiem lat przebywał w Przedczu jako rezydent. W 1978 przeniósł się do sanktuarium maryjnego w Ostrowąsie, gdzie mieszkał do swojej śmierci. W 1993 prezydent RP Lech Wałęsa przyznał mu Krzyż Komandorski Orderu Odrodzenia Polski, za wybitne zasługi w długoletniej pracy duszpasterskiej i społecznej. Zmarł niespełna miesiąc przed swoimi 105. urodzinami.

</doc>
<doc id="2606185" url="https://pl.wikipedia.org/wiki?curid=2606185" title="Dżetimbel">
Dżetimbel

Dżetimbel (kirg.: Жетимбел кырка тоосу, "Dżetimbel kyrka toosu"; ros.: хребет Джетим-Бель, "chriebiet Dżetim-Biel") – pasmo górskie w Tienszanie Wewnętrznym, w Kirgistanie, na południe od jeziora Issyk-kul. Rozciąga się na długości ok. 100 km i szerokości do 12 km. Najwyższy szczyt (Söök czokusu) wznosi się na wysokość 4627 m n.p.m. Pasmo porozcinane jest wieloma dolinami. Występują liczne lodowce górskie.

</doc>
<doc id="2606186" url="https://pl.wikipedia.org/wiki?curid=2606186" title="Trypanosoma carassii">
Trypanosoma carassii

 #PATRZ Trypanosoma carassi

</doc>
<doc id="2606187" url="https://pl.wikipedia.org/wiki?curid=2606187" title="Annino">
Annino

Annino () – stacja moskiewskiego metra linii Sierpuchowsko-Timiriaziewskiej (kod 163). Przez rok pełniła funkcję stacji końcowej linii. W otwarciu stacji brali udział prezydent Putin i mer Moskwy Łużkow. Wyjścia prowadzą na Szosę Warszawskoje.
Konstrukcja i wystrój.
Jednopoziomowa, jednonawowa stacja metra z jednym peronem. Ściany nad torami pokryto szarym marmurem. Podłogi wyłożono szarym i czarnym granitem. W kasetonach w żelbetowym stropie ukryto oświetlenie. Stacja posiada dwa westybule, w użyciu jest tylko północny, południowy, ze względów na rozmiary, może służyć jedynie jako wyjście.

</doc>
<doc id="2606188" url="https://pl.wikipedia.org/wiki?curid=2606188" title="Takmak">
Takmak



</doc>
<doc id="2606190" url="https://pl.wikipedia.org/wiki?curid=2606190" title="Stanisław Borkacki">
Stanisław Borkacki

Stanisław Borkacki (ur. 1 października 1919 w Gródku k. Łucka, zm. 11 lipca 2017) – polski ekonomista, profesor nauk ekonomicznych, działacz polityczny, publicysta.
Życiorys.
Ukończył studia na Uniwersytecie Jagiellońskim. W 1975 uzyskał tytuł naukowy profesora. Wykładał m.in. na Uniwersytecie Jagiellońskim, w Wyższej Szkole Zarządzania i Bankowości w Krakowie oraz w Wyższej Szkole Kultury Społecznej i Medialnej w Toruniu. W latach 1979-1987 Kierownik Zakładu Planowania Przestrzennego na Wydziale Zarządzania AGH. Był publicystą Radia Maryja.
W wyborach parlamentarnych w 1991 bez powodzenia kandydował do Sejmu z listy Chrześcijańskiej Demokracji. W 1997 ubiegał się o mandat senatora z ramienia Narodowo-Chrześcijańsko-Demokratycznego Bloku dla Polski, a w 2001 z ramienia Ligi Polskich Rodzin. W 2005 ponownie bezkustecznie kandydował do Sejmu z listy Ruchu Patriotycznego. Pochowany na Cmentarzu Salwatorskim w Krakowie.

</doc>
<doc id="2606192" url="https://pl.wikipedia.org/wiki?curid=2606192" title="Antoni Habel">
Antoni Habel

Antoni Habel (ur. 1760 prawdopodobnie w Gnieźnie, zm. 6 października 1831 tamże) – polski kompozytor i skrzypek okresu klasycyzmu.
Życiorys.
Nie wiadomo, gdzie uczył się muzyki. W 1794 został przyjęty jako pierwszy skrzypek do kapeli katedralnej w Gnieźnie, co świadczy o jego wysokich kwalifikacjach zawodowych. W 1811 opuścił kapelę i podjął pracę registratora w sądzie ziemskim w Gnieźnie. W 1818 wrócił do niej ponownie, był już jednak chory. Pierwsze wiadomości o Hablu jako kompozytorze pochodzą z 1795. Ożenił się z Marianną Lesińską z Gniezna. Pod koniec życia przestał komponować z powodu złej sytuacji materialnej i choroby. Zmarł na cholerę.
Kompozycje.
Ponadto Habel kopiował dla kapeli nuty. W 1795 kapituła zapłaciła mu za 10 symfonii, "Veni Creator" i 2 msze, z których jedna może być jego własną kompozycją. W 1796 dostarczył "Stabat Mater" Giovanniego Battisty Pergolesiego i "Mors Christi" Carla Heinricha Grauna. W Archiwum Archidiecezjalnym w Gnieźnie zachowane są także 3 symfonie pisane ręką Habla: jedna anonimowa oraz dwie Josepha Haydna — "D-dur" (Hob. 1., nr 62, 1780) i "Es-dur" (Hob. 1., nr 74, 1781).

</doc>
<doc id="2606193" url="https://pl.wikipedia.org/wiki?curid=2606193" title="Pomnik Ottona von Bismarcka w Opolu">
Pomnik Ottona von Bismarcka w Opolu

Pomnik Ottona von Bismarcka w Opolu (niem. "Bismarck-Denkmal") – nieistniejący dziś monument, stojący niegdyś przed budynkiem Poczty Głównej.
Historia pomnika.
W listopadzie 1910 roku miejscowe gazety podały informację, że w Opolu wkrótce stanie pomnik "żelaznego kanclerza"; miał być on wizytówką stolicy rejencji oraz poświadczać niemieckość i patriotyzm mieszkańców.
Zwycięzcą konkursu na projekt pomnika został Robert Bednorz, śląski architekt, kształcony we Wrocławiu i Berlinie.
Prace rozpoczęły się pod koniec 1910 roku, ale nabrały tempa dopiero w maju roku następnego. Budowę finansowano ze specjalnego funduszu rejencji opolskiej – koszty wyniosły 5339,20 marek (choć główne prace wykonała za darmo wrocławska firma "Schall"). 
Odsłonięcie zaplanowano początkowo na 30 lipca (rocznica śmierci kanclerza), ale ostatecznie odbyło się 20 sierpnia 1911 roku. Uroczystości przewodził prezydent rejencji Friedrich Ernst von Schwerin. Monument stanął w niewielkim akacjowym zagajniku, naprzeciwko głównego wejścia do okazałego gmachu poczty i, jednocześnie, przy budynku głównego dworca kolejowego.
Wygląd pomnika.
Pomnik miał kształt walcowatej, granitowej kolumny na postumencie – na środku kolumny znajdowała się brązowa płaskorzeźba z popiersiem Ottona von Bismarcka. Brak było jakichkolwiek inskrypcji, jedynie pod popiersiem znalazło się słowo "Bismarck". Kolumnę otaczała półkolista balustrada, również ze śląskiego granitu, na końcach której znalazły się wazy na kwiaty.
Pomnik mierzył trzy i pół metra wysokości, kolumna miała ponad metr średnicy i ważyła 180 cetnarów.
Dalsze losy.
Pomnik Bismarcka stał przed pocztą do 1945 roku. Prawdopodobnie został zniszczony wkrótce po zajęciu miasta przez Armię Czerwoną w styczniu tego roku. Fragment pomnika został odnaleziony w styczniu 2021 roku podczas prac budowalnych przy dworcu Opole Wschodnie. Pod budynkiem dworca głównego do dziś przetrwała granitowa balustrada, poszarzała ze starości. Przy balustradzie postawiono ławkę oraz automaty telefoniczne (do niedawna w formie budki telefonicznej). Obecnie (2016) w miejscu automatów telefonicznych uruchomiono punkt wypożyczania rowerów miejskich.
W styczniu 2021 roku na budowie centrum przysiadkowego w pobliżu dworca Opole Wschodnie odnaleziono granitową kolumnę będącą w przeszłości główną częścią pomnika.

</doc>
<doc id="2606195" url="https://pl.wikipedia.org/wiki?curid=2606195" title="Konwencja o obywatelstwie kobiet zamężnych">
Konwencja o obywatelstwie kobiet zamężnych

Konwencja o Obywatelstwie Kobiet Zamężnych (ang. "Convention on the Nationality of Married Women") – umowa międzynarodowa uchwalona przez Zgromadzenie Ogólne ONZ 20 stycznia 1957 roku, która weszła w życie 11 sierpnia 1958 roku, zgodnie z jej art. 6.
Akt ten gwarantuje kobietom prawo do zachowania swojego obywatelstwa niezależnie od tego, czy małżonek jest obywatelem tego samego państwa, czy też nie.
Zgodnie z art. 1 każde z państw-stron zgadza się, że ani zawarcie, ani rozwiązanie związku małżeńskiego pomiędzy jego obywatelem a cudzoziemcem, ani też zmiana obywatelstwa przez małżonka w czasie trwania związku małżeńskiego nie wpłyną automatycznie na obywatelstwo żony. Art. 2 gwarantuje, że ani dobrowolne nabycie obywatelstwa innego państwa przez obywatela, ani zrzeczenie się przez niego swego obywatelstwa nie przeszkodzą żonie w zachowaniu swego obywatelstwa.
W art. 3 każde z państw-stron "zgadza się, że żona jego obywatela, będąca cudzoziemką, może na własną prośbę uzyskać obywatelstwo małżonka w drodze specjalnie uproszczonej procedury naturalizacyjnej; przyznanie tego obywatelstwa może być ograniczone względami bezpieczeństwa państwowego i porządku publicznego."
Konwencję ratyfikowało 75 państw ze 193 będących członkami ONZ. Silny opór części państw wzbudził wymóg zastosowania zasady niedyskryminacji kobiet, będącej fundamentem praw człowieka, w sytuacji gdy możliwość odbierania im obywatelstwa była postrzegana przez te państwa jako kwestia należąca do zakresu ich suwerenności. Państwa, które podpisały Konwencję, lecz jej nie ratyfikowały to: Belgia, Chile, Gwinea, Kambodża, Kolumbia, Indie, Madagaskar, Pakistan, Portugalia i Urugwaj.
Konwencję sporządzono w językach angielskim, chińskim, francuskim, hiszpańskim i rosyjskim. Depozytariuszem jest Sekretarz Generalny ONZ. Dopuszczalne są wypowiedzenia, skuteczne po upływie roku od powiadomienia depozytariusza, spadek ilości stron poniżej sześciu oznacza utratę siły przez Konwencję (art. 9). Zakazane są zastrzeżenia sprzeczne z art. 1 i 2 (art. 7). Spory rozpatruje Międzynarodowy Trybunał Sprawiedliwości, chyba że strony uzgodnią inny sposób rozwiązania (art. 10).
Polska ratyfikowała Konwencję 12 maja 1959 roku.
Wcześniejsza Konwencja Ligi Narodów z 1930 regulowała to następująco: Jeśli według ustawy danego państwa jego obywatelka traci swoje obywatelstwo na skutek małżeństwa z cudzoziemcem, utrata ta będzie uzależniona od uzyskania przez nią obywatelstwa męża. Jeśli według ustawy danego Państwa jego obywatelka traci obywatelstwo na skutek zmiany obywatelstwa przez jej męża w ciągu trwania małżeństwa, utrata ta będzie uzależniona od uzyskania przez nią nowego obywatelstwa jej męża. Naturalizacja męża w ciągu trwania małżeństwa nie pociąga za sobą naturalizacji żony inaczej niż za jej zgodą. Kobieta, która według ustaw swego kraju utraciła obywatelstwo na skutek małżeństwa, nie odzyskuje tego obywatelstwa po rozwiązaniu małżeństwa, o ile nie zgłosi odpowiedniej prośby zgodnie z ustawami tego kraju. W takim razie traci obywatelstwo, które nabyła przez swe małżeństwo (art. 8 – 11).

</doc>
<doc id="2606196" url="https://pl.wikipedia.org/wiki?curid=2606196" title="Belly Dancer (Bananza)">
Belly Dancer (Bananza)

Belly Dancer (Bananza) - jest czwartym singlem senegalskiego rapera Akona z jego debiutu "Trouble". Osiągnął #30 pozycję na Billboard Hot 100. Nieco większy sukces odniósł w Wielkiej Brytanii dochodząc tam do piątego miejsca na UK Singles Chart. Remiks utworu nagrany z Kardinalem Offishallem został potem wydany jako b-side singla.

</doc>
<doc id="2606198" url="https://pl.wikipedia.org/wiki?curid=2606198" title="Odnowicielska Komunistyczna i Ekologiczna Lewica">
Odnowicielska Komunistyczna i Ekologiczna Lewica

Odnowicielska Komunistyczna i Ekologiczna Lewica (grecki "Ανανεωτική Κομμουνιστική και Οικολογική Αριστερά") – grecka eko-socjalistyczna i eurokomunistyczna partia polityczna.
Według informacji ze strony internetowej tej partii, ugrupowanie założyli byli członkowie KKE-Esoterku ("KKE Wewnętrzna"), czyli działacze społeczni o przekonaniach komunistycznych, będący jednak niechętni wobec proradzieckiej linii zagranicznego kierownictwa KKE. Początkowo partia w wyborach wspierała lewicową Synaspismós a w 2004 roku dołączyła do lewicowej koalicji SYRIZA.
Partia ma status obserwatora w Europejskiej Partii Lewicy.
Organem prasowymi partii jest tygodnik Epochi "(gr.: H Eποχή)."

</doc>
<doc id="2606199" url="https://pl.wikipedia.org/wiki?curid=2606199" title="Henryk Plater">
Henryk Plater



</doc>
<doc id="2606201" url="https://pl.wikipedia.org/wiki?curid=2606201" title="Pot of Gold (singel Akona)">
Pot of Gold (singel Akona)

Pot of Gold - jest piątym singlem senegalskiego rapera Akona pochodzącym z jego debiutu "Trouble". Piosenka nie odniosła zamierzonego sukcesu na świecie. W Wielkiej Brytanii zajęła #77 miejsce, a w Niemczech #95. Singel nie został wydany w Stanach Zjednoczonych. Teledysk do utworu w reżyserii Gila Greena miał swoją premierę na YouTube 24 października 2005.

</doc>
<doc id="2606203" url="https://pl.wikipedia.org/wiki?curid=2606203" title="Jan Piotr Habermann">
Jan Piotr Habermann

Jan Piotr Habermann (ur. w I poł. XVIII wieku, zm. po 1762) – polski skrzypek, kapelmistrz i kompozytor okresu baroku.
Życiorys.
Nie ma danych, by był związany z czeską muzyczną rodziną Habermannów. Od sierpnia 1737 do lutego 1738 działał w bursie muzycznej jezuitów w Krakowie, gdzie wydano mu opinię: „skrzypek wyśmienity”. W latach 40. był kapelmistrzem u jezuitów we Lwowie, następnie prawdopodobnie znów działał w Krakowie, skąd w lipcu 1762 sprowadzono go do kapeli paulinów na Jasnej Górze; przebywał tam przez miesiąc.
Twórczość.
Stylistycznie utwory Habermanna reprezentują formę przejściową, w której na zespół środków technicznych baroku wyraźnie nakładają się elementy stylu galant. Najwyraźniej widoczne jest to w melodyce, obfitującej w drobne ozdobniki muzyczne, takie jak tryle, przednutki, figury złożone z dwóch szesnastek lub trzydziestodwójek, rytmy lombardzkie na przestrzeni jednej części taktu itp. Odchodzenie od norm technicznych baroku uwidacznia się również w coraz bardziej ograniczanej roli basso continuo, które czasami pauzuje nawet na przestrzeni kilkunastu taktów ("O felix et Beata dies"), a także w prowadzeniu zespołu smyczkowego w unisonowych pochodach.
Trzy z zachowanych utworów Habermanna to arie da capo w skrystalizowanej formie, zbudowane na schemacie modulacyjnym z kontrastującą częścią drugą. Na podstawie autografów kompozytora można stwierdzić, że w sposób bardzo staranny podawał on wszelkie wskazówki wykonawcze, określające agogikę, dynamikę, frazowanie.

</doc>
<doc id="2606206" url="https://pl.wikipedia.org/wiki?curid=2606206" title="Ryszard Zimak">
Ryszard Zimak

Ryszard Roman Zimak (ur. 11 lutego 1947 w Gdańsku, zm. 28 marca 2021 w Warszawie) – polski dyrygent i pedagog, profesor sztuk muzycznych, rektor Akademii Muzycznej i Uniwersytetu Muzycznego Fryderyka Chopina.
Życiorys.
Syn Władysława i Stanisławy. Ukończył w 1971 studia w Państwowej Wyższej Szkole Muzycznej w Warszawie, kształcąc się w klasie profesora Józefa Boka. Był zawodowo związany z tą uczelnią (przekształcaną kolejno w akademię muzyczną i uniwersytet muzyczny). 17 kwietnia 1992 otrzymał tytuł profesora sztuk muzycznych. Doszedł do stanowiska profesora zwyczajnego. Specjalizował się w dyrygenturze chóralnej.
Pełnił szereg kierowniczych funkcji na uczelni i w jej jednostkach organizacyjnych. W latach 1989–1993 był prodziekanem i dziekanem Wydziału Edukacji Muzycznej. Następnie do 1999 zajmował stanowisko prorektora ds. nauki i dydaktyki. Od 1999 do 2005 przez dwie kadencje pełnił funkcję rektora Akademii Muzycznej im. Fryderyka Chopina w Warszawie. Przewodniczył Konferencji Rektorów Uczelni Artystycznych, wchodząc też w skład prezydium Konferencji Rektorów Akademickich Szkół Polskich. W 2008 objął stanowisko dziekana Wydziału Dyrygentury Chóralnej, Edukacji Muzycznej, Muzyki Kościelnej, Rytmiki i Tańca. W 2012 wybrany na rektora Uniwersytetu Muzycznego Fryderyka Chopina w Warszawie na czteroletnią kadencję.
W latach 1973–1974 był asystentem-dyrygentem, a następnie (do 1983) dyrygentem Chóru Filharmonii Narodowej. W okresie 1982–2005 sprawował kierownictwo artystyczne nad uczelnianym chórem mieszanym. Od 1983 do 2005 był etatowym dyrygentem Warszawskiej Opery Kameralnej i kierownikiem Chóru Kameralnego. Jako dyrygent specjalizował się w wykonawstwie utworów oratoryjnych.
Od 2005 do 2007 pełnił funkcję dyrektora Narodowego Instytutu Fryderyka Chopina. W 2007 został powołany w skład Centralnej Komisji do Spraw Stopni i Tytułów.
Pochowany na cmentarzu Wolskim w Warszawie.
Odznaczenia i wyróżnienia.
W 2001 odznaczony Krzyżem Kawalerskim Orderu Odrodzenia Polski. Wyróżniony także m.in. odznaką honorową „Zasłużony dla Kultury Polskiej” oraz Srebrnym Medalem „Zasłużony Kulturze Gloria Artis”.

</doc>
<doc id="2606207" url="https://pl.wikipedia.org/wiki?curid=2606207" title="İqor Ponomaryov">
İqor Ponomaryov

İqor Ponomaryov, ros. Игорь Анатольевич Пономарёв, "Igor Anatoljewicz Ponomariow" (ur. 24 lutego 1960 w Baku, Azerbejdżańska SRR) – azerski piłkarz, grający na pozycji pomocnika, reprezentant ZSRR, trener piłkarski. Posiada również obywatelstwo szwedzkie.
Kariera piłkarska.
Kariera klubowa.
Wychowanek Szkoły Piłkarskiej w Baku. Pierwszy trener Vaqif Ahundov. W 1978 rozpoczął karierę piłkarską w miejscowym klubie Neftçi PFK. W 1982 pełnił służbę wojskową w CSKA Moskwa. W następnym roku powrócił do Neftçi Baku. W 1989 wyjechał do Szwecji, gdzie przez pół roku bronił barw IFK Norrköping, po czym zakończył karierę piłkarską.
Kariera reprezentacyjna.
4 grudnia 1980 debiutował w reprezentacji ZSRR w towarzyskim meczu z Argentyną (1:1).
W 1988 występował w olimpijskiej reprezentacji ZSRR. Grał na Igrzyskach Olimpijskich 1988 w Seulu, gdzie zdobył złoty medal.
Kariera trenerska.
Po zakończeniu kariery piłkarskiej pozostał nadal w Szwecji, tak jak Azerbejdżan był uwikłany w konflikcie o Górski Karabach. W Szwecji rozpoczął pracę trenerską, pomagając trenować kluby IFK Norrköping i Reymersholms IK. W latach 2000-2001 prowadził reprezentację Azerbejdżanu. W 2002 objął stanowisko głównego trenera szwedzkiego klubu Syrianska FC. W sezonie 2004/05 trenował azerski Qarabağ Azersun Ağdam. Potem prowadził rosyjski Maszuk-KMW Piatigorsk oraz azerski Xəzər Lenkoran.

</doc>
<doc id="2606208" url="https://pl.wikipedia.org/wiki?curid=2606208" title="Igor Ponomariow">
Igor Ponomariow



</doc>
<doc id="2606210" url="https://pl.wikipedia.org/wiki?curid=2606210" title="Łukasz Skorupski">
Łukasz Skorupski

Łukasz Skorupski (ur. 5 maja 1991 w Zabrzu) – polski piłkarz występujący na pozycji bramkarza we włoskim klubie Bologna FC oraz w reprezentacji Polski.
Kariera klubowa.
Skorupski rozpoczął swoją karierę w Pogoni Zabrze, którą opuścił w 2003 na rzecz MSPN Górnik Zabrze. Przed rozpoczęciem sezonu 2008/2009 został włączony do pierwszej drużyny Górnika, jednak występował jedynie w rozgrywkach Młodej Ekstraklasy. W lutym 2011 został wypożyczony na rok do pierwszoligowego wówczas Ruchu Radzionków, w którego barwach rozegrał 14 spotkań. W czerwcu powrócił do Górnika, zaś 31 lipca zadebiutował w jego barwach w polskiej Ekstraklasie podczas zremisowanego 1:1 spotkania ze Śląskiem Wrocław. 12 lipca 2013 podpisał czteroletni kontrakt z włoską AS Romą. 30 czerwca 2015 został wypożyczony na rok do Empoli FC. 20 lipca 2016 podpisał nowy, pięcioletni kontrakt z Romą. 22 czerwca 2018 podpisał pięcioletni kontrakt z Bologną FC.
Kariera reprezentacyjna.
W latach 2011–2012 wraz z reprezentacją Polski do lat 20 uczestniczył w Turnieju Czterech Narodów, w którym rozegrał trzy mecze. 6 października 2011 zadebiutował w kadrze do lat 21 podczas zremisowanego 1:1 meczu z Portugalią, w którym obronił rzut karny. 14 grudnia 2012 zadebiutował w reprezentacji Polski podczas wygranego 4:1 spotkania towarzyskiego z Macedonią. Został powołany przez Czesława Michniewicza na Mistrzostwa Świata 2022, ale nie zagrał w żadnym spotkaniu turnieju.
Życie prywatne.
14 czerwca 2017 poślubił Włoszkę, Matilde Rossi. 1 czerwca 2018 przyszedł na świat ich syn, Leonardo. Jego brat, Michał, także jest piłkarzem, występował m.in. w Slavii Ruda Śląska.

</doc>
<doc id="2606212" url="https://pl.wikipedia.org/wiki?curid=2606212" title="Józef Bocheński">
Józef Bocheński

Józef Bocheński (ur. 19 marca 1899 w Chełmie, zm. 20–22 kwietnia 1940 w Katyniu) – porucznik piechoty rezerwy Wojska Polskiego i komisarz Straży Granicznej II RP, działacz niepodległościowy, kawaler Orderu Virtuti Militari.
Życiorys.
Urodził się w rodzinie Aleksandra i Wandy z Fogelów. W okresie I wojny światowej żołnierz Legionów Polskich, następnie uczestnik wojny polsko-bolszewickiej i III powstania śląskiego. W okresie wojny polsko-bolszewickiej, gdy służył w 36 pułku piechoty Legii Akademickiej, został odznaczony Krzyżem Srebrnym Orderu Virtuti Militari i umieszczony na Złotej Liście Chwały 36 pułku piechoty Legii Akademickiej. Na podporucznika został mianowany ze starszeństwem z 1 lipca 1925 i 1427. lokatą, a na porucznika ze starszeństwem z 19 marca 1939 i 628. lokatą w korpusie oficerów rezerwy piechoty.
Od 1928 roku w Straży Granicznej. Z dniem 15 września 1932 został wyznaczony na stanowisko oficera wywiadowczego IG „Częstochowa”. W 1933 skierowany do komisariatu „Kraków” na stanowisko II oficera. Od 1935 roku w Jaśle pełnił funkcję I zastępcy komendanta Inspektoratu Granicznego w Jaśle (oficer wywiadowczy).
We wrześniu 1939 roku, w czasie kampanii wrześniowej, walczył wraz z Kompanią Straży Granicznej w składzie 2 Brygady Górskiej Grupy Operacyjnej „Jasło” Armii „Karpaty” i został ciężko ranny pod Muszyną w starciach z wojskami słowackimi. Dostał się do sowieckiej niewoli. Przebywał w obozie w Kozielsku. Między 19 a 21 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. Między 20 a 22 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Awans pośmiertny i upamiętnienie.
5 października 2007 minister obrony narodowej Aleksander Szczygło mianował go pośmiertnie na stopień porucznika (sic!).
Minister spraw wewnętrznych i administracji Władysław Stasiak rozkazem personalnym nr 96 z 26 października 2007 mianował go pośmiertnie na stopień nadkomisarza Straży Granicznej.
Awanse zostały ogłoszone 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
15 września 2009 roku na ścianie budynku przy ul. St. Wyspiańskiego 4 w Jaśle (w latach 1938–1939 siedziba Komendy Obwodu Jasło Straży Granicznej) uroczyście odsłonięto tablicę pamiątkową poświęconą trzem ostatnim komendantom Straży Granicznej Obwodu Jasło, ofiarom zbrodni katyńskiej: nadkomisarzowi Zdzisławowi Rucińskiemu, nadkomisarzowi Edwardowi Okulskiemu i komisarzowi Józefowi Bocheńskiemu.
Decyzją Ministra Spraw Wewnętrznych, w dniu 24 maja 2017 roku Józef Bocheński został patronem Śląskiego Oddziału Straży Granicznej z siedzibą w Raciborzu.

</doc>
<doc id="2606213" url="https://pl.wikipedia.org/wiki?curid=2606213" title="Zentyal">
Zentyal

Zentyal Server (dawniej eBox Platform) – pakiet otwartego oprogramowania stworzony do zarządzania sieciami Windowsowymi dla małych i średnich przedsiębiorstw.
Zentyal zawiera obsługę protokołu Microsoft® Exchange używając otwarto źródłowych narzędzi (takich jak Dovecot, Postfix, Samba itp.) aby zapewnić kompatybilność z klientami Microsoft Outlook®. Email i protokoły współpracy grupowej wspierane przez Zentyal to: MAPI, ActiveSync, EWS, SMTP, POP, IMAP, CalDAV, CardDAV and Active Directory (z pełną obsługą kontrolera domeny Microsoft Windows Server 2012 oraz kompatybilnością z narzędziem Microsoft RSAT). Poza tym Zentyal zawiera platformę programistyczną, ułatwiającą rozwój nowych usług opartych na Linuksie.
Występuje w wersji darmowej i płatnej.
Zentyal działa pod kontrolą Linuksa Ubuntu.

</doc>
<doc id="2606214" url="https://pl.wikipedia.org/wiki?curid=2606214" title="Don’t Matter">
Don’t Matter

Don't Matter – trzeci oficjalny singel senegalskiego rapera Akona z jego drugiego albumu "Konvicted" (2006). Utwór zajął #31 miejsce w notowaniu Rolling Stone i #81 w MTV Asia.

</doc>
<doc id="2606220" url="https://pl.wikipedia.org/wiki?curid=2606220" title="Last Stop in Mobile">
Last Stop in Mobile

Last Stop in Mobile – album Elvisa Presleya, składający się z koncertu (2 czerwca 1977 w Mobile, stan Alabama). Wydany w 2009 roku. Wtedy też ostatni raz śpiewał American Trilogy i Palk Salad Annie.

</doc>
<doc id="2606221" url="https://pl.wikipedia.org/wiki?curid=2606221" title="Andrzej Górski (immunolog)">
Andrzej Górski (immunolog)

Andrzej Górski (ur. 11 sierpnia 1946 we Wrocławiu) – polski naukowiec, immunolog, profesor nauk medycznych, wiceprezes Polskiej Akademii Nauk (2007–2015) oraz rektor Akademii Medycznej w Warszawie (1996–1999).
Życiorys.
W 1970 ukończył studia na Akademii Medycznej w Warszawie. W 1973 uzyskał stopień doktora nauk medycznych na podstawie pracy pt. "Test zahamowania migracji leukocytów jako metoda oceny odporności typu komórkowego", a w 1978 stopień naukowy doktora habilitowanego na podstawie pracy pt. "Badania nad profilem mediatora limfocytarnego w zespołach pierwotnego i wtórnego niedoboru immunologicznego". W 1988 został profesorem nauk medycznych. Specjalizuje się w zakresie chorób wewnętrznych, immunologii i transplantologii. Zawodowo związany z Akademią Medyczną w Warszawie i następnie Warszawskim Uniwersytetem Medycznym, jest pracownikiem naukowym Instytutu Transplantologii. Od 1993 do 1996 był prorektorem ds. nauki i współpracy z zagranicą, a od 1996 do 1999 rektorem tej uczelni.
W 1998 został członkiem korespondentem, a w 2013 członkiem rzeczywistym Polskiej Akademii Nauk. W latach 2007–2015 był wiceprezesem PAN. W 2003 został członkiem korespondentem, a w 2009 członkiem czynnym Polskiej Akademii Umiejętności. Od 1995 członek korespondent Towarzystwa Naukowego Warszawskiego. W latach 1990–1996 był przewodniczącym Komitetu Bioetyki PAN. Wszedł także w skład Komitetu Bioetyki PAN. Został również profesorem w Instytucie Immunologii i Terapii Doświadczalnej im. Ludwika Hirszfelda PAN, zajmował stanowisko dyrektora tej jednostki (1999–2007). Pełni funkcję redaktora naczelnego periodyku „Archivum Immunologiae &amp; Therapiae Experimentalis”.
Odznaczenia i wyróżnienia.
Odznaczony m.in. Krzyżem Kawalerskim (2000), Oficerskim (2005) i Krzyżem Komandorskim (2011) Orderu Odrodzenia Polski. Wyróżniony tytułem doktora honoris causa Akademii Medycznej we Wrocławiu (2006).

</doc>
<doc id="2606222" url="https://pl.wikipedia.org/wiki?curid=2606222" title="Leka I">
Leka I



</doc>
<doc id="2606223" url="https://pl.wikipedia.org/wiki?curid=2606223" title="Zatoka Mackellara">
Zatoka Mackellara

Zatoka Mackellara (ang. "Mackellar Inlet") – zatoka u południowych wybrzeży Wyspy Króla Jerzego, w północnej części Zatoki Admiralicji, na zachód od Półwyspu Kellera.
Po raz pierwszy skartografowana przez Francuską Ekspedycję Antarktyczną w latach 1908-1910. Nazwa zatoki pochodzi od nazwiska szkockiego podróżnika Campbella Mackellara.

</doc>
<doc id="2606224" url="https://pl.wikipedia.org/wiki?curid=2606224" title="Mama Africa">
Mama Africa

Mama Africa – czwarty singel senegalskiego rapera Akona z jego drugiego albumu "Konvicted" (2006). Singel został wysłany do stacji radiowych 15 maja 2007 roku, przed oficjalną premierą w Wielkiej Brytanii 30 lipca 2007 roku. Oficjalny remiks utworu stworzył 50 Cent. Utwór zadebiutował na 47. pozycji w UK Singles Chart. Teledysk do utworu został nakręcony w październiku 2006 r, jednak nigdy nie został oficjalnie wydany.

</doc>
<doc id="2606225" url="https://pl.wikipedia.org/wiki?curid=2606225" title="Melchers">
Melchers

Osoby o tym nazwisku:

</doc>
<doc id="2606226" url="https://pl.wikipedia.org/wiki?curid=2606226" title="Adam Haczewski">
Adam Haczewski

Adam Haczewski (daty życia nieznane), polski kompozytor działający w Wielkopolsce w XVIII wieku.
Jedyny zachowany utwór Haczewskiego to "Symfonia D-dur" z 1771 znaleziona w 1952 przez T. Strumiłłę na terenie Wielkopolski. Prezentuje ona wczesną fazę formowania polskiej symfoniki klasycznej. Wskazują na to m.in.: 3-częściowa budowa utworu ("Allegro eon spirito", "Alla Polacca", "Allegretto") z częścią środkową w tonacji subdominanty, struktura I tematu części pierwszej (kontrast kierunku ruchu melodii, kontrasty rytmiczne, brzmieniowe i dynamiczne), a także obsada wykonawcza (w części drugiej bez rogów). Część "Alla Polacca", podobnie jak i finał, nawiązując w sposób stylizowany do nuty ludowej, nadają "Symfonii" charakter narodowy.

</doc>
<doc id="2606229" url="https://pl.wikipedia.org/wiki?curid=2606229" title="Farrukh Ismayilov">
Farrukh Ismayilov



</doc>
<doc id="2606233" url="https://pl.wikipedia.org/wiki?curid=2606233" title="Qarabağ Azersun Ağdam">
Qarabağ Azersun Ağdam



</doc>
<doc id="2606236" url="https://pl.wikipedia.org/wiki?curid=2606236" title="Adidas Grand Prix">
Adidas Grand Prix

Adidas Grand Prix (dawniej "Reebok Grand Prix") – mityng lekkoatletyczny rozgrywany w ramach cyklu diamentowej ligi (do 2009 roku zawody wchodziły w skład IAAF Grand Prix). Mityng rozgrywany jest rokrocznie na Icahn Stadium w Nowym Jorku.
Rekordy świata.
W przeszłości na mityngu Adidas Grand Prix ustanowiono dwa rekordy świata, które ustanowili Usain Bolt w 2008 roku na 100 metrów (9,72) oraz Meseret Defar w 2006 roku na 5000 metrów (14:24,53).

</doc>
<doc id="2606238" url="https://pl.wikipedia.org/wiki?curid=2606238" title="Życie do poprawki">
Życie do poprawki

Życie do poprawki (ang. "Twice in a Lifetime", 1999-2001) – kanadyjski serial dramatyczny stworzony przez Steve'a Sohmera.
Jego światowa premiera odbyła się 25 sierpnia 1999 roku na kanale CTV. Emisja zakończyła się 30 maja 2001 roku. W Polsce emitowany był dawniej na kanale TVP2.
Obsada.
i inni

</doc>
<doc id="2606240" url="https://pl.wikipedia.org/wiki?curid=2606240" title="Generałowo (Bułgaria)">
Generałowo (Bułgaria)



</doc>
<doc id="2606244" url="https://pl.wikipedia.org/wiki?curid=2606244" title="Michael Lewis">
Michael Lewis



</doc>
<doc id="2606245" url="https://pl.wikipedia.org/wiki?curid=2606245" title="I Can't Wait">
I Can't Wait

I Can't Wait - szósty singel senegalskiego rapera Akona nagrany wraz z T-Painem, pochodzący z jego drugiego albumu "Konvicted". Utwór wydano w formacie digital download 14 kwietnia 2008 roku. Nie odniósł on dużego sukcesu. Zajął tylko #116 pozycję na liście UK Singles Chart.

</doc>
<doc id="2606246" url="https://pl.wikipedia.org/wiki?curid=2606246" title="Aviva Birmingham Grand Prix">
Aviva Birmingham Grand Prix

Aviva Birmingham Grand Prix – mityng lekkoatletyczny rozgrywany w ramach cyklu Diamentowej Ligi sponsorowany przez brytyjską grupę kapitałowo-ubezpieczeniową Aviva. Mityng rozgrywano niegdyś na Gateshead International Stadium w Gateshead. Zawody w 2011 roku przeniesione zostały do Birmingham na Alexander Stadium. Zawody w latach 2003–2009 wchodziły w skład British Grand Prix i IAAF Grand Prix, a od 2010 są jedną z odsłon Diamentowej Ligi.

</doc>
<doc id="2606248" url="https://pl.wikipedia.org/wiki?curid=2606248" title="Micracanthus marchei">
Micracanthus marchei



</doc>
<doc id="2606249" url="https://pl.wikipedia.org/wiki?curid=2606249" title="Hervé Cove">
Hervé Cove

Hervé Cove - niewielka zatoka u wybrzeży Wyspy Króla Jerzego, w południowej części Ezcurra Inlet (część Zatoki Admiralicji). Po zachodniej stronie zatoki wznosi się Brekcjowa Turnia, do zatoki opada Lodospad Dery.
Zatokę po raz pierwszy skartografowała Francuska Ekspedycja Antarktyczna w latach 1908-1910; nazwa pochodzi od nazwiska jednego z jej uczestników.

</doc>
<doc id="2606250" url="https://pl.wikipedia.org/wiki?curid=2606250" title="Herve Cove">
Herve Cove



</doc>
<doc id="2606253" url="https://pl.wikipedia.org/wiki?curid=2606253" title="Władysław Rząb">
Władysław Rząb

Władysław Rząb (ur. 18 maja 1910 w Zgierzu, zm. 13 sierpnia 1992 tamże) – polski malarz, grafik, rzeźbiarz.
Życiorys.
Od dziecka zdradzał zamiłowanie i talent do plastyki i muzyki. Z uwagi na trudne warunki ekonomiczne nie mógł jednak swobodnie rozwijać swoich zainteresowań. W 1939 roku brał udział w kampanii wrześniowej, trafił do niewoli a następnie został wywieziony na przymusowe roboty do Niemiec. Po wojnie otrzymał stypendium i przez trzy lata pobierał nauki w łódzkiej pracowni malarskiej prof. Adama Rychtarskiego. Od początku lat 60. brał regularnie udział w licznych wystawach tak zwanej sztuki amatorskiej. W 1986 roku otrzymał uprawnienia do wykonywania zawodu artysty plastyka (został członkiem ZPAP).
Twórczość.
Twórczość Władysława Rząba zaliczana jest do tak zwanej sztuki nieprofesjonalnej (Art Brut), choć w przypadku tego artysty jest to podział sztuczny. Styl Władysława Rząba jest niepowtarzalny i indywidualny – łatwo rozpoznawalny – zbliżony do nurtu ekspresyjnego. Tematyka: portrety, życie codzienne, Zgierz
Upamiętnienie.
W 2005 jedna z ulic w Zgierzu otrzymała imię Władysława Rząba.

</doc>
<doc id="2606254" url="https://pl.wikipedia.org/wiki?curid=2606254" title="Strażnik Smith">
Strażnik Smith

Strażnik Smith – fikcyjna postać z seriali i filmów animowanych produkowanych przez amerykańską wytwórnię Hanna-Barbera.
Strażnik Smith jest strażnikiem w parku narodowym Jellystone.
Postać stała się jednym z kluczowych elementów strereotypu amerykańskiego strażnika parku (ang. park ranger).

</doc>
<doc id="2606255" url="https://pl.wikipedia.org/wiki?curid=2606255" title="Hrabstwo Henry (Missouri)">
Hrabstwo Henry (Missouri)

Hrabstwo Henry (ang. "Henry County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 732,55 mil2 (1 897 km2). Według danych z 2010 r. hrabstwo miało 22 272 mieszkańców. Hrabstwo powstało w 1835 roku jako hrabstwo Rives, jednak w 1841 przemianowano go na Henry na cześć Patricka Henry’ego - jednego z ojców-założycieli Stanów Zjednoczonych i gubernatora Wirginii.

</doc>
<doc id="2606259" url="https://pl.wikipedia.org/wiki?curid=2606259" title="Tajne akcje CIA">
Tajne akcje CIA

Tajne akcje CIA (ang. "The Agency", 2001-2003) – amerykański serial dramatyczny stworzony przez Michaela Frosta Becknera.
Jego światowa premiera odbyła się 27 września 2001 roku na kanale CBS i był emitowany do 17 maja 2003 roku. W Polsce serial nadawany był na kanale TVP2.
Fabuła.
Serial pokazuje codzienną walkę agentów CIA z różnymi organizacjami przestępczymi oraz przedstawia tajne akcje agentów przeciwko różnym zagrożeniom w USA, a także na całym świecie. Ich zadanie to obrona, rozwiązywanie skomplikowanych zagadek szpiegowskich, itp.

</doc>
<doc id="2606261" url="https://pl.wikipedia.org/wiki?curid=2606261" title="Ryszard Halwa">
Ryszard Halwa

Ryszard Halwa (ur. 14 lipca 1954 w Orłach) – polski ksiądz katolicki, pallotyn, działacz pro-life, publicysta, redaktor naczelny pisma „Moja Rodzina” i portalu internetowego prawy.pl.
Życiorys.
Święcenia kapłańskie przyjął 2 maja 1981. Został kapłanem Stowarzyszenia Apostolstwa Katolickiego. Działał w ruchach pro-life. W 1989 był fundatorem Fundacji SOS Obrony Poczętego Życia. Organizował liczne sympozja naukowe i kongresy na temat aborcji. W 1993 założył i został redaktorem naczelnym miesięcznika „Moja Rodzina”, w którym publikuje. Jest także publicystą tygodnika „Niedziela”. Współtworzył również i stanął na czele redakcji portalu internetowego prawy.pl.

</doc>
<doc id="2606262" url="https://pl.wikipedia.org/wiki?curid=2606262" title="Ploskovice (zamek)">
Ploskovice (zamek)

Zamek Ploskovice – renesansowy zamek pałacowego typu w stylu barok, położony w Czechach, we wsi Ploskovice.
Historia zamku.
Przypuszcza się, że zamek został ufundowany przez Kiliána Ignáca Dientzenhofera, który pracował w Pradze. Budowę rozpoczęto w latach 20. XVIII stulecia, ukończono o 10 lat później. Stworzono grotę, upiększoną posągami gigantów. Założono ogród francuski, otaczający zielenią i wodotryskami gmach zamkowy. Powierzchnia parku wynosi 8 hektarów.
Po rozpadzie państwa Austro-Węgry zamek otrzymały Czechy. Miało w nim swoją letnią siedzibę czeskie Ministerstwo Spraw Zagranicznych. Po drugiej wojnie światowej zamek został upaństwowiony.

</doc>
<doc id="2606263" url="https://pl.wikipedia.org/wiki?curid=2606263" title="Trypanosoma leucisci">
Trypanosoma leucisci



</doc>
<doc id="2606264" url="https://pl.wikipedia.org/wiki?curid=2606264" title="Chwilówka">
Chwilówka



</doc>
<doc id="2606265" url="https://pl.wikipedia.org/wiki?curid=2606265" title="Parafia św. Jana Chrzciciela w Grodziszczku">
Parafia św. Jana Chrzciciela w Grodziszczku

Parafia Świętego Jana Chrzciciela w Grodziszczku – rzymskokatolicka parafia w Gieczu, należy do dekanatu kostrzyńskiego archidiecezji poznańskiej.
Została utworzona w XIII wieku. Mieści się w przy ulicy Centralnej, w Dominowie. Parafię prowadzą księża archidiecezjalni.

</doc>
<doc id="2606266" url="https://pl.wikipedia.org/wiki?curid=2606266" title="Pożyczka pieniężna">
Pożyczka pieniężna



</doc>
<doc id="2606268" url="https://pl.wikipedia.org/wiki?curid=2606268" title="Rip It Up">
Rip It Up

Rip It Up – album koncertowy Elvisa Presleya, składający się z koncertu nagranego 30 kwietnia 1977 r. w St. Paul. Wtedy też ostatni raz śpiewał "The Wonder of You" w skróconej wersji. W czasie występu Presley był ubrany w "Mexican Sundial Suit".

</doc>
<doc id="2606269" url="https://pl.wikipedia.org/wiki?curid=2606269" title="Sigmund Livingston">
Sigmund Livingston

Sigmund G. Livingston (ur. 27 grudnia 1872 – zm. 13 czerwca 1946) – amerykański prawnik urodzony w Niemczech, żydowskiego pochodzenia. Livingston był założycielem i pierwszym przewodniczącym Anti-Defamation League (pol. Ligi Przeciwko Zniesławieniu). Organizacja przyznaje stypendium oraz nagrodę jego imienia za działalność z zakresu ochrony praw obywatelskich a także walki z niesprawiedliwością. W 1944 roku nakładem Harper &amp; Brothers ukazała się książka autorstwa Livingstona pt. "Must Men Hate".

</doc>
<doc id="2606270" url="https://pl.wikipedia.org/wiki?curid=2606270" title="Światło Pamięci">
Światło Pamięci

Światło Pamięci – nagroda przyznawana przez Międzynarodowe Centrum Edukacji o Auschwitz i Holokauście w uznaniu za wybitne zasługi w nauczaniu o Zagładzie i o tragedii Auschwitz. Nagroda ma charakter honorowy, składa się ze statuetki przedstawiającej antyczną lampkę oliwną z płomieniem oraz z dyplomu.

</doc>
<doc id="2606272" url="https://pl.wikipedia.org/wiki?curid=2606272" title="Gyrating Ashville">
Gyrating Ashville

Gyrating Ash(e)ville – album Elvisa Presleya, składający się z koncertu (23 lipca 1975 w Ashville, stan NC).

</doc>
<doc id="2606273" url="https://pl.wikipedia.org/wiki?curid=2606273" title="Anatoli Ponomaryov">
Anatoli Ponomaryov

Anatoli Ponomaryov (ur. 12 czerwca 1982 w Baku, Azerbejdżańska SRR) – azerski piłkarz, grający na pozycji napastnika, reprezentant Azerbejdżanu. Posiada również obywatelstwo szwedzkie.
Kariera piłkarska.
Kariera klubowa.
Wychowanek IFK Norrköping. Mieszkał z rodziną w Szwecji, gdzie pracował jego ojciec znany piłkarz i trener İqor Ponomaryov. Karierę piłkarską rozpoczął w klubie IF Brommapojkarna, skąd w 1998 przeszedł do Reymersholms IK. Potem występował w szwedzkich klubach Djurgårdens IF, IK Sirius Fotboll, Vallentuna BK i Essinge IK. W 2002 wyjechał za granicę, gdzie bronił barw hiszpańskiej drugiej drużyny RCD Mallorca oraz greckiej Skody Ksanti. W 2003 podpisał kontrakt z azerskim İnterem Baku, skąd został wypożyczony do klubów Qarabağ Azersun Ağdam, Kalmar FF i FC Vaduz. W 2007 przeszedł do GAIS, skąd również był wypożyczony do klubów Östers IF, Bakı FK i Vasalunds IF. Na początku 2010 został piłkarzem tureckiego Orduspor, w którym zakończył karierę piłkarską.
Kariera reprezentacyjna.
W latach 2004-2008 rozegrał 16 meczów w reprezentacji Azerbejdżanu, w których strzelił 1 gola.

</doc>
<doc id="2606275" url="https://pl.wikipedia.org/wiki?curid=2606275" title="Monica Mary Gardner">
Monica Mary Gardner

Monica Mary Gardner (ur. 1871 lub 1873, zm. 16 kwietnia 1941 w Londynie) – angielska polonistka.
Życie i twórczość.
Studiowała język i literaturę polską samodzielnie, często przy pomocy zaprzyjaźnionego z nią Edmunda Naganowskiego. Działalność swą rozpoczęła monografią Mickiewicza ("Adam Mickiewicz, the National Poet of Poland", 1911), po której nastąpił tom "Poland: a Study in National Idealism" (1915), obejmujący rozprawy o Mickiewiczu, Zygmuncie Krasińskim, Juliuszu Słowackim, Józefie Bohdanie Zaleskim i Kornelu Ujejskim; kontynuacją były studia o Krasińskim ("The Anonymous Poet of Poland: Z. Krasiński", 1919) i H. Sienkiewiczu ("The Patriot Novelist of Poland: Henryk Sienkiewicz" 1926). W pracach tych, zgodnych z tendencjami nauki polskich z przełomu XIX i XX wieku, autorka kładła nacisk na postawy polityczne romantyków i Sienkiewicza oraz na więzi kulturowe łączące Polskę i Anglię. Wrażenia z Polski u progu niepodległości opisała w książce "Poland" (1917; wyd. 2 1926, wyd. 3 rozsz. 1942, 1943). Zajmowała się również tłumaczeniem literatury polskiej; jej przekład "Kłopotów Kacperka, góreckiego skrzata" Zofii Kossak stał się gwiazdkowym bestsellerem 1928. Następnie w tomie "Tales from Henryk Sienkiewicz, Edited and Introduced by Monica Mary Gardner" (1930, seria Every-mans Library) dała przekład "Latarnika"; w tej samej serii ukazało się w 1941 "Quo vadis" ze wstępem Gardner. Tłumaczyła też historię Polski O. Haleckiego. Była członkiem korespondentem PAU (Polskiej Akademii Umiejętności). Zginęła podczas niemieckiego nalotu na Londyn.

</doc>
<doc id="2606277" url="https://pl.wikipedia.org/wiki?curid=2606277" title="Legendy Kung Fu">
Legendy Kung Fu

Legendy Kung Fu (ang. "Kung Fu: The Legend Continues", 1993-1997) – kanadyjsko-amerykański serial przygodowy stworzony przez Eda Spielmana. Spin-off serialu "Kung Fu" z lat 1972-1975 roku. W serialu występują David Carradine w roli Kwai Chang Caine'a, szaolińskiego mnicha oraz Chris Potter w roli Petera Caine'a, policyjnego detektywa.
Jego światowa premiera odbyła się 27 stycznia 1993 roku na kanale PTEN. Ostatni odcinek został wyemitowany 1 stycznia 1997 roku. Serial był emitowany w ponad 70 krajach na całym świecie. W Polsce serial nadawany był dawniej w telewizji Polsat, TVN oraz TVN 7.
Opis fabuły.
Serial opisuje historię owdowiałego Kwai Chang Caine'a (David Carradine), który wychowuje syna Petera (Chris Potter) w założonym przez siebie klasztorze Shaolin.
Obsada.
i inni

</doc>
<doc id="2606280" url="https://pl.wikipedia.org/wiki?curid=2606280" title="Go-Busters">
Go-Busters



</doc>
<doc id="2606285" url="https://pl.wikipedia.org/wiki?curid=2606285" title="Brahima Guindo">
Brahima Guindo

Brahima Guindo (ur. 9 września 1977) – judoka z Mali, olimpijczyk.
W 1999 roku zdobył brązowy medal na Igrzyskach afrykańskich. Rok później zdobył brąz na Mistrzostwa Afryki, oraz bez powodzenia reprezentował swój kraj na Igrzyskach w Sydney.

</doc>
<doc id="2606287" url="https://pl.wikipedia.org/wiki?curid=2606287" title="Amd-65">
Amd-65



</doc>
<doc id="2606290" url="https://pl.wikipedia.org/wiki?curid=2606290" title="Eduard Levinstein">
Eduard Levinstein

Eduard Levinstein (ur. 24 marca 1831 w Berlinie, zm. 7 sierpnia 1882 w Berlinie) – niemiecki lekarz, tajny radca sanitarny, autor klasycznego opisu uzależnienia od opiatów.
Studiował medycynę na Uniwersytecie w Lipsku, Würzburgu i Berlinie, gdzie w 1854 uzyskał tytuł doktora medycyny. Od 1863 dyrektor zakładu Maison de santé w Berlinie-Schönebergu. W 1867 mianowany radcą sanitarnym, od 1878 tajny radca sanitarny.
Żonaty z Marie Giehrach (1835–1888). Jego synowie Willibald Theodor Levinstein-Schlegel (1860-?) i Walter Levinstein (1864–1937) również byli lekarzami, praktykowali jako psychiatrzy.

</doc>
<doc id="2606292" url="https://pl.wikipedia.org/wiki?curid=2606292" title="Full English breakfast">
Full English breakfast



</doc>
<doc id="2606293" url="https://pl.wikipedia.org/wiki?curid=2606293" title="Konwencja w sprawie zwalczania handlu ludźmi i eksploatacji prostytucji">
Konwencja w sprawie zwalczania handlu ludźmi i eksploatacji prostytucji

Konwencja w sprawie Zwalczania Handlu Ludźmi i Eksploatacji Prostytucji (ang. "Convention for the Suppression of the Traffic in Persons and of the Exploitation of the Prostitution of Others") – umowa międzynarodowa przyjęta przez Zgromadzenie Ogólne ONZ rezolucją nr 317(IV) z 2 grudnia 1949 roku, otwarta do podpisania 21 marca 1950 w Lake Success w stanie Nowy Jork, weszła w życie 25 lipca 1951 roku zgodnie z art. 24. Wzorowana na projekcie Ligi Narodów z 1937 unifikującym umowy zwalczające handel ludźmi z lat 1904, 1910, 1921i 1933. Depozytariuszem jest Sekretarz Generalny ONZ. Konwencja spisana została w językach angielskim i francuskim.
Do rozstrzygania sporów w sprawie interpretacji Konwencji lub jej stosowania właściwy jest Międzynarodowy Trybunał Sprawiedliwości (art. 22).
W rocznicę uchwały obchodzony jest Międzynarodowy Dzień Upamiętniający Zniesienie Niewolnictwa.
Ratyfikacja.
Konwencja została ratyfikowana przez 82 ze 193 państw członkowskich ONZ. Dokument podpisały, lecz nie ratyfikowały następujące państwa: Benin, Birma, Dania, Ekwador, Finlandia, Ghana, Honduras, Indonezja, Iran, Kambodża, Liberia, Madagaskar, Mali, Mauritius, Mikronezja, Nigeria, Pakistan, Senegal i Sierra Leone.
Polska ratyfikowała konwencję 26 kwietnia 1952 na podstawie ustawy z 29 lutego tegoż roku.

</doc>
<doc id="2606296" url="https://pl.wikipedia.org/wiki?curid=2606296" title="Alexander von Zemlinsky">
Alexander von Zemlinsky

Alexander von Zemlinsky (ur. 14 października 1871 w Wiedniu, zm. 15 marca 1942 w Larchmont w stanie Nowy Jork) – austriacki kompozytor i dyrygent, syn dziennikarza i pisarza Adolfa von Zemlinszky’ego (1845–1900).
Życiorys.
Dziadek Aleksandra von Zemlinsky’ego, Antoni Semlinsky, pochodził z katolickiej rodziny z wówczas węgierskiej Żyliny (obecnie na Słowacji) która zamieszkała w Wiedniu. Ze względów prestiżowych przyjął węgierską pisownię nazwiska i dodał nigdy nie potwierdzony tytuł szlachecki „von”. Aby poślubić pochodzącą z żydowskiej rodziny Klarę Semo przeszedł na judaizm. 
Urodzony w Wiedniu Alexander von Zemlinszky został więc członkiem gminy żydowskiej. Już w wieku czterech lat zetknął się z muzyką, uczył się gry na fortepianie. 
W wieku sześciu lat rozpoczął naukę w szkole sefardyjskiej Midrasz Eliahu, w wieku ośmiu lat przeszedł do szkoły świeckiej.
W wieku dziesięciu lat został członkiem chóru synagogi sefardyjskiej. W trzy lata później po mutacji głosu zaczął zarabiać jako akompaniator chóru i organista. Został uczniem konserwatorium Towarzystwa Przyjaciół Muzyki.
Dzięki stypendium Antona Rubinsteina mógł kontynuować studia muzyczne. 
W roku 1889 wystąpił jako solista w koncercie fortepianowym Roberta Fuchsa, w roku 1890 w dorocznym konkursie pianistycznym Konserwatorium otrzymał złoty medal i fortepian firmy Bösendorfer. Chętnie zajmował się akompaniamentem w domach zamożnych Wiedeńczyków. Po otrzymaniu dyplomu pianisty studiował w ciągu dwu lat kompozycję u Johanna Nepomuka Fuchsa. 
W roku 1891 w wydawnictwie Breitkopf &amp; Härtel w Lipsku ukazały się „Tańce ludowe” ("Ländliche Tänze") op. 1. Prawykonanie jego pracy dyplomowej z kompozycji, symfonii d-moll, odbyło się w roku 1892.
W tym samym roku Zemlinsky stanął przed komisją poborową, która uznała go za niezdolnego do służby wojskowej ze względu na wzrost (159 cm). 
W powstałej z jego inicjatywie „Stowarzyszeniu Muzycznym Polihymnia” poznał i zaprzyjaźnił się z Arnoldem Schönbergiem. 
W okresie 1893-1895 skomponował operę "Sarema", której prawykonanie w królewskiej operze monachijskiej spotkało się z dobrym przyjęciem. Również następne utwory, w tym opera "Es war einmal..." stały się kolejnymi sukcesami kompozytora.
Ze względu na narastający w Wiedniu antysemityzm i Sprawę Dreyfusa Zemlinsky wystąpił w roku 1899 z gminy żydowskiej. To samo uczyniła w dwa lata później jego siostra Matylda, która poślubiła Arnolda Schönberga. 
Około roku 1900 Zemlinsky został członkiem loży wolnomularskiej. W roku 1906 przyjął wyznanie ewangelickie. Zmienił pisownię nazwiska, opuszczając pseudowęgierskie „z” (Zemlinszky) i tylko przy występach w roli dyrygenta korzystał z nieudokumentowanego „von”. Zmienił też oficjalną datę urodzin z 14 października 1871 na 4 października 1872.
W roku 1900 przy okazji prawykonania kantaty "Frühlingsbegräbnis" (Pogrzeb wiosenny) poznał Almę Schindler i zakochał się bez wzajemności. Alma lekceważyła go ze względu na niski wzrost, chociaż doceniała go jako kompozytora. W roku 1902 wyszła za mąż za starszego od niej o 19 lat Gustava Mahlera. 
Zemlinsky poślubił 21 czerwca 1907 Idę Guttman, która urodziła mu 8 maja 1908 córkę Johannę Marię. 
Ze względu na kłopoty materialne przyjął stanowisko głównego dyrygenta w Carltheater, co zapewniało mu stały dochód, ale nie pozostawiało wiele czasu na komponowanie.
W roku 1903 przeniósł się z Carltheater do Theater an der Wien, a w roku 1904 do Volkstheater. W roku 1907 z poparciem Mahlera przeniósł się do Hofoper.
W roku 1911 został dyrektorem muzycznym niemieckiej sceny operowej w Pradze.
Po powstaniu Czechosłowacji pozostał Zemlinsky w Pradze. W roku 1920 został rektorem Niemieckiej Akademii Muzyki i Sztuk Przedstawiających w Pradze. Dzięki temu mógł poświęcić więcej czasu na kompozycję. 
W połowie roku 1927 przeniósł się Zemlinsky do Berlina, gdzie objął kierownictwo Krolloper. Występował jako dyrygent w wielu miastach Europy. Po zgonie żony Idy (1929) poślubił 1930 Luizę Sachsel. 
Po dojściu Hitlera do władzy przeniósł się z Berlina do Wiednia.
Po przyłączeniu Austrii do III Rzeszy 11–12 marca 1938 zdecydował się Zemlinsky opuścić kraj. 9 czerwca 1938 otrzymał wizę czechosłowacką, 15 września opuścił Austrię, 23 grudnia 1938 wylądował w Nowym Jorku.
Stan zdrowia Zemlinskiego zaczął się stale pogarszać. Na początku lipca uległ udarowi, potem wywiązało się zapalenie płuc. 
Urna z prochami Zemlinskiego został złożona na Zentralfriedhof w Wiedniu w roku 1985.
Twórczość.
Utwory fortepianowe

</doc>
<doc id="2606299" url="https://pl.wikipedia.org/wiki?curid=2606299" title="Barnaby Jones">
Barnaby Jones

Barnaby Jones (1973-1980) – amerykański serial kryminalny stworzony przez Quinna Martina. Jego światowa premiera odbyła się 28 stycznia 1973 roku na kanale CBS. Ostatni odcinek został wyemitowany 4 września 1980 roku. W Polsce serial nadawany był dawniej na kanale TVP1.

</doc>
<doc id="2606304" url="https://pl.wikipedia.org/wiki?curid=2606304" title="Trypanosoma remaki">
Trypanosoma remaki



</doc>
<doc id="2606306" url="https://pl.wikipedia.org/wiki?curid=2606306" title="Napier Rock">
Napier Rock

Napier Rock – skała w Zatoce Admiralicji, kilka kilometrów od jej zachodniego brzegu, u wybrzeży Wyspy Króla Jerzego naprzeciw Zatoki Suszewskiego, wznosi się na wysokość ok. 5 m ponad lustrem wody. Po raz pierwszy skartografowana przez Francuską Ekspedycję Antarktyczną w latach 1908-1910. Nazwę nadał w 1960 r. Brytyjski Komitet Nazw Antarktycznych ("United Kingdom Antarctic Place-Names Committee") na cześć naukowca Ronalda Gordona Napiera, który utonął po wywróceniu się pontonu w czasie ekspedycji do Zatoki Admiralicji 24 marca 1956.

</doc>
<doc id="2606310" url="https://pl.wikipedia.org/wiki?curid=2606310" title="Manteo Mitchell">
Manteo Mitchell

Manteo Mitchell (ur. 6 lipca 1987 w Shelby) – amerykański lekkoatleta, sprinter.
Biegł na trzeciej zmianie amerykańskiej sztafety 4 x 400 metrów, która zdobyła złote medale podczas halowych mistrzostw świata (2012).

</doc>
<doc id="2606312" url="https://pl.wikipedia.org/wiki?curid=2606312" title="Tebryz">
Tebryz



</doc>
<doc id="2606313" url="https://pl.wikipedia.org/wiki?curid=2606313" title="Marian Reinfuss">
Marian Reinfuss

Marian Eugeniusz Reinfuss (ur. 1945) – polski onkolog, profesor nauk medycznych, dyrektor Centrum Onkologii – Instytutu im. Marii Skłodowskiej-Curie Oddział w Krakowie.
Życiorys.
W 1969 ukończył studia na Akademii Medycznej im. Mikołaja Kopernika w Krakowie. Uzyskiwał następnie stopnie doktora i doktora habilitowanego nauk medycznych. W 1992 otrzymał tytuł profesora nauk medycznych. Specjalizował się w zakresie radioterapii onkologicznej.
Zawodowo związany z Centrum Onkologii. Został kierownikiem Zakładu Radioterapii, a w 2001 objął stanowisko dyrektora oddziału krakowskiego tej instytucji. W 2011 przez kilka miesięcy pełnił obowiązki dyrektora warszawskiej centrali Centrum Onkologii. W latach 1998–2010 pełnił funkcję prezesa zarządu Polskiego Towarzystwa Onkologicznego. Został także konsultantem krajowym w dziedzinie radioterapii onkologicznej oraz członkiem Komitetu Nauk Klinicznych Polskiej Akademii Nauk.
Odznaczenia.
Odznaczony m.in. Krzyżem Kawalerskim (2001), Komandorskim (2011) i Komandorskim z Gwiazdą (2016) Orderu Odrodzenia Polski.

</doc>
<doc id="2606314" url="https://pl.wikipedia.org/wiki?curid=2606314" title="Trypanosoma tincae">
Trypanosoma tincae



</doc>
<doc id="2606316" url="https://pl.wikipedia.org/wiki?curid=2606316" title="Tawriczanka (rejon dawlekanowski)">
Tawriczanka (rejon dawlekanowski)

Tawriczanka (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 roku wieś zamieszkiwało 7 osób, z których 100% stanowili Rosjanie.

</doc>
<doc id="2606317" url="https://pl.wikipedia.org/wiki?curid=2606317" title="Akademickie mistrzostwa świata w biegach przełajowych">
Akademickie mistrzostwa świata w biegach przełajowych

Akademickie mistrzostwa świata w biegach przełajowych – międzynarodowe zawody lekkoatletyczne w biegach przełajowych organizowane co dwa lata począwszy od 1968 roku.
Kobiety rywalizują w mistrzostwach od roku 1976, a oficjalnie pod egidą Fédération Internationale du Sport Universitaire zawody pierwszy raz odbyły się 1978 roku.

</doc>
<doc id="2606321" url="https://pl.wikipedia.org/wiki?curid=2606321" title="Tawriczanka">
Tawriczanka

Rosja
Ukraina

</doc>
<doc id="2606322" url="https://pl.wikipedia.org/wiki?curid=2606322" title="Niskie Siodło">
Niskie Siodło

Niskie Siodło (ok. 1510 m) – przełęcz pomiędzy Wysoką Turnią (1643 m) a Niską Turnią (1520 m) w Dolinie Kościeliskiej w polskich Tatrach Zachodnich. Położona jest tuż w pobliżu Niskiej Turni. Prowadzą na nią dwa podejścia; jedno z Płaśni między Progi w Wąwozie Kraków, drugie z Zadniego Kamiennego. Obydwa są łatwe do przejścia. Z tego też powodu przejście przez Niskie Siodło musiało być od dawna znane pasterzom dawniej wypasającym w tym rejonie. Rejon przełęczy jest trawiasty.

</doc>
<doc id="2606323" url="https://pl.wikipedia.org/wiki?curid=2606323" title="Akademickie Mistrzostwa Świata w Biegach Przełajowych 2012">
Akademickie Mistrzostwa Świata w Biegach Przełajowych 2012

18. Akademickie Mistrzostwa Świata w Biegach Przełajowych – zawody lekkoatletyczne w biegach przełajowych, które odbyły się 14 kwietnia 2012 w Łodzi. Impreza była organizowana przez Akademicki Związek Sportowy pod egidą FISU. Zawodnicy rywalizowali w Parku Baden-Powella.
Do zawodów zgłoszono 137 biegaczy (76 mężczyzn i 61 kobiet) z 23 krajów.

</doc>
<doc id="2606325" url="https://pl.wikipedia.org/wiki?curid=2606325" title="Hanna Szarewicz">
Hanna Szarewicz



</doc>
<doc id="2606326" url="https://pl.wikipedia.org/wiki?curid=2606326" title="Mistrzostwa Polski Seniorów w Lekkoatletyce 1960">
Mistrzostwa Polski Seniorów w Lekkoatletyce 1960

36. Mistrzostwa Polski Seniorów w Lekkoatletyce – zawody sportowe, które rozgrywane były w Olsztynie na Stadionie Leśnym w dniach 5–7 sierpnia 1960 roku.
Najważniejszym wydarzeniem mistrzostw był rekord świata Józefa Szmidta w trójskoku rezultatem 17,03 m. Po raz pierwszy została przekroczona odległość 17 metrów w tej konkurencji. Rekord ten został poprawiony dopiero podczas igrzysk olimpijskich w 1968 w Meksyku.
Oprócz rekordu Szmidta rekord Polski w rzucie oszczepem ustanowiła Urszula Figwer wynikiem 54,90 m, a klubowy rekord Polski męska sztafeta 4 × 400 metrów Zawiszy Bydgoszcz czasem 3:12,9 oraz kobieca sztafeta 4 × 100 metrów Legii Warszawa czasem 48,1 s.. Rekordy Polski wyrównali: Barbara Janiszewska w biegu na 200 metrów (wynik 23,6 s) oraz (rekord klubowy) męska sztafeta 4 × 100 metrów Górnika Zabrze (41,5 s).
Biegi przełajowe.
33. mistrzostwa Polski w biegach przełajowych rozegrano 24 kwietnia w Skarżysku-Kamiennej. Seniorki rywalizowały na dystansie 1,5 kilometra, a seniorzy na 3 km, 6 km i 12 km.

</doc>
<doc id="2606327" url="https://pl.wikipedia.org/wiki?curid=2606327" title="Oasis (singel Gackta)">
Oasis (singel Gackta)

OASIS – czwarty singel japońskiego artysty Gackta, wydany 16 lutego 2000 roku. Utwór tytułowy wykorzystano w OVA "Shin Hokuto no Ken". Osiągnął 7 pozycję w rankingu Oricon i pozostał na listach przebojów przez 6 tygodni. Sprzedano egzemplarzy.
Lista utworów.
Wszystkie utwory zostały skomponowane i napisane przez Gackt C.

</doc>
<doc id="2606328" url="https://pl.wikipedia.org/wiki?curid=2606328" title="Sułtanowka">
Sułtanowka

Sułtanowka (, ) – wieś (ros. деревня, trb. dieriewnia) w Baszkirii w rejonie dawlekanowskim. 1 stycznia 2009 roku wieś zamieszkiwało 17 osób, z których 65% stanowili Tatarzy.

</doc>
<doc id="2606334" url="https://pl.wikipedia.org/wiki?curid=2606334" title="Soluna Samay">
Soluna Samay

Soluna Samay Kettel (ur. 27 sierpnia 1990 w Gwatemali) – duńska piosenkarka, reprezentantka Danii podczas 57. Konkursu Piosenki Eurowizji.
Dzieciństwo i początki kariery.
Soluna urodziła się 27 sierpnia 1990 roku w Gwatemali (Gwatemala), jako córka niemieckiego muzyka Gerda G. Kettela (pseudonim artystyczny „Gee Gee”) i Szwajcarki Annelis Ziegler. Soluna dorastała w pobliżu jeziora Atitlán. Uczęszczała do szkoły "American Robert Muller LIFE". Soluna przeniosła się do Danii w 2000 roku, kiedy jej rodzice kupili małe gospodarstwo na wyspie Bornholm. Soluna zna biegle języki: angielski, duński, hiszpański i niemiecki. Jej imię pochodzi od hiszpańskich słów „sol” i „luna”, które oznaczają „Słońce” i „Księżyc”.
Kariera muzyczna.
Soluna rozpoczęła karierę muzyczną w wieku pięciu lat, kiedy dołączyła do zespołu podczas koncertów swojego ojca. Początkowo grała na perkusji, a wkrótce potem zaczęła razem z nim śpiewać. W wieku dziesięciu lat potrafiła grać na elektrycznym basie, a w wieku szesnastu lat na pionowym basie. Wraz z rodzicami w lecie jeździła w tournée i grała muzykę na ulicach Europy, a zimami mieszkała w Gwatemali. Soluna rozpoczęła naukę na gitarze w wieku dwunastu lat, kiedy to również napisała swoją pierwszą piosenkę.
Soluna nagrywała albumy wraz ze swoim ojcem. Postanowiła w końcu nagrać coś sama. Swój solowy album "Sing Out Loud" nagrywała dwa lata. Płyta została wydana 23 kwietnia 2012 przez wytwórnię Baltic Records.
Soluna zdobyła dziką kartę od nadawcy DR1, dzięki czemu mogła wziąć udział w duńskich eliminacjach eurowizyjnych "Dansk Melodi Grand Prix", do których zgłosiła się z utworem „Should’ve Known Better”. W styczniu 2011 wystąpiła w finale selekcji, w których zdobyła największe wsparcie jurorów i telewidzów, dzięki czemu została reprezentantką Danii podczas 57. Konkursu Piosenki Eurowizji organizowanego w 2012 roku w Baku. 22 maja wystąpiła z trzynastym numerem startowym w pierwszym półfinale widowiska i z dziewiątego miejsca awansowała do finału, w którym uplasowała się ostatecznie na 23. miejscu.
17 czerwca 2013 nakładem wytwórni Sony Music ukazał się drugi album studyjny Samay zatytułowany "Soluna Samay". Na płycie znalazło się 10 utworów, w tym „Should’ve Known Better”, „Come Again (The Quetzal)”, „Humble” i „L.O.V.E (If Women Ruled the World)”.

</doc>
<doc id="2606336" url="https://pl.wikipedia.org/wiki?curid=2606336" title="Hrabstwo Cuyahoga">
Hrabstwo Cuyahoga

Hrabstwo Cuyahoga (ang. "Cuyahoga County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 1 245,56 mil2 (3 226 km2). Według danych z 2010 r. hrabstwo miało 1 280 122 mieszkańców. Hrabstwo powstało 7 czerwca 1807 roku, a jego nazwa pochodzi od słowa "Cuyahoga", które ma swój rodowód w mowie rdzennych Amerykanów (najprawdopodobniej z języków algonkiańskich) i oznacza krętą rzekę.
Sąsiednie hrabstwa.
Na północy hrabstwo graniczy na Jeziorze Erie z kanadyjskimi hrabstwami Chatham-Kent, Elgin oraz Ontario

</doc>
<doc id="2606337" url="https://pl.wikipedia.org/wiki?curid=2606337" title="Wielka Wieś (gmina Wielka Wieś)">
Wielka Wieś (gmina Wielka Wieś)

Wielka Wieś () – wieś na Litwie, w okręgu uciańskim, w rejonie ignalińskim, siedziba administracyjna gminy. Położona jest pomiędzy rzekami Dzisna i Birwita, przy trasie 6A.
Historia.
W okresie międzywojennym znajdowała się na terenie Polski, w województwie wileńskim, w powiecie święciańskim. Była to niewielka wieś położona ok. 5 km na wschód od Twereczy. W 1975 roku zbudowano tu kompleks przemysłowy, produkujący ceramikę oraz materiały budowlane. W 1985 roku miejscowość zamieszkiwało 2431 mieszkańców. Odkąd w 1992 upadły zakłady przemysłowe i większość mieszkańców straciła pracę liczba ludności zmniejsza się.
Obecnie.
Wieś to typowa ulicówka, znajduje się w niej stacja kolejowa, szkoła średnia, oddział szkoły muzycznej, żłobek-przedszkole, dom kultury, biblioteka, apteka, przychodnia, kaplica. We wsi znajduje się 25 chat, zbudowanych w XIX w., typowych dla regionu święciańskiego.

</doc>
<doc id="2606341" url="https://pl.wikipedia.org/wiki?curid=2606341" title="Sułtanówka">
Sułtanówka



</doc>
<doc id="2606344" url="https://pl.wikipedia.org/wiki?curid=2606344" title="Lista najstarszych ludzi we Francji">
Lista najstarszych ludzi we Francji

Najstarszą osobą w historii Francji była Jeanne Calment (1875–1997), która przeżyła 122 lata i 164 dni. Jest ona rekordzistką życia ludzkiego. Najdłużej żyjącym mężczyzną był Marcel Meys (1909-2021), który dożył wieku 112 lat i 156 dni. Najstarszym mężczyzną potwierdzonym przez Gerontologiczną Grupę Badawczą był Maurice Floquet (1894-2006), który przeżył 111 lat i 320 dni. Ponadto na Martynice, czyli departamencie zamorskim Francji 112 lat i 171 dni przeżył Jules Theobald (1909-2021), jednak jego wiek nie został potwierdzony przez żadną z poniżej wymienionych organizacji. (Obecnie najstarszą żyjącą obywatelką Francji jest Marie-Rose Tessier (ur. 21 maja 1910), a najstarszym żyjącym mężczyzną jest André Ludwig (ur. 6 czerwca 1912). Dane zostały zweryfikowane przez Gerontologiczną Grupę Badawczą, European Supercentenarian Organisation, lub LongeviQuest.

</doc>
<doc id="2606345" url="https://pl.wikipedia.org/wiki?curid=2606345" title="Mistrzostwa Polski seniorów w lekkiej atletyce 1960">
Mistrzostwa Polski seniorów w lekkiej atletyce 1960



</doc>
<doc id="2606346" url="https://pl.wikipedia.org/wiki?curid=2606346" title="Marching in One Line">
Marching in One Line

Marching In One Line – jedyny album na żywo Elvisa Presleya, składający się z utworów nagranych w Lake Tahoe 1 maja 1976 (Midnight show). Wydany w 2001 roku. 

</doc>
<doc id="2606347" url="https://pl.wikipedia.org/wiki?curid=2606347" title="Kaliopi">
Kaliopi

Kaliopi Bukle, mac.: Калиопи Букле (ur. 28 grudnia 1966 w Ochrydzie) – macedońska piosenkarka, kompozytorka i autorka tekstów.
Dwukrotna reprezentantka Macedonii podczas Konkursu Piosenki Eurowizji (2012, 2016).
Kariera muzyczna.
Początki i współpraca z zespołem Kaliopi.
W 1976, mając 9 lat, wzięła udział w macedońskim festiwalu muzycznym dla dzieci "Zlatno Slavejče", który ostatecznie wygrała za interpretację utworu „Tebe majka čeka” z repertuaru Terezy Kesoviji. W latach 1978–1980 odbyła trasę koncertową zatytułowaną "Razvigorče" po Czechosłowacji, Słowenii (wówczas w rodzinnej Jugosławii) i Austrii jako chórzystka u macedońskiego kompozytora Zapro Zaprova. Przez cztery lata trenowała śpiew solowy w klasie Mariji Nikolovskiej, a od 1984 – w Akademii Muzycznej w klasie Blagoja Nikolovskiego.
W 1984 zajęła trzecie miejsce w konkursie dla piosenkarzy solowych w Jugosławii, gdzie była najmłodszą piosenkarką muzyki klasycznej. Wtedy dołączyła do zespołu muzycznego Kaliopi, którego założycielem i kierownikiem został Romeo Grill. Na prośbę Macedonian Radio (MRT) nagrała z nim dwa utwory: „Tomi” i „Nemoj da me budis”. W 1984 wraz z zespołem wzięła udział w festiwalu "Opatija" i wygrała główną nagrodę od jugosłowiańskich dziennikarzy w kategorii "Najlepsza interpretacja" za wykonanie utworu „Leo”. W 1986 jako zespół wydali pierwszy album studyjny pt. "Kaliopi" oraz wystąpili z utworem „Da more zna” na festiwalu "Splitski Festival" w Splicie, na którym zdobyli nagrodę za "najlepszy debiut". W 1988 wydali drugi album studyjny pt. "Rodjeni", który nagrali w Zagrzebiu, a niedługo potem wyruszyli w trasę koncertową po Jugosławii oraz krajach ZSRR. W tym czasie Bukle zdecydowała się na przeprowadzkę do Szwajcarii, co doprowadziło do rozpadu zespołu oraz przerwania kariery wokalistki.
Kariera solowa.
W 1996 powróciła na scenę muzyczną, startując z utworem „Samo ti” w festiwalu "SkopjeFest 1996" wyłaniającym reprezentanta Macedonii w 41. Konkursie Piosenki Eurowizji. Pomimo wygranej, nie wystąpiła w międzynarodowym finale konkursu, zajmując 26. miejsce w rundzie eliminacyjnej. W 1999 przeprowadziła się do Macedonii, gdzie zaczęła komponować i pisać utwory dla innych artystów. Napisała utwory „Bidi ti” i „3 x ne” dla Mersihy, z którymi piosenkarka trafiła na pierwsze miejsce "Macedonian Top Ten Charts". W grudniu Kaliopi wydała pierwszy, solowy album studyjny pt. "Oboi me", który promowała singlem „Daj da pijam” i trzymiesięczną trasą koncertową, rozpoczętą w styczniu 2000.
W styczniu 2001 zapowiedziała premierę kolejnego, solowego albumu, który tworzyła z producentem muzycznym i kompozytorem Darko Dimitrowem. W czerwcu stacje telewizyjne wyemitowały dokument "Kaliopi Again", co zbiegło się z wydaniem jej drugiego solowego krążka pt. "Ako denot mi e nok". W lipcu zagrała koncert "unplugged" dla czterotysięcznej publiczności zgromadzonej w starożytnym amfiteatrze Heraklea w Bitoli. W listopadzie wyruszyła w trasę koncertową "Na pat do Makedonija", obejmującą 11 koncertów, w tym trzy w halach sportowych w Skopju. W lutym 2002 zgłosiła utwór „Pesna za nas” do siedziby macedońskiej telewizji w celu wykonania go przez Gorgiego Krstevskiego podczas selekcji do 47. Konkursu Piosenki Eurowizji. Utwór zajął piąte miejsce w eliminacjach. W lipcu wydała dwa nowe single – „Zasluzena zemja” i „Najmila”, a w październiku zaprezentowała album koncertowy pt. "Najmila – Kaliopi Live and Unreleased", na którym umieściła największe przeboje i dwa premierowe utwory wykonane na żywo. Na początku 2003 wydała singiel „Ne mi go zemaj vremeto” oraz ogłosiła, że zamierza nawiązać współpracę z Esmą Redżepową i macedońskim aktorem Vasilem Zafirchevem. W listopadzie wydała „Za kogo postojam”, którym zapowiadała premierę trzeciego albumu studyjnego pt. "Ne mi go zemaj vremeto". Płyta miała premierę pod koniec grudnia i zawierała utwory w języku macedońskim, ale także serbskim, chorwackim i bośniackim. Album promowała singlami „Smeh” i „Toa sum jas” oraz trasą koncertową po miastach Macedonii. Latem wystąpiła z Vasilem Zafirchevem podczas programu promującego kulturę Macedonii, później wydała z nim utwór „Purpurni dozdovi”. Niedługo potem para zaręczyła się, a kilka miesięcy później wzięła ślub.
W 2005 została zaproszona do udziału w macedońskich selekcjach do jubileuszowego, 50. Konkursu Piosenki Eurowizji. Początkowo odmówiła, nie godząc się na występ w stawce konkursowej, ostatecznie uczestniczyła w konkursie jako kompozytorka utworu „Ne” Aleksandry Pilewej, która zajęła trzecie miejsce w finale eliminacji. W maju zagrała dwa koncerty w Szwecji i w Chorwacji oraz skomponowała utwór „Se lazam sebe” dla Karoliny Goczewej. We wrześniu wydała kolejny album studyjny pt. "Me, Isadora", który promowała singlem „Koga prokleto ti trebam”. W lutym 2006 opublikowała świąteczny utwór „1000 Bozji Cvetovi”. Na potrzeby nakręcenia teledysku przefarbowała włosy na blond. Również w 2006 wzięła udział w macedońskich selekcjach do 51. Konkursu Piosenki Eurowizji, zajmując szóste miejsce z utworem „Silna” i dziesiąte miejsce jako autorka piosenki Evy Nedinkovskiej „Taan i med”. Po udziale w selekcjach wydała album studyjny pt. "Zivotot e Džabe" oraz rozpoczęła współpracę z Massimo Savicą obejmującą komponowanie piosenek na jego płytę oraz nagranie utworu „Melankolija”. 12 lipca wystąpiła na festiwalu "Suncane Skale 2006" z serbską wersją utworu „Silna”, z którą zajęła trzecie miejsce. Pod koniec września wyjechała z Savicą do Zagrzebia na trasę koncertową. Podczas pobytu w Chorwacji podpisała umowę z wytwórnią Aquarius Records, która miała wydać jej pierwszy album kompilacyjny pt. "The Best of Kaliopi".
W 2006 świętowała 30-lecie pracy artystycznej. Uroczysty jubileusz odbył się w formie wielkiego koncertu w Universal Hall w Skopju, gdzie zaśpiewała największe przeboje i zaprosiła do udziału artystów, takich jak Esma Redżepowa czy Edin Karamazov, którzy towarzyszyli jej na scenie. Koncert został zarejestrowany i wydany w formie DVD zimą 2006. Kilka tygodni po koncercie opublikowała utwór „Probudi me”, zwiastując nowy album studyjny pt. "Zelim ti rci", nad którym pracowała z Karamazowem. Również w 2006 wystąpiła gościnnie wraz z perkusistą Garo Tavitjanim podczas 11. edycji chorwackiej gali "Golden Ladybug". Ich wykonanie utworu „We Have Only One Name” z repertuaru Jonce Hristovskiego został opisany przez prasę jako „najpotężniejszy zarówno wokalnie, jak i wizualnie występ muzyczny podczas uroczystości”. 23 czerwca zaśpiewała utwory „Narode makedonski” i „Edno ime imame” podczas koncertu promocyjnego jako jedna z uczestniczek kompilacji "Macedonia Forever" Agencji Sportu i Młodości na placu Macedonia w Skopju. Od 27 do 30 czerwca uczestniczyła w międzynarodowym czarnogórskim festiwalu muzycznym "Pjesma Mediterana" w Budwie, na którym wykonała utwór „Reci mi”, była także autorką propozycji „Dajem ti sve”, wykonanej podczas konkursu przez Tamarę Todewską. 6 lipca wzięła udział w 48. edycji chorwackiego festiwalu "Splitski Festival", podczas którego wykonała utwór „Za tebe cuvam sebe” z repertuaru Alki Vuicy. W listopadzie 2006 wzięła udział w albańskim festiwalu "Kënga Magjike", na który skomponowała utwór „Jemi të huaj” dla Lediny Çelo, laureatki drugiego miejsca podczas konkursu. W 2007 wystąpiła jako gość specjalny festiwalu "Kënga Magjike", wykonując utwór „Ako denot mi e nok” ku czci zmarłego tragicznie kilka miesięcy wcześniej Tosze Proeskiego. W 2008 napisała utwór „Njëri nga ata”, z którym Jonida Maliqi zwyciężyła w finale "Kënga Magjike", dzięki czemu Kaliopi została pierwszym niealbańskim kompozytorem zwycięskiej piosenki festiwalu. 5 października 2008 wystąpiła z piosenką „Nema ni blagodaram” podczas koncertu w hołdzie Tosze Proeskiemu, który odbył się w Skopju rocznicę ostatniego występu artysty. W lutym 2009 zaprezentowała trzygodzinny recital podczas koncertu walentynkowego w Metropolis Arena w Skopju, którym promowała własną kolekcję ubrań zaprojektowaną na tę uroczystość. Pod koniec lutego wzięła udział z utworem „Rum dum dum” autorstwa Kire Kostova w programie "Skopje Fest 2009", wyłaniającym reprezentanta Macedonii w 54. Konkursie Piosenki Eurowizji. Podczas eliminacji wystąpiła w duecie z Naum Petreskim i awansowała do finału, w którym zajęli drugie miejsce. W lipcu z piosenką zwyciężyli w finale festiwalu "Sunčane Skale" w Hercegu Novim, a ich prezentacja konkursowa została wyróżniona nagrodą Prince w kategorii "Najlepszy występ". Również w 2009 pojawiła się gościnnie na albumie Edima Karamazowa pt. "The Lute is a Song" wytwórni DECCA oraz otrzymała serbską nagrodę "Carina Teodora" za całokształt pracy artystycznej oraz zgłosiła się z utworem „Meni je ime” do udziału w festiwalu "Pjesma Mediterana", na którym odebrała nagrodę za najlepszą interpretację utworu. Z piosenką startowała też w "Sunčane Skale", na którym otrzymała statuetkę za "najlepszy występ". Podczas gali wręczania nagród wykonała dodatkowo singiel „Od sebe ne odustajem”, a trzeciego dnia festiwalu utwór „Rum dum dum” został uznany przez ekspertów przebojem lata. Podczas gali "Indexi Awards 2009" otrzymała pierwszą nagrodę w kategorii "Najlepsza artystka", a podczas festiwalu w Budwie odebrała statuetkę im. Davorin Popovic za "najlepszy występ". Latem wystąpiła jako gość muzyczny podczas konkursu "Europe Sings" w Banja Luce, na którym była też przewodniczącą komisji jurorskiej. 5 listopada razem z Edinm Karamazovem zaśpiewała na koncercie w Macedońskiej Operze i Balecie. Podczas koncertu promowali wspólny album studyjny pt. "Oblivion". W tym samym miesiącu Kaliopi została zaproszona przez Aleksandara Milica Miliego do nagrania utworu „Nevinost”, który trafił na jego album pt. "Miligram". W grudniu wydała autorski singiel „Sreka i taga”.
W 2010 wydała kolejny, solowy album studyjny pt. "Poraka", na którym umieściła 11 piosenek. 19 listopada 2011 została wybrana ogłoszona przez telewizję MKRTV reprezentantką Macedonii podczas 57. Konkursu Piosenki Eurowizji organizowanego w Baku w maju 2012. Jej konkursową propozycją został utwór „Crno i belo” autorstwa Romeo Grilla. Oprócz macedońskojęzycznej wersji singla, na potrzeby promocji nagrała anglojęzyczną wersję piosenki – „Black and White”. 29 lutego w programie "Evrosong 2012: Kaliopi za Makedonija" premierowo wykonała utwór. W maju pomyślnie przeszła przez półfinał i awansowała do finału, z którym zajęła 13. miejsce po zdobyciu 71 punktów.
W 2013 wydała album studyjny pt. "Melem", który promowała singlem „Lokomotiva”. Po premierze płyty wyruszyła w trasę koncertową, a w styczniu 2014 zasiadła w komisji jurorskiej finałowego odcinka programu "Site nasi pesni". Pod koniec listopada 2015 ogłosiła, że będzie reprezentowała Macedonię w 61. Konkursie Piosenki Eurowizji organizowanym w Sztokholmie w maju 2016. Następnie ujawniła, że jej konkursową propozycję będzie piosenka „Dona”. W maju wystąpiła z nią w drugim koncercie półfinałowym i zajęła 11. miejsce, nie zdobywając awansu do finału.

</doc>
<doc id="2606348" url="https://pl.wikipedia.org/wiki?curid=2606348" title="Aleksiej Prudnikow">
Aleksiej Prudnikow

Aleksiej Pawłowicz Prudnikow, ros. Алексей Павлович Прудников (ur. 20 marca 1960 w Moskwie, Rosyjska FSRR) – rosyjski piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek klubu Spartak Moskwa. W 1978 rozpoczął karierę piłkarską w drużynie rezerw Spartaka Moskwa. W następnym roku debiutował w pierwszej drużynie. Był zmiennikiem Rinata Dasajewa, dlatego w 1982 przeniósł się do Dinama Moskwa. Sezon 1988 spędził w Torpedzie Moskwa, a w następnym roku powrócił do Spartaka Moskwa. Latem 1990 wyjechał za granicę, gdzie następnie bronił barw jugosłowiańskich Veležu Mostar i FK Sarajevo, czeskiego FK Topolčany oraz fińskiego FF Jaro. W 1994 powrócił do Rosji, gdzie został piłkarzem Bałtiki Kaliningrad, ale latem odszedł do Kołosu Krasnodar, tak jak klub nie wykonywał warunki kontraktu. Latem 1995 przeniósł się do Korei, gdzie zasilił skład Jeonbuk Hyundai Dinos. W 2000 zakończył karierę piłkarską.
Kariera reprezentacyjna.
W 1988 został powołany do olimpijskiej reprezentacji ZSRR. Był rezerwowym bramkarzem na Letnich Igrzyskach Olimpijskich 1988 w Seoule, gdzie zdobył złoty medal.
Kariera trenerska.
Po zakończeniu kariery piłkarskiej rozpoczął pracę trenerską. W 2000 pomagał trenować bramkarzy w koreańskim Samsung Blue Wings. Potem od 2001 z przerwami trenował bramkarzy w Spartaku Moskwa. W 2006 pracował na stanowisku dyrektora sportowego w litewskim klubie Vetra Wilno. W styczniu 2010 otrzymał propozycję pracy w Kryljach Sowietow Samara, ale w lipcu 2010 był pozbawiony licencji trenerskiej, tak jak prowadził również działalność agenta piłkarskiego, co było zabronione. Potem pomagał trenować bramkarzy w juniorskiej reprezentacji Rosji.

</doc>
<doc id="2606350" url="https://pl.wikipedia.org/wiki?curid=2606350" title="Częstochowskie Zakłady Metalowe Domgos">
Częstochowskie Zakłady Metalowe Domgos

Częstochowskie Zakłady Metalowe "Domgos" (w upadłości) – dawne przedsiębiorstwo państwowe w Częstochowie. Produkowało metalowe wyroby gotowe do użytku domowego, sanitarnego, biurowego, akcesoriów do odzieży itp. Produkowało również sprzęt oświetleniowy i lampy elektryczne.
Historia.
Częstochowskie Zakłady Metalowe "Domgos" powstały na bazie przejętych zakładów prywatnych pozostających pod przymusowym zarządem państwowym. Wybudowano również nowe obiekty. Zakłady były wielokrotnie reorganizowane i przekształcane. 15 małych zakładów branży metalowej, przejętych w latach 1950-1957, zostało włączonych do jednego z dwóch nowo utworzonych (1949-1950), przedsiębiorstw państwowych (ul. Krótka, Wały Dwernickiego). Niektóre z przejętych zakładów przy ul. Krótkiej 16 sięgały przełomu XIX i XX wieku. Uchwałą Prezydium Miejskiej Rady Narodowej w Częstochowie z dnia 19 czerwca 1962 roku zostały połączone w jedno przedsiębiorstwo pod nazwą Częstochowskie Zakłady Metalowe Przemysłu Terenowego (ul. Krótka 16). Zakłady te na podstawie zarządzenia Ministra Handlu Wewnętrznego i Usług z dnia 29 maja 1973 roku otrzymały nazwę Częstochowskie Zakłady Metalowe "Domgos". W 1978 roku została włączona Częstochowska Fabryka Latarek (ul. Staszica 2/6). Nowy zakład metalurgiczny produkujący latarki i inne metalowe przedmioty (szczególnie przeznaczone dla policji) znajdował się w miejscu, gdzie obecnie znajduje się sklep "Tesco". Jednostką nadrzędną nad Cz.Z.M. "Domgos" było Zjednoczenie produkcji Sprzętu Gospodarstwa Domowego "Domgos" w Katowicach, podległe Ministerstwu Przemysłu Maszynowego. "Domgos" w Częstochowie produkował m.in. wyroby galanterii metalowej, odlewy żeliwne oraz wykonywał usługi w zakresie branży metalowej. Produkowano przede wszystkim artykuły gospodarstwa domowego. Na mocy uchwały Rady Ministrów z 1979 roku "Domgos został zmodernizowany i rozbudowany. Wybudowano nowe obiekty przy ul. Jaskrowskiej. W 1980 roku do "Domgosu" należało 11 zakładów produkcyjnych. Firma zatrudniała 1150 pracowników stałych i około 150 chałupników. Po zmianach ustrojowych w Polsce "Domgos" znalazł się w stanie upadłości i jako licząca się firma przestał istnieć. 21 listopada 2005 roku przedsiębiorstwo zostało wykreślone z rejestru przedsiębiorców.

</doc>
<doc id="2606354" url="https://pl.wikipedia.org/wiki?curid=2606354" title="Parafia Ścięcia św. Jana Chrzciciela w Mszannej">
Parafia Ścięcia św. Jana Chrzciciela w Mszannej

Parafia Ścięcia św. Jana Chrzciciela w Mszannej – parafia rzymskokatolicka w dekanacie łosickim.
Pierwszą świątynią we wsi była cerkiew greckokatolicka, która w 1875, wskutek likwidacji unickiej diecezji chełmskiej została zamieniona na świątynię prawosławną. W 1914 we wsi wzniesiono nową cerkiew w stylu stylu bizantyjsko-rosyjskim, która w 1917 została zamieniona na rzymskokatolicki kościół.
W 1925 została erygowana parafia obrządku łacińskiego, z części parafii hadynowskiej. 
Parafia posiada księgi parafialne prowadzone od 1926 r. Terytorialnie obejmuje Mszannę.

</doc>
<doc id="2606358" url="https://pl.wikipedia.org/wiki?curid=2606358" title="Igrzyska bałtyckie">
Igrzyska bałtyckie

Igrzyska bałtyckie – multidyscyplinarne zawody sportowe, które odbyły się w 1993 i 1997 roku. Idea rozgrywania zawodów narodziła się w roku 1988. Impreza borykała się z problemami organizacyjnymi i po tym jak nie znaleziono chętnego do przeprowadzenia zawodów w 2001 roku postanowiono o zaprzestaniu organizacji igrzysk. 

</doc>
<doc id="2606359" url="https://pl.wikipedia.org/wiki?curid=2606359" title="Piotr Berestiuk">
Piotr Berestiuk

Piotr Berestiuk (ur. 14 sierpnia 1979) – polski lekkoatleta specjalizujący się w biegach sprinterskich.
Podczas mistrzostw Europy juniorów w 1997 zdobył srebrny medal w biegu na 200 metrów – w tym samym sezonie zdobył złoto igrzysk bałtyckich w biegu na 100 metrów. Bez większych sukcesów brał udział w 1998 na juniorskich mistrzostw świata.
Dwukrotnie startował w finale biegu na 100 metrów podczas mistrzostw Polski seniorów.

</doc>
<doc id="2606361" url="https://pl.wikipedia.org/wiki?curid=2606361" title="Lekkoatletyka na Igrzyskach Bałtyckich 1993">
Lekkoatletyka na Igrzyskach Bałtyckich 1993

Lekkoatletyka na Igrzyskach Bałtyckich 1993 – zawody lekkoatletyczne na igrzyskach bałtyckich odbyły się na początku lipca 1993 w Tallinnie. 

</doc>
<doc id="2606363" url="https://pl.wikipedia.org/wiki?curid=2606363" title="Lekkoatletyka na Igrzyskach Bałtyckich 1997">
Lekkoatletyka na Igrzyskach Bałtyckich 1997

Lekkoatletyka na Igrzyskach Bałtyckich 1997 – zawody lekkoatletyczne na igrzyskach bałtyckich odbyły się na początku lipca 1997 w Kownie na Stadion im. S. Dariusa i Girėnasa.

</doc>
<doc id="2606365" url="https://pl.wikipedia.org/wiki?curid=2606365" title="Old Times They Are Not Forgotten">
Old Times They Are Not Forgotten



</doc>
<doc id="2606366" url="https://pl.wikipedia.org/wiki?curid=2606366" title="Widok na Vessenots nieopodal Auvers">
Widok na Vessenots nieopodal Auvers

Widok na Vessenots nieopodal Auvers (hol. "Een groep huizen in een landschap", ang: "View of Vessenots Near Auvers") – obraz olejny (nr kat.: F 797, JH 2003) namalowany przez Vincenta van Gogha w maju 1890 podczas jego pobytu w miejscowości Auvers-sur-Oise, obecnie w zbiorach Muzeum Thyssen-Bornemisza w Madrycie.
Historia.
20 maja 1890 Vincent van Gogh przyjechał do Auvers-sur-Oise, niewielkiej wioski położonej trzydzieści pięć kilometrów na północ od Paryża, gdzie przed nim byli już inni artyści, jak Charles-François Daubigny i Paul Cézanne. W Auvers Vincent znalazł się pod opieką Paula-Ferdinanda Gacheta, lekarza i kolekcjonera sztuki, którego wynajął brat artysty Theo van Gogh z rekomendacji Camille'a Pissarro. Paromiesięczny okres spędzony w Auvers był bardzo produktywny. Podczas ostatnich tygodni swego życia Vincent namalował kilka portretów oraz liczne pejzaże, w tym "Les Vessenots", teren, na którym mieszkał doktor Gachet, pierwszy właściciel obrazu.
Van Goghiem w tym czasie miotały różnego rodzaju sprzeczne nastroje: z jednej strony ogromne połacie żyznej ziemi uprawnej, które malował, dawały mu poczucie wolności, a z drugiej – nasilały w nim uczucie melancholii i samotności, które w końcu doprowadziły go do samobójstwa.
Opis.
Pejzaż przedstawiający "Les Vessenots", na obrzeżach Auvers, ukazuje grupę starych, wiejskich domków umieszczonych tuż pod podniesionym horyzontem; przed nimi, na pierwszym planie, rozciągają się pola pszenicy, urozmaicone jedynie kilkoma kołyszącymi się drzewami. Dla oddania kolorystyki artysta użył tylko paru barw, głównie jasnych zieleni i żółcieni. Malowidło, podobnie jak wiele innych pejzaży powstałych w ostatnim okresie życia van Gogha, charakteryzuje się nerwowymi pociągnięciami pędzla, kładzionymi przez niego na płótno w powtarzającym się, falującym rytmie.
Tym, co według głównego kustosza i dyrektora artystycznego muzeum Thyssen-Bornemisza, Guillermo Solany odróżnia krajobrazy Auvers pędzla van Gogha od pejzaży jego możliwych prekursorów, jak Daubigny, Georges Michel czy płótna XVII-wiecznych malarzy holenderskich, jest wysoki horyzont, stanowiący ponadto "ogólną cechę zaawansowanego pejzażu w malarstwie drugiej połowy XIX w."

</doc>
<doc id="2606370" url="https://pl.wikipedia.org/wiki?curid=2606370" title="Stefanija Statkuviené">
Stefanija Statkuviené



</doc>
<doc id="2606372" url="https://pl.wikipedia.org/wiki?curid=2606372" title="Miasta w Jakucji">
Miasta w Jakucji

Miasta w Jakucji – miasta i osiedla typu miejskiego stanowią w Jakucji niewielki procent miejscowości. Są to głównie stare osady, powstałe w trakcie rosyjskiej kolonizacji Dalekiego Wschodu. Poniższa tabela przedstawia wszystkie miasta i osiedla typu miejskiego w Jakucji:

</doc>
<doc id="2606374" url="https://pl.wikipedia.org/wiki?curid=2606374" title="Kastytis Celiesius">
Kastytis Celiesius

Kastytis Celiesius (ur. 17 lipca 1978) – litewski lekkoatleta, który specjalizował się w rzucie oszczepem.
W 1997 zwyciężył w igrzyskach bałtyckich oraz był dziesiąty podczas mistrzostw Europy juniorów. Piąty zawodnik młodzieżowych mistrzostw Europy z 1999. Brązowy medalista mistrzostw NCAA (2000).

</doc>
<doc id="2606377" url="https://pl.wikipedia.org/wiki?curid=2606377" title="Kestutis Celiesius">
Kestutis Celiesius



</doc>
<doc id="2606378" url="https://pl.wikipedia.org/wiki?curid=2606378" title="Donald Hying">
Donald Hying

 
Donald Joseph Hying (ur. 18 sierpnia 1963 w West Allis, Wisconsin) – amerykański duchowny katolicki, biskup diecezjalny Madison od 2019.
Życiorys.
Święcenia kapłańskie otrzymał z rąk abpa Remberta Weaklanda OSB w dniu 20 maja 1989. Służył duszpastersko na terenie rodzinnej archidiecezji, a w 2007 został rektorem seminarium w Milwaukee.
26 maja 2011 mianowany biskupem pomocniczym Milwaukee ze stolicą tytularną "Regiae". Sakry udzielił mu arcybiskup Jerome Listecki.
24 listopada 2014 papież Franciszek mianował go ordynariuszem diecezji Gary w Indianie.
25 kwietnia 2019 został biskupem diecezji Madison.

</doc>
<doc id="2606386" url="https://pl.wikipedia.org/wiki?curid=2606386" title="Right Now (Na Na Na)">
Right Now (Na Na Na)

Right Now (Na Na Na) - singel z trzeciego albumu "Freedom" senegalskiego rapera Akona. Utwór był popularny po wydaniu. Odniósł sukces na listach przebojów. Oficjalny teledysk do utworu został wyreżyserowany przez Anthony'ego Mandlera. Został wydany 6 listopada 2008 roku.

</doc>
<doc id="2606388" url="https://pl.wikipedia.org/wiki?curid=2606388" title="Robert Morneau">
Robert Morneau

 
Robert Fealey Morneau (ur. 10 września 1938 w New London, Wisconsin) – amerykański duchowny katolicki, biskup pomocniczy diecezji Green Bay w latach 1978-2013.
Święcenia kapłańskie otrzymał w dniu 28 maja 1966. Służył duszpastersko na terenie rodzinnej diecezji.
19 grudnia 1978 mianowany biskupem pomocniczym Green Bay ze stolicą tytularną "Massa Lubrense". Sakry udzielił mu bp Aloysius Wycislo. 
7 października 2013 papież Franciszek przyjął jego rezygnację z pełnionego urzędu złożoną ze względu na wiek.

</doc>
<doc id="2606391" url="https://pl.wikipedia.org/wiki?curid=2606391" title="AGM-12 Bullpup">
AGM-12 Bullpup

AGM-12 Bullpup – sterowana radiokomendowo amerykańska rakieta typu powietrze–powierzchnia.
Historia.
Geneza.
Wojny w Korei unaoczniła specjalistom z United States Navy, iż marynarka nie dysponuje środkiem rażenia, mogącym precyzyjnie atakować wybrane cele powierzchniowe, okręty, statki, umocnienia. Do lat 50. XX wieku zakładano, że na atomowym polu walki, dokładność celowania nie będzie miała aż tak istotnego znaczenia. Zasięg rażenia ładunków jądrowych był na tyle duży, iż dokładność uderzenia nie była priorytetem konstruktorów i sztabowców. Większym problemem było atakowanie pojedynczych celów, okrętów bojowych, do zniszczenia których nie przewidywano użycia ładunku jądrowego. Atak na tego typu cele wiązał się również z wejściem w pole rażenia artylerii lufowej broniącej celu. W zaistniałej sytuacji US Navy przygotowała specyfikację techniczną na pocisk rakietowy z konwencjonalną głowicą bojową. Aby uniknąć narażenia nosiciela na ogień artylerii przeciwlotniczej, pocisk powinien być odpalany z odległości 6 - 8 km od celu, a tym samym, aby zapewnić precyzję trafienia, powinien być to pocisk sterowany. Wymagano również, aby była to konstrukcja tania w produkcji.
Projekt.
Tanie i efektywne rozwiązanie zaproponowała firma Martin Marietta. Projekt inżynierów wytwórni zakładał wyposażenie normalnej bomby o wagomiarze 113 kg w system sterowania i silnik rakietowy na stały materiał pędny. Całość umieszczono w nowym kadłubie. Z przodu znajdowały się cztery stery, a z tyłu trapezowe stateczniki. Na kadłubie zainstalowano odbiornik komend sterującego pociskiem operatora, a obok dyszy silnika dwie flary umożliwiające wzrokową obserwacje toru lotu rakiety. US Navy zleciło wytwórni Martin Marietta opracowanie pocisku nazwanego ASM-N-7 Bullpup (AGM-12A). Po odpaleniu pocisku, operator, posługując się joystickiem, korygował lot rakiety w kierunku celu obserwując palące się flary. W 1960 roku pojawiły się pierwsze rakiety SSM-N-7A Bullpup A (AGM-12B) z silnikiem Thiokol na ciekły materiał pędny, zwiększający zasięg z 5 do 7 km. Pociski napełniane były materiałem pędnym fabrycznie i mogły być przechowywane przez dłuższy czas. We wrześniu 1962 roku zmieniono oznaczenie pocisku na AGM-12. Na początku lat 60. XX wieku rozpoczęto również budowę wersji z jądrowym ładunkiem bojowym oznaczonej jako AGM-12D. Oparto ją o bombę o wagomiarze 455 kg. Zainstalowano nowe, większe stateczniki i nowy silnik Thiokol 1R-62RM2 na ciekły materiał pędny, dzięki czemu wzrósł zasięg rakiety do 12 km i jej prędkość do 2 Ma. W wersji AGM-12D zastosowano ładunek jądrowy W-45 o mocy regulowanej od 1 do 15 Kt. Rakieta bez głowicy jądrowej, w której pozostawiono ładunek klasycznej bomby 455 kg, o którą oparto całą konstrukcję, otrzymała oznaczenie AGM-12C. Wybudowano około 800 egzemplarzy AGM-12D, znalazła się ona na wyposażeniu tylko US Navy, a przeznaczona była do atakowania dużych zgrupowań okrętów. Podczas wykorzystania bojowego pocisku w trakcie walk w Wietnamie, wyszła na jaw jego wada w postaci zbyt małej siły rażenia zastosowanej głowicy, szczególnie jeśli atakowano cele o mocnej konstrukcji. Zastosowanie ładunku przeciwpancernego dało początek wersji oznaczonej jako AGM-12E i był to również ostatni wariant rakiety. Wyprodukowano około 22 100 egzemplarzy wszystkich wersji rakiety.
Służba.
W kwietniu 1959 roku rakiety weszły na uzbrojenie US Navy. Pociski znalazły się w arsenale samolotów Douglas A-4 Skyhawk. Wersje AGM-12B i AGM-12C zostały bojowo użyte podczas wojny w Wietnamie. W 1976 roku wycofano jądrowe wersje AGM-12D. Wersje B, C i E pozostały w amerykańskich arsenałach do połowy lat 80. XX wieku. Pociski przenoszone być mogły przez samoloty North American A-5 Vigilante, Grumman A-6 Intruder, LTV A-7 Corsair II, Chance Vought F-8 Crusader, McDonnell Douglas F-4 Phantom II, Lockheed P-3 Orion, Republic F-105 Thunderchief, North American F-100 Super Sabre. Wraz z F-4 pociski trafiły do Australii. Norwegia, Turcja i Dania wykorzystywały je na swoich maszynach typu F-100, a Grecja na A-7. Wielka Brytania uzbroiła w nie samoloty De Havilland Sea Vixen i Blackburn Buccaneer.

</doc>
<doc id="2606393" url="https://pl.wikipedia.org/wiki?curid=2606393" title="Kaliopi Buklevska">
Kaliopi Buklevska



</doc>
<doc id="2606394" url="https://pl.wikipedia.org/wiki?curid=2606394" title="Tanya Plibersek">
Tanya Plibersek

Tanya Plibersek (ur. 2 grudnia 1969 w Sydney) – australijska polityk, członkini Australijskiej Partii Pracy (ALP). Od 1998 zasiada w Izbie Reprezentantów, od grudnia 2011 do września 2013 była federalnym ministrem zdrowia Australii. Jest uznawana za najważniejszego w dotychczasowej historii Australii polityka wywodzącego się ze środowiska słoweńskich imigrantów.
Życiorys.
Młodość.
Jest imigrantką w drugim pokoleniu - choć sama urodziła się już w Australii, oboje jej rodzice byli przybyszami ze Słowenii, wówczas stanowiącej część Jugosławii. Jest absolwentką studiów politologicznych na University of Technology, Sydney oraz Macquarie University. Zaraz po studiach podjęła pracę na pierwszej z tych uczelni, gdzie zajmowała się problemami kobiet. Następnie pracowała w agendzie rządu stanowego Nowej Południowej Walii do spraw równouprawnienia kobiet, gdzie specjalizowała się w problematyce przemocy domowej. Przez pewien czas należała też do personelu senatora federalnego Bruce'a Childsa.
Kariera polityczna.
W 1998 została wybrana do Izby Reprezentantów Australii w barwach ALP, jako reprezentantka okręgu wyborczego obejmującego ścisłe centrum Sydney. W 2004 trafiła do gabinetu cieni, gdzie odpowiadała za kwestie pracy, rodzin, społeczności, młodzieży, małych dzieci oraz równouprawnienia kobiet. W kolejnych latach szczegółowy zakres jej portfolio ulegał zmianom, jednak wciąż zajmowała się głównie kwestiami polityki społecznej.
Po zwycięstwie ALP w wyborach w 2007 trafiła do tzw. "outer ministry", czyli grupy polityków zasiadających w rządzie i kierujących pewnym wycinkiem jego polityki, ale nie wchodzących w skład Gabinetu. Odpowiadała tam za kwestie mieszkalnictwa oraz równouprawnienia kobiet. W 2010 przebywała przez kilka miesięcy na urlopie macierzyńskim, a po powrocie została ministrem ds. służb społecznych i jednocześnie ministrem ds. przeciwdziałania wykluczeniu społecznemu. W grudniu 2011 w czasie rekonstrukcji rządu przeprowadzonej przez premier Julię Gillard została awansowana na członkinię Gabinetu i objęła resort zdrowia. Zachowała to stanowisko również w drugim gabinecie Rudda.
Plibersek opuściła rząd we wrześniu 2013, kiedy to jej partia przeszła do opozycji po przegranych wyborach.
Życie prywatne.
Mężem Plibersek jest Michael Coutts-Trotter, wysoki urzędnik służby cywilnej we władzach stanu Nowa Południowa Walia. Mają troje dzieci.

</doc>
<doc id="2606396" url="https://pl.wikipedia.org/wiki?curid=2606396" title="I'm So Paid">
I'm So Paid

I'm So Paid - to singel z trzeciego albumu "Freedom" senegalskiego rapera Akona nagrany wraz z udziałem Young Jeezy'ego i Lila Wayne'a. Piosenka została wydana jako digital download 4 października 2008 roku, a teledysk do utworu został nakręcony we wrześniu tego samego roku.

</doc>
<doc id="2606397" url="https://pl.wikipedia.org/wiki?curid=2606397" title="Odrodzenie Komunistyczne (San Marino)">
Odrodzenie Komunistyczne (San Marino)

Odrodzenie Komunistyczne (włoski "Rifondazione Comunista Sammarinese, RCS") – partia polityczna z San Marino reprezentująca ideologię komunistyczną.
Partia została założona w 1992 roku przez członków "Partito Comunista Sammarinese" którzy nie zgodzili się na decyzję kierownictwa partii o przekształceniu ugrupowania na socjalistyczne ("Partito Progressista Democratico Sammarinese").
Partia razem z Partito della Sinistra – Zona Franca tworzy koalicję Zjednoczona Lewica.
W ostatnich wyborach koalicja uzyskała 8.57 procent poparcia, stanowi obecnie opozycję względem prawicowego rządu.
Partia jest członkiem Europejskiej Partii Lewicy.

</doc>
<doc id="2606398" url="https://pl.wikipedia.org/wiki?curid=2606398" title="Antoni Wójtowicz (wydawca)">
Antoni Wójtowicz (wydawca)

Antoni Jan Wójtowicz (ur. 17 września 1954 w Namysłowie, zm. 16 listopada 2020) – polski wydawca, przedsiębiorca, działacz opozycji w okresie PRL.
Życiorys.
W 1978 ukończył historię na Uniwersytecie Wrocławskim. Studiował także do 1982 w Instytucie Nauk Politycznych tej uczelni. W 1980 znalazł się wśród założycieli i członków zarządu uczelnianego Niezależnego Zrzeszenia Studentów. Koordynował działalność studenckiego wydawnictwa Universitas, był też redaktorem pisma „Woda na młyn”. Brał udział w organizacji strajków studenckich. Po wprowadzeniu stanu wojennego został internowany na okres od grudnia 1981 do maja 1982, ponownie osadzony w ośrodku odosobnienia w listopadzie 1982. Do 1989 był zatrudniony we wrocławskim Zakładzie Produkcji Uszczelnień Technicznych.
Po zwolnieniu z internowania związany z wydawnictwami drugiego obiegu. W latach 1984–1989 kierował podziemną Spółdzielnią Wydawniczą Profil, która przez okres niejawnej działalności wydała około 25 książek, a także wykonywała usługi drukarskie na rzecz niezależnych organizacji (tj. Wolność i Pokój). Po przemianach politycznych Antoni Wójtowicz zajął się działalnością wydawniczą i drukarską w ramach zarejestrowanego w 1990 Wydawnictwa Profil.
Odznaczenia i wyróżnienia.
W 2011 prezydent Bronisław Komorowski odznaczył go Krzyżem Oficerskim Orderu Odrodzenia Polski. W 2009 wyróżniony Nagrodą Kulturalną Dolnego Śląska „Silesia”.

</doc>
<doc id="2606401" url="https://pl.wikipedia.org/wiki?curid=2606401" title="Andrzej Hordyj">
Andrzej Hordyj

Andrzej Ireneusz Hordyj (ur. 6 stycznia 1975 r. w Bielawie) – polski ekonomista, specjalizujący się w finansach przedsiębiorstw; urzędnik, samorządowiec; nauczyciel akademicki; burmistrz Bielawy od 2018 roku.
Życiorys.
Urodził się w 1975 w Bielawie. Uczęszczał tam kolejno do Szkoły Podstawowej nr 2, którą ukończył w 1989, a następnie Liceum Ogólnokształcącego im. Bolesława Chrobrego do klasy o profilu matematyczno-fizycznym. Po pomyślnie zdanym egzaminie maturalnym w 1993 rozpoczął studia ekonomiczne na Akademii Ekonomicznej im. Oskara Langego we Wrocławiu, na której uzyskał w 1998 tytuł magistra zarządzania i marketingu.
1 października 1998 do 31 października 2001 pracował jako specjalista ds. marketingu w „Bielbawie” S.A. 2 listopada 2001 został pracownikiem Urzędu Miasta w Bielawie, a następnie 18 października 2004 objął funkcję wiceburmistrza miasta do spraw rozwoju obok Władysława Szewrańskiego. Jednocześnie rozpoczął pracę jako nauczyciel akademicki w tworzącej się w Nowej Rudzie Polsko-Czeskiej Wyższej Szkole Biznesu i Sportu „Collegium Glacense”, obejmując w 2010 roku stanowisko rektora tej uczelni po ustąpieniu Antoniego Janusza. Pełnił je do 2013 roku. Wcześniej, w 2005, uzyskał na macierzystej szkole wyższej stopień naukowy doktora nauk ekonomicznych w zakresie ekonomii o specjalności: finanse przedsiębiorstw, na podstawie pracy pt. "Dywersyfikacja jako element strategii finansowej przedsiębiorstw", napisanej pod kierunkiem prof. Bogumiła Bernasia. W 2010 został także radnym Bielawy, startując z listy komitetu Ryszarda Dźwiniela. W 2014 nie kandydował ponownie, przestał pełnić także urząd wiceburmistrza. Został natomiast wicewójtem gminy Nowa Ruda, z której to funkcji został odwołany 31 sierpnia 2015. W tym samym roku startował do Senatu z ramienia JOW Bezpartyjnych, zajmując 3. miejsce spośród 5 kandydatów w okręgu. W 2018 roku w II turze wyborów samorządowych został wybrany na burmistrza Bielawy.

</doc>
<doc id="2606404" url="https://pl.wikipedia.org/wiki?curid=2606404" title="Holla Holla">
Holla Holla

Holla Holla - singel promocyjny z trzeciego albumu "Freedom" senegalskiego rapera Akona, wydany 2 grudnia 2008 roku w formacie digital download.

</doc>
<doc id="2606405" url="https://pl.wikipedia.org/wiki?curid=2606405" title="Douglas Deshotel">
Douglas Deshotel

 
John Douglas Deshotel (ur. 6 stycznia 1952 w Basile, Luizjana) – amerykański duchowny katolicki, biskup diecezji Lafayette od 2016.
Życiorys.
Święcenia kapłańskie otrzymał w dniu 13 maja 1978. Udzielił ich bp Maurice Schexnayder. Służył duszpastersko na terenie diecezji Dallas, był także wicerektorem seminarium w Dallas oraz członkiem wielu diecezjalnych komisji.
11 marca 2010 mianowany biskupem pomocniczym Dallas ze stolicą tytularną "Cova". Sakry udzielił mu biskup Kevin Farrell.
17 lutego 2016 papież Franciszek mianował go biskupem diecezji Lafayette. Ingres odbył się 15 kwietnia 2016.

</doc>
<doc id="2606406" url="https://pl.wikipedia.org/wiki?curid=2606406" title="Mark Seitz">
Mark Seitz

 
Mark Joseph Seitz (ur. 10 stycznia 1954 w Milwaukee, Wisconsin) – amerykański duchowny katolicki, biskup El Paso od 2013.
Życiorys.
Święcenia kapłańskie otrzymał 17 maja 1980. Udzielił ich bp Thomas Ambrose Tschoepe. Służył duszpastersko na terenie diecezji Dallas, był także m.in. ojcem duchownym i wicerektorem seminarium w Dallas, a także instruktorem w miejscowym Instytucie Chrystusa Sługi.
11 marca 2010 mianowany biskupem pomocniczym Dallas ze stolicą tytularną "Cozyla". Sakry udzielił mu bp Kevin Farrell. Po sakrze objął funkcję wikariusza generalnego diecezji.
6 maja 2013 papież Franciszek mianował go ordynariuszem wakującej półtora roku diecezji z siedzibą w El Paso. Ingres odbył się 9 lipca 2013.

</doc>
<doc id="2606408" url="https://pl.wikipedia.org/wiki?curid=2606408" title="Troublemaker (singel Akona)">
Troublemaker (singel Akona)

Troublemaker - to singel promo z trzeciego albumu "Freedom" senegalskiego rapera Akona. 13 grudnia 2008 został wydany w formacie digital download.

</doc>
<doc id="2606409" url="https://pl.wikipedia.org/wiki?curid=2606409" title="Pamiętniki z wakacji">
Pamiętniki z wakacji

Pamiętniki z wakacji – polski serial paradokumentalny emitowany na antenie telewizji Polsat od 8 października 2011 do 28 kwietnia 2013 oraz ponownie od 2 marca 2016 do 25 maja 2016, oparty na niemieckim oryginale "X-Diaries" emitowanego na antenie RTL II.
Fabuła.
Każdy odcinek serialu opowiada inną historię dotyczącą problemów życia codziennego, tym razem za granicą. Wszystkie historie, napisane przez scenarzystów, są symulowane, aby wyglądały prawdziwie, przez aktorów amatorów, wyłonionych podczas castingów. Serial nie posiada ścisłego scenariusza – każdy aktor dowolnie interpretuje sytuacje i odgrywa narzucone problemy według własnych upodobań. Widz jest postawiony przed subiektywnymi opiniami bohaterów pozytywnych i negatywnych – częścią serialu jest symulowany wywiad z każdym z nich. Lektor (w tej roli Tomasz Orlicz) jest ukrytym bohaterem „wszechwiedzącym”, przybliżającym widzom świat przedstawiony.
Serial opowiada losy ludzi wypoczywających na wakacjach w egzotycznym kraju. W pierwszej serii miejscem akcji był hiszpański kurort Lloret de Mar, zaś w drugiej, trzeciej i czwartej jest to wyspa Gran Canaria. 
W czwartej serii nastąpiły zmiany w formule serialu:
W odcinkach 17-19 gościnnie wystąpił Krzysztof Ibisz (w roli samego siebie).

</doc>
<doc id="2606411" url="https://pl.wikipedia.org/wiki?curid=2606411" title="Wiktor Łosiew">
Wiktor Łosiew

Wiktor Wasiljewicz Łosiew, ros. Виктор Васильевич Лосев (ur. 25 stycznia 1959 w Muromie, w obwodzie włodzimierskim, Rosyjska FSRR) – rosyjski piłkarz, grający na pozycji obrońcy, reprezentant ZSRR, trener piłkarski.
Kariera piłkarska.
Kariera klubowa.
Wychowanek klubu Łokomotiw Murom. Pierwszy trener Jurij Ładygin. W 1976 rozpoczął karierę piłkarską w miejscowej drużynie Torpedo Włodzimierz, skąd w 1979 przeszedł do Torpeda Moskwa. W 1981 odszedł do Fakiełu Woroneż. W 1986 powrócił do Moskwy, gdzie został piłkarzem Dinama Moskwa, w której pełnił funkcje kapitana. W 1992 zakończył karierę piłkarską z powodu uszkodzenia więzadeł kolana.
Kariera reprezentacyjna.
W latach 1987-1988 występował w olimpijskiej reprezentacji ZSRR, w której pełnił funkcje kapitana. Grał na Igrzyskach Olimpijskich 1988 w Seulu, gdzie zdobył złoty medal.
29 sierpnia 1987 debiutował w reprezentacji ZSRR w towarzyskim meczu z Jugosławią (1:0). Łącznie rozegrał 3 mecze.
Kariera trenerska.
Po zakończeniu kariery piłkarskiej rozpoczął pracę trenerską. Pomagał trenować kluby Tiechinwiest-M Moskowskij, Fakieł Woroneż, FK Sierpuchow i FK Chimki. Od 2003 pomagał trenować juniorską reprezentację Rosji, a od 2005 młodzieżową reprezentację Rosji.

</doc>
<doc id="2606415" url="https://pl.wikipedia.org/wiki?curid=2606415" title="Andromeda XXII">
Andromeda XXII

Andromeda XXII – karłowata galaktyka sferoidalna w gwiazdozbiorze Ryb, znajdująca się w odległości około 2,4-3,0 mln lat świetlnych od Słońca.
Andromeda XXII znajduje się w pobliżu dwóch dużych galaktyk: Messier 31 i Messier 33 i najprawdopodobniej jest satelitą jednej z nich. Oszacowana odległość wskazuje, że And XXII należy raczej do układu Messier 33 (Galaktyki Trójkąta). Byłby to pierwszy odkryty satelita Galaktyki Trójkąta.
Galaktykę odkryto dzięki obserwacjom wykonanym w ramach przeglądu fotometrycznego Pan-Andromeda Archaeological Survey.

</doc>
