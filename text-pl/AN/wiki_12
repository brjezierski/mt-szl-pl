<doc id="2621568" url="https://pl.wikipedia.org/wiki?curid=2621568" title="Kult cara Mikołaja II i jego rodziny">
Kult cara Mikołaja II i jego rodziny

Kult Mikołaja II i jego rodziny funkcjonuje oficjalnie w Rosyjskim Kościele Prawosławnym od momentu kanonizacji ostatniego cara, jego żony Aleksandry Fiodorowny, syna Aleksego oraz córek Olgi, Tatiany, Marii i Anastazji. Miała ona miejsce 20 sierpnia 2000. Wszyscy członkowie rodziny carskiej zostali uznani za świętych cierpiętników carskich (ros. Царственные страстотерпцы) i włączeni do Soboru Świętych Nowomęczenników i Wyznawców Rosyjskich. Nieformalne formy czci ostatniego cara i jego bliskich były odnotowywane jeszcze przed tą datą. Kanonizacja wzbudziła jednak żywe kontrowersje i była szeroko dyskutowana przez teologów prawosławnych.
Kult Mikołaja II przybiera, obok form typowych dla prawosławnego oddawania czci świętym (pisanie i kult ikon, publiczne nabożeństwa), także formy krytykowane przez prawosławną hierarchię – nadawanie carowi niekanonicznych tytułów oraz wezwanie do pokuty całego narodu rosyjskiego za jego zabójstwo.
W 1981 Mikołaja II, jego rodzinę i służących kanonizował niekanoniczny Rosyjski Kościół Prawosławny poza granicami Rosji, sankcjonując tym samym kult powszechny wśród rosyjskiej białej emigracji.
Nieformalny kult.
W ZSRR i Rosji.
W ocenie niektórych autorów nieformalny kult Mikołaja II i jego rodziny zapoczątkował jeszcze patriarcha moskiewski i całej Rusi Tichon. 21 lipca 1918, w czasie Świętej Liturgii w soborze Kazańskiej Ikony Matki Bożej w Moskwie oznajmił on wiernym o rozstrzelaniu ostatniego cara. Tichon stwierdził, że abdykując, Mikołaj II działał z miłości do Rosji i dla jej dobra, podkreślał także, że były car nie opuścił kraju, lecz pragnął cierpieć razem z nim i pogodził się ze swoim losem, nie podejmując żadnych działań na rzecz jego poprawy.
Według oficjalnego stanowiska Rosyjskiego Kościoła Prawosławnego wypowiedź Tichona można interpretować jako przyzwolenie na kult Mikołaja II. Zaczął on od tego momentu funkcjonować wśród prawosławnych mieszkańców ZSRR. Wielu z nich umieszczało fotografie Romanowów obok ikon w swoich domach, pojawiły się także pierwsze, jeszcze niekanoniczne, ich ikony. Z czasem zaczęły być one spotykane także w cerkwiach. Czcicielem rodziny carskiej był uznany następnie za świętego biskup Atanazy (Sacharow) (zm. 1962).
W Jekaterynburgu miejscami nieformalnego kultu stały się miejsce rozstrzelania Mikołaja II i jego rodziny oraz uroczysko Ganina Jama, gdzie Czeka ukryła ich szczątki. 16 lipca 1989 na miejscu zniszczonego domu Ipatiewa, miejsca przetrzymywania Romanowów w Jekaterynburgu, odbył się spontaniczny molebień do „męczenników carskich”. Wielu jego uczestników zostało pobitych i aresztowanych przez miejscowe władze. Mimo tego następnego dnia w tym samym miejscu zebrały się tysiące wiernych, zaś dwóch duchownych odprawiło nabożeństwo pokutne. 18 sierpnia 1990 na miejscu domu Ipatiewa wzniesiono pierwszy krzyż, przy którym wierni zbierali się w celu wspólnej modlitwy. Krzyż ten był kilkakrotnie niszczony przez nieznanych sprawców, a następnie wznoszony ponownie. 5 października 1990, według wiernych będących świadkami tego wydarzenia, w momencie stawiania nowego, metalowego krzyża, z nieba w jego kierunku spłynęło nadnaturalne światło. Rok później, w rocznicę zabójstwa Mikołaja II i jego rodziny przez Jekaterynburg przeszła procesja, zakończona odprawioną przez arcybiskupa jekaterynburskiego i kurgańskiego Melchizedeka wielką panichidą. Hierarcha ten wspominał opisywane wydarzenie jako początek jawnego, odbywającego się za zgodą Cerkwi, kultu ostatniego cara. 25 stycznia 1993 arcybiskup Melchizedek stwierdził publicznie, że Mikołaj II i jego rodzina są czczeni lokalnie w Jekaterynburgu, chociaż ich świętości nie potwierdził dotąd Rosyjski Kościół Prawosławny. 17 lipca tego samego roku po raz pierwszy odprawiono Świętą Liturgię w miejscu tajnego pochówku Romanowów. Również w 1993 Święty Synod Rosyjskiego Kościoła Prawosławnego pobłogosławił projekt wzniesienia cerkwi na miejscu domu Ipatiewa, wymieniając wśród grzechów narodu rosyjskiego także carobójstwo.
Wśród Rosjan na emigracji.
Przekonanie, że zamordowany car i jego rodzina powinni zostać uznani za świętych, było obecne w środowisku rosyjskich emigrantów od lat 30. XX wieku. W 1938 w Brukseli wzniesiono cerkiew św. Hioba, poświęconą w 1950 przez zwierzchnika Rosyjskiego Kościoła Prawosławnego poza granicami Rosji, metropolitę Anastazego. W obiekcie tym przechowywane są przedmioty należące do zamordowanych członków rodziny carskiej, traktowane jak relikwie.
O istnieniu szeroko rozpowszechnionego kultu cara Mikołaja II wśród Rosjan przebywających na emigracji mówił w wywiadzie w 1991 zwierzchnik struktur Rosyjskiego Kościoła Prawosławnego w Wielkiej Brytanii, metropolita suroski Antoni.
Kanonizacja.
Serbski Kościół Prawosławny.
Według niektórych źródeł Mikołaja II i jego rodzinę kanonizował Serbski Kościół Prawosławny. Miało to wynikać ze szczególnego kultu, jakim postać ostatniego cara Rosji darzyli prawosławni Serbowie. Wydana przez monaster Spotkania Włodzimierskiej Ikony Matki Bożej w Moskwie broszura poświęcona carowi informuje, że kwestia uznania Mikołaja II za świętego została po raz pierwszy podjęta przez Serbski Kościół Prawosławny w 1938, z inicjatywy miejscowej emigracji rosyjskiej, nie stwierdza jednak, jaką podjęto w tej kwestii decyzję. Rosyjski teolog prawosławny Aleksiej Osipow zaprzecza, jakoby Patriarchat Serbski kanonizował Mikołaja II i jego rodzinę.
Rosyjski Kościół Prawosławny poza granicami Rosji.
Rosyjski Kościół Prawosławny poza granicami Rosji kanonizował Mikołaja II i jego rodzinę jako nowomęczenników w 1981. Do grona świętych zaliczył także ich służących Annę Diemidową, Aleksieja Truppa i Jewgienija Botkina, chociaż niektórzy z nich nie byli wyznania prawosławnego. Kanonizacji tej niemal do ostatniej chwili towarzyszyły kontrowersje, miała ona zarówno zwolenników, jak i przeciwników.
Rosyjski Kościół Prawosławny.
Przebieg procesu kanonizacyjnego.
Wniosek o kanonizację Mikołaja II i jego rodziny przedstawiła Soborowi Biskupów Rosyjskiego Kościoła Prawosławnego Synodalna Komisja ds. Kanonizacji, kierowana przez metropolitę krutickiego i kołomieńskiego Juwenaliusza, w lutym 1997. Komisja ds. Kanonizacji prowadziła wstępne badania nad życiem i wysiłkami ascetycznymi (cs. "podwigi") Romanowów od 1992, gdy otrzymała stosowne polecenie Soboru Biskupów. Odrębna komisja, powołana specjalnie do tego celu, zajęła się zbadaniem dokumentów dotyczących okoliczności śmierci i pochówku Romanowów. Efekty prac przedstawił metropolita Juwenaliusz na kolejnym Soborze Biskupów. W 1997 wydano również drukiem zbiór dokumentów związanych z dotychczasowymi badaniami nad życiem Romanowów. O ile wątpliwości nie budziła kwestia kanonizacji dzieci Mikołaja II, jako niewinnych ofiar morderstwa, część biskupów stanowczo sprzeciwiała się perspektywie uznania za świętych samego cara i jego żony. Arcybiskup niżnonowogrodzki i arzamaski Mikołaj podkreślał, że właśnie Mikołaj II sprzeciwiał się reformom w Rosyjskim Kościele Prawosławnym na początku XX w., uniemożliwił m.in. zwołanie w 1906 Soboru Lokalnego. Przeciwnicy kanonizacji twierdzili także, że abdykacja Mikołaja II przyczyniła się do wybuchu w Rosji wojny domowej – było to powtórzenie stanowiska zmarłego w 1995 metropolity petersburskiego i ładoskiego Jana.
W latach poprzedzających kanonizację Mikołaja II pojawił się szereg informacji o cudach, do jakich miało dojść dzięki jego modlitewnemu wstawiennictwu. Miały one charakter uzdrowień, ocalenia rodzin przed rozpadem lub uchronienia mienia cerkiewnego przed członkami niekanonicznych związków wyznaniowych. Ważność tych cudów potwierdzał metropolita kruticki i kołomieński Juwenaliusz, podkreślając przede wszystkim przypadek niewyjaśnionego wyciekania mirry z ikony Mikołaja II oraz pojawiania się na ikonicznych wizerunkach Romanowów krwawych znamion. Po 1991, a przed oficjalną decyzją o uznaniu ostatniego cara za świętego, mimo niepotwierdzenia jego kultu przez Cerkiew wielu kapłanów odprawiało nabożeństwa z modlitwami do niego, zaś media cerkiewne wspominały go jak świętego. Niekanoniczną ikonę rodziny carskiej przewieziono na Athos. Kult cara był rozpowszechniony wśród świeckich prawosławnych.
Argumenty przeciwników kanonizacji.
Kwestia kanonizacji budziła żywe kontrowersje. Aleksiej Osipow wymienia podstawowe argumenty jej przeciwników:
Opisywane zjawiska były krytykowane za życia cara przez duchownych uznanych następnie za świętych prawosławnych (Hilarion (Troicki) pisał o „poniżeniu Rosyjskiego Kościoła Prawosławnego” w ostatnich latach Imperium Rosyjskiego, Jan Kronsztadzki o upadku moralnym wywołanym reformami po rewolucji 1905).
Osipow zarzucał również zwolennikom kanonizacji nadawanie jej politycznego charakteru, podkreślając, że śmierć Mikołaja II nie nastąpiła w czasie prześladowań za wiarę, lecz została mu zadana przez przeciwników politycznych; sama śmierć wskutek zabójstwa nie jest podstawą dla kanonizacji. W jego ocenie także pełna pokory i pokuty postawa byłego cara i jego rodziny przed śmiercią nie wystarczy dla uznania ich świętości, ponieważ wielu ludzi w obliczu nieszczęścia przyjmuje podobną. Teolog odrzuca popularne twierdzenie o przyjęciu przez Mikołaja II dobrowolnego męczeństwa za swój naród, nadmieniając, że car dopuszczał możliwość wyjazdu za granicę, a następnie spokojnego życia na Krymie po zakończeniu walk wewnętrznych w Rosji. Podkreśla także, że cuda przypisywane wstawiennictwu rodziny carskiej nie zostały potwierdzone przez Cerkiew, zaś żaden z kanonizowanych duchownych, znający cara za życia, nie wyraził wówczas poglądu o jego świętości.
Argumenty zwolenników kanonizacji.
Przyczyny, dla których Synodalna Komisja ds. Kanonizacji uznała Mikołaja II za godnego zaliczenia w poczet świętych wymienił metropolita kruticki i kołomieński Juwenaliusz:
Komisja ds. Kanonizacji podkreślała, że wnioskując o ogłoszenie świętym Mikołaja II nie chce angażować się w politykę i uświęcać ustroju monarchicznego jako takiego.
Sobór Biskupów nie rozstrzygnął kwestii kanonizacji Mikołaja II i jego rodziny i zdecydował o przeniesieniu dyskusji w ten sprawie na planowany na rok 2000 Sobór Lokalny. Z nieznanych powodów sobór ten nie został zwołany – w projektowanym terminie odbył się jedynie kolejny Sobór Biskupów. Mimo wcześniejszych ustaleń, hierarchowie podjęli na nowo dyskusję o kanonizacji ostatniego cara i zdecydowali o uznaniu go za świętego, razem z całą najbliższą rodziną. Metropolita niżnonowogrodzki Mikołaj nie był obecny na soborze z powodu choroby. Jako jedyny wątpliwości w kwestii świętości ostatniego cara wyrażał jeden z hierarchów z eparchii na zachodzie Ukrainy. Ostatecznie jednak akt kanonizacji został przyjęty jednogłośnie, w jawnym głosowaniu, 14 sierpnia 2000.
Ceremonia kanonizacji miała miejsce 20 sierpnia 2000. Rodzina carska została kanonizowana razem z grupą 860 męczenników i wyznawców rosyjskich żyjących w XX wieku. W oficjalnym uzasadnieniu tej decyzji zapisano, iż Mikołaj II i jego rodzina szczerze dążyli do kierowania się w życiu zasadami ewangelicznymi, zaś „zwyciężające zło światło wiary Chrystusowej” uwidoczniło się w cierpieniach rodziny carskiej w czasie przyjmowanego z pokorą uwięzienia, a następnie męczeńskiej śmierci. Decyzja Soboru Biskupów była szeroko komentowana w środkach masowego przekazu.
Istnieją informacje, jakoby rodzina carska była już przed 2000 czczona lokalnie w eparchiach jekaterynburskiej, odeskiej, tulczyńskiej, briańskiej i ługańskiej. Informacjom tym zaprzecza Aleksiej Osipow.
Jak pisał Osipow, dyskusje wokół kanonizacji Mikołaja II nie miały merytorycznego charakteru; zwolennicy kanonizacji wywierali jawny nacisk na odpowiednie organy cerkiewne, by ostatni car został ogłoszony świętym. W ich wypowiedziach padały nawet oskarżenia osób o innych poglądach o herezję. Z kolei metropolita kruticki i kołomieński Juwenaliusz twierdził, że jedyny nacisk na Cerkiew miał charakter moralny. Podkreślił, że w ciągu trzech lat (1997–2000) przedstawiciele Kościoła otrzymali 22 873 prośby od wiernych z Rosji i zza granicy, by uznać ostatniego cara za świętego.
Rosyjski Kościół Prawosławny nie kanonizował służących rodziny carskiej, towarzyszących jej w okresie uwięzienia i rozstrzelanych razem z nią. Decyzję tę uargumentowano brakiem dostatecznych dowodów pobożnego życia służących oraz brakiem świadectw o funkcjonowaniu ich nieformalnego kultu czy częstego wspominania ich w modlitwach przez wiernych. W 2016 r. kanonizowano natomiast nadwornego lekarza Mikołaja II Jewgienija Botkina.
Kult.
Szczególne praktyki.
Ogólnonarodowa pokuta za carobójstwo.
W 1993 Rosyjski Kościół Prawosławny wydał list pasterski, w którym jego najwyżsi hierarchowie „w imieniu zmarłych i żywych dzieci Cerkwi” ogłosili skruchę przed Bogiem i ludźmi z powodu grzechu carobójstwa. Stwierdzając, że grzech ten stanowił przekroczenie zarówno prawa boskiego, jak i ludzkiego, podkreślali, że trwa on w „duszy narodu”. Wezwali do skruchy wszystkich Rosjan, niezależnie od poglądów politycznych, ocen historii, stosunku do monarchii i do postaci Mikołaja II. Podobny apel został powtórzony w 1998.
Wezwania do ogólnonarodowej pokuty za carobójstwo, przekonanie, iż cały naród rosyjski musi w szczególny sposób wyrazić żal z powodu doprowadzenia do śmierci ostatniego cara stały się praktyką charakterystyczną dla kultu ostatniego cara. W praktykach tego typu brali udział duchowni Rosyjskiego Kościoła Prawosławnego, jak również duchowieństwo niekanonicznych związków wyznaniowych powołujących się na tradycję prawosławną. Jawne wezwania do nich są dostrzegalne od 2004. Masowe akty pokuty odbywają się w miejscowości Tajninskoje pod Moskwą (co miesiąc co najmniej od 1998), przy pomniku Mikołaja II, jak również w innych miejscowościach Federacji Rosyjskiej. Według organizatorów tego typu wydarzeń cały naród rosyjski został przeklęty w momencie zabójstwa cara i nie zdejmie z siebie tej klątwy (będzie ona przechodziła z pokolenia na pokolenie), dopóki wspólnie nie wyrazi skruchy za ten czyn. Zwolennicy masowej pokuty często powołują się na słowa patriarchy moskiewskiego i całej Rusi Tichona oraz biskupa San Francisco Jana wzywających do „osądzenia” zabójstwa cara.
W 2005 Święty Synod Rosyjskiego Kościoła Prawosławnego stwierdził, że listy z 1993 i 1998 to wystarczające formy wyrażenia skruchy z powodu carobójstwa i organizowanie kolejnych masowych aktów pokuty jest niecelowe. Negatywne opinie o nich wyrażali również indywidualnie patriarcha moskiewski i całej Rusi Aleksy II, metropolita woroneski i borysoglebski Sergiusz, metropolita kijowski i całej Ukrainy Włodzimierz, arcybiskup lwowski i halicki Augustyn. Również Osipow pisał o niekanoniczności tego typu aktów, gdyż ludzie, którzy nie mieli żadnego wpływu na śmierć cara nie powinni uważać siebie za winnych tego wydarzenia ani pokutować z tego powodu. Ks. Aleksandr Usatow pisał, iż prawosławna tradycja nie nakazuje pokutować za cudze grzechy, a jedynie modlić się w intencji innych osób, by ich winy zostały odpuszczone. Dotyczy to przy tym jedynie prawosławnych chrześcijan, którzy przed śmiercią starali się odpokutować za własne grzechy. Przekonanie o przejmowaniu przez kolejne pokolenia odpowiedzialności za winy przodków nie daje się pogodzić z nauką Cerkwi. Zdaniem tego samego autora słowa prawosławnych hierarchów przywoływane jako wezwania do pokuty są nadinterpretowane. Zarówno patriarcha Tichon, jak i biskup Jan w jego ocenie oczekiwali od wiernych jedynie moralnego potępienia zabójstwa cara (podobnie, jak każdego innego zabójstwa). Również list Cerkwi z 1993 dotyczył jego zdaniem wyłącznie tych wiernych, którzy w dowolny sposób mieli związek ze śmiercią cara lub np. usprawiedliwiali ją. Formą pokuty za zabójstwo cara jest już fakt uznania jego świętości przez Sobór Biskupów w 2000.
Święty Synod Rosyjskiego Kościoła Prawosławnego stwierdził również w 2005, że niedopuszczalne jest łączenie kultu Mikołaja II z głoszeniem, iż jedyną uprawnioną formą ustroju politycznego jest w Rosji monarchia.
Tytulatura.
Oficjalny tytuł nadany Mikołajowi II w momencie kanonizacji brzmi "święty carski cierpiętnik". To samo odnosi się również do pozostałych członków jego rodziny. Mimo tego w mediach, także związanych z Cerkwią, spotyka się niewłaściwe w tym kontekście posługiwanie się tytułem "świętego męczennika".
W modlitwach i tekstach paraliturgicznych (jak również w drukowanych żywotach i innych źródłach), niezatwierdzonych przez odpowiednie organy Rosyjskiego Kościoła Prawosławnego, Mikołaj II bywa określany przy pomocy innych tytułów uznawanych przez teologów prawosławnych za wątpliwe lub całkowicie niewłaściwe. Jeszcze przed kanonizacją w kontekście tym pojawiały się tytuły "car-odkupiciel", "pierwszy świecki w ziemskiej Cerkwi", "pierwszy orędownik Rusi Niebieskiej przed Tronem Wszechmogącego". Spotykane są również formuły "wielkomęczennik"
Relikwie.
Rosyjski Kościół Prawosławny nie uznaje autentyczności szczątków Romanowów wydobytych z mogiły w uroczysku Ganina Jama, mimo faktu, że zostały one przebadane przez rosyjskich i zagranicznych antropologów, którzy potwierdzili tożsamość zabitych. W związku z tym szczątki wydobyte z grobu i pochowane ponownie w soborze Świętych Piotra i Pawła w Petersburgu nie mogą być traktowane jako święte relikwie.

</doc>
<doc id="2621569" url="https://pl.wikipedia.org/wiki?curid=2621569" title="Dome (szczyt)">
Dome (szczyt)

Dome – szczyt górski w Górach Watkinsa. Razem z Górą Gunnbjørna i Cone tworzy ich najwyższe pasmo ciągnące się wzdłuż wschodniego wybrzeża Grenlandii. Wznosi się na 3682 m n.p.m., dzięki czemu jest drugim co do wysokości szczytem tych gór. Ze względu na gruby lądolód znajdujący się w całym paśmie górskim, Dome ma postać nunataku. Nazwa szczytu pochodzi od jego kopulastego kształtu (ang. dome – kopuła).

</doc>
<doc id="2621572" url="https://pl.wikipedia.org/wiki?curid=2621572" title="Bazylia amerykańska">
Bazylia amerykańska

Bazylia amerykańska ("Ocimum americanum" L.) − gatunek rośliny z rodziny jasnotowatych charakteryzujący się cytrynowym zapachem i smakiem. Wbrew nazwie, pochodzi ze Starego Świata.
Inne gatunki bazylii o cytrynowym aromacie.
Oprócz bazylii amerykańskiej cytrusowy aromat mają również Ocimum basilicum citriodora oraz hybryda bazylii amerykańskiej z bazylią pospolitą. Obie te rośliny również nazywane są czasem bazylią cytrynową.

</doc>
<doc id="2621573" url="https://pl.wikipedia.org/wiki?curid=2621573" title="Ocimum americanum">
Ocimum americanum



</doc>
<doc id="2621576" url="https://pl.wikipedia.org/wiki?curid=2621576" title="U.S. Forest Service">
U.S. Forest Service



</doc>
<doc id="2621581" url="https://pl.wikipedia.org/wiki?curid=2621581" title="Józef Gąsienica Wawrytko">
Józef Gąsienica Wawrytko

Józef Gąsienica Wawrytko starszy, także Krzeptowski (ur. 11 grudnia 1890 w Zakopanem, zm. 30 stycznia 1971 tamże) – przewodnik tatrzański i ratownik górski.
Uprawnienia przewodnika III klasy otrzymał w 1911 klasy I – w 1927 r. Przed I wojną światową prowadził po Tatrach Ludomira Sawickiego i pomagał mu przy mierzeniu stawów. Po zakończeniu II wojny światowej należał do zarządu Koła Przewodników Tatrzańskich w Zakopanem, w latach 1953–1955 był jego prezesem. Przez lata należał do najbardziej aktywnych i rozpoznawanych przewodników.
Uczestniczył wraz z ojcem, Jakubem Gąsienicą Wawrytką już w pierwszej tatrzańskiej wyprawie ratunkowej po Mieczysława Karłowicza w 1909 r., później m.in. po Stanisława Szulakiewicza na północnej ścianie Małego Jaworowego Szczytu w 1910 r. Choć należał do najaktywniejszych ratowników dwudziestolecia międzywojennego, formalnie członkiem Tatrzańskiego Ochotniczego Pogotowia Ratunkowego został dopiero w 1930 r.
Miał trzy siostry i sześciu braci, którymi byli: Jan (zm. przed 1914 r.), Stanisław (1897–1973), Andrzej/Jędrzej (1900–1971), Wojciech (1903–1965), Jakub (1908–1987) i Michał (zm. w czasie I wojny światowej). Wszyscy nazywani byli Wawrytkami. Przed I wojną światową używali także nazwiska Krzeptowski, zrezygnowali z tego po II wojnie światowej i wrócili do nazwiska Gąsienica(-Wawrytko). Synem Józefa Gąsienicy Wawrytki był Józef młodszy (ur. 1928).
Spoczywa na Nowym Cmentarzu w Zakopanem (kwatera M1-6-4).

</doc>
<doc id="2621583" url="https://pl.wikipedia.org/wiki?curid=2621583" title="A Big Hunk o’ Love">
A Big Hunk o’ Love

A Big Hunk o’ Love – utwór autorstwa Aarona Schroedera i Sida Wyche, który pierwotnie nagrany został przez Elvisa Presleya i zespół The Jordanaires w 1958 roku. Singel wydany został w czerwcu 1959 r..
Ostatni raz na żywo Presley wykonał piosenkę 26 stycznia 1974 w hotelu Hilton w Las Vegas. Wersja ta jest zawarta na albumie "Something Old, Something New".

</doc>
<doc id="2621584" url="https://pl.wikipedia.org/wiki?curid=2621584" title="Józef Gąsienica-Wawrytko">
Józef Gąsienica-Wawrytko



</doc>
<doc id="2621585" url="https://pl.wikipedia.org/wiki?curid=2621585" title="Józef Wawrytko">
Józef Wawrytko



</doc>
<doc id="2621586" url="https://pl.wikipedia.org/wiki?curid=2621586" title="Cone">
Cone

Cone (z ang. stożek) − szczyt w Górach Watkinsa na wschodzie Grenlandii. Wznosi się na 3669 m n.p.m., dzięki czemu plasuje się na 3 miejscu w tych górach pod względem wysokości. Razem z Górą Gunnbjørna i Dome tworzy najwyższe pasmo Gór Watkinsa. Ma postać nunataku. Nazwa Cone pochodzi od stożkowatego kształtu góry.

</doc>
<doc id="2621588" url="https://pl.wikipedia.org/wiki?curid=2621588" title="Małgorzata Lotaryńska">
Małgorzata Lotaryńska

Małgorzata Lotaryńska, fr. "Marguerite de Lorraine-Vaudémont" (ur. w 1463 na zamku w Vaudémont w Lotaryngii, zm. 2 listopada 1521 w Argentan w Normandii) – francuska tercjarka franciszkańska, błogosławiona Kościoła rzymskokatolickiego.
Była najmłodszą córką hrabiego Fryderyka II de Vaudémonta (1428-1470) i Jolanty Andegaweńskiej (1428–1483). W 1488 roku wyszła za mąż za Ireneusza z Alençon, z którym mieli trójkę dzieci. Jej mąż zmarł w 1492 roku. Małgorzata zajmowała się administracją swego księstwa i edukacją swoich dzieci. Potem przyjęła habit i złożyła śluby zakonne w dniu 1520 roku.
Zmarła 2 listopada 1521 roku w opinii świętości.
Papież Benedykt XV zaaprobował kult Małgorzaty Lotaryńskiej 1921 roku.

</doc>
<doc id="2621589" url="https://pl.wikipedia.org/wiki?curid=2621589" title="Wenanty Katarzyniec">
Wenanty Katarzyniec

Wenanty Katarzyniec, właśc. Józef Katarzyniec (ur. 7 października 1889 w Obydowie, zm. 31 marca 1921 w Kalwarii Pacławskiej) – polski duchowny, prezbiter, franciszkanin konwentualny, mistrz nowicjatu klasztoru franciszkanów we Lwowie oraz Czcigodny Sługa Boży Kościoła katolickiego.
Życiorys.
Urodził się jako syn pobożnej, ubogiej rodziny Jana i Agnieszki z domu Kozdrowickiej, którzy posiadali skrawek ziemi oraz małą chatę krytą strzechą. Od dzieciństwa odznaczał się pobożnością, praktykując m.in. modlitwę różańcową, którą zaszczepiła mu szczególnie matka. Duży wpływ na późniejsze jego życie miały chwile spędzone na modlitwie, przy znajdującej się niedaleko jego domu drewnianej kapliczce poświęconej św. Franciszkowi z Asyżu. Już przed pierwszą komunią świętą wyznał rodzicom, że pragnie zostać księdzem. Idąc do szkoły oraz podczas wakacji, starał się codziennie uczestniczyć we mszy świętej.
Po ukończeniu szkoły podstawowej (jednoklasowej w Obydowie i sześcioklasowej w Kamionce), uczył się w szkole wydziałowej w Radziechowie. Następnie podjął naukę w 1904, w Seminarium Nauczycielskim we Lwowie, będąc zdolnym, pracowitym, obowiązkowym i posłusznym wobec nauczycieli i wychowawców. W trakcie trwania nauki podjął decyzję wstąpienia do zakonu franciszkanów, po ukończeniu której w 1908 zgłosił się do o. prowincjała, który tak go scharakteryzował:
Wstępując do franciszkanów rozpoczął nowicjat we Lwowie pod okiem mistrza o. Dionizego Sowiaka. Ojciec Maksymilian Maria Kolbe, późniejszy święty, który po raz pierwszy spotkał go w 1908, a następnie razem z nim studiował w Krakowie, a bliżej poznał go w 1912 podczas wakacji w Kalwarii Pacławskiej, tak go scharakteryzował: 
Z rąk prowincjała o. Peregryna Haczeli otrzymał 25 sierpnia 1908 habit, obierając imię zakonne Wenanty, a następnie złożył 26 września 1909 śluby zakonne. Istotą życia w nowicjacie była modlitwa, która była praktykowana w różnorodnych formach: liturgicznej (m.in. msza św. czy liturgia godzin) oraz wspólnotowej (m.in. adoracja Najświętszego Sakramentu, procesja czy czytanie duchowe). Po zakończeniu nowicjatu wstąpił do Wyższego Seminarium Duchownego Franciszkanów w Krakowie na studia filozoficzno-teologiczne. Przyczynił się do powstania w seminarium koła naukowego o nazwie "Seraficka żarliwość" (), którego przez długi czas był sekretarzem i prezesem. Zadaniem koła było m.in. gruntowne studium i dyskusje na różne tematy, które poszerzały wiedzę alumnów potrzebną w późniejszym duszpasterzowaniu. 2 czerwca 1914 otrzymał święcenia kapłańskie z rąk bp. Anatola Nowaka przed ołtarzem Matki Bożej Smętnej Dobrodziejki w kościele św. Franciszka w Krakowie.
Następnie został wysłany na swoją pierwszą placówkę do parafii w Czyszkach, niedaleko Lwowa, będąc jednocześnie spowiednikiem, kierownikiem duchowym oraz kaznodzieją. Odznaczał się pobożnością Eucharystyczną, która wyrażała się w długich chwilach spędzanych na adoracji Najświętszego Sakramentu, odmawianiem brewiarza przed tabernakulum czy odprawianiem modlitwy drogi krzyżowej.
Wkrótce został powołany 29 sierpnia 1915 przez prowincjała o. Mariana Sobolewskiego na mistrza nowicjatu franciszkańskiego we Lwowie, będąc jednocześnie wykładowcą filozofii, łaciny i greki. Brat św. Maksymiliana Kolbego, o. Alfons Kolbe tak go wtedy scharakteryzował:
Będąc wychowawcą nowicjuszy surowo przestrzegał zakonnego ubóstwa, pragnął go wprowadzać wśród braci, aby był zachętą i przykładem do naśladowania. Ponadto zadowalał się niewielką ilością pokarmu, aby jak najwięcej zostawić dla ubogich, którzy gromadzili się przy klasztornej furcie.
Nadmiar pracy mocno nadszarpnął jego zdrowie. W sierpniu 1917 bardzo ciężko zachorował na hiszpankę i od tego czasu stan jego zdrowia wciąż się pogarszał. W 1918 ponownie ciężko zachorował, a przybyły lekarz stwierdził u niego gruźlicę, po czym zrezygnował z funkcji magistra nowicjatu.
Zmarł wieczorem 31 marca 1921 w Kalwarii Pacławskiej, gdzie go wcześniej przeniesiono w 1920. Pierwotnie został pochowany 2 kwietnia na miejscowym cmentarzu. 16 sierpnia 1950 został ekshumowany, a jego ciało przeniesiono do podcienia kościoła Znalezienia Krzyża Świętego w Kalwarii Pacławskiej. W inskrypcji tablicy nagrobnej umieszczono cytat (1Kor 11,1): 
W pierwszym numerze miesięcznika „Rycerz Niepokalanej” ze stycznia 1922 o. Maksymilian Maria Kolbe ogłosił o. Wenantego patronem tego czasopisma.
24 marca 2018 dokonano ponownego rozpoznania jego szczątków, które przełożono do nowej trumny i złożono uroczyście do nowego marmurowego grobowca w kościele w Kalwarii Pacławskiej.
Publikacje.
Po jego śmierci zebrano jego pisma, na których oparto parę pozycji książkowych, które opracowali różni wydawcy. Ponadto inni autorzy (np. Tomasz Terlikowski czy o. Edward Staniukiewicz) wydali inne pozycje o jego życiu. Zachowało się również m.in. jego dziewięć listów pisanych do o. Maksymiliana Marii Kolbego.
Proces beatyfikacji.
Franciszkanie przekonani o jego świątobliwym życiu podjęli próbę wyniesienia go na ołtarze, którą proponował wcześniej m.in. św. Maksymilian Maria Kolbe, który go osobiście znał. Etap diecezjalny procesu beatyfikacyjnego odbywał się w Przemyślu w okresie od 27 czerwca 1950 do 30 kwietnia 1951, po czym 26 marca 2013 kongres konsultorów teologicznych przebadał tzw. "Positio", które zostało ukończone 2 stycznia 1996, a następnie przesłane do Kongregacji Spraw Kanonizacyjnych do Rzymu.
5 kwietnia 2016 pozytywną opinię po zapoznaniu się z aktami procesowymi wyrazili kardynałowie i biskupi, po czym 26 kwietnia 2016 papież Franciszek wyraził zgodę na publikację dekretu o heroiczności cnót Sługi Bożego Wenantego Katarzyńca podczas spotkania z prefektem Kongregacji ds. Kanonizacyjnych, w obecności postulatora generalnego o. Angela Paleriego. Odtąd przysługuje mu tytuł Czcigodnego Sługi Bożego. Od lipca 2016 postulatorem generalnym procesu jest o. Damian-Gheorghe Pătraşcu OFMConv, a wicepostulatorem o. Paweł Solecki OFMConv.

</doc>
<doc id="2621592" url="https://pl.wikipedia.org/wiki?curid=2621592" title="Paul Litowsky">
Paul Litowsky

Paul Litowsky, czasami podpisuje się jako Paulie Litowsky albo Paulie Litt (ur. 17 kwietnia 1995 w New Jersey) – amerykański aktor dziecięcy. Jest znany z filmu "Speed Racer".

</doc>
<doc id="2621594" url="https://pl.wikipedia.org/wiki?curid=2621594" title="Paulie Litowsky">
Paulie Litowsky



</doc>
<doc id="2621595" url="https://pl.wikipedia.org/wiki?curid=2621595" title="Egipt na Letnich Igrzyskach Olimpijskich 1912">
Egipt na Letnich Igrzyskach Olimpijskich 1912

Egipt na Letnich Igrzyskach Olimpijskich 1912 w Sztokholmie reprezentował jeden zawodnik Ahmed Hassanein, który wystartował w szermierce. Startował w 14. grupie pierwszej rundy floretu, gdzie odpadł i w 2. grupie pierwszej rundy szpady, gdzie także nie awansował dalej.

</doc>
<doc id="2621596" url="https://pl.wikipedia.org/wiki?curid=2621596" title="Paulie Litt">
Paulie Litt



</doc>
<doc id="2621597" url="https://pl.wikipedia.org/wiki?curid=2621597" title="Partenope (córka Stymfalosa)">
Partenope (córka Stymfalosa)

Partenope (gr. Parthenópē, łac. Parthenope) – w mitologii greckiej, córka Stymfalosa. Uwiódłszy w Tegei córkę Aleosa Auge, Herakles udał się na północ Arkadii do Stymfalos, gdzie spłodził z Partenope Eueresa.
Partenope pochodziła od Arkasa, syna Zeusa i Kallisto.
Rodowód Partenope

</doc>
<doc id="2621598" url="https://pl.wikipedia.org/wiki?curid=2621598" title="Sboriszte">
Sboriszte

Sboriszte () – wieś w Bułgarii, w obwodzie Sliwen, w gminie Twyrdica. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 2 006 mieszkańców.
Położenie.
Sboriszte znajduje się na południowych stokach gór Eleno-Twyrdiszkaja. Przez wieś płynie rzeka Dołap dere.

</doc>
<doc id="2621600" url="https://pl.wikipedia.org/wiki?curid=2621600" title="Józef Smaga">
Józef Smaga



</doc>
<doc id="2621603" url="https://pl.wikipedia.org/wiki?curid=2621603" title="X Factor (polska wersja)">
X Factor (polska wersja)



</doc>
<doc id="2621609" url="https://pl.wikipedia.org/wiki?curid=2621609" title="Cerkiew św. Eliasza w Moskwie (Chamowniki)">
Cerkiew św. Eliasza w Moskwie (Chamowniki)

Cerkiew św. Eliasza – prawosławna cerkiew w Moskwie, w rejonie Chamowniki.
Pierwsza cerkiew na miejscu współczesnej (XXI w.) świątyni powstałą w 1592 w ciągu jednego dnia (ros. обыдень), stąd popularny przydomek obiektu, „jednodniowy” (ros. «Обыденный»). Była to świątynia drewniana. Murowaną cerkiew na jej miejscu wzniesiono w 1702 według projektu I. Zarudnego, z fundacji Fieodora Dieriewnina. W 1868 do obiektu dostawiono dzwonnicę i refektarz. Powiększoną cerkiew poświęcił metropolita moskiewski Innocenty.
Cerkiew pozostawała czynna od momentu swojej budowy, także w czasach ZSRR. Po zamknięciu moskiewskiego monasteru Poczęcia św. Anny zamieszkały przy nim przebywające w nim mniszki i posłusznice. Nastąpiło to w 1927, do cerkwi św. Eliasza przeniesiono także część wyposażenia ze zlikwidowanych klasztornych cerkwi. W okresie sprawowania urzędu patriarchy moskiewskiego i całej Rusi w cerkwi regularnie służył patriarcha Pimen.

</doc>
<doc id="2621611" url="https://pl.wikipedia.org/wiki?curid=2621611" title="Areszt domowy (film)">
Areszt domowy (film)

Areszt domowy – amerykański film komediowy z 1996 roku w reżyserii Harry'ego Winera. Film w USA miał premierę 14 sierpnia 1996 roku, a w Niemczech 23 stycznia 1997 roku.
Budżet filmu wynosił 5 mln $. Do 20 października zarobił w USA 6 970 578 $.
Film był nagrywany w miejscowości Monrovia w stanie Kalifornia, w hrabstwie Los Angeles, gdzie znajdował się dom, w którym odbywała się główna fabuła filmu oraz w miejscowościach Defiance i Chagrin Falls (obie znajdują się w stanie Ohio). Zdjęcia trwały od 14 marca do 21 maja 1995 roku.
Czas trwania filmu wynosi 108 min.

</doc>
<doc id="2621612" url="https://pl.wikipedia.org/wiki?curid=2621612" title="Cerkiew Chrystusa Zbawiciela">
Cerkiew Chrystusa Zbawiciela



</doc>
<doc id="2621615" url="https://pl.wikipedia.org/wiki?curid=2621615" title="Ja tu zostaję">
Ja tu zostaję

Ja tu zostaję – trzeci album studyjny Łukasza Zagrobelnego, wydany 27 marca 2012 roku przez wydawnictwo muzyczne Sony Music Entertainment Poland.
Album zawiera 11 premierowych utworów wokalisty, a pierwszym singlem promującym płytę został tytułowy utwór „Ja tu zostaję”, do którego nakręcono teledysk w reżyserii Romana Przylipiaka.
Album zadebiutował na 18. miejscu listy OLiS i uzyskał status złotej płyty.
Lista utworów.
Sporządzono na podstawie materiału źródłowego.

</doc>
<doc id="2621619" url="https://pl.wikipedia.org/wiki?curid=2621619" title="Dizajn">
Dizajn



</doc>
<doc id="2621621" url="https://pl.wikipedia.org/wiki?curid=2621621" title="Phil Morris">
Phil Morris

Phillip „Phil” Morris (ur. 4 kwietnia 1959 w Iowa City) – amerykański aktor telewizyjny i filmowy, występował w roli Jackiego Chilesa w serialu "Kroniki Seinfelda" i jako John Jones w serialu "Tajemnice Smallville".
Życiorys.
Wczesne życie.
Urodził się w Iowa City w stanie Iowa jako syn Leony Alvadeen (z domu Keyes; 1935–2016) i aktora Grega Morrisa (1933-1996). Dorastał wraz z siostrami – starszą Ioną Marie (ur. 23 maja 1957) i młodszą Lindą. Był studentem i nauczycielem chińskich sztuk walki Wing Chun pod Sifu Hawkins Cheung.
Kariera.
Po raz pierwszy trafił na szklany ekran w jednym z odcinków serialu NBC ' (1966). Na ekranie kinowym debiutował w niewielkiej roli Trainee Fostera w filmie ' (1984) u boku Williama Shatnera i Leonarda Nimoya. Gościnnie wystąpił w serialach: "Babilon 5", ' i '.
W operze mydlanej CBS "Żar młodości" (1986) wcielił się w postać studenta prawa (później adwokata) Tyrone’a Jacksona. W serialu NBC "Kroniki Seinfelda" (1995-98) zagrał postać Jackiego Chilesa. Za rolę Delroya Jonesa w sitcomie TV One "Love That Girl!" (2010-2014) był dwukrotnie nominowany do nagrody NAACP Image Awards (2011–2012). Użyczył głosu Jonahowi Heksowi w serialu animowanym " (2009).
24 września 1983 ożenił się z Carlą Gittelson, z którą ma syna Jordana i córkę Rachel.

</doc>
<doc id="2621622" url="https://pl.wikipedia.org/wiki?curid=2621622" title="Partia Robotników">
Partia Robotników

Partia Robotników (arab. حزب العمال, "Hizb al-Ummal"; fr. "Parti des Travailleurs") – algierska trockistowska partia założona w 1990 roku.
Historia.
Partia powstała po reformach konstytucyjnych w 1990 roku, kiedy wprowadzono demokratyczny, wielopartyjny system polityczny. Partia od samych początków istnienia jest ściśle powiązana z francuską Partią Robotniczą. Ugrupowanie stawia sobie za cel promocję ruchu związkowego i idei egalitaryzmu.
Louisa Hanoune (liderka partii) była pierwszą w historii kobietą w świecie arabskim startującą w wyborach na urząd prezydenta (w 2004).
Partii Robotnicza otrzymała 3,3 procent głosów i 21 mandatów parlamentarnych w wyniku wyborów parlamentarnych w 2002 roku. W 2004 roku Louisa Hanoune była pierwszą kobietą w Algierii, startującą na urząd prezydenta kraju. Otrzymała 101 630 głosów (1%).
Po wyborach w 2007 roku ugrupowanie było największą partią opozycyjną, zdobywając 5,08% głosów i 26 mandatów z 389. Frekwencja wyniosła tylko 35%.
W wyborach regionalnych i miejskich w 2007, zdobył w wyborach ponad 1000 miejsc i 6,5% głosów.
W 2009 roku Louis Hanoune ponownie wzięła udział w wyborach na urząd prezydenta, tym razem zajęła drugie miejsce i 4,22% (604 258 głosów).

</doc>
<doc id="2621623" url="https://pl.wikipedia.org/wiki?curid=2621623" title="Kanada na Letnich Igrzyskach Olimpijskich 1912">
Kanada na Letnich Igrzyskach Olimpijskich 1912

Kanadę na Letnich Igrzyskach Olimpijskich 1912 w Sztokholmie reprezentowało 37 zawodników. Był to piąty start reprezentacji na letnich igrzyskach olimpijskich. Najmłodszym zawodnikiem był George Hodgson, który miał 18 lat i 267 dni, a najstarszym – Robert Hutcheson, który miał 42 lata i 54 dni.
Skład kadry.
Lekkoatletyka.
Konkurencje biegowe
Konkurencje techniczne
Pływanie.
Mężczyźni

</doc>
<doc id="2621624" url="https://pl.wikipedia.org/wiki?curid=2621624" title="Gt 2×4/4">
Gt 2×4/4

Gt 2×4/4 – parowóz towarowy systemu Mallet kolei bawarskich produkowany w latach 1913-1923. Zostały wyprodukowane w liczbie 25 sztuk. Były używane do prowadzenia pociągów towarowych na liniach górskich.
Wyprodukowano 25 lokomotyw, w dwóch nieco różniących się grupach: 15 sztuk w latach 1913-1914 (numery na kolejach bawarskich K.Bay.Sts.B.: 5751–5765) oraz 10 sztuk w latach 1922-1923 (numery na kolejach bawarskich 5766–5775). Zostały następnie przejęte przez koleje niemieckie (DRG) jako seria 96 (numery 001–015 dla pierwszej grupy i 016–025 dla drugiej grupy).

</doc>
<doc id="2621625" url="https://pl.wikipedia.org/wiki?curid=2621625" title="Tsuki no uta">
Tsuki no uta

 – czternasty singel japońskiego artysty Gackta, wydany 11 czerwca 2003 roku. Utwór tytułowy został wykorzystany jako pierwszy ending anime "TEXHNOLYZE". Singel osiągnął 3 pozycję w rankingu Oricon i pozostał na listach przebojów przez 7 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2621627" url="https://pl.wikipedia.org/wiki?curid=2621627" title="Ustawa o swobodzie działalności gospodarczej">
Ustawa o swobodzie działalności gospodarczej

Ustawa z dnia 2 lipca 2004 r. o swobodzie działalności gospodarczej – polska ustawa uchwalona przez Sejm IV kadencji, regulująca podejmowanie, wykonywanie i zakończenie działalności gospodarczej na terytorium Rzeczypospolitej Polskiej oraz zadania organów w tym zakresie w latach 2004–2018.
Ustawa zastąpiła ustawę z dnia 19 listopada 1999 r. – Prawo działalności gospodarczej. Wraz z ustawą weszła w życie ustawa - Przepisy wprowadzające ustawę. Ustawę znowelizowano wielokrotnie. Ostatnia zmiana weszła w życie w 2018. 26 stycznia 2018 Sejm uchwalił Prawo przedsiębiorców, ustawę, która wchodzi w skład tzw. Konstytucji dla biznesu i Planu Morawieckiego i która zastąpiła ustawę o swobodzie działalności gospodarczej. Przepisy uchylające tę ustawę zawarto w art. 192 ustawy wprowadzającej Prawo przedsiębiorców.

</doc>
<doc id="2621630" url="https://pl.wikipedia.org/wiki?curid=2621630" title="Partia Robotników (Algieria)">
Partia Robotników (Algieria)



</doc>
<doc id="2621632" url="https://pl.wikipedia.org/wiki?curid=2621632" title="Medal Sił Powietrznych (Wielka Brytania)">
Medal Sił Powietrznych (Wielka Brytania)

Medal Sił Powietrznych (ang. "Air Force Medal, AFM") – brytyjskie odznaczenie wojskowe przyznawane podoficerom i szeregowym Brytyjskich Sił Zbrojnych, państw Brytyjskiej Wspólnoty Narodów oraz państw sojuszniczych, za czyny męstwa, dzielności lub poświęcenia dokonane w trakcie lotu, jednak nie podczas akcji bojowych przeciwko wrogowi. Od roku 1993 nie nadawany; odtąd również podoficerowie i szeregowi mogą otrzymywać Krzyż Sił Powietrznych, przeznaczony wcześniej wyłącznie dla oficerów.
Odznaczeni.
6 takich odznaczeń otrzymali Polacy za zasługi podczas II wojny światowej.

</doc>
<doc id="2621633" url="https://pl.wikipedia.org/wiki?curid=2621633" title="Rumieniec cukrzycowy">
Rumieniec cukrzycowy

Rumieniec cukrzycowy (łac. "rubeosis diabetica") – czerwonawe zabarwienie skóry, najczęściej w obrębie twarzy, ale również rąk i stóp, występujące u osób z wieloletnią, niewyrównaną cukrzycą. Rumieńcowi towarzyszy wypadanie brwi.
Przyczyną rumieńca cukrzycowego są rozszerzenia naczyń i mikrotętniaki związane z mikroangiopatią skóry w przebiegu cukrzycy.

</doc>
<doc id="2621634" url="https://pl.wikipedia.org/wiki?curid=2621634" title="Leslie Orgel">
Leslie Orgel

Leslie Eleazer Orgel (ur. 12 stycznia 1927 w Londynie; zm. 27 października 2007 w San Diego) – brytyjski biochemik, znany z teorii dotyczącej DNA oraz z diagramów nazwanych jego imieniem.
Życiorys.
Orgel urodził się w Londynie i studiował chemię na University of Oxford. Tytuł B.A. uzyskał w roku 1949. W roku później został pracownikiem naukowym tamtejszego uniwersytetu, natomiast w 1951 uzyskał stopień Ph.D. z chemii. Następnie kontynuował swoje studia z zakresu chemii nieorganicznej w California Institute of Technology i University of Chicago. Wraz z Sydneyem Brennerem, Dorothy Crowfoot Hodgkin i kilkoma innymi naukowcami był jednym z pierwszych osób którzy zobaczyli model DNA.
W 1955 roku rozpoczął pracę na University of Cambridge, gdzie zajmował się badaniami metali przejściowych. Efektem tej pracy była publikacja z 1960 roku "Transition Metal Chemistry: Ligand Field Theory". W 1964 roku zaczął pracować w Salk Institute na University of California w San Diego. Skupił się tam na badaniach z dziedziny astrobiologii. Był członkiem grupy, która zaprojektowała również chromatograf gazowy i spektrometr masowy, które potem zostały zabrane na Marsa, w misji Viking.
Zmarł w hospicjum w San Diego, wskutek choroby nowotworowej.

</doc>
<doc id="2621635" url="https://pl.wikipedia.org/wiki?curid=2621635" title="Francesc Xavier Butinya Hospital">
Francesc Xavier Butinya Hospital

Francesc Xavier Butinya Hospital (ur. 16 kwietnia 1834 w Banyoles; zm. 18 grudnia 1899 w Tarragonie) – hiszpański Sługa Boży Kościoła katolickiego.
Życiorys.
Jego ojciec był właścicielem fabryki. W dniu 29 lipca 1866 roku otrzymał święcenia kapłańskie. Był nauczycielem i pisarzem. W dniu 10 stycznia 1874 roku założył zgromadzenie Pracowników Świętego Józefa. Zmarł 18 grudnia 1899 roku w opinii świętości. Jego szczątki spoczywają w krypcie w domu macierzystego zgromadzenia Sióstr Świętego Józefa Girona. W 2011 rozpoczął się jego proces kanonizacyjny.

</doc>
<doc id="2621639" url="https://pl.wikipedia.org/wiki?curid=2621639" title="Komunistyczna Partia Namibii">
Komunistyczna Partia Namibii

Komunistyczna Partia Namibii (dawniej Rewolucyjna Partia Robotnicza) – jest komunistyczną partią polityczną z Namibii. Partia została zarejestrowana w 2009 roku. W wyborach generalnych w 2009 kandydat partii na urząd prezydenta, Attie Beukes uzyskał 0,12 procenta poparcia (1 005 głosów). Do parlamentu natomiast ugrupowanie uzyskało 0,10 procenta poparcia (czyli 810 głosów).

</doc>
<doc id="2621641" url="https://pl.wikipedia.org/wiki?curid=2621641" title="Lamena">
Lamena



</doc>
<doc id="2621642" url="https://pl.wikipedia.org/wiki?curid=2621642" title="Związek Południowej Afryki na Letnich Igrzyskach Olimpijskich 1912">
Związek Południowej Afryki na Letnich Igrzyskach Olimpijskich 1912

Reprezentacja Związku Południowej Afryki na V Letnich Igrzyskach Olimpijskich w Sztokholmie liczyła 21 sportowców, wyłącznie mężczyzn. Reprezentacja ta miała przedstawicieli w sześciu spośród szesnastu rozgrywanych dyscyplin. Najmłodszym reprezentantem kraju był 18-letni tenisista Lionel Tapscott, a najstarszym 53-letni strzelec George Whelan. Południowoafrykańczycy zdobyli na tych igrzyskach sześć medali – cztery złote i dwa srebrne.
Narodowy komitet olimpijski dla brytyjskich terytoriów w południowej Afryce tj. Kolonii Przylądkowej, Kolonii Rzeki Oranje, Kolonii Transwalu oraz Kolonii Natalu, powstał w 1908 roku, by umożliwić start reprezentantów tych krajów pod nazwą „Afryka Południowa” na IV Letnich Igrzyskach Olimpijskich w 1908 roku, zgodnie z ustaleniami Międzynarodowego Komitetu Olimpijskiego z 1907 roku. Po zjednoczeniu i zmianie statusu brytyjskich terytoriów w 1910 roku, kraj startował jako Związek Południowej Afryki.
Start reprezentacji Związku Afryki Południowej na Letnich Igrzyskach Olimpijskich 1912 był jej trzecim oficjalnym występem. W 1904 roku podczas III Letnich Igrzysk Olimpijskich w Saint Louis kraj startował pod nazwą Kolonia Przylądkowa, zaś cztery lata później w Londynie jako Afryka Południowa. Podczas startu w Sztokholmie najlepszy wynik osiągnął tenisista Charles Winslow, który zdobył dwa złote medale w zawodach na korcie otwartym – jeden w grze singlowej, drugi zaś w grze deblowej w parze z Haroldem Kitsonem.
Poza zawodnikami na igrzyska przyjechała również dwuosobowa delegacja złożona z sir Lionela Philliphsa, przedstawiciela Narodowego Komitetu Olimpijskiego i członka Międzynarodowej Komisji Sędziowskiej w strzelectwie, oraz z kapitana W. Wetherella, menadżera ekipy narodowej i także przedstawiciela komitetu narodowego. Ekipie towarzyszył H. B. Keartlard – dziennikarz kapsztadzkiej gazety "Cape Argus".
Statystyki według dyscyplin.
Spośród szesnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Związku Południowej Afryki wzięła udział w sześciu. Najliczniejszą reprezentację Narodowy Komitet Olimpijski tego kraju wystawił w strzelectwie, w której Związek był reprezentowany przez ośmiu zawodników.
Kolarstwo.
Podczas V Letnich Igrzysk Olimpijskich w Sztokholmie rozegrano dwie konkurencje w kolarstwie szosowym, obie 7 lipca. Pierwszą z nich była jazda indywidualna na czas mężczyzn. Wystartował w niej jeden reprezentant Związku Południowej Afryki – Rudolph Lewis. Trasa wyścigu liczyła 315 kilometrów, a zawodnicy startowali w dwuminutowych odstępach czasu. Lewis zdominował od cały wyścig. Po 120 kilometrach prowadził nad następnym zawodnikiem o 11,5 minuty, a po 200 kilometrach o 17 minut. Ostatecznie zwyciężył z przewagą ponad dziewięciu minut nad srebrnym medalistą Frederickiem Grubbem z Wielkiej Brytanii. Drugą konkurencją była jazda drużynowa na czas. Wyniki były ustalane na podstawie jazdy indywidualnej. Związek Południowej Afryki wystawił zbyt małą liczbę uczestników.
Zawodnicy:
Lekkoatletyka.
Reprezentacja Związku Południowej Afryki w lekkoatletyce liczyła siedmiu zawodników. Jeden zawodnik brał udział w trzech konkurencjach, czterech zawodników w dwóch konkurencjach, zaś dwójka zawodników brała udział w jednej konkurencji. Najmłodszym lekkoatletą w ekipie południowoafrykańskiej był 20-letni Joachim Victor, zaś najstarszym – 33-letni Arthur St. Norman.
6 lipca rozpoczęły się eliminacje w biegu na 100 metrów. W tej konkurencji wystartowało dwóch południowoafrykańskich zawodników. W piątym biegu eliminacyjnym wystartował Reuben Povey. Jego wynik pozostaje nieznany, ale wiadomym jest, że zajął w biegu drugie miejsce i awansował do fazy półfinałowej. Podobnym wynikiem zakończył się trzynasty bieg eliminacyjny, w którym wystartował George Patching. Tego samego dnia rozegrano półfinały. Patching wygrał drugi półfinał z czasem 10,9 s. i awansował do finału. Povey zajął drugie miejsce w szóstym półfinale i odpadł z dalszej rywalizacji. 7 lipca rozegrano bieg finałowy. Patching był w nim jedynym zawodnikiem spoza Stanów Zjednoczonych. Zajął czwarte miejsce z czasem 11,0 sekund.
Tego samego dnia rozpoczęły się również eliminacje w biegu na 800 metrów. Startował w nich jeden Południowoafrykańczyk – Joachim Victor. Wystartował on w biegu nr 8 i z nieznanym czasem zajął w nim trzecie miejsce. Nie pozwoliło mu to awansować do kolejnej, półfinałowej fazy konkurencji. Całą konkurencję wygrał Amerykanin Ted Meredith.
7 lipca rozpoczęły się eliminacje w biegu na 10 000 metrów z udziałem jednego reprezentanta ZPA – Leonarda Richardsona. Wystartował on w drugim biegu, gdzie z czasem 32:30,3 zdobył pierwsze miejsce i o ponad minutę poprawił rekord olimpijski ustanowiony przez Fina Hannesa Kolehmainena w pierwszym biegu eliminacyjnym, wynik Richardsona był także rekordem kraju. Bieg finałowy rozegrany następnego dnia zakończył się dla Richardsona niepowodzeniem. Nie ukończył on wyścigu, a złoto zdobył Kolehmainen ustanawiając nowy rekord olimpijski, lepszy od rekordu Południowoafrykańczyka o minutę i dziewięć sekund.
8 lipca rozpoczęły się eliminacje w chodzie sportowym na 10 kilometrów. Startował w nich jeden reprezentant południowoafrykański – Arthur St. Norman. Wystartował on w drugim biegu eliminacyjnym, gdzie z czasem 50:17,9 zajął drugie miejsce, czym zdobył kwalifikacje do biegu finałowego, rozegranego 11 lipca. W trakcie tego biegu St. Norman został zdyskwalifikowany, a złoty medal zdobył reprezentant Kanady George Goulding czasem 46:28,4.
9 lipca rozpoczęto eliminacje biegu na 1500 metrów. Wystartował w nich jeden reprezentant Związku – Joachim Victor. Był to jego drugi start na tych igrzyskach. Startował w biegu eliminacyjnym nr 4, w którym zajął trzecie miejsce z czasem 4:12,7 sekundy. Do finału awansowało po dwóch pierwszych zawodników z każdego biegu, co znaczyło, że Victor odpadł w tej fazie konkurencji. Do drugiego zawodnika w swoim biegu zabrakło mu 0,3 sekundy. Całą konkurencję wygrał Brytyjczyk Arnold Jackson.
10 lipca rozpoczęły się eliminacje w biegu na 200 metrów. W konkurencji tej wystartowało dwóch reprezentantów Związku Południowej Afryki – Reuben Povey oraz George Patching. Był to ich drugi start na tych igrzyskach. Pierwszy wystartował Povey. Z nieznanym czasem zajął on drugie miejsce w biegu eliminacyjnym nr 7, natomiast Patching z czasem 22,3 sekundy zajął pierwsze miejsce w biegu nr 14. W ten sposób obaj awansowali do fazy półfinałowej, rozgrywanej jeszcze tego samego dnia. Tym razem kolejność startu południowoafrykańskich zawodników była odwrotna. Pierwszy wystartował Patching, który nie ukończył półfinału nr 3, zaś Povey ukończył półfinał nr 5 na piątym miejscu; tym samym obaj odpadli z rywalizacji. Całą konkurencję wygrał Amerykanin Ralph Craig.
12 lipca rozpoczęły się eliminacje w biegu na 400 metrów. W tej konkurencji startował jeden południowoafrykański zawodnik – George Patching. Był to jego trzeci start na igrzyskach. Wystartował on w ostatnim, piętnastym biegu eliminacyjnym, w którym zwyciężył z czasem 51,5 sekundy i awansował tym samym do fazy półfinałowej. Półfinały były rozgrywane tego samego dnia. Patching wystartował w trzecim półfinale i zakończył go z wynikiem 50,5. Mimo że jego wynik był o sekundę lepszy od wyniku w eliminacjach, zawodnik zajął jedynie trzecie miejsce i odpadł z dalszej rywalizacji. Całą konkurencję wygrał Amerykanin Charles Reidpath.
W niedzielę 14 lipca został rozegrany bieg maratoński. W tej konkurencji startowało trzech południowoafrykańskich zawodników, a ich start zakończył się zdobyciem mistrzostwa i wicemistrzostwa olimpijskiego. Złotym medalistą został Kenneth McArthur, który czasem 2:36:54,8 ustanowił nowy rekord olimpijski. Niecałą minutę po nim (2:37:52,0) linię mety przekroczył drugi z zawodników Związku Christopher Gitsham. Trzeci z zawodników, Arthur St. Norman, nie ukończył biegu.
15 lipca rozegrano bieg przełajowy na dystansie około 12 kilometrów. W tej konkurencji wystartował jeden południowoafrykański zawodnik – Leonard Richardson. Był to drugi start tego zawodnika na tych igrzyskach, a jednocześnie ostatni start reprezentanta Związku Południowej Afryki w konkurencji lekkoatletycznej. Czasem 47:33,5 zdobył on ósme miejsce. Złotym medalistą został Fin Hannes Kolehmainen.
Zawodnicy:
Pływanie.
W konkurencjach pływackich wystąpił tylko jeden reprezentant Związku Południowej Afryki. Był nim George Godfrey, wystartował w jednej konkurencji, pływaniu na dystansie 400 metrów stylem dowolnym. Z czasem 6:30,6 zajął czwarte miejsce w szóstym wyścigu eliminacyjnym. Z racji tego, iż do półfinałów awansowała najlepsza dwójka z każdego wyścigu i najszybszy zawodnik z trzeciego miejsca, Godfrey nie przeszedł do następnej fazy rozgrywek.
Zawodnicy:
Strzelectwo.
W konkurencjach strzeleckich Związek Południowej Afryki reprezentowało ośmiu zawodników. Startowali oni wyłącznie w konkurencjach karabinowych. Trzech z nich brało udział w pięciu konkurencjach, kolejnych trzech zawodników – w czterech, a dwóch zawodników w trzech konkurencjach. Najmłodszym południowoafrykańskim strzelcem był 22-letni Ernest Keeley, zaś najstarszym 53-letni George Whelan.
29 czerwca rozpoczęły się zawody w pierwszej konkurencji strzeleckiej z udziałem reprezentantów Związku – konkursie drużynowym w strzelaniu z karabinu wojskowego. Ekipa południowoafrykańska w składzie George Harvey, Robert Bodley, Arthur Smith, Ernest Keeley, Charles Jeffreys i Robert Patterson uplasowała się na czwartym miejscu z łącznym wynikiem 1531 punktów. Do brązowego medalu zabrakło drużynie trzydziestu dziewięciu punktów. Złoto zdobyła drużyna Stanów Zjednoczonych z 1687 punktami.
1 lipca rozegrano dwie konkurencje z udziałem zawodników południowoafrykańskich. Pierwszą z nich było strzelanie z karabinu wojskowego w trzech pozycjach z 300 metrów. Najlepszym reprezentantem Związku Południowej Afryki był Harvey, który uplasował się na dziesiątym miejscu z 90 punktami. W pierwszej dwudziestce znalazł się jeszcze Keeley – zajął on 13. miejsce z 89 punktami. Pozostali zawodnicy zajęli miejsca poza pierwszą trzydziestką. Konkurencję wygrał Węgier Sándor Prokopp, zdobywając 97 punktów.
Drugą konkurencją było strzelanie z karabinu wojskowego w pozycji dowolnej z 600 metrów. Ponownie najlepszym południowoafrykańskim zawodnikiem okazał się Harvey. Zdobył on 83 punkty i uplasował się na 21. miejscu. Pozostali zawodnicy zajęli miejsca poza pierwszą czterdziestką. Konkurs wygrał Francuz Paul Colas zdobywając 94 punkty.
2 lipca rozegrano zawody w strzelaniu z karabinu dowolnego w trzech pozycjach z 300 metrów. Ponownie najlepszym z południowoafrykańskich reprezentantów okazał się Harvey – z 874 punktami uplasował się na 40. miejscu. Zdobył on także najwięcej punktów wśród Południowoafrykańczyków w strzelaniu w pozycji leżącej, 240 punktów. W pozycji stojącej Harvey zdobył 346 punktów, podobnie jak inny z członków ekipy, Bodley, który zdobył najwięcej punktów wśród Południowoafrykańczyków w pozycji klęczącej – 310 punktów. Ostatecznie Bodley z wynikiem 806 punktów uplasował się na 55. pozycji. Pozostali z zawodników zajęli odpowiednio: Patterson – 51. miejsce z 810 punktami, Keeley – 56. miejsce z liczbą 800 punktów, Whelan – 61. miejsce z 762 punktami, Smith – 64. miejsce z 752 punktami, Johnstone – 67. miejsce z wynikiem 741 punktów, Jeffreys – 70. miejsce z 710 punktami. Konkurencję wygrał Francuz Colas zdobywając 987 punktów.
Ostatnią konkurencją strzelecką z udziałem reprezentantów Związku Południowej Afryki było drużynowe strzelanie z karabinu dowolnego w trzech pozycjach z 300 metrów. Ekipa w składzie George Harvey, Robert Bodley, Arthur Smith, Ernest Keeley, George Whelan i Robert Patterson zajęła 6. miejsce zdobywając 4897 punktów. Konkurs wygrała drużyna szwedzka z wynikiem 5655 punktów.
Zawodnicy:
Konkurencje indywidualne:
Konkurencje drużynowe:
Szermierka.
W turniejach szermierczych Związek Południowej Afryki reprezentował tylko jeden zawodnik – 41-letni Walter Gates. Był to jego drugi udział w igrzyskach olimpijskich, po starcie na igrzyskach w Londynie w 1908 roku. Wziął on udział w trzech turniejach indywidualnych: w szabli, w szpadzie i we florecie. W każdym z tych turniejów rywalizacja kończyła się dla niego na rundzie eliminacyjnej. W turnieju florecistów wygrał jedną ze swoich sześciu walk, w turnieju szpadzistów także jedną z sześciu, zaś w turnieju szablistów jedną z trzech.
Zawodnicy:
Tenis ziemny.
W turniejach tenisowych Związek Południowej Afryki był reprezentowany przez trzech zawodników: 18-letniego Lionela Tapscotta, 23-letniego Charlesa Winslowa oraz 38-letniego Harolda Kitsona. Cała trójka wzięła udział w turnieju singlistów na korcie otwartym, a para Winslow/Kitson także w grze deblowej mężczyzn na korcie otwartym.
Pierwsza runda turnieju singlowego została rozegrana 28 czerwca. Najwcześniej z singlistów rozpoczął rywalizację Tapscott. Jako jeden z czterech zawodników musiał wziąć udział w meczach 1/64 finału, gdzie w trzech setach (6:4, 6:1, 6:2) pokonał czeskiego zawodnika Jiříego Kodla. Tego samego dnia rozpoczęła się rywalizacja w turnieju deblistów na korcie otwartym. Para Kitson/Winslow pokonała parę duńską Ingerslev/Arenholt w trzech setach: 6:4, 6:1, 6:4.
Druga runda turnieju singlowego miała miejsce od 28 do 30 czerwca. Pierwszego dnia kolejny z zawodników południowoafrykańskich wygrał swój pojedynek. Kitson pokonał Szweda Hakona Lefflera 3:0 w setach (6:2, 6:1, 6:0). Tapscott zmierzył się 30 czerwca w drugiej rundzie z Austriakiem Fritzem Piepsem. Pięciosetowy mecz zakończył się zwycięstwem 3:2 (3:6, 7:5, 4:6, 7:5, 7:5) reprezentanta z Afryki. Trzeci z zawodników, Chrales Winslow, pokonał w 3:0 (7:5, 6:2, 6:3) Duńczyka Ernsta Frigasta. Nieznana jest data tego meczu, lecz można przypuszczać, że miał on miejsce 28 lub 29 czerwca, gdyż 30 czerwca Winslow rozegrał mecz trzeciej rundy.
Trzecia runda turnieju singlowego rozgrywana była w dniach 29 czerwca – 1 lipca. Wszystkie mecze zawodników południowoafrykańskich zakończyły się ich zwycięstwami: Kitson pokonał Szweda Fransa Möllera 3:0 (6:2, 6:2, 6:3), Tapscott pokonał Francuza, późniejszego triumfatora French Open, François Blanchy’ego 3:2 (1:6, 5:7, 6:3, 6:4, 6:4), zaś Winslow pokonał kolejnego Duńczyka Axela Thayssena 3:1 (6:4, 3:6, 6:4, 6:4). Wszystkie mecze odbyły się 30 czerwca. W tych dniach rozegrano także drugą rundę turnieju deblowego mężczyzn. Para Kitson/Winslow 30 czerwca wygrała mecz z parą węgierską von Kehrling/von Zsigmondy 3:1 (6:3, 6:3, 7:9, 6:2).
Czwarta runda turnieju singlowego została rozegrana 1 lipca. Tego dnia z rozgrywkami pożegnał się Tapscott, który przegrał swój mecz 2:3 (6:1, 6:4, 2:6, 4:6, 2:6) z czeskim zawodnikiem Ladislavem Žemlą. Pozostali zawodnicy południowoafrykańscy wygrali swoje mecze 3:0 – Kitson pokonał Niemca Heinricha Schomburgka (6:2, 6:2, 6:3), a Winslow wygrał mecz z Duńczykiem Vagnem Ingerslevem (6:4, 8:6, 6:4). Tego dnia rozegrano także mecz ćwierćfinałowy w grze podwójnej mężczyzn. Para Kitson/Winslow pokonała parę szwedzką Wennergren/Nylén w trzech setach: 6:3, 7:5, 6:1.
W rundzie ćwierćfinałowej rozgrywanej 2 i 3 lipca, obok dwóch reprezentantów Związku Południowej Afryki pojawili się także dwaj zawodnicy austriaccy, trzej niemieccy i jeden czeski. Pierwszy swój mecz rozegrał Charles Winslow. Jego przeciwnikiem był Niemiec Luis Maria Heyden. Południowoafrykańczyk wygrał dwa pierwsze sety, do dwóch i do czterech, kolejne dwa wygrane zostały przez Heydena – trzeci 10:8, a czwarty 6:4. Wynik piątego seta miał przesądzić o awansie do strefy medalowe. Winslow wygrał go 6:3 i awansował do kolejnej fazy turnieju. 3 lipca swój mecz rozegrał Harold Kitson, a jego rywalem był austriacki zawodnik Ludwig von Salm-Hoogstraeten. Reprezentant Związku wygrał swój mecz w trzech setach: 6:2, 6:2, 6:4; i także awansował do półfinałów.
3 lipca rozegrano mecze półfinałowe gry deblowej mężczyzn. Para Kitson/Winslow zmierzyła się z parą czeską Just/Žemla. Pierwszego seta wygrali Czesi 6:4. Kolejne rozstrzygnęli na swoją korzyść reprezentanci Związku Południowej Afryki. Wygrali on kolejno 6:1, 7:5 i 6:4. Tym sposobem awansowali do walki o złoto. W finale, rozegranym 5 lipca, zmierzyli się z parą austriacką Zborzil/Pipes. Południowoafrykańczycy wygrali finał 3:1 (4:6, 6:1, 6:2, 6:2).
Mecze półfinałowe rozegrane zostały 3 i 4 lipca. Pierwszego dnia Winslow zmierzył się z reprezentantem Cesarstwa Niemieckiego Oscarem Kreuzerem. Wygrał swój mecz w trzech setach: 9:7, 7:5, 6:2, czym zapewnił sobie udział w finale i medal. Drugi z zawodników, Kitson, rozegrał swój mecz dzień później. Jego rywalem był pogromca Tapscotta z czwartej rundy turnieju, Ladislav Žemla. Czech wygrał pierwszego seta 6:2, dwa kolejne wygrane zostały przez Południowoafrykańczyka 6:3 i 6:2, zaś czwartego seta ponownie wygrał Czech 6:4. Losy udziału w finale rozstrzygnęły się w secie piątym wygranym przez Kitsona 6:3. Tym sposobem obaj reprezentanci Związku Południowej Afryki spotkali się ze sobą w finale, rozegranym 5 lipca. Złoty medal i tytuł mistrza olimpijskiego zdobył Charles Winslow, pokonując Harolda Kitsona 3:1 (7:5, 4:6, 10:8, 8:6).
Zawodnicy:

</doc>
<doc id="2621643" url="https://pl.wikipedia.org/wiki?curid=2621643" title="Węgry na Letnich Igrzyskach Olimpijskich 1912">
Węgry na Letnich Igrzyskach Olimpijskich 1912

Węgry na Letnich Igrzyskach Olimpijskich 1912 w Sztokholmie reprezentowało 121 zawodników.
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Reprezentacja Węgier rozpoczęła udział od ćwierćfinału, w którym ulegała reprezentacji Wielkiej Brytanii. W turnieju pocieszenia do którego reprezentacja Węgier przystąpiła od II rundy, w finale pokonała reprezentację Cesarstwa Austrii i ostatecznie zajęła 5. miejsce.
Piłka wodna.
Reprezentacja Węgier w turnieju głównym uległa w ćwierćfinale reprezentacji Austrii. W finale turnieju o srebrny i brązowy medal reprezentanci Węgier ulegli reprezentację Belgii i ostatecznie zostali sklasyfikowani na 5 miejscu.
Turniej główny
Ćwierćfinał.
Turniej o srebrny medal
Pływanie.
Mężczyźni

</doc>
<doc id="2621644" url="https://pl.wikipedia.org/wiki?curid=2621644" title="Luksemburg na Letnich Igrzyskach Olimpijskich 1912">
Luksemburg na Letnich Igrzyskach Olimpijskich 1912

Reprezentacja Luksemburga na V Letnich Igrzyskach Olimpijskich w Sztokholmie liczyła 21 sportowców, wyłącznie mężczyzn. Reprezentacja ta miała przedstawicieli w dwóch, spośród 16 rozgrywanych dyscyplin − gimnastyce i lekkoatletyce. Chorążym reprezentacji był Jean-Pierre Thommes, dla którego był to jedyny występ na igrzyskach. Najmłodszym reprezentantem kraju był 19-letni gimnastyk Maurice Palgen, a najstarszym 41-letni Michel Hemmerling, także gimnastyk. Luksemburczycy nie zdobyli na tych igrzyskach żadnych medali. Najlepszy wynik uzyskała drużyna gimnastyków w wieloboju drużynowym – wywalczyła czwarte miejsce.
Tło startu.
Narodowy Komitet Olimpijski Luksemburga powstał w 1912 roku i w tym samym roku został zatwierdzony przez Międzynarodowy Komitet Olimpijski.
Start reprezentacji Luksemburga na Letnich Igrzyskach Olimpijskich 1912 był jej pierwszym oficjalnym występem. W 1900 roku, podczas igrzysk w Paryżu, Michel Théato zdobył złoto w maratonie, lecz medal zaliczany jest do dorobku francuskiego.
Statystyki według dyscyplin.
Spośród szesnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Luksemburga wzięła udział w dwóch. Najliczniejszą reprezentację Narodowy Komitet Olimpijski tegoż kraju wystawił w gimnastyce, w której Luksemburg był reprezentowany przez dziewiętnastu zawodników.
Gimnastyka.
W gimnastyce Luksemburg reprezentowało 19 zawodników. Wszyscy zadebiutowali 10 lipca. Sześciu zawodników wystąpiło w trzech konkurencjach, dziesięciu zawodników – w dwóch, a trzech tylko w jednej konkurencji.
Pierwszą konkurencją gimnastyczną, w której brali udział reprezentanci Luksemburga był wielobój w systemie wolnym, rozgrywany 10 lipca. Był on, po wieloboju w systemie szwedzkim, drugą konkurencją gimnastyczną na tych igrzyskach. Każda z reprezentacji mogła wystawić skład liczący od 16 do 40 osób, co poskutkowało tym, że wszyscy gimnastycy z reprezentacji Luksemburga wzięli udział w zawodach. Konkurencję oceniało pięciu sędziów przyznając punkty od 0 do 25. Najwyższą notę Luksemburg otrzymał od sędziego duńskiego Clod-Hansena – 20 punktów, a najniższą od sędziego niemieckiego Wagnera Hohenlobbese – 12 punktów, czego skutkiem było wyprzedzenie w klasyfikacji przez ekipę niemiecką i spadek na ostatnie, piąte miejsce z wynikiem 16,30 punktów. Rywalizację wygrała ekipa norweska.
Następnego dnia, 11 lipca, rozegrano trzecią i ostatnią gimnastyczną konkurencję drużynową, tj. wielobój w systemie standardowym. Ekipa luksemburska licząca 16 osób rozpoczęła pokaz ćwiczeń jako pierwsza i zakończyła rywalizację ze średnią punktów 35,95. Po raz kolejny największą liczbę punktów ekipa otrzymała od sędziego duńskiego Clod-Hansena. Przyznał on notę 50,5 punktu na 58 możliwych. Najniższą notę przyznał sędzia brytyjski Syson – 22 punkty. Ostatecznie Luksemburg zajął czwarte miejsce na pięć możliwych. Konkurencję wygrała ekipa włoska.
12 lipca rozegrano ostatnią konkurencję w gimnastyce, czyli wielobój indywidualny. Każda z reprezentacji mogła wystawić maksymalnie sześciu zawodników. Na wielobój składały się ćwiczenia na drążku, poręczach, kółkach i koniu z łękami. Wśród Luksemburczyków biorących udział w tej konkurencji był mistrz świata w ćwiczeniach na poręczach z Antwerpii z 1903 roku, François Hentges. Najwyższą pozycję w ekipie wywalczył Antoine Wehrer. Zdobył on 117,25 punktu i uplasował się na 15. miejscu. Osiągnął także najlepsze w ekipie wyniki w ćwiczeniach na drążku (26,50 punktu – 18. miejsce) oraz na poręczach (33 punkty – 12. miejsce). W ćwiczeniach na kółkach najlepszym z Luksemburczyków okazał się Nicolas Kanivé, zdobywając 14. miejsce z dorobkiem 29,50 punktu. W klasyfikacji ogólnej uplasował się na 20. miejscu zdobywając 111,50 punktu. W ćwiczeniach na koniu z łękami najlepszym Luksemburczykiem okazał się Pierre Hentges, zdobywając 30,75 punktu i 13. miejsce w tej konkurencji. W klasyfikacji ogólnej uplasował się na 18. miejscu z dorobkiem 115,50 punktu. Pozostali zawodnicy zakończyli rywalizacje na następujących miejscach: Jean-Pierre Thommes na 22. miejscu (110,75 punktu), François Hentges na 23. (110,50 punktu), a Emile Lanners na 24. miejscu (109,75 punktu). Rywalizację wygrał Włoch, Alberto Braglia, który obronił tytuł wywalczony cztery lata wcześniej.
Występy indywidualne
Występy Drużynowe
Lekkoatletyka.
W konkurencjach lekkoatletycznych startowało dwóch luksemburskich zawodników. Jeden z nich startował w dwóch konkurencjach.
10 lipca, jako pierwszy z reprezentantów Luksemburga, wystartował Marcel Pelletier. W konkurencji pchnięcia kulą startował w grupie eliminacyjnej B. Uzyskał tam piąty wynik równy 11,04 m. W klasyfikacji ogólnej zajął 17. miejsce. Zawody wygrał Amerykanin Patrick McDonald.
Dwa dni później, 12 lipca, Pelletier wystartował w swojej drugiej konkurencji – w rzucie dyskiem. Startował w grupie eliminacyjnej D, gdzie zajął z wynikiem 33,73 m ostatnie, szóste miejsce. W klasyfikacji ogólnej zajął 31. miejsce. Najlepszy w tej konkurencji był Fin, Armas Taipale.
Tego samego dnia wystartował drugi z Luksemburczyków, Paul Fournelle. Startował on w grupie eliminacyjnej B skoku w dal, gdzie nie zaliczył żadnej z trzech prób i zajął ostatnie miejsce zarówno w swojej grupie, jak i w zestawieniu końcowym wszystkich zawodników. Konkurencję wygrał Amerykanin Albert Gutterson.

</doc>
<doc id="2621645" url="https://pl.wikipedia.org/wiki?curid=2621645" title="Między dźwiękami">
Między dźwiękami

Między dźwiękami – drugi album studyjny Łukasza Zagrobelnego, wydany 24 kwietnia 2009 roku przez wydawnictwo muzyczne QL Music. Album zawiera 11 premierowych utworów wokalisty, a pierwszym singlem promującym płytę został utwór „Jeszcze o nas”.
Album dotarł do 17. miejsca listy OLiS.
Lista utworów.
Opracowano na podstawie materiału źródłowego.

</doc>
<doc id="2621650" url="https://pl.wikipedia.org/wiki?curid=2621650" title="Gliwickie Metamorfozy">
Gliwickie Metamorfozy

Gliwickie Metamorfozy - Stowarzyszenie na rzecz Dziedzictwa Kulturowego Gliwic - jest organizacją zrzeszającą pasjonatów lokalnej historii. Celem priorytetowym stowarzyszenia jest odbudowa Cmentarza Hutniczego a ponadto upowszechnianie wiedzy o historii miasta Gliwice i regionu śląskiego.
Kalendarium.
Nieformalne początki stowarzyszenia, w 2001 roku, to dyskusje na regionalnym forum internetowym portalu Gazeta.pl miłośników historii Gliwic, które w krótkim czasie (od stycznia 2002) przybrały postać comiesięcznych realnych spotkań
Jednym z pierwszych zrealizowanych pomysłów było założenie strony internetowej, na której początkowo umieszczano jedynie zdjęcia miasta. Realizacja kolejnego z pomysłów – porządkowanie zaniedbanego Cmentarza Hutniczego wymusiło na grupie sformalizowanie działań i doprowadziło do rejestracji stowarzyszenia w kwietniu 2004 roku.
2004 - rozpoczęcie rozprowadzania "Przewodnika po mieście" - prezentacji multimedialnej na płycie CD przygotowanej jako tzw. "cegiełka" na odbudowę Cmentarza Hutniczego.
W 2005 roku rozpoczęto cykl wykładów poruszających tematy związane z historią miasta i dzielnicy hutniczej (terenów w sąsiedztwie GZUTu. Pretekstem było odsłonięcie nagrobka Theodora Kalidego odrestaurowanego przez prywatnego sponsora.
W 2007 roku, po przygotowaniu drugiej części "Przewodnika" obejmującej okolice Gliwic, stowarzyszenie przygotowało cykl wakacyjnych wycieczek, w formie rajdu wyznaczonymi trasami, pod nazwą "Lato z Metamorfozami - poznaj okolice Gliwic". Powodzenie rajdu oraz zaangażowanie uczestników w prace na Cmentarzu Hutniczym spowodowało kolejne edycje w następnych latach.
W 2011 roku stowarzyszenie ustanowiło odznakę "Wędrowiec Gliwicki", przygotowując tematyczne trasy historyczne po mieście i powiecie. Odznakę można zdobywać indywidualnie korzystając z materiałów zamieszczonych na stronie stowarzyszenia, bądź w trakcie trwania corocznego rajdu „Lato z Metamorfozami”.
Ciekawostki.
Liczbę godzin przepracowanych na Cmentarzu Hutniczym w ramach działalności statutowej członkowie stowarzyszenia nazywają "grobogodzinami" nawet w oficjalnych pismach i statystykach.
Zobacz też.
Cmentarz Hutniczy w Gliwicach

</doc>
<doc id="2621652" url="https://pl.wikipedia.org/wiki?curid=2621652" title="Szwajcaria na Letnich Igrzyskach Olimpijskich 1912">
Szwajcaria na Letnich Igrzyskach Olimpijskich 1912

Szwajcaria na Letnich Igrzyskach Olimpijskich 1912 w Sztokholmie reprezentowało 7 zawodników.
Medaliści.
 Złote medale

</doc>
<doc id="2621653" url="https://pl.wikipedia.org/wiki?curid=2621653" title="Francesco Paleari">
Francesco Paleari



</doc>
<doc id="2621654" url="https://pl.wikipedia.org/wiki?curid=2621654" title="Antonia Maria Verna">
Antonia Maria Verna



</doc>
<doc id="2621656" url="https://pl.wikipedia.org/wiki?curid=2621656" title="Antonio Gonzales">
Antonio Gonzales

Antonio Emiliano Gonzales Canchari (ur. 16 maja 1986 w Limie) – peruwiański piłkarz występujący najczęściej na pozycji defensywnego pomocnika, obecnie zawodnik Universitario de Deportes.
Kariera klubowa.
Gonzales pochodzi ze stołecznego miasta Lima i jest wychowankiem tamtejszego zespołu Universitario de Deportes. W peruwiańskiej Primera División zadebiutował w sezonie 2006 i szybko wywalczył sobie miejsce w wyjściowej jedenastce, a rok później wziął udział w pierwszym międzynarodowym turnieju w karierze – Copa Sudamericana, odpadając jednak już w 1/16 finału. W rozgrywkach 2008 zdobył z Universitario tytuł wicemistrzowski, a w sezonie 2009 już mistrzostwo Peru. Kilkakrotnie występował także w Copa Libertadores, jednak bez większego skutku.
Kariera reprezentacyjna.
W seniorskiej reprezentacji Peru Gonzales zadebiutował 4 września 2010 w wygranym 2:0 meczu towarzyskim z Kanadą. W 2011 został powołany przez selekcjonera Sergio Markariána na rozgrywany w Argentynie turniej Copa América, gdzie pozostawał rezerwowym kadry, jeden raz wybiegając na boisko, natomiast Peruwiańczycy odpadli w półfinale i zajęli ostatecznie trzecie miejsce.

</doc>
<doc id="2621657" url="https://pl.wikipedia.org/wiki?curid=2621657" title="Antonio Gonzales Canchari">
Antonio Gonzales Canchari



</doc>
<doc id="2621659" url="https://pl.wikipedia.org/wiki?curid=2621659" title="Stowarzyszenie Na Rzecz Dziedzictwa Kulturowego Gliwic „Gliwickie Metamorfozy”">
Stowarzyszenie Na Rzecz Dziedzictwa Kulturowego Gliwic „Gliwickie Metamorfozy”



</doc>
<doc id="2621660" url="https://pl.wikipedia.org/wiki?curid=2621660" title="Polski Związek Tenisowy">
Polski Związek Tenisowy

Polski Związek Tenisowy (PZT) – stowarzyszenie sportowe, organizacja przewodząca rozgrywkom tenisowym w Polsce.
Historia.
Założony został 27 sierpnia 1921 roku w Poznaniu pod nazwą Polski Związek Lawn Tenisowy (PZLT). Pierwszym wybranym prezesem był Zdzisław Szulc z Warty Poznań. W tym samym roku odbyły się pierwsze mistrzostwa Polski. Pierwszym oficjalnym startem międzynarodowym był udział drużyny polskiej w Pucharze Davisa w roku 1925. Pierwsze drużynowe mistrzostwa Polski rozegrano w 1927, natomiast międzynarodowe mistrzostwa Polski odbyły się po raz pierwszy w 1931. W sierpniu 1945 reaktywowano Polski Związek Tenisowy (z nazwy usunięto słowo „Lawn”), a we wrześniu odbyły się XIX narodowe mistrzostwa Polski. W latach 1945–1947 siedziba związku znajdowała się w Krakowie. Reaktywowany związek zgłosił swoje członkostwo w ILTF i udział w rozgrywkach Pucharu Davisa, o który już w 1947 rozegrano pierwsze spotkanie. W 1950 roku pojawia się nowa konkurencja mistrzostw kraju, a mianowicie zawody halowe. W latach 1950–1956 zawieszono działalność PZT, a jego agendy przejęła Sekcja Tenisowa Głównego Komitetu Kultury Fizycznej. W marcu 1957 ponownie reaktywowano Polski Związek Tenisowy.
Polski Związek Tenisowy w 2012 roku zrzeszał 16 związków okręgowych i 310 klubów a licencje PZT wykupiło 1834 zawodników.
Prezesi Polskiego Związku Tenisowego.
Pierwszym prezesem Polskiego Związku Tenisowego został w 1921 roku Zdzisław Szulc. Do 1959 roku kadencje prezesów trwały rok, następnie do 1973 roku – dwa lata, a począwszy od tego roku kadencje obejmują okres czteroletni. W latach 1951–1956 wszystkie związki sportowe zostały zlikwidowane, a ich miejsce zajęły odpowiednie komisje przy Głównym Komitecie Kultury Fizycznej.
20 maja 2017 na walnym sprawozdawczo-wyborczym zgromadzeniu delegatów Polskiego Związku Tenisowego jednogłośnie wybrano prezesa Mirosława Skrzypczyńskiego.
24 listopada 2022 roku rolę prezesem PZT przejął Dariusz Łukaszewski.
Sponsoring.
W lutym 2019 roku, przed turniejem Fed Cup w Zielonej Górze, Polski Związek Tenisa ogłosił, że sponsorem strategicznym PZT została Grupa Lotos, natomiast oficjalnym partnerem firma forBET Zakłady Bukmacherskie. W myśl tych umów, wspomniane podmioty wspierają męską oraz żeńską reprezentację Polski.

</doc>
<doc id="2621661" url="https://pl.wikipedia.org/wiki?curid=2621661" title="Kenny De Ketele">
Kenny De Ketele

Kenny De Ketele (ur. 5 czerwca 1985 w Oudenaarde) – belgijski kolarz torowy i szosowy, mistrz świata, mistrz Europy, zawodnik grupy UCI Professional Continental Teams Topsport Vlaanderen-Baloise.
Złoty medalista mistrzostw Europy z Apeldoorn (2011) zdobył złoty medal w madisonie wraz z Iljo Keisse. W 2010 był drugi w tej specjalności.
Podczas igrzysk olimpijskich w Pekinie zajął 4. miejsce w madisonie.

</doc>
<doc id="2621664" url="https://pl.wikipedia.org/wiki?curid=2621664" title="Grecja na Letnich Igrzyskach Olimpijskich 1912">
Grecja na Letnich Igrzyskach Olimpijskich 1912

Grecja na Letnich Igrzyskach Olimpijskich 1912 w Sztokholmie reprezentowało 22 zawodników.
Skład kadry.
Lekkoatletyka.
Konkurencje biegowe
Konkurencje techniczne

</doc>
<doc id="2621666" url="https://pl.wikipedia.org/wiki?curid=2621666" title="Crescent (album Gackta)">
Crescent (album Gackta)

Crescent – czwarty album studyjny japońskiego artysty Gackta, wydany 3 grudnia 2003. Jest on koncepcyjnie połączony ze swoim poprzednikiem "MOON" i zawiera dwie broszury dla obu albumów ("MOON" jej nie zawierał). Płyta zawiera również utwór "Orenji no taiyō", który artysta wykonał w duecie z wokalistą zespołu L’Arc-en-Ciel, HYDE, z którym Gackt zagrał w filmie "Moon Child" w 2003 roku.
"Crescent" jest postrzegany jako punkt zwrotny w karierze Gackta. Lirycznie emocjonalny i muzycznie zróżnicowany zapis, jest często postrzegany jako najsilniejsza płyta Gackta. Utwór "Kimi ga matteiru kara" został wykorzystany w zakończeniu pierwszego filmu trylogii "Zeta Gundam A New Translation: Heirs to the Stars", utwór "mind forest" wykorzystano w zakończeniu drugiego filmu "Lovers", a "Dybbuk" użyto jako drugą piosenkę kończącą trzeci film "Love is the Pulse of the Stars". Album osiągnął 5 pozycję w rankingu Oricon i pozostał na listach przebojów przez 11 tygodni. Sprzedano egzemplarzy.
Lista utworów.
Wszystkie utwory zostały skomponowane i napisane przez Gackt C (z wyjątkiem 12 utworu z HYDE).

</doc>
<doc id="2621670" url="https://pl.wikipedia.org/wiki?curid=2621670" title="Jan Baranowski">
Jan Baranowski



</doc>
<doc id="2621671" url="https://pl.wikipedia.org/wiki?curid=2621671" title="Griffon 2000TD">
Griffon 2000TD

Griffon 2000 TD – typ poduszkowca produkowany przez firmę Griffon Hoverwork. Poduszkowce tego projektu użytkowane są przez służby graniczne Łotwy, Estonii, Finlandii, Polski i Szwecji, a także siły zbrojne Wielkiej Brytanii i Pakistanu.

</doc>
<doc id="2621672" url="https://pl.wikipedia.org/wiki?curid=2621672" title="Harnaskie Oka">
Harnaskie Oka

Harnaskie Oka – dwa stawy w Dolinie Staroleśnej w słowackich Tatrach Wysokich, należące do grupy pięciu Harnaskich Stawów i wraz z nimi do jeszcze szerszej grupy Staroleśnych Stawów. Są to:
Słowacy określają Pośredni i Niżni Harnaski Staw oraz Niżnie Harnaskie Oko wspólną nazwą "Sesterské plesá", z kolei Wyżnie Harnaskie Oko zaliczają do grupy Zbójnickich Stawów ("Zbojnícke plesá").
Oba stawy nie zostały do tej pory dokładnie zmierzone.
Nazwa Harnaskich Stawów i Harnaskich Ok nawiązuje do sąsiednich Zbójnickich Stawów i pochodzi od słowa "harnaś", oznaczającego wodza zbójników.
Szlaki turystyczne.
Czasy przejścia podane na podstawie mapy.

</doc>
<doc id="2621673" url="https://pl.wikipedia.org/wiki?curid=2621673" title="Rieka">
Rieka



</doc>
<doc id="2621675" url="https://pl.wikipedia.org/wiki?curid=2621675" title="Trying to Get to You">
Trying to Get to You

Trying to Get to You (Tryin' to Get to You) – piosenka autorstwa Rose Marie McCoy i Charlesa Singletona. Oryginalnie nagrana przez The Eagles w 1954 roku i wydana przez Mercury Records.
Elvis Presley nagrał pięć wersji utworu. Pierwszy raz 23 marca 1955 r., a drugi – 11 lipca 1955 r. Ponadto, nagrał ją na żywo w "Elvis (NBC TV Special)", "" i "Elvis in Concert".
Nagrali ją też The Teen Kings, Faith Hill, Susie Arioli i Gene Summers.

</doc>
<doc id="2621678" url="https://pl.wikipedia.org/wiki?curid=2621678" title="Monkey Bay">
Monkey Bay

Monkey Bay (Lusumbwe) – miasto znajdujące się w dystrykcie Mangochi, w południowej części Malawi. Leży na brzegu jeziora Malawi i jest jednym z jego głównych portów.
Populacja ludności w Monkey Bay szacowana w roku 2018 wynosiła blisko 15 tys. osób.

</doc>
<doc id="2621686" url="https://pl.wikipedia.org/wiki?curid=2621686" title="Wejście-wyjście (automatyka)">
Wejście-wyjście (automatyka)

Wejście-wyjście układu (obiektu) – pojęcia używane w teorii sterowania, odnoszące się do odpowiednich punktów (np. obserwowanego, sterowanego) obiektu:
Pojęcia "wejście" i "wyjście" układu bywają nieco sprzeczne z intuicją, gdyż nie są one tożsame odpowiednio: z punktami wpływania i wypływania (ujścia) na przykład substancji albo energii. Przykładowo, gdy obiektem jest zbiornik to wejściem może być wypływ mierzony w miejscu ujścia cieczy ze zbiornika, a wyjściem poziom tej cieczy w rozważanym zbiorniku.
Liczba wejść czy wyjść nie jest tożsama z liczbą wymiarów całego układu. O układzie wielowymiarowym mówi się w przypadkach, gdy układ ma wiele zmiennych (często jest to też układ o wielu wejściach i/lub wielu wyjściach, jednak niekoniecznie, gdyż część zmiennych mogą stanowić zmienne stanu).

</doc>
<doc id="2621688" url="https://pl.wikipedia.org/wiki?curid=2621688" title="Romana Miller">
Romana Miller

Romana Miller (ur. 12 grudnia 1906 w Warszawie, zm. 12 lipca 1983 w Gdańsku) – pedagog, teoretyk wychowania, profesor Uniwersytetu Gdańskiego w Gdańsku, współtwórczyni powojennego środowiska gdańskiej pedagogiki.
Życiorys i kariera akademicka.
Romana Miller urodziła się w Warszawie. Maturę uzyskała w żeńskim gimnazjum Władysława Kunickiego w Lublinie w 1923 r. Następnie studiowała filozofię w Uniwersytecie Poznańskim. Interesowała się sztukami plastycznymi i zagadnieniami estetyki. Ukoronowaniem jej edukacji w Poznaniu był obroniony przez nią w roku 1928 doktorat na podstawie rozprawy „O doznawaniu estetycznym”, pisany pod kierunkiem prof. Michała Sobeskiego. Kontynuowała naukę w Instytucie Pedagogicznym w Wiedniu jako stypendystka.
Po powrocie do kraju uczyła w Seminarium Nauczycielskim w Białymstoku, a następnie pracowała w Państwowym Pedagogium w Warszawie. To wtedy zdała egzaminy magisterski z pedagogiki i uzyskała kwalifikacje nauczycielskie. Jej praca magisterska pt. „Praca domowa ucznia” została wydana przez Naukowe Towarzystwo Pedagogiczne w 1937 r.
W czasie wojny zaangażowała się w tajne nauczanie, jak i w pracę społeczną w ramach Stołecznego Komitetu Pomocy Dzieciom i Młodzieży oraz w Dziale Opieki nad Dziećmi Rady Głównej Opiekuńczej. W wyniku wydarzeń wojennych i wybuchu Powstania Warszawskiego znalazła się w obozie w Pruszkowie. Tuż po wyzwoleniu w 1945 pracowała jako nauczycielska w wiejskiej szkole w Nieświniu. Jednak we wrześniu 1945 r. podjęła pracę w Państwowym Pedagogium w Gdańsku–Oliwie.
Wkrótce, czyli w roku 1946, przekształcono tę instytucję w Wyższą Szkołę Pedagogiczną, gdzie Romana Miller prowadziła wykłady z pedagogiki, pełniła funkcję kierownika Katedry Pedagogiki i przewodniczyła Komisji Naukowo-Pedagogicznej. W latach 1960 – 1963 była dziekanem Wydziału Humanistycznego. Tytuł profesora nadzwyczajnego nauk humanistycznych uzyskała w 1966 r., zaś profesorem zwyczajnym stała się w roku 1974.
Gdy powstał Uniwersytet Gdański w roku 1970 z połączenia Wyższej Szkoły Ekonomicznej w Sopocie (założonej w 1945 jako Wyższa Szkoła Handlu Morskiego) i Wyższej Szkoły Pedagogicznej w Gdańsku (1946) pełniła funkcję kierownika Zakładu Pedagogiki oraz kierowała studium doktoranckim (1971–1977). Była równocześnie kuratorem prac badawczych Studenckiego Naukowego Koła Pedagogów.
Zmarła na raka 12 lipca 1983 r. pozostawiająca obok licznych prac naukowych i legendy jednego z trzech filarów gdańskiej pedagogiki wraz z Kazimierzem Sośnickim i Ludwikiem Bandurą, „Dziennik życia” prowadzony od października 1967 r. Pochowana na cmentarzu komunalnym w Sopocie (kwatera N1-H-6).
Dorobek naukowy.
W Instytucie Pedagogiki UG istnieje wciąż żywa debata na temat roli Romany Miller w pedagogice. Entuzjaści wskazują ją jako filar gdańskiej pedagogiki powojennej (1945–1989) obok prof. Ludwika Bandury i prof. Kazimierza Sośnickiego. Profesorowie ci nie dożyli przełomu z 1989 r., zaś lukę po ich odejściu zapełniają tacy profesorowie jak np. prof. Tomasz Szkudlarek, wytyczający nowe drogi rozwoju myśli pedagogicznej. Sceptycy krytykują wszechobecny mit wielkiej Romany Miller, który pielęgnuje się zamiast rozwijania nowych poszukiwań we współczesnej pedagogice. I taką, lekko spolaryzowaną ocenę dorobku R. Miller można było usłyszeć na konferencji z roku 2002 zorganizowanej na temat trzech powojennych profesorów - pedagogów oraz taki wydźwięk mają materiały pokonferencyjne opublikowanych w "Gdańskie rodowody pedagogiczne", Gdańsk 2004. Prawdą jest, że książka R. Miller z roku 1981 "Socjalizacja - wychowanie - psychoterapia" stanowi nadal aktualną lekturę akademicką na wielu zajęciach pedagogicznych. Istnieje wciąż żywa pamięć o osobie profesorki pielęgnowana przez jej uczennice, np. prof. Ewę Rodziewicz. Mimo to wciąż nie powstała poważana biografia R. Miller na podstawie źródeł i dokumentów.
Miller przyczyniła się do zmodernizowania i poszerzenia koncepcji wychowania, jak i samego przedmiotu badań pedagogicznych, wskazując na socjalizację i opracowując to pojęcie w nowatorski sposób.
Ocenę dorobku pedagogicznego uczonej wyraził Zbigniew Kwieciński pisząc:

</doc>
<doc id="2621689" url="https://pl.wikipedia.org/wiki?curid=2621689" title="Wyżnie Harnaskie Oko">
Wyżnie Harnaskie Oko

Wyżnie Harnaskie Oko (słow. "Malé Zbojnícke pleso") – staw w Dolinie Staroleśnej w słowackich Tatrach Wysokich, należący do grupy pięciu Harnaskich Stawów i wraz z nimi do jeszcze szerszej grupy Staroleśnych Stawów. Jest jednym z Harnaskich Ok, drugim jest położone bardziej na wschód Niżnie Harnaskie Oko ("Prostredné Sesterské pleso").
Położenie stawu, podobnie jak nazewnictwo wielu sąsiednich, nie jest łatwe do ustalenia na podstawie dostępnych opracowań książkowych. Według "Wielkiej encyklopedii tatrzańskiej" Zofii i Witolda Henryka Paryskich stawek jest położony na wysokości ok. 1985 m, na zachód od Wyżniego Harnaskiego Stawu. Z kolei "Bedeker tatrzański" podaje wysokość 1960 m i informuje, że staw leży nieco na zachód od Pośredniego Harnaskiego Stawu. Jeśli przyjąć, że Wyżniemu Harnaskiemu Oku odpowiada słowackie "Malé Zbojnícke pleso", to bliżsi prawdy są autorzy "Bedekera". Słowacy zaliczają ten staw do grupy Zbójnickich Stawów ("Zbojnícke plesá").
Staw nie został do tej pory dokładnie zmierzony.
Nazwa Harnaskich Stawów i Harnaskich Ok nawiązuje do sąsiednich Zbójnickich Stawów i pochodzi od słowa "harnaś", oznaczającego wodza zbójników.

</doc>
<doc id="2621691" url="https://pl.wikipedia.org/wiki?curid=2621691" title="Manfred Kokot">
Manfred Kokot

Manfred Kokot (ur. 3 stycznia 1948 w Templinie) – niemiecki lekkoatleta reprezentujący Niemiecką Republikę Demokratyczną, sprinter, wicemistrz olimpijski z 1976 i halowy rekordzista świata.
Kokot rozpoczął karierę od zdobycia brązowego medalu w biegu na 60 metrów na halowych mistrzostwach Europy w 1971 w Sofii. 15 maja 1971 w Erfurcie wyrównał rekord Europy i ustanowił rekord NRD w biegu na 100 metrów wynikiem 10,0 s. Na mistrzostwach Europy w 1971 w Helsinkach odpadł w eliminacjach biegu na 100 metrów. Odpadł w ćwierćfinale biegu na 100 metrów na igrzyskach olimpijskich w 1972 w Monachium, a sztafeta 4 × 100 metrów z jego udziałem zajęła w finale 5. miejsce.
4 lutego 1973 w Berlinie Kokot ustanowił halowy rekord świata w biegu na 50 metrów wynikiem 5,61 s, który przetrwał do 1996, a do tej pory jest halowym rekordem Europy. Zdobył srebrny medal w biegu na 60 metrów na halowych mistrzostwach Europy w 1973 w Rotterdamie i powtórzył to osiągnięcie na halowych mistrzostwach Europy w 1974 w Göteborgu.
Na mistrzostwach Europy w 1974 w Rzymie startował tylko w sztafecie 4 × 100 metrów, w której zdobył wraz z kolegami brązowy medal (sztafeta biegła w składzie: Kokot, Michael Droese, Hans-Jürgen Bombach i Siegfried Schenke).
Zdobył srebrny medal w sztafecie 4 × 100 metrów na igrzyskach olimpijskich w 1976 w Montrealu, która wystąpiła w składzie: Kokot, Klaus-Dieter Kurrat, Alexander Thieme i Jörg Pfeifer. Zajął 2. miejsce w tej konkurencji w zawodach pucharu świata w 1977 w Düsseldorfie. Na mistrzostwach Europy w 1978 w Pradze również zdobył srebrny medal w sztafecie 4 × 100 metrów (w składzie: Kokot, Eugen Ray, Olaf Prenzler i Thieme).
Manfred Kokot był mistrzem NRD w biegu na 100 metrów w 1974, wicemistrzem w 1975 i 1976 oraz brązowym medalistą w 1972, 1973, 1977 i 1978. Był również halowym mistrzem NRD w biegu na 50 metrów w 1971 i 1974, na 60 metrów w 1973 i na 100 jardów w 1973 i 1974, wicemistrzem na 60 metrów w 1975 i brązowym medalistą na 55 metrów w 1969.

</doc>
<doc id="2621693" url="https://pl.wikipedia.org/wiki?curid=2621693" title="Malé Zbojnícke pleso">
Malé Zbojnícke pleso



</doc>
<doc id="2621698" url="https://pl.wikipedia.org/wiki?curid=2621698" title="Plumatellida">
Plumatellida



</doc>
<doc id="2621699" url="https://pl.wikipedia.org/wiki?curid=2621699" title="Phylactolaemata">
Phylactolaemata



</doc>
<doc id="2621701" url="https://pl.wikipedia.org/wiki?curid=2621701" title="Niżnie Harnaskie Oko">
Niżnie Harnaskie Oko

Niżnie Harnaskie Oko (słow. "Prostredné Sesterské pleso") – staw w Dolinie Staroleśnej w słowackich Tatrach Wysokich, należący do grupy pięciu Harnaskich Stawów i wraz z nimi do jeszcze szerszej grupy Staroleśnych Stawów. Jest jednym z Harnaskich Ok, drugim jest położone bardziej na zachód Wyżnie Harnaskie Oko ("Malé Zbojnícke pleso").
Niżnie Harnaskie Oko położone jest pomiędzy Pośrednim a Niżnim Harnaskim Stawem, na wysokości ok. 1958 m. Razem z tymi dwoma stawami tworzy grupę, którą Słowacy nazywają "Sesterské plesá" („Siostrzane Stawy”).
Staw nie został do tej pory dokładnie zmierzony.
Nazwa Harnaskich Stawów i Harnaskich Ok nawiązuje do sąsiednich Zbójnickich Stawów i pochodzi od słowa "harnaś", oznaczającego wodza zbójników.
Szlaki turystyczne.
Czasy przejścia podane na podstawie mapy.

</doc>
<doc id="2621702" url="https://pl.wikipedia.org/wiki?curid=2621702" title="Prostredné Sesterské pleso">
Prostredné Sesterské pleso



</doc>
<doc id="2621704" url="https://pl.wikipedia.org/wiki?curid=2621704" title="Potok z Polany">
Potok z Polany

Potok z Polany (słow. "Poliansky potok") – potok spływający dnem Doliny Bobrowieckiej w słowackich Tatrach Zachodnich. Ma źródła na wysokości ok. 1520 m, w górnej części Bobrowieckiej Polany, nieco powyżej Bobrowieckich Stawków, które zasilają go wypływającą z nich wodą. Spływa początkowo w południowym, później w południowo-wschodnim kierunku. Zasilany jest kilkoma potokami spływającymi żlebami z obydwu zboczy. U południowych podnóży Małego Łyśca łączy się z potokiem Parzychwost, dając początek Jałowieckiemu Potokowi. Następuje to na wysokości 1040 m n.p.m., w miejscu o współrzędnych , nieco poniżej rozdroża szlaków turystycznych (rozdroże do Parzychwostu). W miejscu tym szlaki turystyczne trzema mostkami przekraczają wszystkie trzy potoki: Potok z Polany, Parzychwost i Jałowiecki Potok.
Odmienny pogląd – oparty przede wszystkim na wielokrotnej różnicy w wielkościach przepływu – występuje we wszystkich źródłach słowackich. Zgodnie z nimi Potok z Polany jest wyłącznie prawym dopływem Jałowieckiego Potoku, którego górny bieg nazywany jest w polskich źródłach potokiem Parzychwost.

</doc>
<doc id="2621711" url="https://pl.wikipedia.org/wiki?curid=2621711" title="Herb Walencji">
Herb Walencji

Herb Walencji przedstawia beżowo-czerwone pionowe pasy, umieszczone w przekrzywionym kwadracie. W dolnej części herbu znajdują się gałązki laurowe, na których wiszą owoce laurowe. Po leweј i praweј stronie litery "L" w koronach. Na koronie otwartej na górze herbu znajduje się nietoperz.

</doc>
<doc id="2621712" url="https://pl.wikipedia.org/wiki?curid=2621712" title="Detlef Raugust">
Detlef Raugust

Detlef Raugust (ur. 26 sierpnia 1954 w Magdeburgu) – piłkarz wschodnioniemiecki.
Z zespołem 1. FC Magdeburg dwukrotnie zdobył mistrzostwo NRD (1974, 1975), czterokrotnie puchar tego kraju (1973, 1978, 1979, 1983) i raz Puchar Zdobywców Pucharów (1974). W latach 1978–1979 rozegrał 3 mecze w reprezentacji Niemieckiej Republiki Demokratycznej.

</doc>
<doc id="2621713" url="https://pl.wikipedia.org/wiki?curid=2621713" title="MK11 mod 0">
MK11 mod 0



</doc>
<doc id="2621717" url="https://pl.wikipedia.org/wiki?curid=2621717" title="Astronomische Gesellschaft">
Astronomische Gesellschaft

Astronomische Gesellschaft (A.G.) – organizacja astronomiczna założona w 1863 roku w Heidelbergu jako druga na świecie. Jest młodsza jedynie od brytyjskiej Royal Astronomical Society. W 1882 roku A.G. założyło Centralne Biuro Telegramów Astronomicznych (Central Bureau for Astronomical Telegrams) z siedzibą w Kilonii, które w trakcie I wojny światowej zostało przeniesione do Østervold Observatory w Kopenhadze (zarządzane przez Copenhagen University Observatory).
Na przełomie XIX i XX w. A.G. prowadziło swego czasu najważniejsze i największe na świecie astrometryczne katalogi gwiazd, zwące się Astronomische Gesellschaft Katalog, które ukazały się trzykrotnie: AGK1 – w latach 1890-1954, AGK2 – 1951-1958, oraz AGK3 w roku 1975.
Nagrody.
Organizacja przyznaje następujące nagrody:

</doc>
<doc id="2621719" url="https://pl.wikipedia.org/wiki?curid=2621719" title="Deniss Boroditš">
Deniss Boroditš

Deniss Boroditš, ros. Денис Бородич, trb. Dienis Borodicz (ur. 1 listopada 1979 w Tallinnie) – estoński polityk, były wiceburmistrz Tallinna, deputowany do Riigikogu XII i XIII kadencji.
Życiorys.
Urodził się w rodzinie słowiańskiej – ojciec pochodził z Białorusi, matka z Rosji. W 1997 ukończył szkołę średnią w Tallinnie, następnie studia prawnicze na Concordia International University in Estonia (CIUE). Pracował w zawodzie m.in. jako radca prawny.
W 2004 przystąpił do Partii Centrum. W 2005 po raz pierwszy zasiadł w radzie miejskiej Tallinna. W okresie 2007–2011 wykonywał funkcję zastępcy burmistrza stolicy Edgara Savisaara. W wyborach w 2011 uzyskał mandat posła do Riigikogu XII kadencji z listy centrystów. 9 kwietnia 2012 wraz z trzema innymi deputowanymi ogłosił decyzję o opuszczeniu Partii Centrum. W grudniu 2013 wstąpił do Partii Reform. W 2015 z ramienia tego ugrupowania z powodzeniem ubiegał się o poselską reelekcję. Późnej ponownie zasiadł również w tallińskiej radzie miejskiej. W 2018 odszedł z parlamentu, w tym samym roku został prezesem stołecznego przedsiębiorstwa transportowego Tallinna Linnatranspordi.
Deniss Boroditš jest żonaty, ma syna i córkę.

</doc>
<doc id="2621720" url="https://pl.wikipedia.org/wiki?curid=2621720" title="Poliansky potok">
Poliansky potok



</doc>
<doc id="2621722" url="https://pl.wikipedia.org/wiki?curid=2621722" title="Stany Zjednoczone na Letnich Igrzyskach Olimpijskich 1912">
Stany Zjednoczone na Letnich Igrzyskach Olimpijskich 1912

Stany Zjednoczone na Letnich Igrzyskach Olimpijskich 1912, reprezentowane były przez 174 sportowców, wyłącznie mężczyzn. Drużyna ta miała przedstawicieli z jedenastu spośród 16 rozgrywanych dyscyplin. Chorążym reprezentacji był George Bonhag. Najmłodszym reprezentantem kraju był 17-letni skoczek Arthur McAleenan, a najstarszym 60-letni strzelec Walter Winans. Zawodnicy amerykańscy zdobyli łącznie 63 medale (25 złotych, 19 srebrnych i 19 brązowych).
Był to 5. start reprezentacji Stanów Zjednoczonych na letnich igrzyskach olimpijskich.
Srebrne medale.
Lekkoatletyka
Pływanie
Strzelectwo
Brązowe medale.
Jeździectwo
Kolarstwo
Lekkoatletyka
Pływanie
Strzelectwo
Skład kadry.
Lekkoatletyka.
Konkurencje biegowe
Konkurencje techniczne
Pływanie.
Mężczyźni

</doc>
<doc id="2621724" url="https://pl.wikipedia.org/wiki?curid=2621724" title="Heli Pomell">
Heli Pomell

Heli Pomell (ur. 28 lutego 1982 w Kuopio) – fińska skoczkini narciarska, reprezentantka Puijon Hiihtoseura.
22 stycznia 1998 w Sankt Moritz zwyciężyła w pierwszych nieoficjalnych zawodach kobiet podczas mistrzostw świata juniorów, oddając skoki odpowiednio po 95 m i 94,0 m na skoczni normalnej.
Obecnie (2013) jest trenerką fińskiej kadry juniorek w skokach narciarskich.

</doc>
<doc id="2621731" url="https://pl.wikipedia.org/wiki?curid=2621731" title="Podkówczaki">
Podkówczaki

Podkówczaki (Phylactolaemata, mszywioły słodkowodne) – gromada mszywiołów, której przedstawiciele żyją tylko w wodach słodkich. Jak wszystkie mszywioły są filtratorami filtrującymi odcedzającymi pożywienie za pomocą rozciągliwej „korony” orzęsionych czułków nazywanych lofoforami. Żyją w koloniach składających się z klonów osobnika założycielskiego. Inaczej niż u części morskich mszywiołów, kolonie składają się tylko z jednego typu zooidów, żerującej formy znanej jako autozooid. Opierają się na zmineralizowanym „szkielecie zewnętrznym” zbudowanym z galaretowatej substancji lub białek, wydzielonych przez zooidy.
Gromada obejmuje tylko jeden współczesny rząd, Plumatellida, choć pojawiły się również sugestie by rodzaj Varunella umieścić w osobnym rzędzie.
Systematyka.
Żyjących obecnie 69 gatunków podkówczaków zgrupowanych zostało w 6 rodzinach:
Opis.
Kolonie podkówczaków rozmnażają się płciowo, a każdy osobnik jest obojnakiem, który funkcjonuje jednocześnie jako samiec i samica. Rozmnażają się też bezpłciowo w sposób unikatowy wśród mszywiołów i pozwalający przetrwać linii kolonii w zmiennym słodkowodnym środowisku. Latem i jesienią produkują dyskokształtne statoblasty, zbiorowiska komórek funkcjonujące jako przetrwalniki dość podobne do gemuli gąbek. Statoblasty tworzą się na „sznurze” przyłączonym do jelit rodzica, które je odżywiają. Rosnąc statoblasty rozwijają ochronne chitynowe małżopodobne skorupki. Po osiągnięciu dojrzałości niektóre typy przyłączają się do rodzicielskiej kolonii, niektóre opadają na dno, niektóre unoszą się na wodzie dzięki komorom powietrznym, a niektóre pozostają w zewnętrznej powłoce rodzica, aby odbudować kolonię, gdyby obumarła. Statoblasty mogą pozostać uśpione przez dłuższy czas i przetrwać w tym czasie trudne warunki takie jak zamrożenie i wysuszenie. Mogą być przenoszone na duże odległości przez zwierzęta, unoszące się rośliny, prądy i wiatry. Kiedy warunki się poprawiają, klapy muszli oddzielają się i komórki wewnątrz rozwijają się w zooida, który próbuje zapoczątkować nową kolonię. Oszacowano, że jedna grupa kolonii na obszarze 1 m² wyprodukowała 800 000 statoblastów.

</doc>
<doc id="2621734" url="https://pl.wikipedia.org/wiki?curid=2621734" title="SN Mikulski">
SN Mikulski

SN Mikulski (Supernowa Mikulski) – odległa supernowa odkryta na początku roku 2012 przez grupę Adama Riessa w danych zebranych przez Teleskop Hubble'a. Nazwana przez odkrywcę na cześć amerykańskiej senator Barbary Mikulski w uznaniu jej wsparcia dla badań kosmosu.
Macierzysta galaktyka SN Mikulski znajduje się w odległości około 7,4 miliarda lat świetlnych od Słońca w gwiazdozbiorze Sekstantu.

</doc>
<doc id="2621736" url="https://pl.wikipedia.org/wiki?curid=2621736" title="Carlos Gracie">
Carlos Gracie

Carlos Gracie (ur. 14 września 1902, zm. 7 października 1994) był członkiem rodziny Gracie, który nauczył się judo od Mitsuyo Maedy. Carlos i jego bracia założyli pierwszą szkołę sztuki walki zwanej później brazylijskim jiu-jitsu (BJJ). Był starszym bratem Hélio Gracie i miał 21 dzieci, z których 13 dotarło do poziomu czarnego pasa w BJJ. Jest też twórcą oryginalnej diety zwanej dietą Gracie. W 2009 roku została wydana w języku portugalskim książka o jego życiu – "Carlos Gracie – O Criador De Uma Dinastia", co w wolnym tłumaczeniu znaczy "Carlos Gracie – twórca dynastii".

</doc>
<doc id="2621739" url="https://pl.wikipedia.org/wiki?curid=2621739" title="Luis Corvalan">
Luis Corvalan



</doc>
<doc id="2621741" url="https://pl.wikipedia.org/wiki?curid=2621741" title="Opis typu wejście-wyjście">
Opis typu wejście-wyjście

Opis typu wejście-wyjście – w teorii sterowania, opis układu typu „czarna skrzynka” przedstawiający wprost zależność wyjścia układu regulacji od jego wejścia z pominięciem wewnętrznego stanu układu (w opisie takim nie występują więc w sposób jawny zmienne opisujące stan układu).
Do zasadniczych typów takiego opisu należy (dla ciągłych układów liniowych) równanie różniczkowe o stałych współczynnikach:
gdzie formula_2 jest rzędem układu (względem formula_3) i musi być formula_4 jeśli układ ma być realizowalny fizycznie (zob. też transmitancja właściwa), formula_5 jest zmienną wejściową, a formula_3 jest zmienną wyjściową. Przyjęcie w powyższym równaniu formula_7 (to znaczy podzielenie wszystkich współczynników przez formula_8) nie powoduje utraty ogólności modelu.
Opis typu wejście-wyjście w postaci równania różniczkowego nie należy do najwygodniejszych, dlatego stosuje się często inne typy takiego opisu, które można wyprowadzić z równania różniczkowego:
Powyższe opisy można otrzymać podając wymuszenie na wejście układu i obserwując odpowiedź układu, dlatego równoważnym modelem wejścia-wyjścia (opisem zawierającym informację o danym układzie) są w przypadku dziedziny czasu: charakterystyki czasowe, a w przypadku dziedziny częstotliwości – charakterystyki częstotliwościowe.
Model typu wejście-wyjście stosowany jest najczęściej tam gdzie projektant nie posiada wiedzy o wewnętrznym, fizycznym funkcjonowaniu opisywanego obiektu – na przykład dysponuje jedynie pomiarami jakie zebrał na wejściu i wyjściu systemu (podając wymuszenie i obserwując odpowiedź układu). Opis typu wejście-wyjście ma swoje ograniczenia: nie pozwala na uzyskanie odpowiedzi na pytanie jak przebiegają procesy wewnątrz układu; w praktyce stosowany jest głównie do opisu układów liniowych, podczas gdy model układu w postaci równań stanu przeznaczony jest do opisu zarówno układów liniowych, jak i nieliniowych. Jeśli więc projektant posiada wiedzę o wewnętrznym działaniu układu wskazane jest konstruowanie modelu układu w postaci równań stanu, które jawnie ujmują wewnętrzne zmienne stanu.
Podanemu wyżej równaniu różniczkowemu rzędu formula_2 równoważny jest układ formula_2 równań różniczkowych rzędu pierwszego. Aby dokonać odpowiedniego sprowadzenia trzeba jednak zdefiniować (nowe) zmienne stanu. Przy tym należy również zwrócić uwagę, że o ile opis typu wejście-wyjście jest jednoznaczny dla danego układu to opis z wykorzystaniem równań stanu już nie jest. Ponadto dla układów, których działanie jest zakłócane sygnałami losowymi stosuje się szerszą klasę modeli układów dynamicznych, do której zaliczyć można:

</doc>
<doc id="2621750" url="https://pl.wikipedia.org/wiki?curid=2621750" title="Gunhilda Matka Królów">
Gunhilda Matka Królów

Gunhilda Matka Królów (ur. ok. 910, zm. po 970) – królowa Norwegii w latach 930–934, córka pochodzącego z Halogalandu Asura Tote lub króla Danii Gorma Starego.
Życiorys.
Zgodnie z relacją Snorriego Sturlusona, bracia Gunhildy Eyvind Skreyja i Alf Askman należeli do armii norweskiego władcy. W 922 poślubiła ona księcia norweskiego Eryka, syna króla Haralda Pięknowłosego. Według "Sagi o Haraldzie Pięknowłosym" Gunhilda jako młoda dziewczyna uczyła się magii. W 930 mąż Gunhildy został królem Norwegii jako Eryk Krwawy Topór, co spowodowało jego konflikt z przyrodnimi braćmi. Według relacji sag Gunhlida przyczyniła się do śmierci brata Eryka Halfdana Białego, wynajmując wiedźmę, która podała mu truciznę. W 934 Eryk Krwawy Topór został pozbawiony władzy i wygnany z Norwegii. Gunhilda przeżyła swojego męża zmarłego w 954 i po jego śmierci wróciła do Orkney. Ostatnia wzmianka na jej temat dotyczy przyjazdu Islandczyków do Norwegii za panowania jej syna Haralda II Szarej Opończy w latach 962–970.
Z małżeństwa Gunhildy i Eryka pochodziło ośmioro dzieci:

</doc>
<doc id="2621752" url="https://pl.wikipedia.org/wiki?curid=2621752" title="Thomas Kinkade">
Thomas Kinkade

Thomas Kinkade (ur. 19 stycznia 1958 w Sacramento, zm. 6 kwietnia 2012 w Monte Sereno) - amerykański malarz.
Życiorys.
Kinkade dorastał w niewielkim mieście Placerville w Kalifornii, ukończył szkołę średnią w 1976 roku i studiował na Uniwersytecie Kalifornijskim w Berkeley oraz w Kolegium Art Center of Design w Pasadenie. W 1982 ożenił się z Nanette, z którą miał cztery córki: Merritt (ur. 1988), Chandler (ur. 1991), Winsor (ur. 1995) i Everett (ur. 1997), wszystkie nazwane na cześć znanych artystów.

</doc>
<doc id="2621758" url="https://pl.wikipedia.org/wiki?curid=2621758" title="As I Am (Kristin Chenoweth)">
As I Am (Kristin Chenoweth)

As I Am – druga solowa płyta Kristin Chenoweth wydana w 2005 roku.
Piosenkę "Borrowed Angels" napisała Diane Warren. Ten sam utwór został nagrany ponownie w wersji country i w 2011 roku wydany na płycie "Some Lessons Learned".

</doc>
<doc id="2621761" url="https://pl.wikipedia.org/wiki?curid=2621761" title="Herbert Onslow Plumer">
Herbert Onslow Plumer

Herbert Onslow Plumer, ps. „Daddy Plumer” (pol. „Tata Plumer”) i „Old Plum” (pol. „Stary Plum”) (ur. 13 marca 1857, zm. 16 lipca 1932) – brytyjski marszałek polny ("Field Marshal"), później polityk i dyplomata kolonialny.
Dzieciństwo i młodość.
Herbert urodził się w Torquay w Anglii. Był drugim synem w mieszczańskiej rodzinie. Ukończył jedną z najstarszych angielskich szkół męskich, Eton College położoną w miasteczku Eton.
Kariera wojskowa.
W 1876 rozpoczął służbę wojskową w British Army. Został skierowany do regimentu piechoty York and Lancaster Regiment.
Afryka.
W latach 1879-1886 był adiutantem batalionu. W tym charakterze służył podczas powstania Mahdiego w Sudanie w 1884. Kapitan Plumer wyróżnił się w walkach pod El Teb i Tamai, za co otrzymał wojskową nagrodę Mentioned in Despatches. 22 lipca 1884 poślubił swoją daleką kuzynkę Annie Constance Goss, z którą miał czworo dzieci.
W 1887 rozpoczął naukę w szkole oficerów sztabowych Staff College w Camberley. Następnie w latach 1890-1893 był zastępcą asystenta generalnego adiutanta w Jersey. Gdy w marcu 1896 wybuchła II wojna Matabele, Plumer został przeniesiony do Afryki Południowej. Pod rozkazami generała Fredericka Carringtona zorganizował i dowodził Korpusem Strzelców Konnych. W zamian za zasługi otrzymał wyróżnienie przywilejem brevet, a następnie awansował na pułkownika.
W latach 1899-1902 uczestniczył w II wojnie burskiej. Po powrocie do kraju, otrzymał w 1902 dowództwo 4 Brygady Piechoty, należącej do I Korpusu Armii. Rok później został generalnym dowódcą 10 Dywizji Piechoty, należącej do IV Korpusu Armii. W 1904 został głównym kwatermistrzem Sił Zbrojnych, w 1906 objął generalne dowództwo nad 7 Dywizją Piechoty, a w 1907 nad 5 Dywizją Piechoty. W 1911 został mianowany generalnym dowódcą dla Północnego Dowództwa.
I wojna światowa.
Gdy w 1914 wybuchła I wojna światowa, Brytyjczycy wysłali do Francji Brytyjski Korpus Ekspedycyjny. 18 lutego 1915 generał-lieutenant Plumer objął dowództwo nad V Korpusem. Pod jego rozkazami znalazły się dwie dywizje piechoty, z którymi rozpoczął II bitwę pod Ypres (22 kwietnia – 25 maja 1915). Intensywność walk była tak wielka, że podjęto decyzję o rozbudowaniu V Korpusu i przekazania go pod dowództwo generała Edmunda Allenby. Natomiast Plumer objął dowództwo nad Drugą Armią we Flandrii. W 1917 odniósł zwycięstwo w bitwie pod Messines, która rozpoczęła się najgłośniejszym wybuchem wojny – jednoczesna detonacja 19 potężnych min umieszczonych w tunelach wykopanych pod niemieckimi liniami obronnymi. Plumer był powszechnie uważany za jednego z najlepszych dowódców wojskowych służących we Francji podczas I wojny światowej. Uznawał jednostki kawalerii za przestarzałe, i widział dla nich zastosowanie jedynie po przebiciu linii obronnych, by mogła wykonać szybki manewr przez wyłom na tyły przeciwnika. Rozumiał, że w walce pozycyjnej zastosowanie znajduje jedynie piechota. Dostrzegał znaczenie terenu, pogody i morale żołnierzy. Był niezwykle skrupulatny przy planowaniu operacji wojskowych. Jego uwagi niezwykle często były słuszne, i nawet po ich odrzuceniu okazywało się, że Plumer miał zazwyczaj rację. Było tak między innymi podczas bitwy pod Passchendaele, gdy Plumer ostrzegał przed ciężkimi warunkami terenowymi i załamaniem pogody. Bitwa jest uważana za jedną z najbardziej kontrowersyjnych i bezowocnych kampanii I wojny światowej. Prawie pół miliona żołnierzy alianckich i ćwierć miliona Niemców zginęło lub odniosło rany w walce o kawałek zrujnowanej, bagnistej ziemi. Bitwa przesunęła linię frontu zaledwie o około 10 kilometrów.
Pod koniec wojny Plumer dowodził całością brytyjskich sił we Francji.
Po wojnie.
Po wojnie Plumer został dowódcą okupacyjnej Brytyjskiej Armii Renu. W 1919 Plumer został gubernatorem Malty. W lipcu 1919 otrzymał awans na marszałka polnego ("Field Marshal"), i jednocześnie przyznano mu tytuł baron Plumer.
Dalsza działalność.
W latach 1925-1928 był Wysokim Komisarzem Palestyny. Jego okres administrowania w Mandacie Palestyny jest zazwyczaj opisywany jako najbardziej spokojny czas w historii mandatu Palestyny. W 1925 otrzymał tytuł wicehrabia Plumer.
Zmarł w 1932. Jego prochy pochowano w Opactwie Westminsterskim. Spadkobiercą tytułu był Thomas Plumer.

</doc>
<doc id="2621762" url="https://pl.wikipedia.org/wiki?curid=2621762" title="Let Yourself Go">
Let Yourself Go

Let Yourself Go – debiutancka solowa płyta Kristin Chenoweth nagrana w 2001 roku z udziałem Roberta Fishera i Coffee Club Orchestra.

</doc>
<doc id="2621764" url="https://pl.wikipedia.org/wiki?curid=2621764" title="Dusty Korek">
Dusty Korek

Dusty Korek (ur. 19 kwietnia 1995 w Edmonton) – kanadyjski skoczek narciarski polskiego pochodzenia, reprezentant klubu Altius Nordic Ski Club. Drużynowy brązowy medalista zimowych igrzysk olimpijskich młodzieży z 2012, olimpijczyk z 2014, medalista mistrzostw kraju.
Przebieg kariery.
W zawodach FIS Cup zadebiutował 8 października 2010 w Einsiedeln, zaś pierwsze punkty zdobył 28 lipca 2011 w Gérardmer, zajmując 10. miejsce. Dwa dni później po raz pierwszy wystartował w Letnim Pucharze Kontynentalnym. Zawody w Courchevel zakończył na 56. pozycji. Na Mistrzostwach Ameryki Północnej Juniorów 2012 zdobył wraz z reprezentacją Kanady srebrny medal w konkursie drużynowym. Indywidualnie zajął 5. i 6. lokatę. Wystąpił na Zimowych Igrzyskach Olimpijskich Młodzieży 2012. Zajął tam 8. miejsce indywidualnie, a w konkursie drużynowym zdobył brązowy medal. W lutym 2012 zajął 2. pozycję w konkursie FIS Cupu w Libercu.
13 stycznia 2013 zdobył pierwsze punkty Pucharu Kontynentalnego, zajmując 27. miejsce w Sapporo. 19 stycznia na tej samej skoczni zadebiutował w zawodach Pucharu Świata, kończąc zawody na 48. pozycji.
W 2013 startował w zawodach Letniego Grand Prix. Indywidualnie najwyżej klasyfikowany był na 37. miejscu, a w drużynowych konkursach mieszanych zajął 4. lokatę w Hinterzarten i 5. w Courchevel. W grudniu 2013 zajął 8. miejsce w konkursie mieszanym w ramach Pucharu Świata w Lillehammer. W styczniu 2014 był 4. w jednym z konkursów Pucharu Kontynentalnego w Sapporo. Wystąpił na Zimowych Igrzyskach Olimpijskich 2014. Indywidualnie zajął 40. miejsce na skoczni normalnej, a na skoczni dużej odpadł w kwalifikacjach, natomiast w konkursie drużynowym zajął 12. lokatę.
W sierpniu 2015 zdobył punkty Letniego Grand Prix, zajmując 29. miejsce w konkursie tego cyklu w Hakubie. W zawodach międzynarodowych po raz ostatni wystartował w styczniu 2016, w ramach Pucharu Kontynentalnego w Sapporo. W kolejnych miesiącach doznał kontuzji. Jeszcze w kwietniu 2017 startował w mistrzostwach kraju i był w składzie kadry narodowej, ostatecznie jednak zakończył karierę.
Zdobywał medale mistrzostw Kanady: w 2012 srebrny na skoczni normalnej i dużej (w konkursach zajął odpowiednio 4. i 5. miejsce, został jednak medalistą, ponieważ część z wyprzedzających go zawodników nie była reprezentantami Kanady), w 2013 złoty na normalnej i brązowy na dużej (w konkursach zajął odpowiednio 3. i 7. pozycję), a w 2015 srebrny na normalnej.

</doc>
<doc id="2621765" url="https://pl.wikipedia.org/wiki?curid=2621765" title="Eino Purje">
Eino Purje

Eino Alfred Purje pierwotne nazwisko Borg (ur. 2 lutego 1900 w Kymi, obecnie Kotka, zm. 2 września 1984 w Tervo) – fiński lekkoatleta średniodystansowiec, medalista olimpijski z 1928 i rekordzista świata.
Na igrzyskach olimpijskich w 192] w Amsterdamiee zdobył brązowy medal w biegu na 1500 metrów, po zaciętej walce ze swym rodakiem Paavo Nurmim i z Francuzem Julesem Ladoumègue. Startował również w biegu na 5000 metrów, ale nie ukończył biegu finałowego. Podobnie nie ukończył biegu finałowego na 1500 metrów na igrzyskach olimpijskich w 1932 w Los Angeles.
27 sierpnia 1927 w Wyborgu ustanowił rekord świata w biegu na 2000 metrów wynikiem 5:23,4, który przetrwał prawie 4 lata (poprawił go Ladoumègue).
Był mistrzem Finlandii w biegu na 1500 m w 1928, 1930 i 1931.

</doc>
<doc id="2621767" url="https://pl.wikipedia.org/wiki?curid=2621767" title="Weselina (obwód Razgrad)">
Weselina (obwód Razgrad)

Weselina (bułg. Веселина) – wieś w północnej Bułgarii, Obwód Razgrad, gmina Łoznica.

</doc>
<doc id="2621771" url="https://pl.wikipedia.org/wiki?curid=2621771" title="Arystarch (Nikołajewski)">
Arystarch (Nikołajewski)

Arystarch, imię świeckie Aleksandr Fiodorowicz Nikołajewski (ur. 4 kwietnia 1867, zm. 1937 lub 1938) – rosyjski biskup prawosławny, arcybiskup Żywej Cerkwi.
W 1887 ukończył naukę w seminarium duchownym w Penzie. W tym samym roku, po śmierci żony, złożył wieczyste śluby mnisze. Od 1895 był przełożonym monasteru Opieki Matki Bożej w Moskwie. W 1898 otrzymał godność archimandryty. W 1914 przeniesiony do monasteru Ikony Matki Bożej "Znak", również jako przełożony wspólnoty. 1 marca 1920 został wyświęcony na biskupa orenburskiego przez patriarchę moskiewskiego i całej Rusi Tichona.
Po przyjeździe do Orenburga biskup Arystarch był początkowo przeciwnikiem Żywej Cerkwi i apelował do wiernych o nieuznawanie zwierzchnictwa jej Synodu. Pragnąc zapobiec szerzeniu się wpływów odnowicielstwa, doprowadził do nominowania biskupa pomocniczego eparchii orenburskiej, Jakuba (Maskajewa), po czym skierował go do Moskwy w celu przyjęcia chirotonii biskupiej. W stolicy Rosji duchowny ten faktycznie przyjął chirotonię, lecz z rąk biskupów Żywej Cerkwi - Antonina (Granowskiego) i Eudokima (Mieszczerskiego). Po powrocie biskupa Jakuba do Orenburga biskup Arystarch pozwolił mu publicznie służyć, lecz zakazał wyświęcania nowych kapłanów, sam zaś udał się do Moskwy. W czasie jego nieobecności Synod Żywej Cerkwi skierował do Orenburga biskupa Andrzeja (Sosiedowa). Gdy Arystarch, po powrocie na swoją katedrę, zażądał od niego opuszczenia miasta, został aresztowany i zesłany do Kraju Narymskiego, gdzie przebywał do 1923.
W czasie pobytu na zesłaniu Arystarch (Nikołajewski) przeszedł do Żywej Cerkwi i pełnił w niej kolejno urzędy arcybiskupa tambowskiego (1924), swierdłowskiego (1924), penzeńskiego (1924), kurgańskiego (1924-1925), czelabińskiego (1925-1926), orenburskiego (1926), ufimskiego (1927), frunzeńskiego (1928-1930), kałuskiego (1930), borowickiego (wikariusza eparchii nowogrodzkiej, 1931). W 1933 przeszedł w stan spoczynku, lecz jeszcze w tym samym roku decyzja ta została zmieniona i objął urząd arcybiskupa sarapulskiego. W 1937 ponownie przeszedł w stan spoczynku. W tym samym roku lub w roku następnym został aresztowany, skazany na śmierć i rozstrzelany.

</doc>
<doc id="2621772" url="https://pl.wikipedia.org/wiki?curid=2621772" title="Kongijska Partia Pracy">
Kongijska Partia Pracy

Kongijska Partia Pracy (fran. "Parti Congolais du Travail, PCT") – socjaldemokratyczna partia polityczna z Republiki Konga.
Historia.
Partia założona została w 1969 roku. Sprawowała jednopartyjną władzę w Ludowej Republice Konga. Przyjęła doktrynę marksistowską. Pierwszym przewodniczącym Komitetu Centralnego partii był Marien Ngouabi. W tym czasie partia realizowało program reform radykalnie lewicowych. W polityce zagranicznej prowadziła politykę niezaangażowania i rozwijania relacji z blokiem wschodnim. W 1977 roku Marien Ngouabi został odsunięty od władzy i skrytobójczo zabity. W następstwie zabójstwa władzę w partii objął Joachim Yhombi-Opango. Polityk ten uchodził za prawicowego. W 1979 roku został odsunięty od władzy przez Denisa Sassou-Nguesso z inicjatywy partyjnej lewicy. Pomimo marksistowskiego rodowodu Sassou-Nguesso prowadził politykę bardziej pragmatyczną aniżeli lewicową. W polityce zagranicznej doszło do przeorientowania się na kurs prozachodni. Od połowy lat 80. wraz z trudnościami gospodarczymi partia rozpoczęła liberalizację ustrojową. W 1990 roku zrezygnowała z marksizmu i przyjęła doktrynę socjaldemokratyczną a w 1991 roku zlikwidowała republikę ludową. W 1992 roku przeprowadzono wolne wybory prezydenckie i parlamentarne które zakończyły się dla partii porażką.
Partia ponownie objęła władzę w Kongo w wyniku wojny domowej z 1997 roku. Na czele sił rebelianckich stanął wówczas Sassou-Nguesso który po wojskowym sukcesie mianował się prezydentem. Rządy jego i PCT potwierdziły wybory które odbyły się w 2002 roku.

</doc>
<doc id="2621773" url="https://pl.wikipedia.org/wiki?curid=2621773" title="Amber Yobech">
Amber Yobech

Amber Sikosang Yobech (ur. 27 stycznia 1991) – pływaczka z Palau. Reprezentantka Palau na Letnich Igrzyskach Olimpijskich 2008.
W Pekinie wystartowała na 50 m stylem dowolnym kobiet. Zajęła 3. miejsce w swojej rundzie eliminacyjnej, co w końcowej klasyfikacji uplasowało ją na 71 miejscu na 90 sklasyfikowanych zawodniczek.
Mierzy 156 cm wzrostu i waży 52 kg.

</doc>
<doc id="2621776" url="https://pl.wikipedia.org/wiki?curid=2621776" title="Karel Robětín">
Karel Robětín

Karel Ludvik „Sláva” Robětín, pierwotnie Karel Fuchs (ur. 25 stycznia 1889 w Pradze, zm. 14 października 1941 w Marylebone) – czeski tenisista reprezentujący Czechy. Startował na igrzyskach w Sztokholmie (1912), gdzie wystartował w dwóch turniejach singlowych (na korcie otwartym i krytym) oraz w grze deblowej w parze z Jaromírem Zemanem.

</doc>
<doc id="2621781" url="https://pl.wikipedia.org/wiki?curid=2621781" title="Krzysztof Gawryszczak">
Krzysztof Gawryszczak

Krzysztof Gawryszczak ps. Ali (ur. 5 maja 1948 w Gdańsku, zm. 6 kwietnia 2012 w Gdyni) – polski działacz społeczny, obrońca praw ojca.
Życiorys.
Był wieloletnim prezesem „Ojcowie.pl” – Stowarzyszenia Na Rzecz Poszanowania Prawa Dzieci i Rodziny. Prowadził lobbing w Sejmie na rzecz zmiany prawa rodzinnego i opiekuńczego w Polsce. Organizował demonstrację przed Sejmem i budynkami sądów. Udzielał pomocy materialnej oraz mieszkaniowej ojcom znajdującym się w trudnej sytuacji życiowej.
O prawo do kontaktów z własnym dzieckiem i ich rozszerzenie starał się przez 12 lat. Sąd mimo pozytywnych opinii biegłych przyznał mu 48 godzin w roku widzeń z synem. Dopiero kiedy jego syn miał 8 lat, mógł spotkać się z nim osobiście bez obecności kuratora i matki dziecka.

</doc>
<doc id="2621782" url="https://pl.wikipedia.org/wiki?curid=2621782" title="Josef Šebek">
Josef Šebek

Josef Šebek (ur. 18 marca 1888 w Pradze) – czeski tenisista reprezentujący Czechy. Startował na igrzyskach w Sztokholmie (1912), gdzie wystartował w turnieju singlowym na korcie otwartym oraz w grze deblowej w parze z Bohuslavem Hykšem.

</doc>
<doc id="2621784" url="https://pl.wikipedia.org/wiki?curid=2621784" title="Glasses Malone">
Glasses Malone

Charles Phillipivory Penniman (znany głównie jako Glasses Malone) - amerykański raper mieszkający w Los Angeles
Wczesne życie.
Glasses Malone dorastał w Watts i w okolicach Compton w Los Angeles. Jego matka dostała 25-letni wyrok więzienia za sprzedaż narkotyków, a Malone był członkiem gangu Crips jako nastolatek.
Muzyczna kariera.
Tradycyjnie jest związany z The Black Wall Street, mimo faktu, że większość artystów na wytwórni było związany z Bloods, Malone podpisał kontrakt z wytwórnią. Później podpisał kontrakt z Cash Money Records w 2011 roku, odmawiając oferty od wielu wytwórni, takich jak Def Jam Records, Interscope Records, J Records i Atlantic Records.
Filmografia.
The Division
Glasses Malone zajął się produkcją i zagrał w swoim filmie zatytułowanym "Division".Film został napisany przez Malcolma Mays i ma zostać wyreżyserowany przez Maxa Alberta w styczniu 2011 roku, zgodnie z Boombox'em.

</doc>
<doc id="2621786" url="https://pl.wikipedia.org/wiki?curid=2621786" title="Eero Berg">
Eero Berg

Eero Edvin Berg (ur. 17 lutego 1898 w Kangasala, zm. 14 lipca 1969 w Karijoki) – fiński lekkoatleta długodystansowiec, medalista olimpijski z 1924.
Na igrzyskach olimpijskich w 1924 w Paryżu zdobył brązowy medal w biegu na 10 000 metrów. Startował również w biegu przełajowym, ale go nie ukończył. Ponieważ w klasyfikacji drużynowej biegu przełajowego zwyciężyła Finlandia (uwzględniano wyniki trzech najlepszych zawodników), Berg w niektórych źródłach jest uznawany za mistrza olimpijskiego.

</doc>
<doc id="2621795" url="https://pl.wikipedia.org/wiki?curid=2621795" title="Isaiah Msibi">
Isaiah Msibi

Isaiah Msibi (ur. 15 lutego 1984) – suazyjski lekkoatleta, uczestnik Letnich Igrzysk Olimpijskich 2008.
Msibi wystartował w Pekinie na dystansie 1500 m (odpadł w eliminacjach). 
Mierzy 170 cm wzrostu.

</doc>
<doc id="2621797" url="https://pl.wikipedia.org/wiki?curid=2621797" title="Pośredni Niespodziany Stawek">
Pośredni Niespodziany Stawek

Pośredni Niespodziany Stawek (słow. "Prostredné Studené pleso") – mały stawek znajdujący się w Dolinie Staroleśnej, w słowackiej części Tatr Wysokich.
Do tej pory nie został zmierzony. Leży w kotlinie zwanej Niespodzianym Ogródkiem, u podnóża południowej ściany Strzeleckiej Turni. Jest jednym z grupy Niespodzianych Stawków ("Studené plesá") wchodzących w skład 27 Staroleśnych Stawów, które znajdują się w obrębie Doliny Staroleśnej. Oprócz niego w grupie tej znajdują się Niżni i Wyżni Niespodziany Stawek (największy z nich). Pośredni Niespodziany Stawek znajduje się pomiędzy nimi, nieco powyżej Niżniego. Do stawów nie prowadzą żadne znakowane szlaki turystyczne.

</doc>
<doc id="2621798" url="https://pl.wikipedia.org/wiki?curid=2621798" title="Prostredné Studené pleso">
Prostredné Studené pleso



</doc>
<doc id="2621801" url="https://pl.wikipedia.org/wiki?curid=2621801" title="Komunistyczna Partia Grecji (marksistowsko-leninowska)">
Komunistyczna Partia Grecji (marksistowsko-leninowska)

Komunistyczna Partia Grecji (marksistowsko-leninowska) (grec. "Κομμουνιστικό Κόμμα Ελλάδας (μαρξιστικό-λενινιστικό)", ΚΚΕ(μ-λ); "Kommounistiko Komma Elladas (marxistiko-leninistiko)", KKE(m-l)) – grecka maoistowska partia polityczna.
Historia.
KKE (ml) została założona w listopadzie 1976, w większości przez działaczy Organizacji Marksistów-Leninistów Grecji (OMLE), grupy maoistowskich rozłamowców z Komunistycznej Partii Grecji. Mniejsza część rozłamowców założyła Marksistowsko-Leninowską Komunistyczną Partię Grecji (ML-KKE).
W 1982 większa część członków partii opuściła ugrupowanie.
Udział w wyborach.
Partia po raz pierwszy wystartowała w wyborach parlamentarnych w 1989, jednak do wyborów w 2004 liczba głosów oddanych na ugrupowanie nie przekraczała 10 tysięcy. W wyborach w 2004 partia uzyskała 10 754 głosów (0,15%), natomiast w wyborach w 2007 17 541 głosów (0,24%). W wyborach w 2009 roku na partię głos oddało 10 213 wyborców (0,15%). W wyborach parlamentarnych w 2012 roku startując w koalicji z Marksistowsko-Leninowską Komunistyczną Partią Grecji (ML-KKE) uzyskała 16,049 głosów (0,25%).

</doc>
<doc id="2621802" url="https://pl.wikipedia.org/wiki?curid=2621802" title="Outback">
Outback

Outback – określenie rozległych, słabo zaludnionych, w przeważającej części pustynnych i półpustynnych obszarów w środkowej Australii.
Zasadnicza część Outbacku pokrywa się z Wyżyną Zachodnioaustralijską oraz Wielkim Basenem Artezyjskim. Na obszarze tym znajdują się liczne pustynie, m.in. Wielka Pustynia Piaszczysta, Wielka Pustynia Wiktorii, Pustynia Gibsona, Pustynia Simpsona oraz Tanami, a także kilka pasm górskich, m.in. Góry Macdonnella i Musgrave. Administracyjnie Outback leży w granicach stanów Australia Zachodnia, Australia Południowa, Queensland i Nowa Południowa Walia oraz Terytorium Północnego.
W regionie na ograniczoną skalę rozwinęło się rolnictwo (hodowla bydła i owiec) oraz przemysł wydobywczy.
Rdzenni Australijczycy żyli na Outbacku przez około 50 tysięcy lat, aż do praktycznego wytępienia ich przez kolonistów. 
Bibliografia.
 

</doc>
<doc id="2621804" url="https://pl.wikipedia.org/wiki?curid=2621804" title="Las urwiskowy">
Las urwiskowy

Las urwiskowy – typ ekosystemu leśnego, las rosnący na bardzo stromych zboczach brzegów potoków, urwiskach i ścianach. Występuje głównie w górach i w Europie Środkowej; jego drzewostan tworzą najczęściej świerki, które powykręcanymi korzeniami trzymają się szczelin skalnych, owijają wokół dużych głazów i różnych skalnych formacji. Las taki często niszczony jest przez lawiny śnieżne i kamienne, burze i wichury. Szczególnie narażone na niszczenie są większe, wyrośnięte okazy drzew.
Las urwiskowy bytuje w ekstremalnie trudnych warunkach klimatycznych i siedliskowych. Jednak dzięki temu, że rośnie na trudno dostępnych dla człowieka terenach i zwykle w miejscach, z których transportowanie drewna jest bardzo utrudnione lub wręcz niemożliwe (a w każdym razie nieopłacalne), las taki często zachował swój pierwotny charakter. W Tatrach, gdzie większość lasów to lasy wtórne, lasy urwiskowe umożliwiają naukowcom poznanie struktury i funkcjonowania lasów pierwotnych. Lasy urwiskowe rosną np. na skałach Doliny Kościeliskiej, na Zawracie Kasprowym.

</doc>
<doc id="2621809" url="https://pl.wikipedia.org/wiki?curid=2621809" title="Tao-te-cing">
Tao-te-cing



</doc>
<doc id="2621810" url="https://pl.wikipedia.org/wiki?curid=2621810" title="Ogólnopolski Festiwal Sztucznych Ogni">
Ogólnopolski Festiwal Sztucznych Ogni



</doc>
<doc id="2621811" url="https://pl.wikipedia.org/wiki?curid=2621811" title="Gniazdo os (film)">
Gniazdo os (film)

Gniazdo os (tytuł oryg. "Animal Factory") − amerykański dramat filmowy z 2000 roku, wyreżyserowany przez Steve’a Buscemiego, oparty na podstawie powieści o tym samym tytule autorstwa Edwarda Bunkera. Premiera filmu nastąpiła pod koniec stycznia 2000 w trakcie Sundance Film Festival.

</doc>
<doc id="2621817" url="https://pl.wikipedia.org/wiki?curid=2621817" title="Matthew Rowley">
Matthew Rowley

Matthew Rowley (ur. 4 czerwca 1993 w Red Deer) – kanadyjski skoczek narciarski, reprezentant klubu Altius Nordic Ski Club, dwukrotny medalista mistrzostw Ameryki Północnej juniorów w skokach narciarskich.
Na międzynarodowej arenie zadebiutował 27 lutego 2008 w Whistler podczas zawodów FIS Cup, oddając skok na odległość odpowiednio 79,0 m i 83,0 m w konkursie na skoczni normalnej.
29 grudnia 2014 w Oberstdorfie zadebiutował w konkursie indywidualnym Pucharu Świata, zajmując 31. miejsce.
We wrześniu 2015 ogłosił zakończenie sportowej kariery.

</doc>
<doc id="2621818" url="https://pl.wikipedia.org/wiki?curid=2621818" title="Zasobność drzewostanu">
Zasobność drzewostanu

Zasobność drzewostanu – objętość (miąższość) drewna znajdującego się w drzewostanie wyrażona w m³ w przeliczeniu na powierzchnię 1 ha, obliczana na podstawie miąższości wszystkich lub części drzew w stosunku do powierzchni. Zasobność można odnieść do grubizny lub do grubizny razem z drobnicą.

</doc>
<doc id="2621824" url="https://pl.wikipedia.org/wiki?curid=2621824" title="Kompleks startowy nr 31 kosmodromu Bajkonur">
Kompleks startowy nr 31 kosmodromu Bajkonur

Kompleks startowy nr 31 (ros. "Площадка №31") – wyrzutnia rakietowa w kazachskim kosmodromie Bajkonur, przeznaczona pierwotnie pod pociski R-7A, obecnie wykorzystywana głównie przez rakiety Sojuz 2 do startów komercyjnych zapewnianych przez firmę Starsem, rzadziej przez rakiety Sojuz-FG do wynoszenia załogowych statków Sojuz.
LC-31 jest jedyną kazachską wyrzutnią przystosowaną do rakiet Sojuz 2. W latach 70. i 80. wykorzystywana była do startów załogowych pojazdów Sojuz, czasem z powodu niemożności użycia LC-1 przeznaczonej dla lotów załogowych od 1961, a także jako wyrzutnia zapasowa. Od 2012 roku znów odbywają się tu niektóre starty misji załogowych statków Sojuz. Ostatni załogowy start z LC-31 miał miejsce 19 października 2016, podczas startu misji Sojuz MS-02.
Oprócz satelitów i pojazdów załogowych z kompleksu 31 startowały również sondy księżycowe i międzyplanetarne (np. Mars Express, Venus Express).

</doc>
<doc id="2621826" url="https://pl.wikipedia.org/wiki?curid=2621826" title="Pośredni Zbójnicki Staw">
Pośredni Zbójnicki Staw

Pośredni Zbójnicki Staw (słow. "Prostredné Zbojnícke pleso", "Sesterské pleso II") – staw położony na wysokości ok. 1972 m n.p.m. w górnych partiach Doliny Staroleśnej, w słowackich Tatrach Wysokich. Jest jednym z grupy Zbójnickich Stawów, do której należą także Wyżni (największy) i Niżni Zbójnicki Staw.
W nazewnictwie Zbójnickich Stawów i pobliskich Harnaskich Stawów panuje w literaturze spore zamieszanie. Nazwy w Wikipedii są zgodne z nazewnictwem przyjętym przez Witolda Henryka Paryskiego w przewodniku taternickim "Tatry Wysokie" oraz w "Wielkiej encyklopedii tatrzańskiej". Źródła te podają zróżnicowane pomiary stawów: według pracowników TANAP-u (1961–1967) Pośredni Staw Zbójnicki ma powierzchnię 0,62 ha, wymiary 170 × 95 m i głębokość 5,2 m. Zupełnie inne są wyniki pomiarów Józefa Szaflarskiego z lat 1931–1932: powierzchnia 0,321 ha, wymiary 93 × 48 m, głębokość 5,4 m. Józef Nyka w przewodniku "Tatry Słowackie" podaje, że Szaflarski uznał „podwójny Zbójnicki Staw Pośredni” za dwa zbiorniki i to wyjaśnienie jest najbardziej prawdopodobne. Stawy połączone są przepływającą przez nie Zbójnicką Wodą, a Pośredni i Niżni (nazewnictwo według WET) można uznać za jeden większy – tę interpretację stosuje Nyka, nazwy "Niżni Zbójnicki Staw" używa zaś dla Niżniego Harnaskiego Stawu. Także według najbardziej rozpowszechnionego nazewnictwa słowackiego "Prostredné Zbojnícke pleso" obejmuje Pośredni i Niżni Zbójnicki Staw razem.
Nazwa Zbójnickich Stawów wiąże się ze zbójnictwem tatrzańskim. Brak jest jednak powiązań zbójnictwa z tymi konkretnymi stawami ani z obiektami w ich otoczeniu.

</doc>
<doc id="2621827" url="https://pl.wikipedia.org/wiki?curid=2621827" title="Chile na Letnich Igrzyskach Olimpijskich Młodzieży 2010">
Chile na Letnich Igrzyskach Olimpijskich Młodzieży 2010

Chile na Letnich Igrzyskach Olimpijskich Młodzieży 2010 w Singapurze reprezentowało 50 sportowców w 10 dyscyplinach.
Skład kadry.
Hokej.
Drużyna chłopców - 6. miejsce
Kolarstwo.
Cross Country
Time Trial
BMX
Road Race
Koszykówka.
Drużyna dziewcząt - 18. miejsce
Lekkoatletyka.
Chłopcy
Dziewczęta
Piłka nożna.
Drużyna dziewcząt - 1. miejsce złoty medal

</doc>
<doc id="2621828" url="https://pl.wikipedia.org/wiki?curid=2621828" title="Prostredné Zbojnícke pleso">
Prostredné Zbojnícke pleso



</doc>
<doc id="2621831" url="https://pl.wikipedia.org/wiki?curid=2621831" title="Sesterské pleso II">
Sesterské pleso II



</doc>
<doc id="2621832" url="https://pl.wikipedia.org/wiki?curid=2621832" title="Dyskografia One Direction">
Dyskografia One Direction

Dyskografia One Direction – brytyjskiego boysbandu składa się z pięciu albumów studyjnych, siedemnastu singli (w tym dwa charytatywne) oraz piętnastu teledysków.
Grupa została stworzona przez Simona Cowella i podpisała kontrakt z wytwórnią Syco po tym jak zajęła trzecie miejsce w siódmej brytyjskiej edycji programu X-Factor. W Ameryce Północnej podpisali także kontrakt z wytwórnią płytową Columbia Records. 18 listopada 2011 roku pojawił się ich pierwszy album zatytułowany "Up All Night", który zadebiutował na drugim miejscu na liście UK Albums Chart. Płyta dotarła do szczytu notowania w Australii, Kanadzie, Nowej Zelandii, Szwecji oraz Stanach Zjednoczonych. Zdobyła także status potrójnej platynowej płyty w Irlandii i Australii, podwójnej platynowej w Nowej Zelandii, platynowej w Kanadzie oraz w Polsce i złotej w Szwecji. Pierwszy singel „What Makes You Beautiful” został wydany miesiąc przed wydaniem płyty i przez jeden tydzień znajdował się na szczycie listy UK Singles Chart.

</doc>
<doc id="2621833" url="https://pl.wikipedia.org/wiki?curid=2621833" title="Andrzej Sobieraj">
Andrzej Sobieraj

Andrzej Adam Sobieraj (ur. 10 listopada 1956 w Poznaniu) – polski dowódca wojskowy, generał brygady Wojska Polskiego.
Życiorys.
Urodził się 10 listopada 1956 w Poznaniu, w rodzinie Jerzego, oficera Wojska Polskiego, i Bożeny z Pawlickich.
W latach 1977–1981 był podchorążym Wyższej Szkoły Oficerskiej Wojsk Pancernych w Poznaniu. W 1981 został mianowany podporucznikiem i przydzielony do 17 pułku zmechanizowanego w Międzyrzeczu na stanowisko dowódcy plutonu czołgów średnich. Po trzech latach awansował na porucznika i został dowódcą kompanii czołgów średnich. We wrześniu 1985 został szefem sztabu-zastępcą dowódcy batalionu czołgów. W 1986 ukończył sześciomiesięczny Wyższy Kurs Doskonalenia Oficerów w Centrum Doskonalenia Oficerów w Rembertowie. We wrześniu 1987 został dowódcą batalionu czołgów średnich 17 pułku zmechanizowanego w Międzyrzeczu.
30 września 1988 rozpoczął studia w Akademii Sztabu Generalnego w Rembertowie na kierunku ogólnowojskowym. Od 1 października 1990 kontynuował studia w Akademii Obrony Narodowej w Rembertowie na tym samym kierunku. 16 sierpnia 1991, po ukończeniu studiów, powrócił do macierzystego pułku w Międzyrzeczu i przez kolejny rok pełnił obowiązki szefa sztabu-zastępcy dowódcy pułku. Pod koniec sierpnia 1992 został zatwierdzony na stanowisku szefa sztabu-zastępcy dowódcy pułku. W 1993 ukończył kurs kandydatów na dowódców pułków zmechanizowanych. 17 sierpnia 1994 objął dowództwo 18 pułku zmechanizowanego w Wędrzynie, a 30 października 1995 dowództwo 15 Wielkopolskiej Brygady Kawalerii Pancernej w Wędrzynie. Na stanowisku dowódcy brygady awansował na podpułkownika (1998) i pułkownika (2000). 30 kwietnia 2003 został przeniesiony na stanowisko zastępcy dowódcy 17 Wielkopolskiej Brygady Zmechanizowanej w Międzyrzeczu. 3 stycznia 2005 został szefem sztabu 11 Lubuskiej Dywizji Kawalerii Pancernej w Żaganiu. Od 3 października 2006 do 29 czerwca 2007 był słuchaczem Podyplomowych Studiów Polityki Obronnej w Akademii Obrony Narodowej w Rembertowie.
1 lipca 2007 objął dowództwo 34 Brygady Kawalerii Pancernej w Żaganiu. Na tym stanowisku 15 sierpnia 2007 Prezydent RP Lech Kaczyński mianował go na stopień generała brygady. 14 marca 2011 został zastępcą dowódcy 11 Lubuskiej Dywizji Kawalerii Pancernej w Żaganiu. W 2012 został przeniesiony do rezerwy. W latach 1980–1990 był członkiem Polskiej Zjednoczonej Partii Robotniczej. Mieszka w Wędrzynie.

</doc>
<doc id="2621834" url="https://pl.wikipedia.org/wiki?curid=2621834" title="Gianfranco Chiarini">
Gianfranco Chiarini

Gianfranco Chiarini (ur. 8 stycznia 1966 w Ferrarze) – włoski szef kuchni. Jego styl to włoska „nouvelle fusion cuisine”. W trakcie swojej kariery pracował w restauracjach Michelin, w luksusowych hotelach i na statkach pasażerskich, a także jako doradca kulinarny oraz inżynier technologii żywności przy pracach badawczo-rozwojowych (R&amp;D) dla międzynarodowych producentów żywności.
Młodość.
Gianfranco Chiarini urodził się w Ferrarze, we Włoszech, w rodzinie o korzeniach włosko-kolumbijskich i wychował się w wielokulturowym środowisku między Włochami, Wenezuelą i Stanami Zjednoczonymi. Jego ojciec Luciano Chiarini Toselli był specjalistą od reklamy i marketingu, a matka Leonor Gonzales de Chiarini – dekoratorką wnętrz.
Życie prywatne.
7 września 2010 roku Chiarini poślubił Annę Kingę Jarosławską, teraz Annę Chiarini, urodzoną w Słupsku, absolwentkę Uniwersytetu w Hamburgu na kierunkach medioznawstwa i literatury włoskiej. Obecnie mieszkają w Ferrarze.
Kariera muzyczna.
Od wczesnych lat Chiarini zajmował się muzyką. Najpierw grał muzykę rockową w pubach i w klubach nocnych, oraz występował jako support dla słynnych grup rockowych. Potem był wokalistą w zespole salsy Barranco Mix. Grupa występowała m.in. podczas Johnny Canales Show w Corpus Christi w Teksasie, razem z Królową Tejano, Seleną oraz zespołem, rockowym Maná. Barranco byli również jedną z gwiazd muzycznego festiwalu Feria de Cali w Kolumbii, który gości wiele osobistości ze świata salsy. Chiarini był głównym wokalistą grupy w latach 1993-1996, po czym postanowił kontynuować swoją karierę kulinarną.
Początki kariery kucharskiej.
W 1986 roku Chiarini zapisał się do – nieistniejącego już – Instituto de Alta Gastronomia de Caracas w Wenezueli. Oprócz nauki Chiarini zdobywał doświadczenie pracując w restauracjach.
W 1996 roku Chiarini powrócił do Stanów Zjednoczonych i zapisał się na Pittsburgh Culinary Institute. Również podczas tych studiów kulinarnych zdobywał doświadczenie pracując w restauracjach. Po ukończeniu i zdobyciu dyplomu na Pittsburgh Culinary Institute wyjechał do Francji, aby rozpocząć naukę na Le Cordon Bleu Paris. W trakcie studiów w Paryżu pracował pod nadzorem mistrzów, jak Alain Dutournier, szef kuchni i właściciel Carré des Feuillants. Potem w Rzymie doskonalił swoje umiejętności w Restauracji La Pergola razem z szefem Heinz Beck. W swoim rodzinnym mieście Ferrarze pracował m.in. w restauracjach Antichi Sapori i Hostaria Savonarola. Potem przeprowadził się do Niemiec, gdzie prowadził kuchnię m.in. w restauracji Pirsch Mühle niedaleko Hamburga.
Profesjonalna kariera kucharska.
W 2000 roku Chiarini wyjechał na Bliski Wschód, gdzie przejął pozycję doradcy kulinarnego w Intercontinental Hotels, w Omanie, a także dla Al Bustan Palace i Shangri-La Hotels. Następnie przeniósł się do Bahrajnu, gdzie kreował kulinarne koncepty dla hoteli Mövenpick i Marriott. W Kuwejcie był Executive Chef dla Courtyard Deluxe Edition hoteli Marriott, gdzie otworzył restaurację Il Forno z kuchnią północnowłoską oraz zorganizował dwa Chaines des Rotisseurs. Podczas pobytu w Kuwejcie był również prywatnym szefem kuchni dla emira Dżabir Al-Ahmad Al-Dżabir As-Sabah oraz jego rodziny. Był również szefem kuchni w telewizji Al Rai TV, która wyemitowała ponad 50 odcinków z jego udziałem.
Chiarini pracował w wielu krajach europejskich, m.in. w Hiszpanii, Wielkiej Brytanii i Irlandii, jak również w Afryce, Azji, Australii, Nowej Zelandii i Oceanii. W Afryce Chiarini pracował dla sieci hoteli Starwood w Sheraton Luxury Collection w Addis Abebie w Etiopii. W Etiopii Chiarini gościł byłego prezydenta Stanów Zjednoczonych, prezydenta Izraela Szimona Peresa, prezydentów Unii Afrykańskiej (AU) oraz byłego prezydenta Egiptu Hosniego Mubaraka.
Swój czas w Azji spędził na studiowaniu kultury i kulinariów krajów takich jak Chiny, Korea, Kambodża, Wietnam, Tajlandia, Malezja, Singapur i Filipiny oraz rozwijał i doskonalił swój kulinarny styl.
W 2009 roku Chiarini został mianowany dyrektorem kulinarnym na Europę, Bliski Wschód i Afrykę (EMEA) jednego z największych producentów skrobi na świecie. Chociaż opuścił firmę w 2011, wciąż pozostaje ich głównym doradcą kulinarnym na regiony EMEA.
W 2010 roku Chiarini wydał swoją pierwszą książkę kucharską „The New Renaissance of Italian Fusion Cuisine 1.0” (The Emerald Book). Australijski autorytet enologiczny i kulinarny VisitVineyards.com, umieścił ją na pierwszym miejscu spośród 12 najlepszych książek kucharskich na rok 2010-2011 ex aequo.
W styczniu 2011 roku Chiarini pojawił się jako gość specjalny w ekskluzywnym magazynie 8 (Thamāniya) z Arabii Saudyjskiej.
W maju 2011 Chiarini został zaproszony na jedno z najważniejszych wydarzeń kulinarnych i enologicznych “Kayra Terra Wines and Food Festival” w Stambule, w Turcji. Na galę towarzyszącą temu festiwalowi przygotował ekskluzywne siedmiodaniowe menu. Podczas pobytu w Stambule udzielił wywiadu na prawach wyłączności dla Turkish CNN przeprowadzonego przez reporterkę Pınar Esen.
4 czerwca 2011 roku Chairini otworzył pierwszą ekskluzywną włoską restaurację "Casa Toscana" w Kalkucie, w Indiach.
W październiku 2011 Chiarini opublikował książkę "Ferrara the Hidden Culinary Jewel", w której przedstawił historię kuchni Ferrary od czasów średniowiecznych oraz zaprezentował typowe, a także już zapomniane przepisy i smaki z tego regionu.
W listopadzie 2011 wydał drugą część trylogii zatytułowaną "The New Renaissance of Italian Fusion Cuisine 2.0" (The Pearl Book). Celem trylogii jest połączenie włoskich przepisów z kuchnią światową. Chiarini proponuje renesans kuchni włoskiej, tworząc nowe dania, ale pozostawiając klasyki kuchni włoskiej nietkniętymi. "The Pearl" została nominowana jako jeden z możliwych zwycięzców Gourmand World Cookbook Awards na rok 2011, przyznawanych corocznie w Paryżu.
W 2011 roku Gianfranco Chiarini pracował również jako doradca kulinarny dla azjatyckiej sieci Ka Hospitality, która ma wyłączność na prowadzenie Hakkasan i Yauatcha, jednych z pierwszych ekskluzywnych restauracji w Mumbaju w Indiach.
Obecnie Chiarini jest zaangażowany w wiele projektów kulinarnych we Włoszech i w Europie.

</doc>
<doc id="2621835" url="https://pl.wikipedia.org/wiki?curid=2621835" title="Krytyka filmowa">
Krytyka filmowa

Krytyka filmowa – dziedzina działalności intelektualnej, której przedmiotem jest film, kultura filmowa i jej społeczna sytuacja. Opiera się ona na dyskusji i formułowaniu osądów o filmach i kinie. Jej celem jest nie tylko opis poszczególnych dzieł, ale też kształtowanie kierunków rozwoju kina i lansowanie pewnych wartości lub koncepcji estetycznych. Inną charakterystyką krytyki filmowej jest spełnianie funkcji pośrednika między twórcami filmowymi a widzami.
Krytyka filmowa zwyczajowo jest zaliczana w obręb filmoznawstwa, choć nie jest uprawiana zgodnie z naukową metodologią i jest raczej wyrazem osobistych przekonań. Obejmuje szeroki zakres aktywności, od codziennej działalności recenzenckiej, do bardziej złożonych form, felietonów, esejów i szkiców, artykułów polemicznych albo manifestów krytycznych.
Historia krytyki filmowej sięga pierwszych dekad XX wieku. Począwszy od lat 20. stawała się coraz istotniejszą sferą kultury filmowej. Pierwsi znani krytycy zazwyczaj byli równocześnie teoretykami filmu, jak Siegfried Kracauer czy André Bazin, a w Polsce Karol Irzykowski. Wielu z wczesnych krytyków było też twórcami filmowymi, jak Siergiej Eisenstein, Jean Epstein czy twórcy kręgu awangardy. Po drugiej wojnie światowej w znacznej mierze na rozwój krytyki i sztuki filmowej wpłynęli autorzy francuskiej nowej fali zgromadzeni wokół pisma "Cahiers du Cinéma": François Truffaut, Jean-Luc Godard, Jacques Rivette, Éric Rohmer. Bazowali oni w swoich tekstach krytycznych na pracach André Bazina.

</doc>
<doc id="2621837" url="https://pl.wikipedia.org/wiki?curid=2621837" title="Adolf Henryk Silberschein">
Adolf Henryk Silberschein

Adolf Henryk Silberschein, znany również jako Abraham Silberschein (ur. 30 marca 1882 we Lwowie, zm. 30 grudnia 1951 w Genewie) – polsko-żydowski adwokat, działacz Światowego Kongresu Żydów, syjonista, poseł na Sejm I kadencji (1922–27) z ramienia Bloku Mniejszości Narodowych, członek grupy Ładosia nieformalnej współpracy żydowskich organizacji i polskich dyplomatów, którzy fabrykowali i przemycali do okupowanej Polski nielegalne paszporty latynoamerykańskie ratujące posiadaczy i ich rodziny przed natychmiastową wywózką do obozów zagłady.
Życiorys.
Urodził się we Lwowie jako syn Jakuba Silberscheina, dentysty i jego żony Anny z domu Polturak. Ukończył studia prawnicze i rozpoczął praktykę adwokacką we Lwowie. Działał w organizacjach syjonistycznych, był wiceprezesem Organizacji Syjonistycznej Małopolski Wschodniej. Wchodził w skład zarządu Syjonistycznej Partii Pracy „Hitachdut”. W 1922 objął mandat posła na Sejm Rzeczypospolitej Polskiej I kadencji. Wyjechał do Genewy ze Lwowa 9 sierpnia 1939 roku.
W czasie Zagłady, Silberschein brał aktywny udział w próbie ratowania Żydów poprzez organizowanie dla nich paszportów państw Ameryki Łacińskiej. Czynił to w ramach założonego w Genewie Komitetu Pomocy „RELICO”.
Początkowo działania te miały incydentalny charakter, ale w latach 1942–1943 zaczęły być prowadzone na masową skalę. Silberschein pozostawał w bliskich kontaktach z polskimi dyplomatami Juliuszem Kühlem, Stefanem Ryniewiczem i Konstantym Rokickim. Przekazywał im przemycane z gett listy osób ze zdjęciami, według których wypełniali oni fałszywe paszporty kupione od skorumpowanego konsula honorowego Paragwaju, berneńskiego notariusza Rudolfa Hügglego. Częściowo zdobywał również fundusze na przekupywanie Hügglego. Współpracował też z uznanym później za Sprawiedliwego wśród Narodów Świata konsulem Peru José Maríą Barreto i prawdopodobnie również – samodzielnie – z konsulami innych państw Ameryki Łacińskiej.
Jesienią 1943 roku był przez krótki czas aresztowany przez szwajcarską policję. Zeznał wówczas, że działał na zlecenie Ryniewicza i Rokickiego, od których dowiedział się o samym mechanizmie paszportowym i którzy prosili go o koordynację działań. W ten sposób paszporty mogły być kupowane hurtowo, co zmniejszało ich cenę. "„Mieliśmy do czynienia z prawdziwym „czarnym rynkiem” paszportowym. Panowie z Poselstwa wyrazili życzenie, żebym to ja wziął odpowiedzialność za tę sprawę, co też uczyniłem w imieniu „RELICO”" – zeznał. Pieniądze na zakup paszportów od Hügglego pochodziły – według niego – "„z różnych źródeł, w tym od Komitetu Palestyńskiego w Jerozolimie, Światowego Kongresu Żydów w Nowym Jorku, od innych organizacji żydowskich z Nowego Jorku i Stambułu oraz od osób prywatnych ze Stanów Zjednoczonych i ze Szwajcarii"”.
Po aresztowaniu Silberscheina, w jego obronie skutecznie interweniował radca Stefan Ryniewicz.
Ocenia się, że działania grupy Ładosia ocaliły życie 400 osobom – to Żydzi, którzy przeżyli jako posiadacze paszportów Paragwaju. W przypadku Silberscheina do grupy tej należy jednak doliczyć również część osób ocalonych dzięki innym paszportom, m.in. Peru.
Po wojnie Silberschein pozostał w Genewie, gdzie ożenił się ze swoją sekretarką Fanny Hirsch, również uczestniczką akcji ratunkowej. Zmarł w grudniu 1951 roku i został pochowany na tamtejszym cmentarzu żydowskim.

</doc>
<doc id="2621843" url="https://pl.wikipedia.org/wiki?curid=2621843" title="Bohuslav Hykš">
Bohuslav Hykš

Bohuslav Hykš (ur. 7 maja 1889 w Pradze) – czeski tenisista reprezentujący Bohemię oraz Czechosłowację. Trzykrotny olimpijczyk – startował na igrzyskach w Londynie (1908), Sztokholmie (1912) i Antwerpii (1920). Startował w olimpijskich turniejach singlowych i deblowych.

</doc>
<doc id="2621847" url="https://pl.wikipedia.org/wiki?curid=2621847" title="José Dolhem">
José Dolhem

Louis José Lucien Dolhem (ur. 26 kwietnia 1944 roku w Paryżu, zm. 16 kwietnia 1988 roku w Saint-Just-Saint-Rambert) – francuski kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2621852" url="https://pl.wikipedia.org/wiki?curid=2621852" title="Lejzor Sirkis">
Lejzor Sirkis

Lejzor Sirkis też Syrkis (ur. 1880 w Łodzi, zm. w XX wieku) – przemysłowiec, wydawca, działacz społeczny i poseł na Sejm I kadencji.
Życiorys.
Urodził się w Łodzi. Przeniósł się do Zgierza, gdzie został przewodniczącym Gminy Wyznaniowej Żydowskiej i radnym rady miasta. Był współzałożycielem ortodoksyjnej partii Agudat Israel i jej wiceprezesem. Wydawał organ prasowy partii, dziennik "Der Jud". W 1922 został wybrany do Sejmu I kadencji. Dalsze jego losy są nieznane.

</doc>
<doc id="2621858" url="https://pl.wikipedia.org/wiki?curid=2621858" title="Miyoshi (Hiroszima)">
Miyoshi (Hiroszima)

 – miasto w Japonii, w prefekturze Hiroszima. Leży na wyspie Honsiu, w regionie Chūgoku.
Położenie.
Miasto leży w północnej części prefektury graniczy z miastami:
Historia.
Prawa miejskie 31 marca 1954 r. 
W dniu 1 kwietnia 2004 r. przyłączono do miasta następujące miasteczka: Kisa, Mirasaka, Miwa i Kōnu oraz wsie: Funo, Kimita i Sakugi.

</doc>
<doc id="2621869" url="https://pl.wikipedia.org/wiki?curid=2621869" title="SM U-35">
SM U-35

SM U-35 – niemiecki okręt podwodny typu "U-31" - uznawanego przez niektóre źródła za jeden z pięciu kamieni milowych rozwoju tej klasy okrętów, najskuteczniejszy U-Boot pierwszej wojny światowej i najskuteczniejsza jednostka podwodna wszech czasów, który zatopił ogółem 224 jednostki o łącznej pojemności BRT. Ostatnim dowódcą okrętu był kapitan Heino von Heimburg.
U-35 umownie zaliczany jest do przedwojennego jeszcze typu U-31 o długości 64,4 metra i szerokości 6,32 metra z zanurzeniem 3,56 metra. Wyposażony był w dwa sześciocylindrowe silniki dwusuwowe diesla o mocy 1850 KM, w zanurzeniu zaś korzystał z dwóch silników elektrycznych o mocy 880 kW, które na powierzchni pracowały jako generatory elektryczne. Uzbrojenie torpedowe okrętu tworzyły dwie wyrzutnie torpedowe kalibru 50 cm na dziobie oraz 2 wyrzutnie o takim samym kalibrze na rufie jednostki, służące do wystrzeliwania 6 przenoszonych przez okręt torped. Uzbrojenie torpedowe uzupełniane było przez 1 działo 7,5 cm, które w roku 1915 zostało zmienione przez działo o kalibrze 8,8 cm, rok później zaś na działo 10,5 cm. Załoga okrętu rozwijającego na powierzchni prędkość 16,7 węzła w zanurzeniu zaś 9,8 węzła, składała się z 35 osób, w tym 4 oficerów. Zanurzenie testowe okrętu określone zostało na 50 metrów.
4 października 1916 roku storpedował i zatopił statek pasażerski „Gallia”, transportujący wojsko (1200 ludzi zostało uratowanych przez krążownik „Châteaurenault”).

</doc>
<doc id="2621874" url="https://pl.wikipedia.org/wiki?curid=2621874" title="Układ niestacjonarny">
Układ niestacjonarny

Układ niestacjonarny – układ, którego wyjście zależy wprost od czasu, układ stacjonarny natomiast to układ, którego wyjście nie zależy wprost od czasu.
Z układem stacjonarnym ma się do czynienia wówczas, gdy spełniony jest następujący warunek: jeśli sygnał wejściowy formula_1 generuje na wyjściu układu sygnał formula_2 to wówczas jakikolwiek sygnał wejściowy opóźniony w czasie formula_3 skutkuje opóźnionym sygnałem na wyjściu formula_4 Własność ta, w kontekście schematu, może być również wyrażona w inny sposób: układ jest stacjonarny, jeśli blok układu dla dowolnie wybranego opóźnienia zachowuje przemienność.
Powyższa własność może być spełniona tylko wówczas, gdy transmitancja układu nie jest funkcją czasu, chyba że taka zależność od czasu daje się wyrazić za pomocą wejścia i wyjścia.
W przypadku układu niestacjonarnego, parametry układu zależą więc od czasu i opisujące układ równania stanu przybierają postać:
Ponieważ w powyższym równaniu wszystkie macierze współczynników zależą od czasu, możliwości dokonania odpowiednich przekształceń w celu uproszczenia analizy są bardzo ograniczone. Nie ma uniwersalnej metody, która by pozwalała łatwo rozwiązać takie równania. Nie wchodzi tu też w grę ani przekształcenie Laplace’a, ani przekształcenie Fouriera, ani opis za pomocą transmitancji, a także nie ma możliwości zdefiniowania dla takiego układu wartości własnych. Dla takiego układu nie podaje się ani stałych czasowych, ani ewentualnych współczynników tłumienia. Można co prawda zdefiniować w takim przypadku macierz podstawową, jednak bardzo trudno jest ją wówczas obliczyć. Układ niestacjonarny nie posiada odpowiedzi impulsowej w zwykłym sensie (bo aby stworzyć opis trzeba by definiować odpowiedzi impulsowe dla każdej z chwil czasu osobno). Opis typu wejście-wyjście możliwy jest za pomocą równania całkowego przypominającego całkę splotową:
gdzie formula_8 jest macierzą podstawową. Natomiast wyjście układu formula_9 opisuje drugie z wyżej podanych równań stanu. Jednak i w przypadku takiego opisu obliczenia nie są proste.
Przykłady.
Niektóre układy, mimo że faktycznie są fizycznie niestacjonarnymi, można w zasadzie traktować jako układy stacjonarne, tyle że w pewnym niedługim czasie – na przykład parametry układów elektronicznych ulegają zmianie w dłuższym czasie (z roku na roku), ale w krótszym czasie (z dnia na dzień) można przyjąć, że są stałe. Przykładem układu niestacjonarnego może być statek powietrzny – zmienność jego charakterystyk czasowych wynika z różnych ustawień powierzchni sterujących podczas startu, lotu czy lądowania, a także z ciągle zmieniającej się wagi na skutek zużycia paliwa. Jeszcze inny przykład układu niestacjonarnego to ludzki narząd głosu – transmitancja opisująca taki układ zmienia się w każdej z chwil czasu, zależnie od tego jaki kształt przybierze ten narząd.
Niestacjonarność układów nieliniowych.
W teorii sterowania układy liniowe są klasyfikowane jako stacjonarne lub niestacjonarne zależnie od tego czy macierz układu zmienia się w czasie, czy nie. W ogólnym kontekście układów nieliniowych terminy "układ stacjonarny" i "układ niestacjonarny" zastępowane są odpowiednio przez "układ autonomiczny" i "układ nieautonomiczny". Liniowe układy stacjonarne (ang. "Linear Time-Invariant" – "LTI") są autonomiczne, natomiast liniowe układy niestacjonarne (ang. "Linear Time-Varying – LTV") są nieautonomiczne.

</doc>
<doc id="2621875" url="https://pl.wikipedia.org/wiki?curid=2621875" title="Wybory prezydenckie w Republice Południowoafrykańskiej w 1898 roku">
Wybory prezydenckie w Republice Południowoafrykańskiej w 1898 roku

Wybory prezydenckie w Republice Południowoafrykańskiej w 1898 odbyły się w maju. O stanowisko prezydenta Transwalu rywalizowali Paulus Kruger, Schalk Willem Burger oraz Piet Joubert. Zdecydowane zwycięstwo (12 858 głosów) odniósł Kruger, który dzięki wzrostowi nastrojów antybrytyjskich po rajdzie Jamesona odbudował swoją popularność w społeczeństwie burskim. Było to czwarte jego zwycięstwo z rzędu (wcześniej wygrywał wybory w 1883, 1888 i 1893 roku). Drugie miejsce zajął, popierany przez środowiska liberałów, Burger (3750 głosów), na trzecim zaś uplasował się Joubert (2000 głosów).

</doc>
<doc id="2621878" url="https://pl.wikipedia.org/wiki?curid=2621878" title="Układ stacjonarny">
Układ stacjonarny



</doc>
<doc id="2621879" url="https://pl.wikipedia.org/wiki?curid=2621879" title="Odznaczeni Orderem Orła Białego (III Rzeczpospolita)">
Odznaczeni Orderem Orła Białego (III Rzeczpospolita)

Lista osób odznaczonych Orderem Orła Białego w okresie III Rzeczypospolitej – obejmuje damy i kawalerów Orderu Orła Białego, którym został on przyznany na mocy postanowienia Prezydenta Rzeczypospolitej Polskiej w okresie III RP. Każdy Prezydent RP jest z urzędu również kawalerem tego orderu.
Order Orła Białego, ustanowiony w 1705 i odnowiony przez Sejm Rzeczypospolitej Polskiej w 1921, jest najwyższym orderem Rzeczypospolitej Polskiej. W okresie PRL nie był przyznawany, nie przewidywała go ówczesna ustawa o orderach i odznaczeniach. Order Orła Białego został przywrócony na mocy nowej ustawy obowiązującej od 23 grudnia 1992. Order ten nadaje w formie ogłaszanego w Monitorze Polskim postanowienia Prezydent RP, który z tytułu wyboru na ten urząd staje się kawalerem i Wielkim Mistrzem Orderu Orła Białego oraz przewodniczącym jego kapituły. Może być przyznawany obywatelom polskim oraz cudzoziemcom za zasługi położone dla RP lub jej obywateli, jak również stosownie do zwyczajów międzynarodowych. Może zostać nadany również pośmiertnie. Jak stanowi art. 10 ust. 2 obowiązującej ustawy o orderach i odznaczeniach, "Order Orła Białego nadawany jest za znamienite zasługi zarówno cywilne, jak i wojskowe, położone w czasie pokoju lub wojny, dla chwały i pożytku Rzeczypospolitej Polskiej".
Pierwszym kawalerem Orderu Orła Białego po jego przywróceniu w III RP został z urzędu prezydent Lech Wałęsa (stając się 1321. kawalerem orderu w historii), pierwszym odznaczonym papież Jan Paweł II, pierwszym odznaczonym cudzoziemcem król Szwecji Karol XVI Gustaw, pierwszą odznaczoną kobietą Zofia Morawska, a pierwszym odznaczonym pośmiertnie prymas Polski Stefan Wyszyński. W przypadku Polaków wyróżniano m.in. przywódców Polskiego Państwa Podziemnego, żołnierzy okresu II wojny światowej, działaczy opozycji w okresie PRL, naukowców, ludzi kultury i sztuki, duchownych, w późniejszym czasie również działaczy politycznych III RP. W przypadku cudzoziemców wyróżniano przede wszystkim urzędujące głowy państwa.
Największa grupa osób została jednorazowo uhonorowana w ramach obchodów 100-lecia odzyskania niepodległości przez Polskę (uroczystość odbyła się 11 listopada 2018). Prezydent Andrzej Duda odznaczył wówczas pośmiertnie Orderem Orła Białego 25 polskich przedstawicieli kultury, nauki, sportu, działaczy politycznych, społecznych i religijnych.
Według informacji medialnych przyjęcia Orderu Orła Białego odmówił w 1994 Jerzy Giedroyc (postanowienie o nadaniu mu tego orderu nie zostało formalnie wydane). Przyjęcia przyznanych pośmiertnie przez Aleksandra Kwaśniewskiego orderów odmówiły rodziny Kazimierza Pużaka (1996) i Zbigniewa Herberta (1998). Nadane wówczas ordery zostały przekazane przedstawicielom ich rodzin dopiero przez Lecha Kaczyńskiego, odpowiednio w 2009 i w 2007.

</doc>
<doc id="2621881" url="https://pl.wikipedia.org/wiki?curid=2621881" title="Wioletta Grzegorzewska">
Wioletta Grzegorzewska

Wioletta Grzegorzewska (ur. 9 lutego 1974 w Koziegłowach) – polska poetka, prozaiczka.
Życiorys.
Urodziła się w Koziegłowach, dzieciństwo spędziła Rzeniszowa (województwo śląskie). Kilkanaście lat mieszkała w Częstochowie, gdzie ukończyła filologię polską na WSP (obecnie Akademia im. Jana Długosza). W roku 2006 wyjechała do Wielkiej Brytanii, gdzie mieszka do dziś. 
Jej utwory ukazywały się w polskich i zagranicznych czasopismach m.in.: "The Guardian", "Words Without Borders", "Arterie, Studium, Fraza, Kresy, Tygiel Kultury", "Zeszyty Literackie", kwartalniku "sZAFa", "ArtPapierze" na stronach internetowych i w antologiach: "Na końcu świata napisane. Autoportret współczesnej polskiej emigracji", "Solistki: Antologia poezji kobiet (1989-2009)", "Free Over Blood. New Polish Poets Series" (Zeszyty Poetyckie/OFF Press, Londyn 2011). Opublikowała zbiór opowiadań "Guguły", powieść "Stancje" oraz książki poetyckie: "Wyobraźnia kontrolowana", "Parantele", "Orinoko", "Inne obroty", dwujęzyczny wybór wierszy: "Pamięć Smieny/Smena's Memory", wybór wierszy "Czasy zespolone".

</doc>
<doc id="2621883" url="https://pl.wikipedia.org/wiki?curid=2621883" title="Fajwel Stempel">
Fajwel Stempel

Fajwel Stempel (ur. 13 lutego 1886 w Krakowie, zm. 1944) – rabin, przemysłowiec, działacz społeczny, poseł na Sejm I kadencji.
Życiorys.
Urodził się w Krakowie. W 1912 założył Związek Ortodoksów w Krakowie. W latach 1933–1937 sprawował mandat radnego Rady Miasta Krakowa. Sprawował także funkcje w Zarządzie i Radzie Gminy Wyznaniowej Żydowskiej w Krakowie. Był właścicielem kopalni węgla. Był członkiem Zarządu Centralnego Agudat Israel.
Zginął podczas wojny, lecz bliższe okoliczności jego śmierci pozostają nieznane.

</doc>
<doc id="2621887" url="https://pl.wikipedia.org/wiki?curid=2621887" title="II wojna stuletnia">
II wojna stuletnia

II wojna stuletnia – termin historiograficzny używany przez niektórych historyków na łączne określenie serii konfliktów między Francją a Anglią/Wielką Brytanią w latach 1689(lub 1714)–1815. Wydaje się, że termin ten został wymyślony przez J. R. Seeley, który pisze o tym w swojej pracy "" (1883).
Podobnie jak Wojna stuletnia, powyższy termin nie opisuje pojedynczego wydarzenia militarnego, ale ogólny stan wojny pomiędzy dwiema głównymi stronami konfliktu.

</doc>
<doc id="2621889" url="https://pl.wikipedia.org/wiki?curid=2621889" title="Lampa nadawcza">
Lampa nadawcza

Lampa nadawcza – lampa elektronowa stosowana w celu generacji, modulacji lub wzmacniania drgań wielkiej częstotliwości, wykorzystywana głównie w urządzeniach radiokomunikacyjnych i telewizyjnych (nadajnikach). 
Lampy nadawcze charakteryzują się przede wszystkim dużą lub bardzo dużą mocą wyjściową - od kilkudziesięciu watów (W) do nawet kilkuset kilowatów (kW). Pociąga to za sobą odpowiednio dużą emisję z katody, dużą moc admisyjną anody (Pa max) oraz wysokie dopuszczalne napięcie anodowe (Ua max). Katody tych lamp wykonywane są zazwyczaj z wolframu torowanego, natomiast anody z niklu, molibdenu, tantalu bądź (przy mocach ponad 3 kW) z miedzi lub stali chromowej. Jako lampy nadawcze są wykorzystywane triody (w urządzeniach o mocy pow. 1 kW) oraz tetrody i pentody (w urządzeniach o mocy do 1 kW). Chłodzenie tych lamp może być naturalne, powietrzne, wodne lub wrzeniowe (wapotronowe). 
Do generacji czy wzmacniania drgań o częstotliwościach mikrofalowych stosuje się też specjalne lampy o sterowaniu prędkością elektronów - magnetrony, klistrony oraz lampy o fali bieżącej.

</doc>
<doc id="2621890" url="https://pl.wikipedia.org/wiki?curid=2621890" title="Układ statyczny">
Układ statyczny

Układ statyczny ("układ bezinercyjny") – w przeciwieństwie do układu dynamicznego jest układem, w którym nie można wyróżnić żadnych zmiennych stanu.
Układ statyczny nie zawiera w sobie żadnych części inercyjnych, które mogłyby powodować gromadzenie energii (np. kondensatorów, sprężyn itp. – zob. też stan układu); układ taki jedynie rozprasza energię.
Do opisu układów statycznych stosuje się zwykle charakterystykę statyczną, która przedstawia (zwykle stałą, tzn. niezależną od czasu) relację pomiędzy sygnałem na wejściu i wyjściu układu. Rozpatrywanie charakterystyk czasowych w kontekście układu statycznego nie ma sensu, gdyż nie mówią one nic o układzie, w którym nie ma żadnych zmiennych stanu.
Przykłady.
Przykładem takiego układu może być rezystor albo układ dźwigni mechanicznych o pomijalnie małej bezwładności.

</doc>
<doc id="2621891" url="https://pl.wikipedia.org/wiki?curid=2621891" title="Niels Henriksen">
Niels Henriksen

Niels Henriksen (ur. 4 lutego 1966 w Gentofte) – duński wioślarz. Złoty medalista olimpijski z Atlanty.
Zawody w 1996 były jego jedynymi igrzyskami olimpijskimi. Wspólnie z kolegami triumfował w czwórce wagi lekkiej. Był medalistą mistrzostw świata, m.in. w czwórce wagi lekkiej: w 1994 sięgnął po złoto, w 1995 po srebro tej imprezy.

</doc>
<doc id="2621892" url="https://pl.wikipedia.org/wiki?curid=2621892" title="Jak wychować tatę">
Jak wychować tatę

Jak wychować tatę (ang. "Raising Dad", 2001-2002) – amerykański serial komediowy stworzony przez Jonathana Katza. W serialu występują Bob Saget, Kat Dennings, Brie Larson, Riley Smith, Beau Wirick i Jerry Adler. 
Jego światowa premiera odbyła się 5 października 2001 roku na kanale The WB. Ostatni odcinek został wyemitowany 10 maja 2002 roku. W Polsce serial nadawany był na kanale TVP1.

</doc>
<doc id="2621893" url="https://pl.wikipedia.org/wiki?curid=2621893" title="Thomas Poulsen">
Thomas Poulsen

Thomas Poulsen (ur. 16 lutego 1970) – duński wioślarz. Złoty medalista olimpijski z Atlanty.
Zawody w 1996 były jego jedynymi igrzyskami olimpijskimi. Wspólnie z kolegami triumfował w czwórce wagi lekkiej. Był medalistą mistrzostw świata, m.in. w czwórce wagi lekkiej: w 1994, 1997, 1998 i 1999 sięgnął po złoto, w 1995 po srebro tej imprezy.

</doc>
<doc id="2621894" url="https://pl.wikipedia.org/wiki?curid=2621894" title="Henk Jan Zwolle">
Henk Jan Zwolle



</doc>
<doc id="2621895" url="https://pl.wikipedia.org/wiki?curid=2621895" title="Sophie - panna młoda mimo woli">
Sophie - panna młoda mimo woli



</doc>
<doc id="2621896" url="https://pl.wikipedia.org/wiki?curid=2621896" title="Jeroen Duyster">
Jeroen Duyster

Jeroen Tarquinis Cornelis Duyster (ur. 27 sierpnia 1966) – holenderski wioślarz, sternik. Złoty medalista olimpijski z Atlanty.
Zawody w 1996 były jego jedynymi igrzyskami olimpijskimi. Wspólnie z kolegami triumfował w ósemce. W ósemce był również srebrnym medalistą mistrzostw świata w 1994 i 1995.
Jego siostra Willemijn także była medalistka olimpijską.

</doc>
<doc id="2621898" url="https://pl.wikipedia.org/wiki?curid=2621898" title="Niels van Steenis">
Niels van Steenis

Niels Henning van Steenis (ur. 3 listopada 1969) – holenderski wioślarz. Złoty medalista olimpijski z Atlanty.
Zawody w 1996 były jego jedynymi igrzyskami olimpijskimi. Wspólnie z kolegami triumfował w ósemce. W ósemce był również srebrnym medalistą mistrzostw świata w 1994 i 1995.

</doc>
<doc id="2621903" url="https://pl.wikipedia.org/wiki?curid=2621903" title="Rafał Szereszowski">
Rafał Szereszowski

Rafał Szereszowski też Szereszewski (ur. 8 maja 1869 w Warszawie, zm. 26 kwietnia 1948 w Ellington) – bankier, filantrop, senator I kadencji.
Życiorys.
Urodził się 8 maja 1869 w Warszawie, w rodzinie Dawida i Róży z Folmanów. W 1891 ożenił się z Bertą Birsztajn. Był bankierem i prowadził działalność dobroczynną. Po śmierci ojca wraz z bratem Michałem w 1915 przejął kierownictwo Domu Bankowego "DM Szereszowski". Podczas I wojny światowej był skarbnikiem Towarzystwa Niesienia Pomocy Żydowskim Ofiarom Wojny, przewodniczący Żydowskiego Komitetu Bezpieczeństwa. W 1916 został wybrany do Rady Miasta st. Warszawy. W 1920 działał w Zarządzie Cywilnym Ziem Wschodnich. W 1922 został wybrany na senatora I kadencji z listy nr 16 Bloku Mniejszości Narodowych w województwie lubelskim. W senacie zajmował się sprawami finansowymi wchodząc w skała komisji skarbowo-pożyczkowej. Swoje zyski z bratem lokował w nieruchomościach i lasach mając po stabilizacji walutowej 5 milionów kapitału co dawało mu wiodącą pozycję na rynku kapitałowo-bankowym.
Był pierwszym prezesem CENTOSu (od 1924). W 1932 i 1933 uczestniczył w dwóch pierwszych Światowych Konferencjach Żydów w Genewie. Po wybuchu II wojny i kapitulacji Warszawy przedostał się do Wilna. W 1941 osiadł w Stanach Zjednoczonych.
Zmarł 26 kwietnia 1948 w Ellington (Connecticut, USA). Został pochowany na cmentarzu Mt. Carmel Cemetery w Nowym Jorku (kwatera 1-C1-A12-12).

</doc>
<doc id="2621905" url="https://pl.wikipedia.org/wiki?curid=2621905" title="Natalia Demidenko">
Natalia Demidenko



</doc>
<doc id="2621909" url="https://pl.wikipedia.org/wiki?curid=2621909" title="Królik Greg">
Królik Greg

Królik Greg (ang. "Greg the Bunny", 2002-2006) – amerykański serial komediowy stworzony przez Spencera Chinoya i Dana Milano. Wyprodukowany przez 20th Century Fox Television.
Światowa premiera serialu odbyła się 27 marca 2002 roku na kanale Fox i był emitowany do 19 października 2004 roku. Od 19 sierpnia 2005 roku serial nadawany był na kanale IFC. Ostatni odcinek został wyemitowany 16 grudnia 2006 roku. W Polsce serial nadawany był na kanale TV4.
Opis fabuły.
Serial opowiada o króliku-maskotce imieniem Greg, który dostaje ciekawą pracę przy produkcji dziecięcego programu telewizyjnego „Sweetknuckle Junction”.

</doc>
<doc id="2621912" url="https://pl.wikipedia.org/wiki?curid=2621912" title="Linearyzacja">
Linearyzacja

Linearyzacja – polega na przybliżeniu modelu układu nieliniowego za pomocą modelu układu liniowego.
Szczególnie podatne dla idei linearyzacji są układy z nieliniowością części statycznej.
Metody.
Do podstawowych metod linearyzacji należą:
Ograniczenia.
Nie każdy układ nieliniowy można poddać linearyzacji. Może się także okazać, że nie istnieje stan równowagi, wokół którego można by dokonać rozsądnej linearyzacji. Żądania odpowiedniej dokładności przybliżenia i odpowiednio szerokiego zakresu, dla którego ono ma obowiązywać, często bywają przeciwstawne. 

</doc>
<doc id="2621913" url="https://pl.wikipedia.org/wiki?curid=2621913" title="Waldemar Fiuta">
Waldemar Fiuta

Waldemar Fiuta (ur. 10 kwietnia 1958 w Lublinie) – polski piłkarz i trener piłkarski. W trakcie kariery zawodniczej grał na pozycji prawego obrońcy. Związany głównie z Motorem Lublin, w barwach którego rozegrał w ekstraklasie 176 spotkań.
Z Motorem, w którym zadebiutował w rundzie wiosennej sezonu 1974/1975, trzykrotnie (w sezonach 1979/1980, 1982/1983 oraz 1988/1989) wywalczył awans do I ligi. W 1983 roku zajął siódme miejsce w plebiscycie „Kuriera Lubelskiego” na najlepszego i najpopularniejszego sportowca Lubelszczyzny.
Był trenerem Motoru w sezonie 1995/1996. Obecnie jest właścicielem firmy wykończeniowej.

</doc>
<doc id="2621914" url="https://pl.wikipedia.org/wiki?curid=2621914" title="Kto tu zwariował">
Kto tu zwariował

Kto tu zwariował (ang. "The Trouble with Normal", 2000) – amerykański serial komediowy. W serialu występują David Krumholtz, Brad Raider, Jon Cryer, Larry Joe Campbell i Paget Brewster.
Jego światowa premiera odbyła się 6 października 2000 roku na kanale ABC. Ostatni odcinek został wyemitowany 24 listopada 2000 roku. W Polsce serial nadawany był na kanale TVN 7.
Opis fabuły.
Serial opowiada o czterech zestresowanych facetach po trzydziestce, którzy mieszkają w Nowym Jorku i ulegają różnym obsesjom.
Obsada.
i inni

</doc>
<doc id="2621915" url="https://pl.wikipedia.org/wiki?curid=2621915" title="Manchester Orchestra">
Manchester Orchestra

Manchester Orchestra – amerykański zespół grający indie rock, który pochodzi z Atlanty, utworzony w 2005 r. W skład grupy wchodzi aktualnie Andy Hull, który jest wokalistą, gitarzystą i autorem tekstów, Robert McDowell gitara prowadząca, Chris Freeman klawisze i instrumenty perkusyjne, Jonathan Corley basista oraz Tim Very jako perkusista.
Członkowie zespołu.
Aktualny skład:
Pierwotny skład:

</doc>
<doc id="2621916" url="https://pl.wikipedia.org/wiki?curid=2621916" title="Oleg Sirghi">
Oleg Sirghi



</doc>
<doc id="2621917" url="https://pl.wikipedia.org/wiki?curid=2621917" title="Gokhan Kilic">
Gokhan Kilic



</doc>
<doc id="2621918" url="https://pl.wikipedia.org/wiki?curid=2621918" title="Valentin Hristov">
Valentin Hristov



</doc>
<doc id="2621920" url="https://pl.wikipedia.org/wiki?curid=2621920" title="Ulead VideoStudio">
Ulead VideoStudio



</doc>
<doc id="2621921" url="https://pl.wikipedia.org/wiki?curid=2621921" title="Historia filmu (nauka)">
Historia filmu (nauka)

Historia filmu – dziedzina filmoznawstwa, której przedmiotem są dzieje sztuki filmowej. Historia filmu zajmuje się periodyzacją dziejów kinematografii, opisywaniem związków łączących poszczególne dzieła lub nurty filmowe oraz charakteryzowaniem etapów ewolucji sztuki filmowej, w powiązaniu z uwarunkowaniami społecznymi, kulturowymi i politycznymi. Korzystając z metodologii badań historycznych, historia filmu gromadzi i porządkuje na podstawie materiału źródłowego dane faktograficzne, a następnie dokonuje ich syntetycznego opisu.
Zależnie od badanej kwestii, główne perspektywy rozważań o historii sztuki filmowej to:
Oprócz tego wyróżnić można wiele innych metod badawczych, uzależnionych od charakteru materiału źródłowego i zakresu jaki obejmują, m.in.: historia kina światowego, historia kinematografii narodowych, historie poszczególnych gatunków, analizy odbioru filmów na przestrzeni dziejów, itp.

</doc>
<doc id="2621923" url="https://pl.wikipedia.org/wiki?curid=2621923" title="Marta Dąbrowska">
Marta Dąbrowska



</doc>
<doc id="2621931" url="https://pl.wikipedia.org/wiki?curid=2621931" title="Ayakashi">
Ayakashi

 – japońskie słowo oznaczające potwora o nieznanym, niejasnym pochodzeniu i różnej postaci, nawiedzającego, unieruchamiającego, niszczącego lub zatapiającego statki na morzu. 

</doc>
<doc id="2621934" url="https://pl.wikipedia.org/wiki?curid=2621934" title="Kultura Samogyvár-Vinkovci">
Kultura Samogyvár-Vinkovci



</doc>
<doc id="2621936" url="https://pl.wikipedia.org/wiki?curid=2621936" title="Rozczarowanie">
Rozczarowanie

Rozczarowanie – emocja, której doznajemy, gdy nasza wiedza, wiara lub nadzieja ulegnie niemiłej dla nas konfrontacji z rzeczywistością. Konfrontacja może być dowolnie subiektywna, np. gdy ktoś nas wprowadzi w błąd.
Przykładowy schemat z nadzieją i wiarą.
Zakladamy, że wierzymy w dużą wartość celu, ale mamy zaledwie nadzieję na jego osiągnięcie. Osiągamy cel, ale okazuje się on mniej wartościowy niż zakładaliśmy. Wówczas im większa była wiara w wartość celu, tym większego doznamy rozczarowania po osiągnięciu tego celu, dlatego czasem rezygnujemy z dążenia do celu, którego wartości nie jesteśmy pewni, aby uniknąć ewentualnego rozczarowania. Po takiej rezygnacji czasem profilaktycznie włącza się mechanizm obronny racjonalizacji, który zaniża wartość celu lub szanse jego osiągnięcia. Może się jednak okazać, że cel z którego zrezygnowaliśmy, rzeczywiście był wartościowy. Wówczas, im większa jest jego wartość, tym większe jest prawdopodobieństwo włączenia się mechanizmu racjonalizacji, który pomaga nam uchronić się przed pojawieniem się zaburzeń depresyjnych, które często są skutkiem silnego rozczarowania.

</doc>
<doc id="2621937" url="https://pl.wikipedia.org/wiki?curid=2621937" title="Q0957+561">
Q0957+561

Q0957+561 (również SBS 0957+561, TXS 0957+561) – kwazar położony w gwiazdozbiorze Wielkiej Niedźwiedzicy, pierwszy odkryty obiekt astronomiczny, w którym zaobserwowano efekt soczewkowania grawitacyjnego.
Kwazar położony jest w odległości 8,7 miliardów lat świetlnych od Ziemi (z = 1,41), a jego obserwowana jasność wynosi 16,7. Pomiędzy nim a Ziemią znajduje się galaktyka YGKOW G1, której masa powoduje zagięcie promieni światła wysyłanych przez kwazar, przez co z Ziemi widziany jest jego podwójny obraz.
Podwójny obraz kwazaru został odkryty w 1979 i zwrócił na siebie uwagę z powodu bardzo niewielkiej odległości w jakiej były położone dwa nowo odkryte obiekty. Porównanie ich przesunięcia ku czerwieni i widzialnego widma optycznego sugerowało, że jest to jeden i ten sam obiekt widziany podwójnie z powodu soczewkowania grawitacyjnego, co zostało teoretycznie przewidziane już wcześniej w 1915 przez Alberta Einsteina w jego ogólnej teorii względności.
Obserwacje w zakresie światła widzialnego nie były początkowo potwierdzone przez obserwacje kwazarów w zakresie promieniowania radiowego, obydwa obiekty zdawały się emitować różne promieniowanie radiowe. Innym problemem było wykrycie dżetu emitowanego tylko przez obiekt „A”. Ostatecznie jednak dodatkowe obserwacje pomogły odkryć także dżet w przypadku obiektu „B”. Niektóre z różnic obserwacyjnych pomiędzy obrazami „A” i „B” tłumaczone są tym, że światło od nich przebiega różną drogę aby dotrzeć do Ziemi. Światło obrazu obiektu „A” dociera do Ziemi 14 miesięcy wcześniej niż odpowiednik obrazu „B”, różnica w długości drogi potrzebnej do przebycia obrazów kwazara do Ziemi wynosi 1,1 roku świetlnego.
Możliwość istnienia planety pozasłonecznej.
W 1996 grupa naukowców z Harvard-Smithsonian Center for Astrophysics kierowanych przez Rudolpha Shilda poinformowała, że w widmie obrazu „A” wykryto krótką fluktuację, której nie zaobserwowano w widmie obrazu „B”. Naukowcy sądzą, że zostało to spowodowane przez przejście przed kwazarem planety znajdującej się w galaktyce YGKOW G1. Z wielkości i czasu trwania tej fluktuacji wynika, że potencjalna planeta może mieć masę około 3 mas Ziemi. Galaktyka YGKOW G1 położona jest w odległości ponad 4 miliardów lat świetlnych od Ziemi, a zatem byłaby to najodleglejsza znana planeta pozasłoneczna.

</doc>
<doc id="2621938" url="https://pl.wikipedia.org/wiki?curid=2621938" title="Manastiriszte">
Manastiriszte

Manastiriszte (bułg. Манастирище) – wieś w północnej Bułgarii. Znajdująca się w obwodzie Wraca, w gmina Chajredin.
Wieś położona jest w nizinie Naddunajskiej, nad rzeką Ogosta.
Manastiriszte powstało w 1825 roku, odkryto tutaj pozostałości rzymskiej drogi, rzymską osadę i monaster.

</doc>
<doc id="2621940" url="https://pl.wikipedia.org/wiki?curid=2621940" title="Mericzleri">
Mericzleri

Mericzleri (bułg. "Меричлери") − miasto w południowej Bułgarii. Znajdująca się w obwodzie Chaskowo, w gmina Dimitrowgrad. Miasto to nie ma swojej gminy.
Etymologia nazwy miejscowości Mericzleri wywodzi się od tureckiego Mericz - Marica. W XIX w ówczesnej wiosce mieszkali Turcy i Bułgarzy, ale z czasem ludność turecka przeniosła się w inne miejsca, a Bułgarzy zostali w tej miejscowości.
W grudniu 2010 roku w Mericzleri odbyły się protesty do władz Dimitrowgradu dotyczące wysokiego stanu zanieczyszczenie wody rzeki Marica i jej dopływów. Powodem złego stanu rzeki są zakłady przemysłowe w Dimitrowgradzie, przez co w wodzie znajdowała się wysoka zawartość manganu.
Do zabytków miasta należą:
W sąsiedztwie miasta znajdują się źródła mineralne. Woda z tego źródła jest trzecim na świecie i druga w Europie zasobną w minerały i pierwiastki chemiczne. Jest tutaj uzdrowisko "Solenci"" z wodą leczniczą, do 45 °C, jest słona.

</doc>
<doc id="2621941" url="https://pl.wikipedia.org/wiki?curid=2621941" title="Charles Asati">
Charles Asati

Charles Asati (ur. 3 marca 1946 w Kisii w prowincji Nyanza) – kenijski lekkoatleta sprinter, mistrz i wicemistrz olimpijski.
Zdobył srebrny medal w sztafecie 4 × 400 metrów na igrzyskach olimpijskich w 1968 w Meksyku (kenijska sztafeta biegła w składzie: Daniel Rudisha, Munyoro Nyamau, Naftali Bon i Asati). Na tych samych igrzyskach odpadł w eliminacjach biegu na 100 metrów i w ćwierćfinale biegu na 200 metrów.
Zdobył złote medale w biegu na 400 metrów i w sztafecie 4 × 400 metrów oraz brązowy w biegu na 200 metrów na Igrzyskach Brytyjskiej Wspólnoty Narodów w 1970 w Edynburgu. Sztafeta biegła w składzie: Nyamau, Julius Sang, Robert Ouko i Asati.
Na igrzyskach olimpijskich w 1972 w Monachium Asati zajął 4. miejsce w finale biegu na 400 m, za |Amerykanami Vince’em Matthewsem i Wayne'em Collettem oraz swym rodakiem Juliusem Sangiem. Ponieważ obaj Amerykanie zostali usunięci z reprezentacji USA za swe zachowanie podczas dekoracji medalami olimpijskimi, sztafeta 4 × 400 m Stanów Zjednoczonych została zdekompletowana i nie mogła wystartować w igrzyskach. To sprawiło, że sztafeta Kenii stała się faworytem. Nie zawiodła i zdobyła złoty medal, jako jedyna osiągając czas poniżej 3 minut (2:59,83). Biegła w składzie: Asati, Nyamau, Ouko i Sang. 
Asati zwyciężył w biegu na 400 m i w sztafecie 4 × 400 m na igrzyskach afrykańskich w 1973 w Lagos oraz na Igrzyskach Brytyjskiej Wspólnoty Narodów w 1974 w Christchurch(sztafeta biegła w składzie: Asati, Francis Musyoki, Bill Koskei i Sang).
Rekordy życiowe Asatiego:

</doc>
<doc id="2621945" url="https://pl.wikipedia.org/wiki?curid=2621945" title="An Szy-kao">
An Szy-kao



</doc>
<doc id="2621946" url="https://pl.wikipedia.org/wiki?curid=2621946" title="Medal Wybitnej Służby Lotniczej">
Medal Wybitnej Służby Lotniczej

Medal Wybitnej Służby Lotniczej lub Zaszczytny Medal Lotniczy (ang. "Distinguished Flying Medal", skr. "D.F.M." lub "DFM") – brytyjskie odznaczenie wojskowe przyznawane do 1993 roku podoficerom i szeregowym Royal Air Force oraz pozostałych rodzajów brytyjskich sił zbrojnych i państw sojuszniczych, w przeszłości także innych krajów Wspólnoty Narodów. Medal był przyznawany za "czyn lub czyny męstwa, odwagi lub poświęcenia w obliczu wroga w czasie aktywnych działań w powietrzu" ("an act or acts of valour, courage or devotion to duty whilst flying in active operations against the enemy"). Został ustanowiony 3 czerwca 1918 roku.
Odpowiednikiem DFM przyznawanym przez wojska lądowe był Medal Wojskowy, a przez marynarkę wojenną Medal za Wybitną Służbę. Odpowiednikiem za czyny męstwa, dzielności lub oddania dokonane w trakcie lotu, jednak nie w bezpośredniej walce z nieprzyjacielem był Medal Sił Powietrznych.
Do 1993 roku Zaszczytny Krzyż Lotniczy stanowił odpowiednik medalu nadawany oficerom. Obecnie krzyż jest nadawany wszystkim wojskowym, bez względu na posiadany stopień.
Kolejne nadanie medalu oznaczało się umieszczając poziomo na wstążce srebrne okucie (ang. "bar"). Na baretce umieszczana była srebrna rozetka w kształcie róży heraldycznej.
66 takich medali otrzymali Polacy za zasługi podczas II wojny światowej, a jeden Polak został nim odznaczony dwukrotnie.

</doc>
<doc id="2621947" url="https://pl.wikipedia.org/wiki?curid=2621947" title="Sheryl Sandberg">
Sheryl Sandberg

Sheryl Kara Sandberg (ur. 28 sierpnia 1969 w Waszyngtonie) – amerykańska bizneswoman, była wiceprezes Global Online Sales and Operations Google, była szefowa personelu Departamentu Skarbu Stanów Zjednoczonych, od 2008 szef operacyjny (COO) Meta Inc.
Kariera zawodowa.
Sheryl Sandberg studiowała ekonomię w Harvard College, którą ukończyła w 1991 z wyróżnieniem dla najlepszego absolwenta. MBA zdobyła z wyróżnieniem w Harvard Business School. W latach 1996–2001 pracowała na stanowisku szefa personelu Departamentu Skarbu Stanów Zjednoczonych. W 2001 roku została zatrudniona przez Google na stanowisku wiceprezesa Global Online Sales and Operations i kierowała między innymi sprzedażą reklamy i publikacji w Google. W marcu 2008 została szefem operacyjnym (COO) Facebook Inc.
Osiągnięcia zawodowe.
Sandberg należy do najbardziej wpływowych i najlepiej opłacanych kobiet w amerykańskim biznesie. W opublikowanym w 2010 roku rankingu „Najbardziej wpływowych kobiet w biznesie w roku 2009” tygodnika „Fortune” została sklasyfikowana na 16. miejscu. W 2010 roku „Businessweek” uznał Sandberg za jedną z 25 najbardziej wpływowych osób w branży internetowej. Wynagrodzenie Sandberg w 2011 roku wynosiło 300 000 USD, z bonusem ponad 86 000 USD, oraz premią w akcjach spółki wartości 30 491 613 USD.
Życie prywatne.
Była dwukrotnie zamężna. Pierwszym mężem był Brian Kraff, z którym się rozwiodła po roku. W 2004 wyszła za mąż za Dave’a Goldberga, z którym ma syna i córkę. W 2016 wspierała kampanię prezydencką Hillary Clinton.

</doc>
<doc id="2621951" url="https://pl.wikipedia.org/wiki?curid=2621951" title="Jefferson/USC">
Jefferson/USC

Jefferson/USC – naziemna stacja linii Expo Line metra w Los Angeles znajdująca się w North University Park na południe od Downtown Los Angeles. Powstała w ramach pierwszego etapu budowy linii Expo, która docelowo ma dotrzeć do miasta Santa Monica. Stacja została oddana do użytku 28 kwietnia 2012 roku.
Opis stacji.
Stacja Jefferson/USC znajduje się po wschodniej stronie Flower Street przyległej do autostrady międzystanowej nr 110 przy skrzyżowaniu z Jefferson Boulevard. W pobliżu znajduje się główny kampus Uniwersytetu Południowej Kalifornii ("University of Southern California"). Na południe od stacji znajduje się Shrine Auditorium. Instalacja artystyczna zdobiąca stację została przygotowana przez Samuela Rodrigueza.
Połączenia autobusowe.
Linie autobusowe Metro

</doc>
<doc id="2621952" url="https://pl.wikipedia.org/wiki?curid=2621952" title="Powstanie w Syrii (2011-2012)">
Powstanie w Syrii (2011-2012)



</doc>
<doc id="2621956" url="https://pl.wikipedia.org/wiki?curid=2621956" title="Gäu">
Gäu

Szwajcaria:
Zobacz też:

</doc>
<doc id="2621957" url="https://pl.wikipedia.org/wiki?curid=2621957" title="Gaeu">
Gaeu



</doc>
<doc id="2621962" url="https://pl.wikipedia.org/wiki?curid=2621962" title="Hosanna z Mantui">
Hosanna z Mantui

Hosanna z Mantui, wł. "Osanna Andreasi" (ur. 17 stycznia 1449 w Carbonarola, zm. 18 czerwca 1505 w Mantui) – włoska mistyczka i stygmatyczka, tercjarka dominikańska (OPs) i błogosławiona Kościoła rzymskokatolickiego.
Urodziła się w szlacheckiej rodzinie. W wieku 5 lat podczas spaceru brzegiem rzeki Pad usłyszała głos, który powiedział jej: "życie i śmierć polega na miłowaniu Boga" i wtedy w czasie ekstazy zobaczyła niebiańską hierarchię i znowu usłyszała głos, który jej powiedział: "Aby wejść do nieba, konieczne jest kochać Boga bardzo wiele. Zobacz, jak wszystkie rzeczy stworzone śpiewają jego chwałę i głoszą ją do ludzi".
Mając piętnaście lat wstąpiła do zgromadzenia tercjarek dominikańskich, a wieku trzydziestu lat otrzymała stygmaty na głowie i stopach, a także doświadczała męki Chrystusa. Pomagała ubogim i chorym.
Zmarła 18 czerwca 1505 roku, mając 56 lat, w opinii świętości. Jej grób znajduje się w Katedrze Świętego Piotra w Mantui.
Została beatyfikowana przez papieża Innocentego XII w dniu 24 listopada 1694 roku.

</doc>
<doc id="2621963" url="https://pl.wikipedia.org/wiki?curid=2621963" title="U-39 (1915)">
U-39 (1915)



</doc>
<doc id="2621965" url="https://pl.wikipedia.org/wiki?curid=2621965" title="U-40 (1914)">
U-40 (1914)



</doc>
<doc id="2621969" url="https://pl.wikipedia.org/wiki?curid=2621969" title="Munyoro Nyamau">
Munyoro Nyamau

Hezekiah Munyoro Nyamau (ur. 5 grudnia 1942 w Kisii w prowincji Nyanza) – kenijski lekkoatleta sprinter, mistrz i wicemistrz olimpijski.
Zdobył srebrny medal w sztafecie 4 × 400 metrów na igrzyskach olimpijskich w 1968 w Meksyku (kenijska sztafeta biegła w składzie: Daniel Rudisha, Nyamau, Naftali Bon i Charles Asati). Na tych samych odpadł w półfinale biegu na 400 metrów.
Zdobył złoty medal w sztafecie 4 × 400 metrów na igrzyskach Brytyjskiej Wspólnoty Narodów w 1970 w Edynburgu. Sztafeta biegła w składzie: Nyamau, Julius Sang, Robert Ouko i Asati. Na tych samych igrzyskach Nyamau odpadł w półfinale biegu na 400,metrów i w ćwierćfinale biegu na 200 metrów. 
5 sierpnia 1970 w Londynie sztafeta kenijska w składzie: Bon, Nyamau, Thomas Saisi i Ouko ustanowiła rekord świata w sztafecie 4 × 880 jardów wynikiem 7:11,6.
Na igrzyskach olimpijskich w 1972 w Monachium Nyamau odpadł w ćwierćfinale biegu na 400 metrów. Pod nieobecność sztafety ze Stanów Zjednoczonych, która została zdekompletowane przez kontuzje i dyskwalifikacje, kenijska sztafeta 4 × 400 metrów zdobyła złoty medal, jako jedyna osiągając czas poniżej 3 minut (2:59,83). Biegła w składzie: Asati, Nyamau, Ouko i Sang. 
Rekordy życiowe Nyamau:

</doc>
<doc id="2621972" url="https://pl.wikipedia.org/wiki?curid=2621972" title="Hezekiah Nyamau">
Hezekiah Nyamau



</doc>
<doc id="2621973" url="https://pl.wikipedia.org/wiki?curid=2621973" title="Jan Scheffler">
Jan Scheffler

Jan Scheffler (ur. 29 października 1887 w Cămin; zm. 6 grudnia 1952) – biskup Satu Mare, rumuński Błogosławiony Kościoła katolickiego.
Życiorys.
Pochodził z licznej rodziny. W dniu 6 lipca 1910 roku otrzymał święcenia kapłańskie, a w dniu 26 marca 1942 roku został mianowany biskupem Satu Mare przez papieża Piusa XII. Wkrótce został aresztowany i w czasie procesu został skazany na karę śmierci, lecz wyrok nie został wykonany ze względu na stan zdrowia. Zmarł 6 grudnia 1952 roku w opinii świętości. Został pochowany na cmentarzu więziennym, a w 1965 roku jego ciało przeniesiono do katedry w Satu Mare.
Został beatyfikowany przez papieża Benedykta XVI w dniu 3 lipca 2011 roku.

</doc>
<doc id="2621985" url="https://pl.wikipedia.org/wiki?curid=2621985" title="Robert Ouko">
Robert Ouko

Imię i nazwisko Robert Ouko nosiły lub noszą m.in. następujące osoby:

</doc>
<doc id="2621986" url="https://pl.wikipedia.org/wiki?curid=2621986" title="Niger na Letnich Igrzyskach Olimpijskich 1996">
Niger na Letnich Igrzyskach Olimpijskich 1996

Niger na Letnich Igrzyskach Olimpijskich 1996 reprezentowało 3 zawodników: 2 mężczyzn i 1 kobieta. Był to 7 start reprezentacji Nigru na letnich igrzyskach olimpijskich.
Skład kadry.
Lekkoatletyka.
Mężczyźni
Kobiety

</doc>
<doc id="2621988" url="https://pl.wikipedia.org/wiki?curid=2621988" title="Orestis Karnezis">
Orestis Karnezis

Orestis Karnezis (gr. Ορέστης Καρνέζης, ur. 11 lipca 1985 w Atenach) – piłkarz grecki grający na pozycji bramkarza we francuskim klubie Lille OSC.
Kariera.
Karnezis karierę rozpoczynał w klubie OFI 1925, skąd w 2007 roku przeniósł się do Panathinaikosu. W sezonie 2011/12 stał się podstawowym bramkarzem drużyny. Ponadto został wybrany najlepszym bramkarzem w Grecji. Jego dobre występy spowodowały, że został powołany do kadry narodowej. W 2013 roku podpisał 5-letni kontrakt z Udinese Calcio. W sezonie 2013/14 został wypożyczony do Granady, gdzie zadebiutował 4 stycznia 2014 roku. Po powrocie z wypożyczenia został pierwszym bramkarzem włoskiej drużyny. W sezonie 2017/18 został wypożyczony do angielskiego klubu Watford.
Reprezentacja.
W reprezentacji Grecji zadebiutował 29 lutego 2012 roku w towarzyskim meczu z Belgią. W 2014 roku został powołany na mistrzostwa świata w Brazylii.
Sukcesy.
Klubowe.
Panathinaikos 
Lille OSC

</doc>
<doc id="2621989" url="https://pl.wikipedia.org/wiki?curid=2621989" title="Modestino">
Modestino

Modestino (ur. 5 września 1802 w Frattamaggiore; zm. 24 lipca 1854 w Neapolu) – włoski franciszkanin, Błogosławiony Kościoła katolickiego.
Życiorys.
Urodził się bardzo religijnej rodzinie, był najmłodszym z sześciorga dzieci. Uczęszczał do szkoły parafialnej, a w 1822 roku wstąpił do klasztoru franciszkanów. W 1827 roku otrzymał święcenia kapłańskie. Przyjaźnił się z papieżem Piusem IX. Opiekował się chorymi podczas epidemii cholery. Zmarł 24 lipca 1854 roku w opinii świętości, mając 51 lat.
Został beatyfikowany przez papieża Jana Pawła II w dniu 29 stycznia 1995 roku.

</doc>
<doc id="2621991" url="https://pl.wikipedia.org/wiki?curid=2621991" title="Mauretania na Letnich Igrzyskach Olimpijskich 1996">
Mauretania na Letnich Igrzyskach Olimpijskich 1996

Mauretanię na Letnich Igrzyskach Olimpijskich 1996 reprezentowało 4 zawodników (sami mężczyźni) startujących w lekkoatletyce. Był to 4 start reprezentantów Mauretanii na letnich igrzyskach olimpijskich.
Skład kadry.
Lekkoatletyka.
Mężczyźni

</doc>
<doc id="2621993" url="https://pl.wikipedia.org/wiki?curid=2621993" title="Czod">
Czod



</doc>
<doc id="2621995" url="https://pl.wikipedia.org/wiki?curid=2621995" title="Mozambik na Letnich Igrzyskach Olimpijskich 1996">
Mozambik na Letnich Igrzyskach Olimpijskich 1996

Mozambik na Letnich Igrzyskach Olimpijskich 1996 reprezentowało 3 zawodników : 2 mężczyzn i 1 kobieta. Był to 5 start reprezentacji Mozambiku na letnich igrzyskach olimpijskich. Maria Mutola zdobyła pierwszy medal (brązowy) dla reprezentacji Mozambiku.
Skład kadry.
Boks.
Mężczyźni
Lekkoatletyka.
Kobiety
Pływanie.
Mężczyźni

</doc>
<doc id="2621997" url="https://pl.wikipedia.org/wiki?curid=2621997" title="Madagaskar na Letnich Igrzyskach Olimpijskich 1996">
Madagaskar na Letnich Igrzyskach Olimpijskich 1996

Madagaskar na Letnich Igrzyskach Olimpijskich 1996 reprezentowało 11 zawodników : 4 mężczyzn i 7 kobiet. Był to 7 start reprezentacji Madagaskaru na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety
Tenis ziemny.
Kobiety

</doc>
<doc id="2622001" url="https://pl.wikipedia.org/wiki?curid=2622001" title="Mięknięcie DNA">
Mięknięcie DNA



</doc>
<doc id="2622004" url="https://pl.wikipedia.org/wiki?curid=2622004" title="Mihhail Stalnuhhin">
Mihhail Stalnuhhin

Mihhail Stalnuhhin (, trb. Michaił Anatoljewicz Stalnuchin; ur. 15 września 1961 w Tartu) – estoński filolog, samorządowiec i polityk rosyjskiego pochodzenia, były przewodniczący rady miejskiej Narwy, poseł do Riigikogu IX, X, XI, XII, XIII i XIV kadencji.
Życiorys.
Ukończył szkołę średnią w Tallinnie oraz filologię estońską na Tallińskim Uniwersytecie Pedagogicznym. Pracował jako metodyk w Centrum Językowym w Narwie (1989–1999). W 1996 przystąpił do Estońskiej Partii Centrum. W wyborach w 1999 po raz pierwszy wywalczył mandat posła do Riigikogu, reelekcję uzyskiwał w latach 2003, 2007, 2011, 2015 i 2019. Od 2002 do 2011 sprawował funkcję przewodniczącego rady miejskiej w Narwie.
Działacz lokalnej izby przemysłowo-handlowej oraz organizacji „Veredoonorlus kõigile”. Jest autorem publikacji z dziedziny filologii, a także artykułów prasowych.
Żonaty, ma dwóch synów.

</doc>
<doc id="2622008" url="https://pl.wikipedia.org/wiki?curid=2622008" title="Jan z Kluczborka">
Jan z Kluczborka

Jan z Kluczborka (ur. ok. 1370 w Kluczborku, zm. ok. 1436 we Wrocławiu) – polski filozof, teolog.
Życiorys.
Po ukończeniu szkoły parafialnej w Kluczborku, rozpoczął naukę na uniwersytecie praskim, gdzie w 1389 uzyskał stopień bakałarza na Wydziale Artium, a w 1397 został promowany na magistra artium przez Jana z Ziębic (Münsterberg). W latach 1404–1409 studiował teologię w Akademii Krakowskiej. Jako jeden z pierwszych został promowany doktorem. Miał udział przy tworzeniu Biblioteki Jagiellońskiej, przekazał na ten cel swoje manuskrypty. W 1423 opuścił Kraków i udał się do Kluczborka, gdzie ufundował stypendium dla najzdolniejszych, biednych uczniów. Potem udał się do Wrocławia do klasztoru augustianów na Piasku, gdzie pozostał do końca swojego życia.
W swoich rękopisach piętnował nadużycia Krzyżaków i wyrażał zadowolenie z sukcesów Polski. W 1410 wygłosił wykład na cześć króla Władysława Jagiełły i jego zwycięstwa nad Krzyżakami pod Grunwaldem. Jest autorem licznych dzieł z zakresu teologii.

</doc>
<doc id="2622010" url="https://pl.wikipedia.org/wiki?curid=2622010" title="Marius Bezykornovas">
Marius Bezykornovas

Marius Bezykornovas (ur. 22 sierpnia 1976 w Kibartach) - litewski piłkarz, od początku 2012 roku grający w klubie FK Šiauliai. Występuje na pozycji pomocnika. W reprezentacji Litwy zadebiutował w 1997 roku. W latach 1997-2003 rozegrał w niej siedem spotkań, w których zdobył dwie bramki.

</doc>
<doc id="2622013" url="https://pl.wikipedia.org/wiki?curid=2622013" title="Robert Ouko (lekkoatleta)">
Robert Ouko (lekkoatleta)

Robert Ouko (ur. 24 października 1948 w Manga w prowincji Nyanza, zm. 18 sierpnia 2019 w Ngong) – kenijski lekkoatleta, sprinter i średniodystansowiec, mistrz olimpijski z 1972.
Startował w biegu na 800 metrów na igrzyskach olimpijskich w 1968 w Meksyku, gdzie odpadł w półfinale. Zdobył dwa złote medale w biegu na 800 metrów i w sztafecie 4 × 400 metrów na Igrzyskach Brytyjskiej Wspólnoty Narodów w 1970 w Edynburgu. Sztafeta biegła w składzie: Charles Asati, Munyoro Nyamau, Julius Sang i Ouko.
5 sierpnia 1970 w Londynie sztafeta kenijska w składzie: Naftali Bon, Nyamau, Thomas Saisi i Ouko ustanowiła rekord świata w sztafecie 4 × 880 jardów wynikiem 7:11,6.
Na igrzyskach olimpijskich w 1972 w Monachium Ouko zajął 5. miejsce w finale biegu na 800 metrów. Pod nieobecność sztafety ze Stanów Zjednoczonych, która została zdekompletowane przez kontuzje i dyskwalifikacje, kenijska sztafeta 4 × 400 metrów zdobyła złoty medal, jako jedyna osiągając czas poniżej 3 minut (2:59,83). Biegła w składzie: Asati, Nyamau, Ouko i Sang.
Rekordy życiowe:

</doc>
<doc id="2622014" url="https://pl.wikipedia.org/wiki?curid=2622014" title="Operacja krasnoborska">
Operacja krasnoborska

Operacja krasnoborska, bitwa pod Krasnym Borem – działania bojowe radzieckiej 55 Armii Frontu Leningradzkiego w czasie dwóch ofensywnych operacji (10 – 27 lutego i 19 marca – 2 kwietnia 1943 r.) wspólnie z wojskami Frontu Wołchowskogo w celu okrążenia i zniszczenia mgińsko-siniawińskiego ugrupowania niemieckiej 18 Armii.
Ofensywne działania dwóch frontów w lutym – marcu 1943 roku, zaplanowała Stawka, i było to logiczne przedłużenie operacji Iskra i równocześnie część ogólnego natarcia radzieckich wojsk na kierunku północno-zachodnim (operacja Polarna Gwiazda).
Sytuacja pod Leningradem na początku lutego 1943 r..
W drugiej połowie stycznia 1943 r. po przerwaniu blokady Leningradu armiom 67 i 2 Armii uderzeniowej nie udało się rozwinąć osiągniętego sukcesu. Stawka nie była zadowolona rezultatami styczniowego natarcia. Przeciwnik utrzymał w swoich rękach mgińsko-siniawiński występ i kontrolował Kirowską magistralę kolejową.
Ponieważ sytuacja na froncie układała się na korzyść radzieckiej armii, Stawka zdecydowała nie powstrzymywać natarcia spod Leningradu i co więcej, przedsięwziąć w lutym 1943 r. ogólne natarcie na kierunku północno-zachodnim pod kodową nazwą Operacja Polarna Gwiazda. Pogrom mgińsko-siniawińskiego ugrupowania przeciwnika wojskami Leningradzkiego i Wołchowskiego Frontu powinien odciążyć wojska Frontu Północno-Zachodniego, którego natarcie było wyznaczone na 19 lutego. Koordynacja działań trzech frontów spoczywała na marszałku Żukowie. Wynikiem operacji Polarna Gwiazda powinien być pogrom Grupy Armii Północ i pełne zniesienie blokady Leningradu.
Plan operacji.
1 lutego 1943 r. Stawka swoją dyrektywą № 30034 rozkazała wojskom frontów Leningradzkiemu i Wołchowskiemu „z uwagi na to że frontalne uderzenia w okręgu Siniawino nie dały dotychczas oczekiwanych rezultatów», nie zaprzestając natarcia armii 67 i 2 Armii Uderzeniowej, wykonać „dodatkowe uderzenia z flank” z celem otoczenia mgińsko-siniawińskiego ugrupowania przeciwnika. Skrzydłowe uderzenia powinna wykonać 54 Armia Front Wołchowski z okręgu Smierdyna w kierunku Waskiny Niwy – Czapki (Leningradzki obwód) i 55 Armia Front Leningradzki z okręgów Iwanowsk i Rożdiestwieno w kierunkach Mga (Kirowski okręg) i Tosno. W końcowym wyniku wojska czterech radzieckich armii, okrążywszy i zniszczywszy mgińsko-siniawińskie ugrupowanie przeciwnika, powinny wyjść na linię Uljanowka (Leningradzki obwód) – Tosno – Lubań
Czasu na przygotowanie natarcia było mało. Dowództwo dwóch frontów musiało w krótkich terminach opracować szczegółowy plan nadchodzącego natarcia, zorganizować uderzeniowe ugrupowania, przeprowadzić wielkie przegrupowanie oddziałów między armiami, dostarczyć amunicję, paliwo, żywność.
Uczestnicząca w przerwaniu blokady 67 Armia (ZSRR) w składzie: 45 Ds Gw, 63 Ds Gw, 268 Dywizja strzelecka (ZSRR) i inne oddziały były śpiesznie uzupełniane i włączone w skład 55 Armii (ZSRR), a 372 Dywizja strzelecka (ZSRR) i trochę artyleryjskich dywizjonów z 2 Armii Uderzeniowej były przekazane w skład 54 Armii (ZSRR). Poważne obawy budziło przedłużanie natarcia 67 Armii (ZSRR) i 2 Armii Uderzeniowej, które poniosły wielkie straty i nie otrzymały uzupełnień w ludziach i środkach techniki bojowej.
Razem z tym, radzieckie dowództwo przypuszczało, że natarcie w styczniu zmusiło dowództwo niemieckiej Armii ściągnąć wszystkie rezerwy w okręg Mgi i osłabić flanki.
Przygotowań do operacji nie udało się skończyć do 8 lutego i natarcie przeniesiono na 10 lutego.
Siły przed początkiem operacji.
Uderzeniowe ugrupowanie 55 Armii
Natarcie przeprowadziła 45, 63 Dywizje strzeleckie Gw, 43 Dywizja strzelecka, 34 Brygada narciarska i 31 Pułk pancerny gwardyjski przełomu – około 33 tys. ludzi.
Pozostałe siły armii (5 strzeleckich dywizji, 3 strzeleckie i narciarskie brygady) i potężne czołgowe ugrupowanie (razem 152 czołgi, SU-85 i 44 Katiusze miały rozwinąć natarcie w przypadku pierwotnego sukcesu.
Ponieważ natarcie przewidywano wzdłuż linii kolejowej, 55 Armia (ZSRR) otrzymała 71 Samodzielny dywizjon pociągów pancernych w składzie dwóch pociągów pancernych „Staliniec” i „Narodowy mściciel”
Przeciwko radzieckim wojskom na tym odcinku frontu broniły się oddziały Błękitnej Dywizji ogólną liczebnością około 4,5 tys. ludzi przy udziale 24 dział i 4 Dywizja Grenadierów Pancernych SS Polizei.
Działania 10-27 lutego 1943 r..
10 lutego 1943 r., po dwugodzinnym przygotowaniu artyleryjskim, w której uczestniczyło do 1 tys. dział i miotaczy min, uderzeniowe ugrupowanie 55 Armii zaczęło natarcie z rejonu Kołpino w dwóch kierunkach – Uljanowka (Leningradzki obwód) i Mga (Kirowski okręg).
Natarcie w kierunku Uljanowki, radzieckie wojska przedarły się przez obronę przeciwnika i do końca dnia 10 lutego 63 Dywizja strzelecka Gw wyzwoliła Czerwony Bór i wzięła stację Popowka, a 72 Dywizja strzelecka – Stara Myzu. 11 lutego 45 Dywizja strzelecka Gw wyzwoliła Miszkino. Przez pierwsze dwa dni natarcia oddziały 55 Armii zdołały posunąć się naprzód na 5 kilometrów. Dla rozwinięcia sukcesu w walkę została rzucona ruchoma grupa w składzie 35 Brygady narciarskiej i 122 Brygady pancernej (pod ogólnym dowództwem generała-majora I. M. Lubimcewa)
Jednakże, oddziały Błękitna Dywizja, pomimo wielkich strat, zdołały umocnić się w południowej części Krasnego Boru i na brzegu rzeki Iżora i okazując zacięty opór, utrzymały się do nadejścia posiłków. Bojowe grupy 212 i 215 niemieckich dywizji, wzmocniwszy obronę, zdołały zatrzymać radzieckie natarcie na tym kierunku.
Natarcie w kierunku Mgi do 17 lutego 43 Dywizja strzelecka i 34 Brygada narciarska zdołała odsunąć Dywizję policyjną SS na 4 kilometry do rzeki Tosno.
Działania Błękitnej Dywizji.
W lutym 1943 r. w rejonie Krasnego Boru doszło do najbardziej zaciętych walk z udziałem Hiszpanów. Pozycje, które zajmowała dywizja, obejmowały od zachodu Aleksandrowkę, a od wschodu Krasny Bor. Odcinek miał 18 km długości, co przy słabości sił hiszpańskich wymuszało ustawienie obrony linearnej, bez większych odwodów. Tak więc w pierwszej linii rozmieszczone zostały wszystkie trzy pułki: po lewej 263., w centrum 269. i 262. po prawej. Każdy z nich otrzymał jako wsparcie jedną grupę artylerii kalibru 105 mm, podczas gdy 150-tki przeznaczone były do ogólnego wsparcia. 10 lutego 1943 r., po huraganowym ostrzale artylerii, ruszyło potężne radzieckie natarcie wsparte czołgami, które trafiło na wzmocniony 262. pułk piechoty – wszystkiego 4841 ludzi.
Rosjanie ruszyli do ataku 10 lutego o 6.30, po dwugodzinnym (lub nawet trzygodzinnym) przygotowaniu artyleryjskim wykonanym przez setki dział. Według źródeł radzieckich do połowy dnia opanowano połowę miejscowości Krasny Bor (przed wojną liczyła ona 20 tys. mieszkańców), a pod koniec dnia całą miejscowość, co nie do końca było zgodne z prawdą. Do niewoli radzieckiej dostało się tego dnia 300 Hiszpanów i wielu Niemców. Na wschodni sektor obrony uderzyła sowiecka dywizja gwardii wsparta czołgami. Hiszpanie bronili się bohatersko mimo znacznej przewagi przeciwnika. Przykładowo 3. kompania 1. batalionu 262. pułku broniąca się na stacji kolejowej została całkowicie zniszczona przez czołgi T-34 i piechotę, ale broniła się do ostatniego żołnierza, tracąc wcześniej wszystkich oficerów. Jej dowódca, kapitan Ruiz de Huidrobo, wzywając do końca swoich żołnierzy do stawiania oporu, zginął w walce i został pośmiertnie odznaczony krzyżem św. Ferdynanda. (Cruz Laureada de San Fernando)
Podobnie było na pozycjach innych pododdziałów. Odcięte punkty oporu broniły się jeszcze do nadejścia pomocy ze strony jednostek niemieckich, ale napór Rosjan utrzymał się także w kolejnych dniach. Z końcem walki nad rzeką Iszorą straty zaangażowanych w walki Hiszpanów sięgały 75% – 3645 zabitych i rannych oraz 300 wziętych do niewoli. Szacuje się, że niewielki zysk terenowy mógł kosztować Rosjan nawet ponad 10 tys. żołnierzy. Jeszcze w marcu Hiszpanie odpierali sowieckie ataki, zanim kilka tygodni później nie zostali zastąpieni na linii frontu przez niemiecką 254 dywizję piechoty.
Obrona Krasnego Boru była najcięższą próbą dla dywizji, z której wyszła ona zwycięsko. Co prawda Rosjanie przełamali pierwszą linię obrony, ale druga i trzecia wytrzymały rosyjski impet. Wobec zaciętej obrony Hiszpanów sowiecki atak utknął na wielu odosobnionych punktach oporu walczących do ostatniego żołnierza.
Dzień 10 lutego 1943 w Hiszpanii został nazwany „Czarną Środą” i był dniem żałoby narodowej. Jeńcy zesłani do gułagów na Syberii wrócili do kraju po 1954 roku.
Korygowanie ofensywnych planów.
W dyrektywie № 30057 z 27 lutego 1943 r. Stawka oceniła „przeprowadzone operacje frontów Leningradzkiego i Wołchowskiego nie dały oczekiwanych rezultatów”. Wojskom wszystkich czterech armii (54, 55, 67 i 2 Armii uderzeniowej) nakazano tymczasowo zaprzestać natarcia i umocnić się na zajmowanych rubieżach, a dowódcom frontów do 3 marca przedstawić plany co do kolejnej wspólnej operacji ofensywnej.
Natarcie Front Północno-Zachodni (radziecki) także osiągnęło tylko lokalne sukcesy.
Pomimo niepowodzenia, radzieckie dowództwo zamierzało jednak wykonać Operację Polarna Gwiazda w marcu, ale już ze skromniejszymi celami. Według planu Stawki, Front Północno-Zachodni przechodził w nowe natarcie 4 marca jako Operacja starorusska w kierunku Stara Russa, a 55 Armia Frontu Leningradzkiego i 8 Armia Frontu Wołchowskiego – 14 marca, otrzymały dawne zadanie – okrążyć i zniszczyć mgińsko-siniawińskie ugrupowanie przeciwnika.
8 Armia powinna była przerwać obronę przeciwnika na froncie Krucze – Łodwa i opanować okręg Sołogubowka – Muja, przecinać komunikację przeciwnika i wyjść na tyły mgińsko-siniawińskiego ugrupowania przeciwnika.
55 Armia, nacierając z rejonu Krasny Bor – Piaskownica, powinna była rozwijać natarcie w kierunku Uljanowka i opanowawszy Sablino, przeciąć linię kolejową i szosę w rejonie Uljanowka – Mga z uderzeniem na Wojtołowo, gdzie przewidywano połączyć się z wojskami 8 Armii i zamknąć pierścień okrążenia.
Na początku marca 1943 r. zmienia się sytuacja na południowym odcinku frontu (Bitwa o Charków (1943))
Operacja Polarna Gwiazda.
Wojska Frontu Północno-Zachodniego zaczęły natarcie 5 marca. Wojska frontów Leningradzkiego i Wołchowskiego nie zdołały przygotować natarcia do 14 marca (zatrzymanie dowozu amunicji) i zaczęły operację o 5 dni później. Do tego czasu wojska Frontu Północno-Zachodniego, nie osiągnąwszy sukcesu, zakończyły operację 17 marca.
W tej sytuacji wojska frontów Leningradzkiego i Wołchowskiego, mając mało szans na sukces, zaczęły kolejną próbę pogromu mgińsko-siniawińskiego ugrupowania przeciwnika.
Działania 19 marca – 2 kwietnia 1943 r..
19 marca zaczęła natarcie z rejonu Krasny Bor (Tosnienski okręg) w kierunku Uljanowka (Leningradzki obwód) 55 Armia (ZSRR), W pierwszym rzucie której działały
ze środkami wsparcia (w tym 3 brygady pancerne),
Zadaniem drugiego rzutu armii
było natarcie na Wojtołowo i połączenie z oddziałami Frontu Wołchowskiego.
Na tym odcinku frontu obronę trzymała
przy poparciu na flankach.
Na początku operacji wojska 55 Armii zdołały przedrzeć się przez front na odcinku 6,5 kilometra i posunąć się naprzód na 0,5-2,5 kilometra. Rozwijając natarcie, oddziały 268 Dywizji strzeleckiej przy wsparciu 55 Brygady strzeleckiej posunęły się na 8-10 kilometrów i osiągnęły północno-zachodnie peryferie Uljanowka (Leningradzki obwód) Sablino, ale po przeprowadzanym kontrataku przez przeciwnika zostały odcięte od podstawowych sił. 26 marca okrążenie udało się rozerwać i nawet posunąć się w głąb jeszcze na 3 kilometry, ale był to ostatni sukces.
Otrzymawszy wzmocnienie, 5 Dywizja Górska (III Rzesza), 58, 170, 254 pieszych dywizji i 502 Batalion czołgów ciężkich, wojsko niemieckie, przy wsparciu lotnictwa (do 200 samolotów) i artylerii, stale przeprowadzały kontrataki i w końcowym wyniku, zmusiły radzieckie wojska do wycofania się na rubieże wyjściowe.
25 marca dowództwo Frontu Leningradzkiego w Rozkazie № 0077 «O niedociągnięciach w zarządzaniu wojskami podczas ofensywnej operacji 55 Armii oceniło wyniki operacji bardzo krytycznie:
W tym samym rozkazie dowódcom i polityczny pracownikom zalecało się «wziąć wojsko „w swoje ręce i nie zważając na trudności, zdobyć stację Sablino i osiedle Uljanowka”. Podporządkowując się rozkazowi, do początku kwietnia niejednokrotnie próbowały wznowić natarcie za każdym razem spotykając zawzięty opór i sukcesu nie osiągnęły.
Równocześnie natarcie na Mga (Kirowski okręg) z rejonu bardziej na południe od Krucza prowadziła 8 Armia (ZSRR) Frontu Wołchowskiego. Po trzech dniach oddziały 8 Armii przedarły się przez niemiecką obronę w rejonie Krucze (okręg Wołchowski) – Łodwa na szerokości 8 kilometrów i posunęły się naprzód do 2-5 kilometrów, a ruchoma grupa, rozwijając sukces, zdołała przecinać linię kolejową Mga – Kiriszy na wschód od stacji Turyszkino. Jednakże, niemieckie dowództwo wzmocniło swoją obronę na tym odcinku frontu i natarcie 8 Armii zostało zatrzymane.
2 kwietnia Stawka rozkazała wojskom frontom Leningradzkiego i Wołchowskkiego tymczasowo wstrzymać natarcie, „trwale umocować się na osiągniętych pozycjach i nie zaczynać natarcia bez specjalnego pozwolenia Stawki”.
W ten sposób, druga próba otoczenia mgińsko-siniawińskiego ugrupowania przeciwnika znów zakończyła się bezskutecznie.
Wyniki operacji.
Podczas dwóch ofensywnych operacji w lutym i marcu – początku kwietnia 1943 r. wojska frontów Leningradzkiego i Front Wołchowski nie zdołały okrążyć i zniszczyć mginsko-siniawinskiego ugrupowania przeciwnika i ustalić trwałej komunikacji kolejowej Leningradu z resztą kraju. Będąc częścią tych operacji, ofensywne działania 55 Armii, pomimo szeregu lokalnych sukcesów, także nie osiągnęły postawionych celów.
Pomimo oczywistej przerwy natarcia, dowodzący wojskami Frontu Leningradzkiego Leonid Goworow w swoim referacie do Stalina, meldował 30 marca 1943 r. już według wyników operacji, zaznaczył pozytywny rezultat bojowych działań – «ostrzeżenie przygotowującego się uderzenia przeciwnika na kołpinskom kierunku», chociaż możliwość niemieckiego natarcia na tym kierunku była więcej niż wątpliwa.
Przedstawiciel Stawki na Front Wołchowski Klimient Woroszyłow, koordynujący ofensywne działania dwóch frontów, był bardziej kategoryczny przy oszacowaniu rezultatów operacji w swoim referacie do Stalina z dnia 1 kwietnia 1943 r. meldował:

</doc>
<doc id="2622015" url="https://pl.wikipedia.org/wiki?curid=2622015" title="Aleksander Koriatowic">
Aleksander Koriatowic

Aleksander (zm. między 30 stycznia 1378 a 1382) – syn księcia Nowogródka Koriata Giedyminowicza, książę włodzimierski, łucki i podolski.
Życiorys.
Aleksander Koriatowic posiadał wołost trembowelską, którą otrzymał od wielkiego księcia Lubarta po 1340. Po zajęciu ziem ruskich przez króla Kazimierza Wielkiego (1340) został jego wasalem. Najprawdopodobniej około 1366 przyjął wyznanie katolickie. W 1366 otrzymał od króla polskiego Kazimierza Wielkiego jako lenno ziemie włodzimierską i łucką. W 1371, po przejęciu władzy w księstwie przez Lubarta Giedyminowica, wraz z bratem Jerzym objął władzę na Podolu. Po śmierci Jerzego Aleksander przejął całkowitą kontrolę nad ziemią podolską. Zgodnie z przekazem latopisów litewsko-ruskich, Aleksander Koriatowic zginął w bitwie z Tatarami. Nie wiadomo, czy był żonaty i czy pozostawił potomstwo.

</doc>
<doc id="2622016" url="https://pl.wikipedia.org/wiki?curid=2622016" title="Mahmud Gurbanov">
Mahmud Gurbanov



</doc>
<doc id="2622019" url="https://pl.wikipedia.org/wiki?curid=2622019" title="Program Poliot">
Program Poliot



</doc>
<doc id="2622022" url="https://pl.wikipedia.org/wiki?curid=2622022" title="Poliot 11A59">
Poliot 11A59



</doc>
<doc id="2622024" url="https://pl.wikipedia.org/wiki?curid=2622024" title="Geoglify">
Geoglify



</doc>
<doc id="2622026" url="https://pl.wikipedia.org/wiki?curid=2622026" title="Poliot 1">
Poliot 1



</doc>
<doc id="2622028" url="https://pl.wikipedia.org/wiki?curid=2622028" title="Jerzy Koriatowic">
Jerzy Koriatowic

Jerzy (zm. między 3 czerwca 1374 a 17 marca 1375) – syn księcia Nowogródka Koriata Giedyminowicza, książę podolski.
Życiorys.
W 1352 uczestniczył w zawieraniu traktatów litewsko–polskich w latach 1352 i 1366. Najprawdopodobniej przed 1366 objął władzę nad ziemiach podolskich. Przed 3 czerwca 1374 książę przejął również kontrolę na Mołdawią. Nie wiadomo, czy był żonaty i czy pozostawił potomstwo. W literaturze bywa niekiedy łączony z Jugą, hospodarem mołdawskim.

</doc>
<doc id="2622031" url="https://pl.wikipedia.org/wiki?curid=2622031" title="Order Nilu">
Order Nilu

Order Nilu (dial. egip. "Kiladate El Nile", arab. "Nishan al-Nil", "نیشان النیل") – najwyższe egipskie odznaczenie państwowe ustanowione w 1915, pierwotnie nadawane za wybitne zasługi dla kraju, a obecnie za wybitne osiągnięcia dokonane w służbie publicznej.
Historia i zasady nadawania.
Order Nilu został ustanowiony w 1915 przez sułtana Husajna Kāmila w celu nagradzania poddanych władcy oraz cudzoziemców za wybitne zasługi dla Egiptu. 18 czerwca 1953 odznaczenie zostało zmodyfikowane przez władze Arabskiej Republiki Egiptu. Jest przyznawane przede wszystkim głowom państwa i szefom rządu w uznaniu wybitnych osiągnięć dokonanych w służbie publicznej. Prezydent Egiptu otrzymuje "ex officio" (z urzędu) Wielką Wstęgę Orderu z łańcuchem.
Podział na klasy:
Od końca drugiej połowy XX w. notuje się nadania jedynie Wielkiej Wstęgi Orderu z Łańcuchem, stąd też powstało przypuszczenie, że niższe stopnie odznaczenia mogły zostać zniesione. Brak jest jednak potwierdzających tę ewentualność wiarygodnych źródeł.
Insygnia.
Odznakę orderu (wzór sprzed 1953) stanowi gwiazda o pięciu emaliowanych na biało ramionach, która jest nałożona na wykonaną z pozłacanego srebra gwiazdę utworzoną przez dziesięć wiązek promieni. Na środku gwiazdy białoramiennej znajduje się – otoczony wąskim pierścieniem – medalion z niebieskoemaliowanym, arabskim napisem, który w polskim przekładzie oznacza: „Pomyślność Egiptu pochodzi z Nilu, źródła jego dobrobytu i szczęścia”. Odznaka jest zawieszona na stylizowanej koronie.
Odznaka łańcucha ma kształt medalionu ze złotą prostokątną płytą z dwoma postaciami, umieszczoną wewnątrz owalnego i emaliowanego na zielono okręgu, otoczonego zdobieniami ze złota w kształcie kwiatów, z ośmioma rubinami i dwoma turkusami.
Wstęga orderowa jest koloru ciemnoniebieskiego z umieszczonymi skrajnie, żółtymi paskami w niewielkiej odległości od brzegów. Wstążka klasy oficerskiej jest uzupełniona rozetką.
Odznaczenia dla Królestwa Egiptu były wytwarzane w kairskiej filii genewskiej firmy Lattes.

</doc>
<doc id="2622035" url="https://pl.wikipedia.org/wiki?curid=2622035" title="Linia kolejowa Jaszczów – KWK Bogdanka">
Linia kolejowa Jaszczów – KWK Bogdanka



</doc>
<doc id="2622037" url="https://pl.wikipedia.org/wiki?curid=2622037" title="Czyniący cuda">
Czyniący cuda

Czyniący cuda lub Ojciec Chrzestny z Kantonu (oryg. tytuł Ji ji) – hongkońska komedia kryminalna z elementami sztuk walk z 1989 roku w reżyserii Jackiego Chana.
Film jest nową wersją "Arystokracji podziemi" z 1961 roku, przedstawia historię wieśniaka, który uratował szefa mafii, a wkrótce sam stał się przywódcą gangu.
W 1990 roku film zdobył nagrodę podczas dziewiątej edycji Hong Kong Film Awards w kategorii Best Action Choreography, a aktorzy Jackie Chan, Eddie Ma i Peter Cheung zostali nominowani do nagrody w kategorii odpowiednio Best Actor, Best Art Direction, Best Film Editing.
Obsada.
Źródło: Filmweb

</doc>
<doc id="2622039" url="https://pl.wikipedia.org/wiki?curid=2622039" title="Ojciec Chrzestny z Kantonu">
Ojciec Chrzestny z Kantonu



</doc>
<doc id="2622041" url="https://pl.wikipedia.org/wiki?curid=2622041" title="Ji ji">
Ji ji



</doc>
<doc id="2622042" url="https://pl.wikipedia.org/wiki?curid=2622042" title="Herb gminy Młynarze">
Herb gminy Młynarze

Herb gminy Młynarze przedstawia w polu czerwonym trzy koła wodne srebrne (2 nad 1), pomiędzy którymi, pośrodku, korona złota otwarta o czterech kwiatonach, nad którą takaż gwiazda. Całość na tarczy typu hiszpańskiego.
Symbolika.
Elementy herbu nawiązują do historycznych stosunków własnościowych oraz do etymologii nazwy gminy. Miejscowość Młynarze miała wziąć swoją nazwę od trzech młynów na rzece Róż, symbolizowanych przez koła wodne. Korona z gwiazdą jest jednym z elementów herbu kapituły płockiej, nadanego przez cesarza Maksymiliana I w 1516. Herb ten przedstawiał na tarczy dwudzielnej w pas, w polu górnym, błękitnym, koronę złotą z takąż gwiazdą, w polu dolnym, błękitnym z bordiurą czerwoną, skosy złote. Zaszczytniejszy element herbu Kapituły został wkomponowany w herb, aby podkreślić fakt, że to właśnie na terenie gminy leży Sieluń − ośrodek dóbr będących uposażeniem prepozyta płockiego, zwanych zwyczajowo "księstwem sieluńskim". Barwy herbu zostały wzięte od barw herbowych Mazowsza.
Historia.
Pierwszy projekt herbu przedstawiał w polu błękitnym koło wodne złote, o trzech szprychach, z nałożoną tarczą z pełnym herbem Kapituły. Projekt ten, przyjęty Uchwałą Nr VIII/33/2011 z 9 czerwca 2011, otrzymał negatywną opinię Komisji Heraldycznej. Kolejny projekt, po wprowadzeniu niewielkich poprawek na konsultacjach z Komisją, otrzymał opinię pozytywną (Uchwała Nr 3-1792/0/2012 z 10 lutego 2012) i został przyjęty przez gminę 30 marca 2012 (Uchwała Nr XIV/68/2012)
Projekt herbu opracowali Robert Fidura i Kamil Wójcikowski.

</doc>
<doc id="2622044" url="https://pl.wikipedia.org/wiki?curid=2622044" title="MWP">
MWP



</doc>
<doc id="2622045" url="https://pl.wikipedia.org/wiki?curid=2622045" title="Czarna Góra (Beskid Mały)">
Czarna Góra (Beskid Mały)

Czarna Góra (790 m) – szczyt w Paśmie Łamanej Skały w Beskidzie Małym. Nie znajduje się w jego głównym grzbiecie, lecz w bocznym, południowo-wschodnim grzbiecie Smrekowicy. Jego północne stoki opadają ku dolinie potoku Sikorówka (dopływ Targoszówki), wschodnie potoku Targoszówka, zachodnie do dolinki bezimiennego potoku.
Południowo-zachodnie stoki Czarnej Góry trawersuje zielony szlak turystyczny. Czarna Góra jest całkowicie zalesiona, jednak przełęcz między nią a Zdzieblem jest bezleśna, są tutaj pola i zabudowania osiedla Snokówka należącego do Targoszowa. Z pól tych, powyżej domów rozciąga się panorama widokowa na południe. Na przednim planie widoczne są: Zdziebel, Żurawnica, Lipska Góra, dolina Stryszawki i Skawy, Capia Górka, Magurka nad Suchą Beskidzką. W dalszym planie widać Luboń Wielki i Szczebel, Pasmo Policy i Babią Górę, Jałowiec, Lachów Groń, Pilsko i Romankę.
Powyżej szczytu Czarnej Góry znajdują się w lesie liczne wychodnie skalne o kilkumetrowej wysokości. Są to Tumakowe Skały. Są zbudowane z piaskowców istebniańskich i zlepieńców o silnie urzeźbionej powierzchni. Z mniejszych głazów ktoś dawno już temu ułożył mur.

</doc>
<doc id="2622046" url="https://pl.wikipedia.org/wiki?curid=2622046" title="Marksistowsko-Leninowska Komunistyczna Partia Grecji">
Marksistowsko-Leninowska Komunistyczna Partia Grecji

Marksistowsko-Leninowska Komunistyczna Partia Grecji (grec. "Μ-Λ Κομμουνιστικό Κόμμα Ελλάδας, Marxistiko-Leninistiko Kommunistiko Komma Elladas") – grecka skrajnie lewicowa i maoistowska partia polityczna.
Ugrupowanie zostało założone w 1976, w większości przez działaczy Organizacji Marksistów-Leninistów Grecji (OMLE), grupy maoistowskich rozłamowców z Komunistycznej Partii Grecji, większa część działaczy OMLE utworzyła partię pod nazwą Komunistyczna Partia Grecji (marksistowsko-leninowska).
W wyborach w 2000 roku, partia startowała z Komunistycznej Organizacji Greckiej otrzymując 5,866 głosów. W wyborach parlamentarnych z roku 2004, ML KKE startowała samodzielnie, otrzymując 4846 głosy. W wyborach 2007, ML KKE otrzymał 8,088 głosów (0,11%).
W wyborach do parlamentu w 2009, partia uzyskała 5,506. W wyborach do Europarlamentu w tym samym roku ugrupowanie uzyskało 13,142.
W wyborach parlamentarnych w 2012 roku startując w koalicji z Komunistyczną Partią Grecji (marksistowsko-leninowską) (KKE(m-l) uzyskała 16,049 głosów (0,25%).
Partia wydaje gazetę "Laikos Dromos".

</doc>
<doc id="2622049" url="https://pl.wikipedia.org/wiki?curid=2622049" title="Żar (678 m)">
Żar (678 m)

Żar – szczyt w północno-wschodniej części Beskidu Andrychowskiego (Beskid Mały). Znajduje się w północno-wschodnim grzbiecie Gronia Jana Pawła II, którym biegnie główny grzbiet Beskidu Małego. Położony jest w tym grzbiecie pomiędzy Kamieniem (678 m) a Magurką Ponikiewską (820 m). Na niektórych mapach szczyt Żaru jest źle oznaczony, np. na mapie Geoportalu jako Żar podpisany jest Kamień. Obydwa te szczyty znajdują się bardzo blisko siebie (w odległości 360 m od siebie w linii prostej). Zachodnie stoki Żaru opadają ku dolinie potoku Brejna w miejscowości Ponikiew, wschodnie – ku dolinie potoku Bystrz we wsi Koziniec.
Blisko szczytu Żaru stokową drogą leśną prowadzi szlak turystyczny. Omija jego wierzchołek, trawersując go po zachodniej stronie. Po ominięciu szczytu Żaru odsłaniają się widoki na Groń Jana Pawła II, Gancarza i grzbiet Palenicy. Dalej, przed najniższym szczytem Magurki Ponikiewskiej z prześwitów między drzewami widoczne są Bliźniaki, przełom Choczenki przez Pasmo Bliźniaków, Ostry Wierch, Susfatowa Góra i Pogórze Śląskie

</doc>
<doc id="2622054" url="https://pl.wikipedia.org/wiki?curid=2622054" title="Frans Rijckhals">
Frans Rijckhals

Frans Rijckhals (ochrzczony 3 maja 1609 w Middelburgu, pochowany 29 lipca 1647 tamże) – holenderski malarz barokowy.
Mało poznany malarz związany przez całe życie z Middelburgiem, tworzył martwe natury, sceny rodzajowe i pejzaże. Najbardziej znany jest z przedstawień chłopskich chałup z charakterystyczną martwą naturą na pierwszym planie. Jego twórczość zbliżona jest do dzieł Egberta van der Poela i malarzy tzw. rotterdamskiej grupy Teniersa, szczególnie Hendricka Sorgha i Cornelisa Saftlevena. Znanych jest tylko dwadzieścia prac tego artysty.
W Muzeum Narodowym w Warszawie znajduje się obraz "Wyprawa na strych" z 1637 roku.

</doc>
<doc id="2622056" url="https://pl.wikipedia.org/wiki?curid=2622056" title="Główniak">
Główniak

Głownik – zalesiony szczyt w północno-wschodniej części Beskidu Andrychowskiego (Beskid Mały) o wysokości 663 m n.p.m. Jego stoki opadają: północno-zachodnie - ku wsi Ponikiew, zaś południowo-wschodnie - ku wsi Koziniec. Przez miejscowych góra nazywana jest Żarkiem, dlatego że jest ona niższym wierzchołkiem masywu Żaru, ciągnącego się od doliny Ponikiewki aż do samego Kamienia (671 m n.p.m)

</doc>
<doc id="2622058" url="https://pl.wikipedia.org/wiki?curid=2622058" title="Willemijn Duyster">
Willemijn Duyster

Willemijn Margaretha Duyster (ur. 5 kwietnia 1970) – holenderska hokeistka na trawie. Brązowa medalistka olimpijska z Atlanty.
Kariera sportowa.
Zawody w 1996 były jej jedynymi igrzyskami olimpijskimi, Holenderki zajęły trzecie miejsce. W turnieju rozegrała sześć spotkań. Łącznie w reprezentacji Holandii wystąpiła w 87 meczach. Występowała w obronie lub pomocy. Jej brat Jeroen także był medalistą olimpijskim.

</doc>
<doc id="2622066" url="https://pl.wikipedia.org/wiki?curid=2622066" title="Pokojowa Nagroda Konfucjusza">
Pokojowa Nagroda Konfucjusza

Pokojowa Nagroda Konfucjusza () – wyróżnienie przyznawane od 2010 roku. Według oficjalnych deklaracji jej twórców przyznawana za działalność na rzecz pokoju światowego rozumianego wedle filozofii dalekowschodniej. Faktycznie została ustanowiona jako chińska reakcja na przyznanie Pokojowej Nagrody Nobla dysydentowi Liu Xiaobo. Laureat otrzymuje pozłacaną statuetkę Konfucjusza oraz 15 tysięcy USD.
Nagrodę ufundował chiński biznesmen Tan Changliu. Pierwszym laureatem nagrody został Lien Chan, były premier Republiki Chińskiej, działający na rzecz dialogu chińsko-tajwańskiego. Przyznanie nagrody odbyło się w atmosferze skandalu: okazało się, że Lien o otrzymaniu nagrody dowiedział się dopiero z mediów i w dodatku odmówił jej przyjęcia. Ostatecznie podczas uroczystej ceremonii nagrodę odebrała dziewczynka, której tożsamości organizatorzy nie zdradzili.
Społeczność międzynarodowa zareagowała krytycznie na chińską nagrodę, postrzegając ją jako jedynie zabieg propagandowy chińskich władz. Zwracano uwagę na podobieństwo do Nagrody Narodowej III Rzeszy, ufundowanej jako odpowiedź na przyznanie Pokojowej Nagrody Nobla Carlowi von Ossietzky'emu, oraz reakcji władz ZSRR na Nobla dla Andrieja Sacharowa.
Kontrowersyjne okoliczności towarzyszyły także przyznaniu nagrody po raz drugi. We wrześniu 2011 roku chińskie Ministerstwo Kultury wydało oświadczenie, że komitet przyznający nagrodę został rozwiązany i nie będzie ona już więcej przyznawana. Wkrótce potem pojawiła się nieznana szerzej organizacja pozarządowa z Hongkongu, która powołała nowy komitet. W skład 16-osobowego komitetu wszedł Kong Qingdong, profesor Uniwersytetu Pekińskiego, bezpośredni potomek Konfucjusza w 73. pokoleniu, znany głównie ze swoich licznych kontrowersyjnych wypowiedzi. Nagrodę za sprzeciw wobec interwencji NATO w Libii otrzymał premier Rosji Władimir Putin. Podobnie jak rok wcześniej laureat nie pojawił się jednak w Pekinie na uroczystej ceremonii, a nagrodę wręczono dwóm rosyjskim studentkom. Analogiczne sytuacje powtarzały się w kolejnych latach: w imieniu odznaczonego w 2014 roku emerytowanego kubańskiego przywódcy Fidela Castro statuetkę odebrał kubański student, zaś uhonorowany w 2015 roku prezydent Zimbabwe Robert Mugabe odmówił przyjęcia nagrody.

</doc>
<doc id="2622069" url="https://pl.wikipedia.org/wiki?curid=2622069" title="Gilbert Falkingham Clayton">
Gilbert Falkingham Clayton

Gilbert Falkingham Clayton (ur. 6 kwietnia 1875, zm. 11 września 1929), KCMG, KBE, KCB – brytyjski generał brygady ("Brigadier").
Dzieciństwo i młodość.
Gilbert urodził się w miejscowości Ryde na wyspie Wight w Anglii.
Kariera wojskowa.
Clayton w 1895 wstąpił do British Army i rozpoczął służbę jako oficer Królewskiej Artylerii. W tej funkcji wziął udział w końcowych walkach powstania Mahdiego w Sudanie. Między innymi uczestniczył w 1898 w bitwie pod Atbara.
Potem służył w Egipcie, a od 1910 był osobistym sekretarzem gubernatora Sudanu, sir Reginalda Wingate’a. 18 września 1912 poślubił Enid Caroline Thorowgood w Londynie. W 1913 został awansowany na szefa służb wywiadowczych w Egipcie. Po wybuchu I wojny światowej Clayton napisał we wrześniu 1914 memorandum do ministra wojny Horatio Kitchener sugerujące, że Arabowie mogą bardzo przysłużyć się Wielkiej Brytanii podczas wojny przeciwko Imperium osmańskiemu. Doprowadziło to do wymiany korespondencji między wysokim komisarzem Egiptu sir Henry McMahonem a szarifem Mekki Said Husajn ibn Ali. Korona brytyjska zgodziła się wówczas „"poprzeć arabskie dążenia niepodległościowe"” w Imperium osmańskim. W zamian Arabowie przyłączyli się do wojny przeciwko Turkom. W październiku 1914 Clayton awansował na dyrektora wywiadu Departamentu Arabskiego i był pośrednikiem między Foreign and Commonwealth Office a Arabami. Odegrał istotną rolę w działalności Thomasa Lawrence’a, który tak opisał Claytona: "„był idealnym liderem dla takiego zespołu dzikich ludzi jak my. Był spokojny, indywidualista o jasnej wizji, z wielką odwagą podejmowania śmiałych decyzji. Pozwolił podwładnym na dużą swobodę. Jego poglądy tak jak i jego wiedza były ogólne, pracował poprzez własny wpływ, bez wydawania głośnych poleceń. Nie było łatwo dojrzeć jego wpływy. Był jak cieknąca woda, przenikająca, cicho pełznąca i przesiąkająca przez wszystko. Nie można było powiedzieć, gdzie Clayton był, a gdzie nie był, o ile nie chciał aby ktoś to o nim wiedział.”"
W 1916 otrzymał awans na generała brygady ("General Brigadier") w Sztabie Generalnym Egipskiego Korpusu Ekspedycyjnego, a w 1917 został głównym oficerem politycznym gen. Edmunda Allenby.
Późniejsza kariera.
Po zakończeniu wojny Clayton pracował jako doradca w Ministerstwie Spraw Wewnętrznych Egiptu (lata 1919-1922). W kwietniu 1923 objął stanowisko głównego sekretarza w Mandacie Palestyny. Miał on duże zastrzeżenia do deklaracji Balfoura, gdyż twierdził, że wspieranie syjonizmu doprowadzi do tego, że społeczność żydowska w Palestynie stanie się światowym centrum żydowskim pod brytyjską administracją. W jego ocenie będzie to źródłem licznych problemów. Uważał, że zawarta w 1916 umowa Sykes-Picot oddaje obszar Syrii pod kontrolę Francji, i opowiadał się za pozostawienie całości Bliskiego Wschodu pod brytyjską administracją. Podkreślał, że Wielka Brytania powinna nadal współpracować z Arabami, usiłując godzić swoje imperialne interesy z narodowymi ambicjami arabskimi. Poparł działania sekretarza politycznego Ernesta T. Richmonda, który rozszerzył władzę Najwyższej Rady Muzułmańskiej i zwiększył liczbę stanowisk rządowych obsadzonych przez Arabów. Clayton pomagał również podczas negocjacji granic Transjordanii.
Gdy 30 czerwca 1925 sir Herbert Samuel opuścił Palestynę, Clayton do 25 sierpnia 1925 był pełniącym obowiązki wysokiego komisarza Palestyny. Następnie przekazał obowiązki sir Herbertowi Plumer. W latach 1925-1927 był ambasadorem u sułtana Ibn Sauda w Nadżd. Podjął się także misji do Jemenu i prowadził negocjacje z imamem Jahja Muhammad Hamid ud-Din. W latach 1928-1929 pełnił obowiązki wysokiego komisarza Mezopotamii. Zmarł podczas służby na atak serca.

</doc>
<doc id="2622070" url="https://pl.wikipedia.org/wiki?curid=2622070" title="Alette Pos">
Alette Pos

Esther "Alette" Pos (ur. 30 marca 1962) – holenderska hokeistka na trawie. Złota medalistka olimpijska z Los Angeles.
Zawody w 1984 były jej jedynymi igrzyskami olimpijskimi, Holenderki triumfowały. W turnieju rozegrała jedno spotkanie. Łącznie w reprezentacji Holandii wystąpiła w 28 meczach (1982-1988). W 1983 znajdowała się wśród mistrzyń świata.

</doc>
<doc id="2622071" url="https://pl.wikipedia.org/wiki?curid=2622071" title="Łew Bykowski">
Łew Bykowski

Łew Bykowski, Leon Bykowski, Łew Bykowśkyj ukr. Лев Биковський (ur. 23 kwietnia 1895 r. we wsi Olchowiec, zm. 11 stycznia 1992 r. w Denver) – ukraiński działacz narodowy, księgarz i bibliotekarz, emigracyjny bibliotekoznawca, bibliograf i księgoznawca, pisarz i publicysta.
Życiorys.
W 1912 r. ukończył zwenyhorodzką szkołę handlową. Do 1914 r. studiował na wydziale metalurgicznym politechniki w Sankt Petersburgu, zaś do 1915 r. w Petersburskim Instytucie Leśnym. Uczestniczył w ukraińskich organizacjach studenckich. W 1915 r. zmobilizowano go do armii rosyjskiej. Walczył na froncie kaukaskim. Zorganizował stowarzyszenie ukraińskie w Trapezuncie. W styczniu 1918 r. powrócił na Ukrainę. Został księgarzem w towarzystwie wydawniczym "Drukar" ("Друкар"). Od 1919 r. pracował we Wszechnarodowej Narodowej Bibliotece Ukrainy. Był pierwszym redaktorem pisma "Chroniky" ("Хроніки"). Na przełomie 1919/1920 r. podjął pracę w bibliotece uniwersytetu w Kamieńcu Podolskim. Zimę 1920/1921 r. spędził we wsi Łozuwatka w obwodzie czerkaskim, wydając litopis miejscowej biblioteki Towarzystwa "Proswita". Jesienią 1921 r. zamieszkał w Polsce. Do 1922 r. studiował filologię na Uniwersytecie Warszawskim. Jednocześnie ukończył kurs bibliotekoznawstwa organizowany przy Bibliotece Publicznej Warszawy. Pod koniec 1922 r. wyjechał do Czechosłowacji, gdzie w 1927 r. ukończył studia ekonomiczne w Ukraińskiej Akademii Gospodarczej w Podiebradach. Pracował w różnych wydawnictwach. Był asystentem w katedrze geografii Akademii. Przygotował do druku 3 zbiory Ukraińskiego Księgoznawstwa. Napisał 6 prac z zakresu praktyki księgoznawstwa. W 1928 r. powrócił do Polski. Stanął na czele wydziału kompletowania zbiorów Miejskiej Biblioteki Publicznej Warszawy. Od 1929 r. współredagował "Biuletyn Biblioteki Publicznej m. st. Warszawy". Wykładał na wyższych kursach bibliotekoznawczych. Podczas okupacji niemieckiej na pocz. 1940 r. współtworzył Ukraiński Instytut Czarnomorski. W 1942 r. został dyrektorem Miejskiej Biblioteki Publicznej Warszawy. W czasie powstania warszawskiego w 1944 r. przyjął w depozyt zbiory biblioteczne osób prywatnych i organizacji ukraińskich. 22 sierpnia tego roku został aresztowany przez żandarmerię powstańczą AK pod fałszywym zarzutem wydawania Niemcom zbiorów bibliotecznych. Ranny podczas budowy barykad, na przełomie sierpnia i września leczył się w szpitalu polowym. Wyrokiem sądu powstańczego oczyszczono go ze wszystkich zarzutów. Po klęsce powstania nadal przebywał w Warszawie, chroniąc zbiory biblioteczne. W październiku 1944 r. ewakuował się do Sędziejowic, a następnie Zduńskiej Woli, wywożąc ze sobą część ocalałych materiałów. Tam napisał swoje wspomnienia z okresu powstania, wydane po ukraińsku w 1963 r. w Londynie. W styczniu 1945 r. wyjechał do Niemiec. Przebywał w obozach dla uchodźców. Po zakończeniu wojny opublikował kolejne prace z zakresu bibliotekoznawstwa. Współpracował z emigracyjną Ukraińską Wolną Akademią Nauk, wchodząc w skład komisji księgoznawczej. W 1949 r. zamieszkał w USA. W Nowym Jorku został członkiem kierownictwa Ukraińskiej Wolnej Akademii Nauk, a także sekretarzem sekcji księgoznawczej i komisji czarnomorskiej. Od 1954 r. pracował w bibliotece publicznej w Denver. Od 1963 r. współpracował z redakcją pisma "Ukrainśkyj Istoryk" ("Український Історик"). Był członkiem Ukraińskiego Towarzystwa Historycznego. W 1971 r. otrzymał stopień docenta księgoznawstwa. Pisał liczne artykuły w prasie emigracyjnej. Był autorem ponad 530 prac z zakresu bibliotekoznawstwa i księgoznawstwa.

</doc>
<doc id="2622072" url="https://pl.wikipedia.org/wiki?curid=2622072" title="Chód na 50 km">
Chód na 50 km



</doc>
<doc id="2622074" url="https://pl.wikipedia.org/wiki?curid=2622074" title="Chód na 20 km">
Chód na 20 km



</doc>
<doc id="2622076" url="https://pl.wikipedia.org/wiki?curid=2622076" title="Margriet Zegers">
Margriet Zegers

Inge Margriet Zegers (ur. 29 kwietnia 1954) – holenderska hokeistka na trawie. Złota medalistka olimpijska z Los Angeles.
Zawody w 1984 były jej jedynymi igrzyskami olimpijskimi, Holenderki triumfowały. W turnieju rozegrała pięć spotkań. Łącznie w reprezentacji Holandii wystąpiła w 55 meczach (1980-1984). Występowała w obronie. W 1983 znajdowała się wśród mistrzyń świata, w 1981 była srebrną medalistką tej imprezy.

</doc>
<doc id="2622077" url="https://pl.wikipedia.org/wiki?curid=2622077" title="Kazimierz Łaski">
Kazimierz Łaski

Kazimierz Łaski (ur. 15 grudnia 1921 w Częstochowie, zm. 20 października 2015 w Wiedniu) – polsko-austriacki ekonomista postkeynesowski, specjalizujący się w zagadnieniach makroekonomicznych oraz transformacji gospodarczej.
Życiorys.
Urodził się w rodzinie żydowskiej jako Hendel Cygler. W okresie wojennym należał do Gwardii Ludowej. Uczestniczył w powstaniu warszawskim. Od 1945 do 1950 pracował w Ministerstwie Bezpieczeństwa Publicznego, w którym od stanowiska referenta doszedł do funkcji naczelnika wydziału w Departamencie IV MBP. Służbę zakończył w stopniu majora. W 1950 został oddelegowany do dyspozycji KC PZPR i skierowany do Instytutu Kształcenia Kadr Naukowych (IKKN). W tym samym roku ukończył studia w Akademii Nauk Politycznych, a w 1954 r. obronił doktorat w IKKN. Do 1968 r. zatrudniony w Szkole Głównej Planowania i Statystyki, gdzie pełnił funkcje m.in. dziekana, prorektora oraz kierownika Katedry Ekonomii Politycznej na Wydziale Handlu Zagranicznego w okresie, gdy w katedrze pracował Michał Kalecki. Wykładał także w Instytucie Nauk Społecznych przy KC PZPR. Wykładał także w Wyższej Szkole Nauk Społecznych przy KC PZPR.. W latach 1966–1967 współpracował z École pratique des hautes études (EPHE) w Paryżu.
W wyniku wydarzeń marcowych 1968 pozbawiony profesury i kierownictwa katedry oraz zdegradowany do stopnia szeregowca w ramach struktur wojskowych, wyemigrował do Austrii. Znalazł zatrudnienie w Austriackim Instytucie Badań Gospodarczych (WIFO, 1969–1971), a następnie na Uniwersytecie Johannesa Keplera w Linzu, gdzie pozostał na stanowisku profesora zwyczajnego do 1991. W latach 1991–1996 pełnił funkcję dyrektora naukowego Wiedeńskiego Instytutu Międzynarodowych Studiów Ekonomicznych (WIIW), z którym współpracował później w charakterze konsultanta naukowego.

</doc>
<doc id="2622078" url="https://pl.wikipedia.org/wiki?curid=2622078" title="Chód na 10 km">
Chód na 10 km



</doc>
<doc id="2622080" url="https://pl.wikipedia.org/wiki?curid=2622080" title="Rodric Braithwaite">
Rodric Braithwaite

Rodric Braithwaite (ur. 17 maja 1932 w Londynie) – brytyjski dyplomata i autor książek o tematyce historycznej.
Braithwaite ukończył szkołę w Bedales. W latach 1951–1952 jako sierżant wojskowego wywiadu trafił na placówkę do Wiednia. Po zakończeniu zasadniczej służby wojskowej podjął studia na Christ’s College w Cambridge. Następnie wstąpił do korpusu dyplomatycznego. Pracował na placówkach w Dżakarcie, Warszawie, Moskwie, Rzymie, Brukseli i Waszyngtonie. W latach 1988–1992 był brytyjskim ambasadorem w Moskwie.

</doc>
<doc id="2622083" url="https://pl.wikipedia.org/wiki?curid=2622083" title="Fieke Boekhorst">
Fieke Boekhorst

Josephine Francisca Maria ("Fieke") Boekhorst-Van Griensven (ur. 18 grudnia 1957) – holenderska hokeistka na trawie. Złota medalistka olimpijska z Los Angeles.
Zawody w 1984 były jej jedynymi igrzyskami olimpijskimi, Holenderki triumfowały. W turnieju rozegrała pięć spotkań (5 goli). Łącznie w reprezentacji Holandii wystąpiła w 116 meczach i strzeliła 128 bramek (1978-1985). Była znana z mocnego strzału, zwłaszcza po krótkim rogu. W 1978 i 1983 znajdowała się wśród mistrzyń świata, w 1981 była srebrną medalistką tej imprezy. W 1984 została mistrzynią Europy. Karierę zakończyła w 1986 z powodu kontuzji.

</doc>
<doc id="2622085" url="https://pl.wikipedia.org/wiki?curid=2622085" title="Kendall Spencer">
Kendall Spencer

Kendall Spencer (ur. 24 lipca 1991 w San Francisco) – amerykański lekkoatleta, skoczek w dal.
Halowy mistrz NCAA (2012).
Medalista mistrzostw USA.

</doc>
<doc id="2622087" url="https://pl.wikipedia.org/wiki?curid=2622087" title="Mistrzostwa świata w unihokeju mężczyzn">
Mistrzostwa świata w unihokeju mężczyzn

Mistrzostwa świata w unihokeju mężczyzn – międzynarodowy turniej unihokeja organizowany przez Międzynarodową Federację Unihokeja (IFF) dla męskich reprezentacji narodowych. W 1996 roku po raz pierwszy zorganizowano turniej mężczyzn a w następnym roku turniej kobiet. Poprzednikiem MŚ były Mistrzostwa Europy, które odbywały w 1994 i 1995 roku. Dotychczas tylko dwie drużyny zwyciężyły w turnieju mężczyzn, są to Szwecja i Finlandia.
Kwalifikacje.
Począwszy od MŚ Kobiet w 2013 roku wprowadzono nowy system kwalifikacji do Turnieju finałowego Mistrzostw Świata w którym wszystkie drużyny oprócz organizatora będą musiały brać udział w kwalifikacjach. Zmiana ta ma na celu zwiększenie poziomu i rangi mistrzostw na poziomie rozgrywek grupowych.
Linki zewnętrzne.
Oficjalna strona Międzynarodowej Federacji Unihokeja

</doc>
<doc id="2622088" url="https://pl.wikipedia.org/wiki?curid=2622088" title="Last Song">
Last Song

Last Song – szesnasty singel japońskiego artysty Gackta, wydany 12 listopada 2003 roku. Singel osiągnął 5 pozycję w rankingu Oricon i pozostał na listach przebojów przez 13 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2622089" url="https://pl.wikipedia.org/wiki?curid=2622089" title="Sandra Le Poole">
Sandra Le Poole

Alexandra Johanna "Sandra" Le Poole (ur. 20 października 1959) – holenderska hokeistka na trawie. Złota medalistka olimpijska z Los Angeles.
Zawody w 1984 były jej jedynymi igrzyskami olimpijskimi, Holenderki triumfowały. W turnieju rozegrała pięć spotkań. Łącznie w reprezentacji Holandii wystąpiła w 83 meczach i zdobyła 29 bramek (1978-1986). Czterokrotnie, w 1978, 1979, 1983 i 1986, znajdowała się wśród mistrzyń świata. W 1984 sięgnęła po mistrzostwo Europy.

</doc>
<doc id="2622092" url="https://pl.wikipedia.org/wiki?curid=2622092" title="Candlemass (album)">
Candlemass (album)

Candlemass – ósmy album szwedzkiego doom metalowego zespołu Candlemass. Został wydany w 2005 roku przez wytwórnię Nuclear Blast, a nagrany zimą 2004 w szwedzkim studiu Polar Studios. Album jest uważany za powrót do korzeni zespołu. Występują w nim ciężkie brzmienia i charakterystyczny wokal Messiaha Marcolina, który wystąpił na albumie pierwszy i jedyny raz od krążka "Tales of Creation" z 1989 roku. Do utworu "Black Dwarf" został nakręcony teledysk. Piosenka "Witches" została wykorzystana w soundtracku z gry komputerowej Brütal Legend.
Lista utworów.
Wszystkie piosenki zostały napisane przez Leifa Edlinga

</doc>
<doc id="2622093" url="https://pl.wikipedia.org/wiki?curid=2622093" title="Webinar">
Webinar



</doc>
<doc id="2622097" url="https://pl.wikipedia.org/wiki?curid=2622097" title="Anonimus">
Anonimus

Anonimus (ang. "Anonymous") – polityczny dreszczowiec i pseudohistoryczny dramat z 2011 roku w reżyserii Rolanda Emmericha.
Opis fabuły.
Film opowiada o renesansowym dworzaninie i poecie Edwardzie de Vere. Najbardziej jest znany z tego, że przypisuje mu się posługiwanie pseudonimem William Szekspir, a co za tym idzie, autorstwo jego prac.

</doc>
<doc id="2622103" url="https://pl.wikipedia.org/wiki?curid=2622103" title="Évariste Kimba">
Évariste Kimba

Évariste Kimba Mutombo (ur. 1926, zm. 1966) – kongijski (zairski) polityk.
Był działaczem partii CONAKAT i współpracownikiem Moïse Tshombego, w którego rządzie sprawował urząd od 1960 do 1963 ministra spraw zagranicznych Katangi. Od października do listopada 1965 pełnił funkcję premiera Demokratycznej Republiki Konga. Został obalony wskutek przewrotu wojskowego, a w uroczystość Zesłania Ducha Świętego w 1966 schwytano go w zasadzce razem z trzema ministrami swego rządu przez Mobutu. Cała czwórka została postawiona przed nadzwyczajnym trybunałem wojskowym, który w trwającym półtorej godziny procesie 30 lipca 1966 skazała ich na śmierć pod zarzutem zorganizowania spisku antyrządowego. Dwa dni później Kimba i jego trzej ministrowie po odmówieniu ostatnich modlitw zostali w kominiarkach powieszeni na oczach 300 000 ludzi.

</doc>
<doc id="2622104" url="https://pl.wikipedia.org/wiki?curid=2622104" title="Elsemiek Hillen">
Elsemiek Hillen

Francisca Elisabeth Maria "Elsemieke" Hillen (ur. 30 września 1959) – holenderska hokeistka na trawie. Złota medalistka olimpijska z Los Angeles.
Zawody w 1984 były jej jedynymi igrzyskami olimpijskimi, Holenderki triumfowały. W turnieju rozegrała pięć spotkań. Łącznie w reprezentacji Holandii wystąpiła w 81 meczach i zdobyła 10 bramek (1978-1986). Czterokrotnie, w 1978, 1979, 1983 i 1986, znajdowała się wśród mistrzyń świata. Po zakończeniu kariery sportowej została dziennikarką telewizyjną.

</doc>
<doc id="2622110" url="https://pl.wikipedia.org/wiki?curid=2622110" title="Irene Hendriks">
Irene Hendriks

Desiree Helène "Irene" Hendriks (ur. 13 kwietnia 1958) – holenderska hokeistka na trawie. Złota medalistka olimpijska z Los Angeles.
Życiorys.
Urodziła się w Ngalieme (w dzisiejszym Kongu). Zawody w 1984 były jej jedynymi igrzyskami olimpijskimi, Holenderki triumfowały. W turnieju rozegrała pięć spotkań. Łącznie w reprezentacji Holandii wystąpiła w 85 meczach i zdobyła 12 bramek (1978-1985). Dwukrotnie, w 1978 i 1983, znajdowała się wśród mistrzyń świata, w 1981 Holenderki były drugie. W 1984 sięgnęła po mistrzostwo Europy.

</doc>
<doc id="2622112" url="https://pl.wikipedia.org/wiki?curid=2622112" title="Mistrzostwa Świata w Unihokeju Mężczyzn 2012">
Mistrzostwa Świata w Unihokeju Mężczyzn 2012

Mistrzostwa Świata w Unihokeju Mężczyzn 2012 – organizowane przez Międzynarodową Federację Unihokeja (IFF) po raz dziewiąty w historii. Mistrzostwa odbyły się w Szwajcarii. Państwo to organizowało ten turniej po raz drugi w historii. Turniej odbył się w Bernie oraz Zurychu. Złoty medal zdobyła reprezentacja Szwecji, srebrny Finlandia a brązowy Szwajcaria.
Kwalifikacje.
Kwalifikacje do mistrzostw odbyły się w trzech strefach kontynentalnych: europejskiej, azjatyckiej oraz amerykańskiej. Uczestniczyło w nich łącznie 23 drużyny. W strefie europejskiej zespoły podzielono na trzy grupy. Dwie z nich składały się z sześciu zespołów, zaś jedna z pięciu. W strefie azjatyckiej odbył się turniej kwalifikacyjny z udziałem czterech zespołów, zaś w Ameryce uczestniczyły dwa zespoły, które uczestniczyły w dwumeczu. Łącznie z kwalifikacji do turnieju awansowało jedenaście drużyn: dwie z Ameryki, dwie z Azji i Oceanii oraz siedem z Europy. Dodatkowo udział w mistrzostwach miało zapewnionych pięć najlepszych drużyn poprzedniego turnieju w tym gospodarz – Szwajcaria.
Losowanie grup.
Losowanie grup turnieju finałowego odbyło się w marcu. W nawiasie przedstawione jest rozstawienie drużyny w turnieju według rankingu światowego
Faza Grupowa.
Faza Grupowa była rozgrywana na dwóch stadionach.Grupa A i B w Bernie, zaś C i D w Zurychu.

</doc>
<doc id="2622114" url="https://pl.wikipedia.org/wiki?curid=2622114" title="World Rugby Player of the Year">
World Rugby Player of the Year

World Rugby Player of the Year – nagroda przyznawana przez World Rugby, organizację zarządzającą rugby union, najlepszemu według panelu ekspertów zawodnikowi tej dyscypliny sportu. Ocena obejmuje okres od kończących poprzedni rok meczów międzynarodowych do zakończenia rozgrywek The Rugby Championship, a w latach, w których odbywa się Puchar Świata, brane są również pod uwagę występy w tej imprezie.
Pierwszy raz została przyznana w 2001 roku podczas inauguracyjnej gali World Rugby Awards. W skład panelu ekspertów wchodzili byli wybitni zawodnicy, którzy głosowali według ustalonych kryteriów.
Dwóch graczy otrzymało to wyróżnienie trzykrotnie: Richie McCaw (w tym dwukrotnie z rzędu) w latach 2006, 2009 i 2010, a także Daniel Carter w latach 2005, 2012 i 2015.

</doc>
<doc id="2622115" url="https://pl.wikipedia.org/wiki?curid=2622115" title="IRB International Player of the Year">
IRB International Player of the Year



</doc>
<doc id="2622119" url="https://pl.wikipedia.org/wiki?curid=2622119" title="Bank komórek macierzystych">
Bank komórek macierzystych

Bank komórek macierzystych – zakład biotechnologiczny zajmujący się przechowywaniem dorosłych komórek macierzystych pobieranych typowo z krwi pępowinowej.
Ze względu na pochodzenie wyróżnia się dwa typy komórek macierzystych:
Ze względu na teoretyczne możliwości przekształcania się komórek macierzystych w szeroką gamę innych komórek istnieje duże zainteresowanie związane z używaniem ich do przeszczepień. Wiele potencjalnych zastosowań jest nadal w sferze badań, choć istnieją już procedury medyczne wykorzystujące komórki macierzyste, na przykład do przeszczepienia szpiku u chorych na białaczkę.
W celu stworzenia zasobów komórek macierzystych na potrzeby procedur medycznych powstały banki komórek macierzystych mające za zadanie ich konserwację i przechowywanie. Wyróżnia się dwa typy banków komórek macierzystych: publiczne i prywatne.
W publicznym banku komórek macierzystych, finansowanym ze środków publicznych, każdy ma dostęp do zgromadzonych tam komórek macierzystych, jednakże tylko komórki macierzyste z wysokim stopniem zgodności HLA między dawcą i biorcą mogą zostać użyte do przeszczepu. W prywatnym banku komórek macierzystych, finansowanym przez ich klientów, klient może przechowywać własne komórki macierzyste i sam decydować o ich wykorzystaniu.
Istnieją wątpliwości dotyczące celowości przechowywania komórek macierzystych na potrzeby własne w bankach rodzinnych. Zwolennicy, argumentują, że jest to jedyny sposób na całkowite wyeliminowanie ryzyka odrzutu przeszczepu i ich lepszą akceptację przez organizm. Przeciwnicy wskazują na słabsze właściwości terapeutyczne komórek, ryzyko istnienia czynnika chorobowego w tychże komórkach, a także ich zbyt małą ilość w krwi pępowinowej. Istnieją osobne wskazania do przeszczepień autogenicznych (własnych) i allogenicznych (od obcego dawcy) komórek macierzystych, a także odmienna skuteczność.
Całkowity koszt zabezpieczenia potrzeb całej populacji jest znacząco niższy w przypadku banków publicznych, które poprzez parowanie dawcy i biorcy z całej populacji umożliwiają statystyczne podejście do problemu, wymagającego znacznie mniejszych zasobów finansowych na populacje.
W związku z wysokim kosztem przechowywania komórek w niskich temperaturach, jest to bardzo istotny czynnik decydujący o tym, iż prywatne bankowanie komórek macierzystych zostało zabronione w niektórych krajach lub zasoby banków prywatnych są traktowane jako publiczne.
W Polsce istnieje sześć publicznych banków komórek macierzystych z krwi pępowinowej, których działalność jest znacząco ograniczona poprzez brak finansowania z budżetu państwa. Istnieje dostęp do zasobów banków na całym świecie, za opłatą w wysokości średnio 20 000 euro. Dodatkowo większość banków prywatnych prowadzi również banki publiczne. Największą liczbę porcji krwi zgłosił do Poltransplantu (rejestr centralny) Polski Bank Komórek Macierzystych.

</doc>
<doc id="2622120" url="https://pl.wikipedia.org/wiki?curid=2622120" title="Vittoria Puccini">
Vittoria Puccini

Vittoria Puccini (ur. 18 listopada 1981 we Florencji) – włoska aktorka.
Życiorys.
Otrzymała klasyczne wykształcenie w Liceo Michelangelo we Florencji. Wkrótce po tym rozpoczęła studia na wydziale prawa.
Debiutowała w 2000 w roli Gai w filmie "Wszystko z miłości" w reżyserii Sergio Rubiniego. W 2001 pojawiła się w telewizji w dwuodcinkowym serialu "Fale namiętności". Dzięki roli w serialu "Elisa z Rivombrosy" (2003) zdobyła sławę i nagrodę Telegatto jako kobieta roku. Serial osadzony w osiemnastowiecznym Piemoncie, zainspirowany angielską powieścią "Pamela, czyli cnota nagrodzona" Samuela Richardsona, opowiada historię miłości między skromną służącą Elisą Scalzi a hrabią Fabrizio Ristori (Alessandro Preziosi).
Potem wystąpiła w roli Octavii w "Imperium: Nerone" (2004). W 2005 zagrała w filmie "Kiedy dziewczyna przyjechała" w reżyserii Pupiego Avati. W tym samym roku wraca do Channel 5 z "Elisą z Rivombrosy", za którą zdobyła kolejnego Złotego Telegrolla dla najlepszej aktorki teatralnej. W tym samym roku odgrywa rolę Catherine Mary Vetsera w filmie "Arcyksiążę Rudolf". Film przedstawia wydarzenia w Mayerling. Został wyemitowany w 2006 z powodzeniem w Austrii, Niemczech i we Włoszech w 2007.
w 2010 otrzymała na MFF w Wenecji nagrodę "L'Oréal Paris per il Cinema", przyznawaną młodym i utalentowanym aktorom.
W 2011 była gospodynią 68. MFF w Wenecji.
Życie prywatne.
Vittoria Puccini była związana z aktorem Alessandro Preziosi z którym spotkała się na planie serialu "Elisa z Rivombrosy". W 2006 urodziła im się córka Elena. jej partnerem jest Fabrizio Lucci.

</doc>
<doc id="2622121" url="https://pl.wikipedia.org/wiki?curid=2622121" title="King of the Grey Islands">
King of the Grey Islands

King of the Grey Islands – dziewiąty album szwedzkiej grupy doom metalowej Candlemass, wydany 25 czerwca 2007. Jest to pierwszy album po odejściu Messiaha Marcolina. Jego miejsce zajął grający w takich zespołach jak Solitude Aeturnus, Last Chapter i Concept Of God wokalista Robert Lowe.
Lista utworów.
Podobnie jak na płycie poprzedniej, wszystkie teksty napisał basista Leif Edling.

</doc>
<doc id="2622123" url="https://pl.wikipedia.org/wiki?curid=2622123" title="Archip">
Archip

Archip – imię męskie pochodzenia greckiego, złożone z członów: "αρχος (archos)", oznaczającego "mistrz" oraz "‘ιππος (híppos)" – „koń”. 
Archip imieniny obchodzi 20 marca, w dzień wspomnienia św. Archipa, ucznia św. Pawła, wymienianego w liście do Kolosan i do Filemona.
Archip w innych językach: 
Znane osoby noszące imię Archip:

</doc>
<doc id="2622125" url="https://pl.wikipedia.org/wiki?curid=2622125" title="Mistrzostwa Świata w Unihokeju Mężczyzn 2012 (kwalifikacje)">
Mistrzostwa Świata w Unihokeju Mężczyzn 2012 (kwalifikacje)

W kwalifikacjach do unihokejowych Mistrzostw Świata 2012 wzięły udział reprezentacje narodowe z 23 państw, które walczyły o 11 miejsc, dających prawo występu w turnieju głównym (finałach MŚ) – pięć pozostałych miejsc było zarezerwowane dla drużyny gospodarzy imprezy: Szwajcarii oraz czterech najlepszych drużyn poprzedniego turnieju: Czech, Finlandii, Łotwy oraz Szwecji.
Kwalifikacje do mistrzostw odbyły się w trzech strefach kontynentalnych: europejskiej, azjatyckiej oraz amerykańskiej.
Europa.
W europejskich kwalifikacjach wzięło udział 17 drużyn, które zostały podzielone na trzy grupy: dwie sześciozespołowe oraz jedna pięciozespołowa. Z każdej grupy awans na mistrzostwa świata uzyskały dwie najlepsze drużyny. Dodatkowo z trzeciego miejsca awansowała drużyna, która zdobyła najwięcej punktów przeciwko drużynom z miejsc 1-5 w swojej grupie.
Azja i Oceania.
W azjatyckich kwalifikacjach wzięło udział 4 drużyny, które zostały przydzielone do jednej grupy w której rozegrały między sobą systemem kołowym mecze. Awans do mistrzostw świata uzyskały dwa najlepsze zespoły.
Ameryka.
Ze względu, iż do mistrzostw świata awans miało gwarantowane dwa zespoły z Ameryki, a tyle samo zgłosiło się do kwalifikacje to oba kraja awansowały do mistrzostw. W bezpośrednim pojedynku lepszy był zespół Stanów Zjednoczonych.

</doc>
<doc id="2622130" url="https://pl.wikipedia.org/wiki?curid=2622130" title="120 mm moździerz wz. 1938">
120 mm moździerz wz. 1938

120 mm moździerz wz. 1938 – radziecki, średni (pułkowy) moździerz kalibru 120 mm z okresu II wojny światowej używany przez Armię Czerwoną, Ludowe Wojsko Polskie i jako broń zdobyczna przez Wehrmacht pod nazwą 12 cm Granatwerfer 378 (r), oraz jako kopia pod nazwą "12 cm Granatwerfer 42".
Moździerz został opracowany przez zespół pod kierunkiem Borysa Iwanowicza Szawyrina. Znajdował się w uzbrojeniu ludowego Wojska Polskiego. Klasyczna konstrukcja (lufa, płyta oporowa, podstawa). Odpalany za pomocą urządzenia typu kurkowego lub grawitacyjnie (po zablokowaniu wystającej iglicy). Przewożony był na dalsze odległości na podwoziu dwukołowym, które było holowane przez samochód osobowo-terenowy, ciężarowy lub na krótsze odległości przez obsługę. 
Do strzelania stosowano pociski: 

</doc>
<doc id="2622136" url="https://pl.wikipedia.org/wiki?curid=2622136" title="Frederick Akuffo">
Frederick Akuffo

Frederick William Akuffo (ur. 1937, zm. 1979) – ghański generał i polityk, przywódca przewrotu z 1978 roku. 
Od lipca 1978 do czerwca 1979 roku przewodniczący Najwyższej Rady Wojskowej (szef państwa).
W 1979 roku obalony przez młodych oficerów, oskarżony o korupcję i rozstrzelany.

</doc>
<doc id="2622138" url="https://pl.wikipedia.org/wiki?curid=2622138" title="Penydarren (parowóz)">
Penydarren (parowóz)

Lokomotywa Penydarren – lokomotywa parowa budowana w latach 1803-1804 przez Richarda Trevithicka. Stanowiła drugi parowóz zaprojektowany przez konstruktora. Była używana eksperymentalnie do prowadzenia pociągów towarowych w hucie Penydarren w Merthyr Tydfil w Walii. 

</doc>
<doc id="2622139" url="https://pl.wikipedia.org/wiki?curid=2622139" title="Geocapromys brownii">
Geocapromys brownii



</doc>
<doc id="2622141" url="https://pl.wikipedia.org/wiki?curid=2622141" title="Holandia na Letnich Igrzyskach Olimpijskich 1912">
Holandia na Letnich Igrzyskach Olimpijskich 1912

Reprezentacja Holandii na V Letnich Igrzyskach Olimpijskich w Sztokholmie liczyła 33 sportowców, wyłącznie mężczyzn. Reprezentacja ta miała przedstawicieli w siedmiu spośród 16 rozgrywanych dyscyplin. Chorążym reprezentacji był Jan Ploeger. Najmłodszym reprezentantem kraju był 18-letni piłkarz Joop Boutmy, a najstarszym 44-letni szermierz Leonardus Nardus. Holendrzy zdobyli na tych igrzyskach trzy brązowe medale.
Mimo iż Holenderski Komitet Olimpijski został założony w 1912 roku, to start reprezentacji Niderlandów był jej trzecim startem na igrzyskach. Po raz pierwszy Holandia wystartowała na II Letnich Igrzyskach Olimpijskich w 1900 roku w Paryżu, gdzie zdobyła jeden srebrny i trzy brązowe medale, dzięki czemu zdobyła osiemnaste miejsce w tabeli. Drugi start miał miejsce osiem lat później podczas IV Letnich Igrzysk Olimpijskich w Londynie. Reprezentacja zdobyła tam dwa brązowe medale i siedemnaste miejsce w klasyfikacji.
Ponadto razem z holenderskimi sportowcami do Sztokholmu przyjechała piętnastoosobowa grupa działaczy sportowych oraz sędziów. Na igrzyska przyjechało także ośmiu dziennikarzy reprezentujących następujące tytuły: amsterdamskie "De Nieuwe Courant", "De Telegraf" oraz "Algemeen Handelsblad", rotterdamskie "Maasbode" oraz "Nieuwe Rotterdamsche Courant", a także "Groningen Dagbladet" z Groningen.
Statystyki według dyscyplin.
Spośród szesnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Holandii wzięła udział w siedmiu. Najliczniejszą, piętnastoosobową reprezentację Narodowy Komitet Olimpijski tego kraju wystawił w piłce nożnej. Jeden z zawodników startował w dwóch dyscyplinach.
Lekkoatletyka.
W konkurencjach lekkoatletycznych wystartował jeden reprezentant Holandii. Był nim 21-letni sprinter Johannes Grijseels startujący w dwóch konkurencjach biegowych.
6 lipca rozpoczęły się eliminacje w biegu na 100 metrów. Grijseels wystartował w siódmym biegu eliminacyjnym, gdzie z nieznanym czasem zajął trzecią, czwartą lub piątą pozycję i odpadł z dalszej rywalizacji. Całą konkurencję wygrał Amerykanin Ralph Craig.
Cztery dni później, 10 lipca, rozpoczęły się eliminacje w biegu na 200 metrów. Grijseels pobiegł w wyścigu numer cztery, gdzie z nieznanym czasem zajął drugie, premiowane awansem miejsce. Tego samego dnia rozegrano biegi półfinałowe. Holender wystartował w czwartym półfinale. Zajął w swoim biegu ostatnie, szóste miejsce i odpadł z dalszej rywalizacji. Całą konkurencję także wygrał Amerykanin Craig.
Zawodnicy:
Pięciobój nowoczesny.
W pięcioboju nowoczesnym wystartował jeden holenderski zawodnik. Jetze Doorman rozpoczął rywalizację 7 lipca w pierwszej konkurencji – strzelaniu z pistoletu szybkostrzelnego. Z wynikiem 149 punktów uplasował się na 21. pozycji. Kolejnego dnia rozegrano drugą konkurencję, którą było pływanie na dystansie 300 metrów. Jednak Doorman nie pojawił się na starcie i nie został sklasyfikowany.
Zawodnicy:
Piłka nożna.
Piłkarska amatorska reprezentacja Holandii wystąpiła w turnieju olimpijskim pod kierunkiem angielskiego trenera Edgara Chadwicka. Najmłodszym zawodnikiem był 18-letni Johannes „Joop” Boutmy, zaś najstarszym – 29-letni kapitan drużyny Dirk Lotsij.
Reprezentacja rozpoczęła rozgrywki 29 czerwca, rozgrywając mecz pierwszej rundy na stadionie olimpijskim przeciwko gospodarzom. Do przerwy dzięki bramkom Bouvy’ego i Vosa, Holendrzy prowadzili 2:1, jednak drugą połowę lepiej wykorzystali Szwedzi i wyrównali. Konieczna była dogrywka, którą wygrali Holendrzy dzięki bramce Vosa w 91 minucie. Z wynikiem 4:3, Holendrzy awansowali do rundy ćwierćfinałowej.
W ćwierćfinale Holendrzy zmierzyli się z reprezentacją Austrii. Mecz odbył się na stadionie w Solnie 30 czerwca. Wynik z pierwszej połowy – 3:1 dla Holendrów, po bramkach Bouvy’ego, ten Cate’a i Vos utrzymał się do końca meczu. Honorową bramkę dla Austriaków zdobył Alois Müller.
W półfinale Holandia zmierzyła się z reprezentacją Danii. Mecz ten, rozegrany na stadionie olimpijskim 2 lipca, miał wyłonić drugiego finalistę, który zmierzy się z Brytyjczykami. Cały mecz zdominowali Duńczycy, którzy strzelili cztery bramki. Jedyny gol dla Holandii padł z samobójczego strzału Haralda Hansena.
Ostatni mecz z udziałem Holendrów miał miejsce 4 lipca na stadionie w Solnie. Jego stawką był brązowy medal, a przeciwnikiem Holendrów – reprezentacja Finlandii. Holendrzy zdominowali cały mecz – do połowy prowadzili 4:0, zaś ostateczny wynik ustalono na 9:0. Królem strzelców tego meczu został Jan Vos, który zdobył pięć bramek.
Zawodnicy:
Pierwsza runda
Ćwierćfinały
Półfinały
Mecz o trzecie miejsce
Strzelectwo.
W konkurencjach strzeleckich Holandię reprezentował jeden zawodnik – 33-letni Emile Jurgens. Brał on udział w trapie mężczyzn. W pierwszej serii strzałów z wynikiem 17 punktów zajął jedenaste miejsce. W drugiej zdobył 27 punktów i zajął czwarte miejsce. zaś w trzeciej – 43 punkty i 13. miejsce. Wynik łączny wynoszący 87 punktów pozwolił mu na zajęcie ostatecznie dziewiątego miejsca.
Zawodnicy:
Szermierka.
W konkurencjach szermierczych na igrzyskach w Sztokholmie wzięło udział dwunastu holenderskich zawodników. Najstarszym z nich był 44-letni Leonardus Nardus, zaś najmłodszym – 24-letni Albertus Perk.
Pierwszą konkurencją rozgrywaną 6-8 lipca był indywidualny turniej florecistów. Wziął w nim udział jeden zawodnik holenderski, Adrianus de Jong. Walczył na planszy „N”, a jego przeciwnikami byli zawodnicy z Belgii, Norwegii, Austrii, Imperium Rosyjskiego i Egiptu. De Jong przegrał trzy z pięciu swoich walk i odpadł z dalszej części turnieju. Złoto zdobył reprezentant Włoch Nedo Nadi.
Kolejną konkurencją rozgrywaną 9-10 lipca był drużynowy turniej szpadzistów. Holandia wystawiła do turnieju pięciu swoich zawodników: Jetze Doormana, Adrianusa de Jong, Willema van Blijenburgh, Leonardusa Nardusa i George’a van Rossem. W pierwszej rundzie drużyna ta awansowała wraz z ekipą niemiecką po zajęciu dwóch pierwszych miejsc w grupie. W półfinale Holendrzy zajęli pierwsze miejsce w grupie, pokonując zawodników czeskich, brytyjskich i duńskich. W rundzie finałowej drużyna zmierzyła się z Belgami, Brytyjczykami i Szwedami. Belgowie zajęli pierwsze miejsce wygrywając wszystkie walki, zaś o srebrze i brązie decydował bilans trafień. Ostatecznie Holendrzy uplasowali się na trzecim miejscu.
W dniach 11-13 lipca rozegrano indywidualny turniej szpadzistów, w którym wzięło udział ośmiu holenderskich zawodników. Po pierwszej rundzie odpadli George van Rossem, Albertus Perk, Jacob van Geuns, Willem van Blijenburgh oraz Willem Molijn zajmując w efekcie miejsca 49-95. Do ćwierćfinałów awansowali Hendrik de Iongh, Jan de Beaufort i Adrianus de Jong. Do półfinału awansował jedynie de Jong, który odpadł w półfinale, przegrywając między innymi z późniejszym zdobywcą złotego medalu, Belgiem Paulem Anspachem.
Drużyna holenderska uczestniczyła także w turnieju drużynowym szablistów rozgrywanym w dniach 14-15 lipca. Holandia wystawiła sześcioosobową ekipę w składzie: Jetze Doorman, Dirk Scalongne, Adrianus de Jong, Willem van Blijenburgh, Hendrik de Iongh, George van Rossem. W pierwszej rundzie rywalami Holendrów byli Austriacy i Duńczycy. Wygrywając jedynie z tymi drugimi, reprezentanci Niderlandów awansowali do półfinału z drugiego miejsca w grupie. Tam spotkali się z Czechami (przegrana), Brytyjczykami i Belgami (wygrane), zaś po awansie ponownie z Austriakami i Czechami oraz z Węgrami. Zwyciężając jeden mecz Holendrzy uplasowali się na trzecim miejscu i zdobyli brązowy medal.
Ostatnią konkurencją szermierczą w Sztokholmie był rozegrany w dniach 16-18 lipca indywidualny turniej szablistów. Wystartowało w nim dwóch Holendrów. Johannes Kolling nie wygrywając żadnej walki w grupie odpadł w eliminacjach, zaś Hendrik de Iongh awansował do kolejnej rundy. Tam nie pojawił się jednak na planszy i odpadł z dalszej rywalizacji. Złoto zdobył Węgier Jenő Fuchs.
Zawodnicy:
Konkurencje drużynowe
Tenis ziemny.
W konkurencjach tenisowych Holandię reprezentował jeden zawodnik. Był nim 25-letni Otte Blom startujący w turnieju singlowym mężczyzn na kortach otwartych. Rozpoczął on rywalizację od drugiej rundy turnieju, gdzie zmierzył się z reprezentantem gospodarzy, Szwedem Gunnarem Setterwallem. Mecz ten przegrał 0:3 w setach, pierwszego i drugiego przegrywając 3:6, zaś trzeciego 6:8; co było równoznaczne z zakończeniem udziału Holendra w rozgrywkach. Złoto zdobył reprezentant Związku Południowej Afryki Charles Winslow.
Zawodnicy:
Zapasy.
W turniejach zapaśniczych wystartowało trzech zawodników holenderskich, każdy w innej kategorii wagowej. Walki były prowadzone w stylu klasycznym na zasadzie podwójnej eliminacji, tzn. dopiero druga przegrana zawodnika sprawiała, iż odpadał z dalszej rywalizacji.
6 lipca rozpoczęły się walki w wadze lekkiej i średniej. W pierwszej z nich startował Johannes Eillebrecht, który przegrał walkę z Finem Tanttu poprzez rzut na matę; w drugiej zaś startował Jan Sint, który wygrał przez rzut walkę ze Szwedem Ohlssonem.
7 lipca rozegrano walki drugiej rundy wagi lekkiej i średniej oraz pierwszą rundę walk wagi ciężkiej. Eillebrecht przegrał swoją drugą walkę z Finem Kolehmainenem, ponownie przez rzut, co skutkowało jego ostateczną eliminacją z turnieju. Sint zmierzył się z Duńczykiem Hansenem, a jego walka zakończyła się drugim zwycięstwem. W wadze ciężkiej walki rozpoczął Barend Bonneveld, który wygrał decyzją sędziów swój pierwszy pojedynek z Finem Backeniusem.
Następnego dnia, 8 lipca, rozgrywane były walki trzeciej rundy wagi średniej i drugiej rundy wagi ciężkiej. Pojedynki obu Holendrów zakończyły się porażką poprzez rzut na matę. Sint przegrał z Finem Westerlundem, zaś Bonneveld z Niemcem Neserem. Dla obu były to pierwsze porażki w turnieju.
9 lipca rozegrano walki czwartej rundy wagi średniej i trzeciej rundy wagi ciężkiej. Sint startujący w wadze średniej uniknął eliminacji z turnieju wygrywając z Finem Tirkkonenem przez rzut na matę. Sztuka ta nie udała się Bonneveldowi walczącemu w wadze ciężkiej. Przegrał on swoją walkę z reprezentantem Finlandii Viljaamą i odpadł z dalszej rywalizacji.
10 i 11 lipca rozegrano dalsze walki w wadze średniej, kolejno piątej i szóstej rundy. Sint pierwsza walkę wygrał poprzez walkower, zaś w kolejnej rundzie uległ Finowi Alfredowi Asikainenowi, późniejszemu brązowemu medaliście. Była to druga porażka Holendra, co dyskwalifikowało go z dalszej części turnieju.
Zawodnicy:

</doc>
<doc id="2622143" url="https://pl.wikipedia.org/wiki?curid=2622143" title="Reinier de la Haye">
Reinier de la Haye

Reinier de la Haye (ur. ok. 1640 prawdopodobnie w Hadze, zm. po 1695 w Rotterdamie lub Utrechcie) – malarz holenderski.
Młodość spędził w Hadze, gdzie około 1660 wzmiankowany był jako uczeń miejscowego portrecisty Adriaena Hannemanna. W 1669 był członkiem gildii św. Łukasza w Utrechcie, a w 1672 w Antwerpii. Ostatni jego obraz pochodzi z 1695 roku.
Haye malował portrety, sceny rodzajowe i sporadycznie martwe natury. Najczęściej przedstawiał bogatych mieszczan we wnętrzach, koncentrując się na przedstawieniu bogatego stroju. Jego prace były często mylone z dziełami Caspara Netschera, Fransa van Mierisa i Gerarda ter Borcha.
W Muzeum Narodowym w Warszawie znajduje się obraz "Koncert", jedno z nielicznych, sygnowanych dzieł artysty.

</doc>
<doc id="2622144" url="https://pl.wikipedia.org/wiki?curid=2622144" title="Aklilu Habte-Ueld">
Aklilu Habte-Ueld

Aklilu Habte-Ueld (ur. 1912, zm. 1974) – etiopski polityk, zaufany współpracownik cesarza Haile Selassie I.
Podczas II wojny światowej przebywał we Francji. Od 1943 do 1958 był ministrem spraw zagranicznych Etiopii, od 1960 – premierem. Zginął rozstrzelany z rozkazu władz rewolucyjnych.
W 1965 otrzymał Order Odrodzenia Polski I klasy.

</doc>
<doc id="2622145" url="https://pl.wikipedia.org/wiki?curid=2622145" title="Puffing Billy">
Puffing Billy

Puffing Billy – angielska lokomotywa parowa skonstruowana w latach 1813–1814. Była używana do prowadzenia pociągów towarowych. Jest obecnie najstarszym zachowanym parowozem na świecie i czynnym eksponatem londyńskiego muzeum.

</doc>
<doc id="2622147" url="https://pl.wikipedia.org/wiki?curid=2622147" title="Mohammad Akkari">
Mohammad Akkari

Mohammad Akkari, również jako Mohammad El Akkari (ur. 1985) – libański koszykarz grający na pozycji rozgrywającego i rzucającego obrońcy. Wychowanek i zawodnik klubu Al Mouttahed Tripoli, grającego w Libańskiej Lidze Koszykówki. Wicemistrz Libanu z 2008 i 2009 roku.
Mohammad Akkari jest wychowankiem libańskiego klubu Al Mouttahed Tripoli. Występuje w nim od początku swojej profesjonalnej kariery koszykarskiej, którą rozpoczął w 2004 roku. Z drużyną tą dwukrotnie (w sezonach 2007/2008 i 2008/2009) awansował do finału rozgrywek Libańskiej Ligi Koszykówki, w obu przypadkach przegrywając finał i zdobywając wicemistrzostwo kraju. Ponadto także dwukrotnie (w sezonach 2009/2010 i 2010/2011) awansował do półfinału tych rozgrywek, zdobywając brązowe medale mistrzostw Libanu. Z klubem tym w sezonie 2009/2010 awansował także do finału Klubowych Mistrzostw Azji, w którym klub z Trypolisu przegrał z libańskim Sporting Al Riyadi Beirut.
3 kwietnia 2012 roku w wygranym 173–141 meczu Libańskiej Ligi Koszykówki przeciwko klubowi Bejjeh SC zdobył 113 punktów. Jest to drugi najlepszy wynik w historii, jaki zanotowano w oficjalnym meczu koszykówki rozegranym w Azji (w 1923 roku Lou Salvador zdobył 116 punktów w meczu reprezentacji Filipin z reprezentacją Chin) i najlepsze osiągnięcie w historii azjatyckiej koszykówki klubowej. Akkari w spotkaniu z Bejjeh SC oddał 59 rzutów za trzy punkty, z czego 32 były celne, a w sumie oddał 69 rzutów z gry, z czego 40 było celnych oraz 1 celny rzut osobisty.

</doc>
<doc id="2622150" url="https://pl.wikipedia.org/wiki?curid=2622150" title="Mohammad El Akkari">
Mohammad El Akkari



</doc>
<doc id="2622158" url="https://pl.wikipedia.org/wiki?curid=2622158" title="Reinaldo Gorno">
Reinaldo Gorno

Reinaldo Berto Gorno (ur. 18 lipca 1918 w Yapeyú w prowincji Corrientes, zm. 10 kwietnia 1994 w Buenos Aires) – argentyński lekkoatleta długodystansowiec, wicemistrz olimpijski z 1952.
Zdobył srebrne medale w biegu na 10 000 metrów na mistrzostwach Ameryki Południowej w 1941 w Buenos Aires i w 1945 w Montevideo, a także złoty medal w biegu przełajowym w 1945.
Później wyspecjalizował się w biegu maratońskim. Zdobył srebrny medal w tej konkurencji na igrzyskach panamerykańskich w 1951 w Buenos Aires, za swym rodakiem Delfo Cabrerą. Na mistrzostwach Ameryki Południowej w 1952 w Buenos Aires także wywalczył srebrny medal, tym razem w półmaratonie, ponownie przegrywając z Delfo Cabrerą.
Wielokrotnie stawał na podium nieoficjalnych mistrzostw Ameryki Południowej.
Na igrzyskach olimpijskich w Helsinkach zdobył srebrny medal w maratonie, przegrywając jedynie z Emilem Zátopkiem z Czechosłowacji.
W 1954 wygrał maraton w Fukuoce, jako pierwszy zawodnik spoza Japonii.
Jego najlepszy wynik w maratonie wynosił 2:20:28 (osiągnięty 19 kwietnia 1955 w Bostonie), wynik ten był rekordem Ameryki Południowej.

</doc>
<doc id="2622159" url="https://pl.wikipedia.org/wiki?curid=2622159" title="Władysław Leopold Frydrych">
Władysław Leopold Frydrych

Władysław Leopold Frydrych (ur. 25 marca 1900 w Trzcianie – Ujeździe koło Bochni, zm. 12 lipca 1972 w Bydgoszczy) – polski malarz, pedagog.
Życiorys.
Urodził się 25 marca 1900 w Trzcianie – Ujeździe koło Bochni. Był synem Pawła i Berty z Bogdanowiczów. Dzieciństwo i młodość spędził w Tarnowie, gdzie ukończył Państwowe Seminarium Nauczycielskie Męskie (1915–1918).
Służbę wojskową odbył w 9. Pułku Ułanów w Dębicy (1918–1920). Od 1921 uczył w szkołach powszechnych powiatu tarnowskiego (Przeczyca, Zasów, Bukowa). W 1925 wyjechał do Warszawy jako państwowy stypendysta i tam ukończył wyższy kurs nauczycielski przy Państwowym Instytucie Robót Ręcznych (1926). W latach 1927-1929 studiował w Instytucie Sztuk Plastycznych w klasie prof. Wacława Borowskiego i prof. Władysława Skoczylasa oraz w Prywatnym Instytucie Sztuk Plastycznych prof. Stanisława Rzeckiego w Warszawie (1928). W 1930 uzyskał dyplom nauczyciela szkół średnich. Pracował w Państwowych Seminariach Nauczycielskich Męskich – w Koźminie Wielkopolskim (1926–1929) i Wolsztynie (1929–1934). W 1934 przeniósł się do Bydgoszczy, gdzie uczył w szkołach średnich; od 1938 w I Państwowym Gimnazjum i Liceum im. J. Piłsudskiego. Wyjeżdżając z Bydgoszczy 1 września 1939 zostawił zbiór przeszło 80 obrazów, nie odnalezionych po wojnie.
Okupację spędził w Wieliczce podejmując pracę konserwatora w miejscowym kościele (odnowił 15 obrazów). Uczył reklamy w wielickiej szkole handlowej. Za tajne nauczanie został osadzony w więzieniu na Montelupich w Krakowie (1944). Zwolniony pracował w składzie soli przy dworcu kolejowym w Wieliczce do końca okupacji.
W 1945 wrócił do Bydgoszczy i do pracy w tym samym I Liceum na stanowisku nauczyciela rysunku i wychowania technicznego (1945–1966). Pracował społecznie pełniąc szereg funkcji w bydgoskim Związku Polskich Artystów Plastyków, w Towarzystwie Przyjaciół Sztuki oraz w Kujawsko-Pomorskim Towarzystwie Kulturalnym. Na emeryturę przeszedł formalnie w 1960. Zmarł w Bydgoszczy 12 lipca 1972. Został pochowany na cmentarzu Nowofarnym przy ulicy Artyleryjskiej. Od władz miasta otrzymał honorową odznakę „Bydgoszcz Zasłużonemu Obywatelowi”. Jego imieniem nazwano jedną z ulic osiedla Przylesie w Bydgoszczy-Fordonie.
Władysław Frydrych był żonaty z Marią Szczepańską. Miał dwie córki: Irenę (1924–1994) i Cecylię Helenę (1927–2003).
Twórczość.
We wczesnym okresie twórczości najchętniej malował akwarele, stopniowo przechodząc na technikę olejną sztalugową, pastel, rzadziej grafikę artystyczną. Charakterystyczną cechą jego obrazów była swoista stylizacja form oraz przygaszona kolorystyka. 
Pierwsza wystawa prac miała miejsce w Koźminie Wlkp. zorganizowana wspólnie z malarzem Józefem Ujhelyi (1927). Następne wystawy związane były z Grupą Plastyków Bydgoskich (1932–1939). W 1938 znalazł się w gronie założycieli Związku Zawodowych Plastyków „Bydgost”. Trzykrotnie otrzymał Nagrodę Artystyczną Miasta Bydgoszczy (1936, 1937, 1938). Zaraz po wyzwoleniu został członkiem Związku Polskich Artystów Plastyków w Krakowie, a po przyjeździe do Bydgoszczy - ZPAP Okręgu Pomorskiego. Tematem jego prac z okresu międzywojennego były głównie pejzaże oraz zabytkowe fragmenty miast i wsi południowych i wschodnich rejonów Polski, a także Wielkopolski i rejonu bydgoskiego (m.in. Cerkiewka w Kołyszkach, Zagroda w Bielczakach, Zasłucze - Wołyń, Młyn w Ludwipolu, Chaty w Dawidgródku, Kościółek w Rabce, Wenecja Bydgoska, Stary zajazd w Międzychodzie, Nad kanałem w Bydgoszczy, Fragment z Pińska, Miasteczko w Wielkopolsce, Chata góralska w Ossówce, Mokradło – Polesie, Nad Smeredynką-Wołyń, Kościółek w Ćwiklicach, Kościółek w Połomie Śl., Fragment z Krzyszkowic, Kościółek w Przyszowicach, Morskie Oko, Czarny Staw, Mnich, Cerkiewka w Tatarowie, Wioska pod Krakowem, Giewont od Kościelisk). W czasie okupacji malował obrazy tematycznie związane z Wieliczką (Stary Zamek w Wieliczce, kościół św. Sebastiana). W obrazach lat 40. i 50. dominowała tematyka bydgoska (cykl Wenecja Bydgoska, Fara, spichrze nad Brdą), a w latach 60. – tematyka bułgarska (cykl Tyrnowo, Plovdiw, Sozopol), jugosłowiańska (cykl Lovran, Porec) i włoska (Wenecja).

</doc>
<doc id="2622166" url="https://pl.wikipedia.org/wiki?curid=2622166" title="Portugalia na Letnich Igrzyskach Olimpijskich 1912">
Portugalia na Letnich Igrzyskach Olimpijskich 1912

Reprezentacja Portugalii na V Letnich Igrzyskach Olimpijskich w Sztokholmie liczyła sześciu sportowców, wyłącznie mężczyzn. Reprezentacja miała swoich przedstawicieli w trzech, spośród szesnastu dyscyplin sportowych. Chorążym reprezentacji był maratończyk Francisco Lázaro, dla którego były to jedyne igrzyska. Najmłodszym z reprezentantów był 18-letni sprinter António Stromp, a najstarszym 27-letni zapaśnik Joaquim Vital. Portugalczycy nie zdobyli na tych igrzyskach żadnych medali. Najlepszy wynik uzyskał Armando Cortesão, który dotarł do półfinału w biegu na 800 metrów.
Tło startu.
Narodowy Komitet Olimpijski Portugalii powstał w 1909 roku i w tym samym roku został zatwierdzony przez Międzynarodowy Komitet Olimpijski.
Start reprezentacji Portugalii na Letnich Igrzyskach Olimpijskich 1912 był jej pierwszym oficjalnym występem.
Statystyki według dyscyplin.
Spośród szesnastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Portugalii wzięła udział w trzech. Najliczniejszą reprezentację Narodowy Komitet Olimpijski tegoż kraju wystawił w lekkoatletyce, w której Portugalia była reprezentowana przez trzech zawodników.
Lekkoatletyka.
W konkurencjach lekkoatletycznych wystartowało trzech reprezentantów Portugalii. Dwóch z nich wystartowało w dwóch konkurencjach.
Pierwszą konkurencją z udziałem Portugalczyków był bieg na 100 metrów. Startował w niej jeden reprezentant kraju – António Stromp. Eliminacje rozegrane zostały 6 lipca. Wystartował w piątym biegu eliminacyjnym, gdzie zajął ostatnie, trzecie miejsce i tym samym zakończył swój udział w tej konkurencji. Jego wynik pozostaje nieznany. Złoty medal zdobył reprezentant Amerykanin Ralph Craig.
Tego samego dnia wystartował drugi reprezentant Portugalii, Armando Cortesão. Wystartował on w biegu na 800 metrów. Wystartował w trzecim biegu eliminacyjnym, gdzie z nieznanym wynikiem zajął drugie miejsce, czym zapewnił sobie awans do fazy półfinałowej. Następnego dnia rozegrano dwa półfinały. Wynik Cortesão nie jest znany, podobnie jak jego pozycja. Wiemy jedynie, że nie uplasował się w pierwszej piątce, co oznacza jego odpadnięcie z dalszej rywalizacji. W finale zwyciężył reprezentant USA Ted Meredith, który czasem 1:51,90 ustanowił nowy rekord świata.
10 lipca rozpoczęto rywalizacje na dystansie 200 metrów. Reprezentantem Portugalii w tej konkurencji był Stromp. Uzyskał on identyczny wynik jak na dystansie 100 metrów. Tutaj także zajął trzecie miejsce w swoim biegu i odpadł w fazie eliminacyjnej. Również zwycięzca okazał się tym samym, co na dystansie 100 metrów – drugie złoto zdobył Craig.
12 lipca rozpoczęto zmagania na najdłuższym z dystansów sprinterskich – 400 metrów. Była to druga konkurencja, w której wystartował Cortesão. W przeciwieństwie do startu na 800 metrów nie przeszedł fazy eliminacyjnej – zajął trzecie miejsce w biegu nr 3 i odpadł z dalszej rywalizacji. Zwyciężył Amerykanin Charles Reidpath.
Ostatnią konkurencją lekkoatletyczną z udziałem Portugalczyków był, rozegrany 14 lipca, bieg maratoński. Wystartował w nim jeden reprezentant kraju, Francisco Lázaro. Aby uniknąć poparzeń słonecznych, Lázaro wysmarował swoje ciało woskiem. Jednak zablokowało to możliwość pocenia się i zaburzyło jego równowagę wodno-elektrolitową. Na trzydziestym kilometrze Portugalczyk upadł po raz trzeci i stracił przytomność. Został przewieziony do szpitala, gdzie następnego dnia zmarł. Lázaro był pierwszym sportowcem, który zmarł podczas nowożytnej imprezy olimpijskiej.
Szermierka.
W szermierce wystartował jeden portugalski zawodnik. Był nim Fernando Correia startujący w indywidualnym turnieju szpadzistów. Był to jego pierwszy występ na igrzyskach. Startował na polu C, gdzie jego przeciwnikami byli zawodnicy z Grecji, Belgii, Norwegii, Austrii, Rosji i Czech. Ostatecznie Correia został zdyskwalifikowany, co zakończyło jego udział w igrzyskach. Zwycięzcą turnieju został Belg Paul Anspach.
Zapasy.
W konkurencjach zapaśniczych wystartowało dwóch Portugalczyków. António Pereira wystartował w wadze piórkowej, a Joaquim Vital w wadze średniej. Wszystkie konkurencje zapaśnicze rozgrywane były na zasadzie "podwójnej eliminacji", tzn. zawodnik odpadał z rywalizacji po swojej drugiej przegranej.
Pereira w swojej pierwszej walce zmierzył się z reprezentantem Finlandii Lauri Haapanenem. Cała walka trwała jedyne dwie minuty i zakończyła się przegraną Portugalczyka. Kolejnym rywalem Pereiry był Brytyjczyk George MacKenzie. Anglik przegrał walkowerem, co pozwoliło Portugalczykowi utrzymać się w turnieju. Kolejnym rywalem był reprezentant gospodarzy Carl-Georg Andersson. Walka zakończyła się porażką Pereiry, czego skutkiem było zakończenie rywalizacji dla Portugalczyka. Złoto zdobył Fin Kaarlo Koskelo.
Vital w swojej pierwszej walce zmierzył się z reprezentantem Włoch Zavirre Carcererim. Pojedynek zakończył się niepowodzeniem Portugalczyka. Kolejną walkę z Francuzem Adrienem Barrierem wygrał (walkower), lecz w trzeciej rundzie poniósł porażkę z Finem Alfredem Asikainenem, co było jego drugą porażką i ostatecznie wyeliminowało go z turnieju. Złoto zdobył Szwed Claes Johansson.

</doc>
<doc id="2622179" url="https://pl.wikipedia.org/wiki?curid=2622179" title="Złote przeboje – Miłość do końca świata">
Złote przeboje – Miłość do końca świata

Złote przeboje - Miłość do końca świata – piętnasty album studyjny polskiej piosenkarki Mona Lisy wydany 13 grudnia 2011.
Promującym singlem płyty jest piosenka tytułowa "Miłość do końca świata".

</doc>
<doc id="2622183" url="https://pl.wikipedia.org/wiki?curid=2622183" title="Cesarstwo Niemieckie na Letnich Igrzyskach Olimpijskich 1912">
Cesarstwo Niemieckie na Letnich Igrzyskach Olimpijskich 1912

Był to piąty start reprezentacji II Rzeszy Niemieckiej. Na igrzyskach w wystartowało 185 zawodników z tej reprezentacji, w tym 5 kobiet. Najmłodszym zawodnikiem była Grete Rosenberg, która miała 15 lat i 274 dni. Najstarszym zawodnikiem był Carl Pauen, który miał 53 lata i 91 dni. II Rzesza zdobyła 25 medali, dzięki czemu uplasowała się na szóstym miejscu. Zdobyli na tych igrzyskach dwa razy więcej medali niż w Londynie.
Skład kadry.
Lekkoatletyka.
Konkurencje biegowe
Konkurencje techniczne
Wieloboje
Piłka nożna.
Reprezentacja mężczyzn
Reprezentacja Niemiec w pierwszej rundzie turnieju olimpijskiego uległa reprezentacji Austrii i odpadła z rywalizacji o medale. W turnieju pocieszania (dla drużyn które odpadały z rywalizacji o medale) reprezentacja Niemiec dotarła do II rundy w której uległa reprezentacji Węgier. Ostatecznie reprezentacja Niemiec zajęła 7. miejsce
Pływanie.
Mężczyźni
Kobiety

</doc>
<doc id="2622184" url="https://pl.wikipedia.org/wiki?curid=2622184" title="Nightfall (album)">
Nightfall (album)

Nightfall – drugi album szwedzkiego doom metalowego zespołu Candlemass. Pierwszy raz w historii zespołu zaśpiewał Messiah Marcolin zastępując ówczesnego wokalistę Johana Längqvista. Od zespołu odszedł także perkusista Matz Ekström oraz gitarzysta Klas Bergwall, których zastąpili kolejno Jan Lindh i Lars Johansson. Album doczekał się reedycji w 2001 roku dzięki studiu Powerline Records.
Lista utworów.
Wszystkie piosenki zostały napisane przez Leifa Edlinga poza ”Black Candles” autorstwa Mike'a Wead'a oraz ”Marche Funebre”, której melodię napisał Fryderyk Chopin w 1837 roku.

</doc>
<doc id="2622187" url="https://pl.wikipedia.org/wiki?curid=2622187" title="Uszatnik mały">
Uszatnik mały

Uszatnik mały ("Otus grucheti") – wymarły gatunek ptaka z rodziny puszczykowatych (Strigidae), który występował na wyspie Reunion w archipelagu Maskarenów. Został on opisany w 1994 roku na podstawie sfosylizowanych szczątków. Podobnie jak inni maskareńscy przedstawiciele rodzaju "Otus" żywił się głównie leśnymi ptakami śpiewającymi. Wyginął najprawdopodobniej pod koniec XVII wieku (ewentualnie mógł przetrwać do początkowych lat XVIII wieku) w wyniku kolonizacji wyspy przez ludzi oraz wprowadzenia do środowiska świń i innych inwazyjnych gatunków zwierząt.
Charakterystyka.
"Otus grucheti" był dużą sową, zbliżoną wielkością do uszatnika dużego ("Otus sauzieri") występującego na sąsiedniej wyspie Mauritius lub sowy uszatej. Ich skrzydła były jednak nieco mniejsze, natomiast nogi dłuższe i pozbawione piór. 
Ekologia.
Na podstawie sfosylizowanych kości przedstawiciela "Otus grucheti" można stwierdzić, że główny ich pokarm stanowiły drobne ptaki śpiewające żyjące na wyspie Reunion. Zamieszkiwały najprawdopodobniej gęste lasy, na co wskazuje budowa ich ciała: krótkie, zaokrąglone skrzydła i długie nogi. Przypuszcza się, że spośród trzech znanych maskareńskich gatunków sów z rodzaju "Otus" (przez część systematyków umieszczanych w osobnym rodzaju "Mascarenotus"), "Otus grucheti" charakteryzował się najbardziej naziemnym trybem życia.
Rozprzestrzenienie.
Nie istnieją żadne współczesne zapiski mówiące o obserwacjach żywych osobników "Otus grucheti". Nie znajduje się w szczegółowym spisie gatunków fauny z lat 1761–1762 sporządzonym przez Sieura Dubois. Niemniej swoje występowanie gatunek ograniczał jedynie do Reunionu, na co wskazują sfosylizowane szczątki odnalezione tylko na tej wyspie.
Wymarcie.
"Otus grucheti" wymarł pod koniec XVII wieku w wyniku wprowadzenia do środowiska obcych drapieżników, m.in. szczurów, świń i kotów. Dorosłe ptaki były prawdopodobnie ofiarami polowań głównie ze strony kotów, natomiast ich gniazda, które zakładane były najprawdopodobniej na ziemi, plądrowane były przez szczury i świnie. Jedną z przyczyn ich szybkiego wymarcia było także niewątpliwie rabunkowe wycinanie lasów na wyspie pod uprawy, głównie trzciny cukrowej.

</doc>
<doc id="2622188" url="https://pl.wikipedia.org/wiki?curid=2622188" title="Uszatnik duży">
Uszatnik duży

Uszatnik duży ("Otus sauzieri") – wymarły gatunek ptaka z rodziny puszczykowatych (Strigidae), który występował na wyspie Mauritius w archipelagu Maskarenów. Został on opisany na podstawie sfosylizowanych szczątków oraz doniesień i szkiców pierwszych podróżników odwiedzających tę wyspę. Podobnie jak inni przedstawiciele rodzaju "Otus" żywił się głównie leśnymi ptakami śpiewającymi oraz endemicznymi gatunkami gadów. "O. sauzieri" wyginął wraz z innymi przedstawicielami swojego rodzaju najprawdopodobniej w początkach XIX wieku w wyniku przekształcenia ich naturalnych siedlisk w plantacje, przede wszystkim trzciny cukrowej i herbaty.
Charakterystyka.
Uszatnik duży był dużą sową, której długość ciała dochodziła do 60 cm i był podobnej wielkości co nieduży puchacz. Do dzisiejszych czasów nie zachowały się żadne pióra tego gatunku, aczkolwiek można przypuszczać, również z ilustracji tego ptaka, że posiadał pręgowany wzór, podobny do większości współczesnych sów, np. z rodzaju "Ninox". Jego nogi były długie i mocne, pozbawione niemalże upierzenia. Te cechy przysposabiały gatunek do życia na ziemi. Na głowie znajdowały się dwie kępki piór, które przypominały uszy, podobne do tych jakie posiada sowa uszata.
Synonimy.
Ze względu na trudności w określeniu przynależności filogenetycznej "O. sauzieri", z biegiem lat nadawano mu różne nazwy rodzajowe i gatunkowe. Wynikało to z analizy kości różnych osobników, należących niejednokrotnie do samic i samców tego gatunku. Było to spowodowane brakiem opisów "O. sauzieri" pomiędzy połową XVII a końcem XVIII wieku. Początkowo kości uważane były za należące do przedstawicieli rodzaju " Strix" lub "Tyto", natomiast ówczesne opisy i ryciny przedstawiały sowę z charakterystycznymi uszami, których dwa pierwsze rodzaje nie posiadają.
Nazwę "Tyto newtoni" zaproponowano po stwierdzeniu, że znalezione kości skoku ("tarsometatarsus") należały prawdopodobnie do samca, tymczasem późniejsze analizy wskazywały na pochodzenie tego fragmentu kostnego od dużej samicy "O. sauzieri". Ptak ten z pewnością nie należał do rodzaju " Strix" ani tym bardziej do rodzaju "Tyto".
W 1896 roku Émile Oustalet na podstawie rysunku wykonanego w 1770 roku przez Paula Philippe’a de Sanguina Jossigny’ego opisał gatunek "Scops commersoni", w rzeczywistości był to uszatnik duży. W pracy "Extinct Birds" Waltera Rothschilda z 1907 roku ptak ten został opisany jako "Strix newtoni".
Etymologia, historia badań.
"O. sauzieri" została naukowo opisana w 1893 roku przez Edwarda Newtona i Hansa Friedricha Gadowa na podstawie kości odnalezionych przez Théodore’a Sauziera w południowo-wschodniej części wyspy Mauritius – Mare aux Songes. Epitet gatunkowy "sauzieri" jest uhonorowaniem właśnie Sauziera, pierwszego odkrywcy kości tej sowy.
Ekologia.
Na podstawie sfosylizowanych kości przedstawiciela "O. sauzieri" można stwierdzić, że główny ich pokarm stanowiły drobne ptaki śpiewające, ewentualnie endemiczne gatunki gadów z rodzajów "Phelsuma" i "Nactus". Zamieszkiwały najprawdopodobniej gęste lasy porastające Mauritius. Wskazuje na to ich budowa ciała i krótkie zaokrąglone skrzydła. Ponadto długie i mocne nogi mogły być pomocne podczas poruszania się po ziemi, gdzie ptaki te prawdopodobnie spędzały dużą część swojego życia.
Rozprzestrzenienie.
Doniesienia pierwszych podróżników przybyłych na Maskareny oraz odkryte szczątki "O. sauzieri" pozwalają domniemywać, że ptaki te występowały jedynie na wyspie Mauritius. Dwa inne blisko spokrewnione gatunki występowały na sąsiednich wyspach: Reunion – "Otus grucheti" i Rodrigues – "Otus murivorus". 
Wymarcie.
Uszatnik duży należał do największych drapieżników występujących na wyspie przed rozpoczęciem na niej osadnictwa. Wprowadzenie przez człowieka obcych gatunków ssaków, takich jak koty, szczury czy makaki jawajskie, nie miało tak dużego wpływu na wymarcie tego gatunku sów, jak na inne, mniejsze, endemiczne gatunki ptaków. W latach 30. XIX wieku gatunek był rzadko spotykany w południowo-wschodniej części wyspy, pomiędzy wioską Souillac a Montagnes Bambous – terenem położonym na wschód od miasta Curepipe. Ostatnie doniesienia o obserwacji żywych osobników tego gatunku pochodzą z 1837 roku. Szeroko rozwinięte uprawy herbaty oraz trzciny cukrowej, które zredukowały tereny bytowania "Otus sauzieri", w połączeniu z lekkomyślnym odstrzałem ptaków doprowadziły do gwałtownego uszczuplenia ich populacji. W 1859 roku przyrodnik George Clark napisał, że gatunek ten wymarł.

</doc>
<doc id="2622189" url="https://pl.wikipedia.org/wiki?curid=2622189" title="Uszatnik średni">
Uszatnik średni

Uszatnik średni ("Otus murivorus") – wymarły gatunek ptaka z rodziny puszczykowatych (Strigidae), który występował na wyspie Rodrigues w archipelagu Maskarenów. Został on opisany na podstawie sfosylizowanych szczątków oraz doniesień pierwszych podróżników odwiedzających tę wyspę. Podobnie jak inni przedstawiciele rodzaju "Otus" żywił się głównie leśnymi ptakami śpiewającymi oraz endemicznymi gatunkami gadów. "Otus murivorus" wyginął w połowie XVIII wieku w wyniku wprowadzenia grabieżczej gospodarki człowieka na wyspie oraz konkurencji z wprowadzonymi gatunkami ssaków, przede wszystkim szczurami.
Charakterystyka.
Uszatnik średni był dużą sową, u której zauważalny był dymorfizm płciowy. Samce były wielkością zbliżone do dużych okazów sowicy ciemnolicej, natomiast samice wielkością upodabniały się do sowy uszatej. Na głowie znajdowały się dwie kępki piór, które przypominały uszy, podobne do tych jakie posiadają sowy z rodzaju "Otus". Posiadał także długie, prawie nagie nogi, które przysposabiały do życia na ziemi.
Synonimy.
Ze względu na trudności w określeniu przynależności filogenetycznej "O. murivorus", z biegiem lat nadawano mu różne nazwy rodzajowe i gatunkowe. Wynikało to z analizy kości różnych osobników, należących niejednokrotnie do samic i samców tego gatunku.
Ekologia.
Na podstawie sfosylizowanych kości przedstawiciela "O. murivorus " można stwierdzić, że główny ich pokarm stanowiły drobne ptaki śpiewające, ewentualnie endemiczne gatunki gadów z rodzaju felsuma – "Phelsuma edwardnewtoni" i "Phelsuma gigas". Zamieszkiwały najprawdopodobniej gęste lasy porastające Rodrigues. Wskazuje na to ich budowa ciała, tj. krótkie zaokrąglone skrzydła. Ponadto długie i mocne nogi mogły być pomocne podczas poruszania się po ziemi, gdzie ptaki te prawdopodobnie spędzały dużą część swojego życia.
Rozprzestrzenienie.
Doniesienia pierwszych podróżników przebywających na Maskarenach oraz odkryte szczątki "O. murivorus " pozwalają domniemywać, że ptaki te występowały jedynie na wyspie Rodrigues. Dwa inne blisko spokrewnione gatunki występowały na sąsiednich wyspach: na wyspie Reunion – "Otus grucheti", a na Mauritiusie – "Otus sauzieri".
Wymarcie.
Uszatnik średni nie potrafił najprawdopodobniej poradzić sobie ze zmianami wprowadzonymi do środowiska naturalnego przez pierwszych ludzkich osadników. Ponadto na wyspie bardzo szybko rozwinęła się duża populacja szczurów, które uniemożliwiały im rozmnażanie. Ptaki te bowiem zakładały gniazda na ziemi, gdzie jaja były narażone na rabunek ze strony drapieżników naziemnych. Ostatnią relacją z obecności tych sów na wyspie są zapiski Tafforeta z 1726 roku. Astronom Alexandre Guy Pingré, który przebywał na wyspie w 1761 roku w celu obserwacji tranzytu Wenus, nie wspomniał nic o obecności sów, tak więc uszatnik średni przypuszczalnie wymarł pomiędzy 1726 a 1761 rokiem.

</doc>
<doc id="2622195" url="https://pl.wikipedia.org/wiki?curid=2622195" title="Narcyza z Nobol">
Narcyza z Nobol



</doc>
<doc id="2622197" url="https://pl.wikipedia.org/wiki?curid=2622197" title="Ingrid Haringa">
Ingrid Haringa

Ingrid Roelinda Haringa (ur. 11 lipca 1964 w Velsen) – holenderska kolarka torowa i panczenistka, trzykrotna medalistka olimpijska, pięciokrotna mistrzyni świata w kolarstwie torowym.
Kariera.
Łyżwiarstwo.
Ingrid Haringa rozpoczęła swoją sportową karierę od łyżwiarstwa szybkiego. W 1982 roku zajęła piętnaste miejsce w wieloboju podczas mistrzostw świata juniorów w Innsbrucku. W tej samej konkurencji była też szósta na rozgrywanych rok później mistrzostwach świata juniorów w Sarajewie. W kategorii seniorek jej najlepszym wynikiem było czwarte miejsce podczas sprinterskich mistrzostw świata w Heerenveen w 1989 roku. Walkę o medal przegrała tam z Japonką Seiko Hashimoto. Wystąpiła także na igrzyskach olimpijskich w Calgary w 1988 roku, zajmując 15. miejsce na 500 metrów oraz 21. miejsce na dystansie 1000 metrów. Pięciokrotnie stawała na podium zawodów Pucharu Świata, jednak nigdy nie zwyciężyła. Najlepsze wyniki osiągnęła w sezonie 1986/1987, kiedy zajęła drugie miejsce w klasyfikacjach 500 i 1000 m. W obu przypadkach wyprzedziła ja tylko Bonnie Blair z USA. Była także czterokrotną mistrzynią Holandii (na 500 m w latach 1987-1988 i na 1000 m w latach 1988-1989).
Kolarstwo.
Od 1990 roku skupiła się na kolarstwie, początkowo szosowym, następnie torowym. Już w 1991 roku została mistrzynią kraju w indywidualnej jeździe na czas oraz w wyścigu punktowym. W tym samym roku wystartowała na torowych mistrzostwach świata w Stuttgarcie, zwyciężając w sprincie indywidualnym i wyścigu punktowym. W tej drugiej konkurencji zwyciężała również podczas MŚ w Walencji (1992), MŚ w Hamar (1993) i MŚ w Palermo (1994). Ponadto w 1993 roku zdobyła także srebrny medal w sprincie, rozdzielając na podium Kanadyjkę Tanyę Dubnicoff i Nathalie Even-Lancien z Francji. W 1992 roku wzięła udział w igrzyskach olimpijskich w Barcelonie, zdobywając brązowy medal w sprincie. Lepsze okazały się tylko Erika Salumäe z Estonii oraz Niemka Annett Neumann. Na rozgrywanych cztery lata później igrzyskach w Atlancie wystartowała w trzech konkurencjach. Najpierw nie ukończyła rywalizacji w szosowym wyścigu ze startu wspólnego. Następnie zajęła trzecie miejsce w sprincie, plasując się za Francuzką Félicią Ballanger i Michelle Ferris z Australii. Na koniec wywalczyła srebrny medal w wyścigu punktowym, przegrywając tylko z Nathalie Even-Lancien.
W 2001 roku zakończyła karierę.

</doc>
<doc id="2622198" url="https://pl.wikipedia.org/wiki?curid=2622198" title="María del Carmen González-Ramos">
María del Carmen González-Ramos



</doc>
<doc id="2622200" url="https://pl.wikipedia.org/wiki?curid=2622200" title="Venus (Rumunia)">
Venus (Rumunia)

Venus – rumuński kurort letni, zlokalizowany we wschodniej części okręgu Konstanca. Z administracyjnego punktu widzenia należy do Mangalii. Nie ma stałej populacji.

</doc>
<doc id="2622204" url="https://pl.wikipedia.org/wiki?curid=2622204" title="Josef Larsson">
Josef Larsson

Josef Larsson (ur. 5 grudnia 1989 w Sollefteå) – szwedzki skoczek narciarski, zawodnik klubu Sollefteå GIF. Wielokrotny medalista mistrzostw kraju.
Przebieg kariery.
We wrześniu 2006 zadebiutował w oficjalnych zawodach międzynarodowych rozgrywanych przez FIS, zajmując lokaty w czwartej dziesiątce konkursów FIS Cup odbywających się w miejscowości Örnsköldsvik. Pierwsze punkty tego cyklu zdobył rok później w Falun, gdzie był 13. W czołowej dziesiątce zawodów tej rangi po raz pierwszy uplasował się 28 sierpnia 2010 w Örnsköldsvik, gdzie zajął 9. pozycję.
W marcu 2008 po raz pierwszy wystąpił w Pucharze Kontynentalnym, plasując się w czwartej dziesiątce konkursów rozegranych w Vancouver. W lutym 2010 w Willingen zadebiutował w Pucharze Świata. Ze względu na brak prawa startu w konkursach indywidualnych w zawodach tej rangi (Larsson bowiem nigdy nie zdobył punktów Pucharu Kontynentalnego) nie mógł wystąpić w kwalifikacjach do zmagań indywidualnych – nawet mimo tego iż pojawił się na liście startowej tej części rywalizacji. Ostatecznie wystąpił więc tylko w zmaganiach drużynowych – 7 lutego 2010 Szwedzi zajęli w nich 14. lokatę.
W styczniu 2012 po raz ostatni wystąpił w oficjalnych zawodach międzynarodowych rozgrywanych pod egidą FIS, a latem 2012 zakończył karierę sportową. W kolejnych latach nadal hobbystycznie uprawiał skoki narciarskie, startując w krajowych zmaganiach na terenie Szwecji. W marcu 2018 powrócił do rywalizacji międzynarodowej plasując się na 42. pozycji w konkursie FIS Cupu rozegranego w Falun.
Indywidualny mistrz Szwecji na skoczni normalnej z 2011 i 2018. W 2011 został również brązowym medalistą na skoczni dużej .

</doc>
<doc id="2622205" url="https://pl.wikipedia.org/wiki?curid=2622205" title="János Scheffler">
János Scheffler



</doc>
<doc id="2622208" url="https://pl.wikipedia.org/wiki?curid=2622208" title="Flaga Azawadu">
Flaga Azawadu

Flaga Azawadu – flaga Narodowego Ruchu Wyzwolenia Azawadu jednostronnie ustanowiona przez ten ruch również flagą Azawadu, czyli regionu w Mali, którego rebelianci z Narodowego Ruchu Wyzwolenia Azawadu 6 kwietnia 2012 roku ogłosili jednostronnie niepodległość.
Flaga jest prostokątem o proporcjach 1:2 podzielonym na trzy równe poziome pasy w barwach panafrykańskich: zielony u góry, czerwony pośrodku i czarny na dole z dodanym od strony drzewca żółtym trójkątem.

</doc>
<doc id="2622209" url="https://pl.wikipedia.org/wiki?curid=2622209" title="Luksemburg na Letnich Igrzyskach Olimpijskich 1924">
Luksemburg na Letnich Igrzyskach Olimpijskich 1924

Luksemburg na Letnich Igrzyskach Olimpijskich 1924 w Paryżu reprezentowało 51 zawodników.
Skład reprezentacji.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
2 Runda
Pływanie.
Mężczyźni
Kobiety

</doc>
<doc id="2622210" url="https://pl.wikipedia.org/wiki?curid=2622210" title="IO 1912">
IO 1912



</doc>
<doc id="2622212" url="https://pl.wikipedia.org/wiki?curid=2622212" title="IO 1904">
IO 1904



</doc>
<doc id="2622213" url="https://pl.wikipedia.org/wiki?curid=2622213" title="IO 1900">
IO 1900



</doc>
<doc id="2622214" url="https://pl.wikipedia.org/wiki?curid=2622214" title="IO 1896">
IO 1896



</doc>
<doc id="2622215" url="https://pl.wikipedia.org/wiki?curid=2622215" title="Przełom kopernikański">
Przełom kopernikański



</doc>
<doc id="2622216" url="https://pl.wikipedia.org/wiki?curid=2622216" title="IO 1992">
IO 1992



</doc>
<doc id="2622217" url="https://pl.wikipedia.org/wiki?curid=2622217" title="IO 1988">
IO 1988



</doc>
<doc id="2622219" url="https://pl.wikipedia.org/wiki?curid=2622219" title="Live from SoHo (album Maroon 5)">
Live from SoHo (album Maroon 5)

Live from SoHo – album koncertowy amerykańskiego zespołu pop rockowego Maroon 5. Kompozycje zostały nagrane w Soho Apple Store w Nowym Jorku. Album wydany został przez wytwórnię płytową A&amp;M Records w sklepie interentowym iTunes Store w dniu 25 marca 2008 roku.

</doc>
<doc id="2622220" url="https://pl.wikipedia.org/wiki?curid=2622220" title="Aron Szilagyi">
Aron Szilagyi



</doc>
<doc id="2622222" url="https://pl.wikipedia.org/wiki?curid=2622222" title="Luksemburg na Letnich Igrzyskach Olimpijskich 1928">
Luksemburg na Letnich Igrzyskach Olimpijskich 1928

Luksemburg na Letnich Igrzyskach Olimpijskich 1928 w Amsterdamie reprezentowało 49 zawodników.

</doc>
<doc id="2622229" url="https://pl.wikipedia.org/wiki?curid=2622229" title="Luksemburg na Letnich Igrzyskach Olimpijskich 1932">
Luksemburg na Letnich Igrzyskach Olimpijskich 1932

Luksemburg na Letnich Igrzyskach Olimpijskich 1932 w Los Angeles reprezentowało 3 zawodników.

</doc>
<doc id="2622232" url="https://pl.wikipedia.org/wiki?curid=2622232" title="Egipt na Letnich Igrzyskach Olimpijskich 1920">
Egipt na Letnich Igrzyskach Olimpijskich 1920

Egipt na Letnich Igrzyskach Olimpijskich 1920 w Antwerpii reprezentowało 23 zawodników w 6 dyscyplinach. Najmłodszym zawodnikiem był Tewfik Abdullah, który miał 23 lata, a najstarszym był Hussein Hegazi, który miał 33 lata. Reprezentacja Egiptu nie zdobyła żadnego medalu.
Wyniki.
Lekkoatletyka.
Konkurencje biegowe
Piłka nożna.
Reprezentacja mężczyzn
Turniej główny.
Pierwsza runda
Turniej pocieszenia.
Turniej przerwano, z uwagi na konieczność wyłonienia medalistów. Ostatecznie reprezentacja Egiptu została sklasyfikowana na 11. miejscu.

</doc>
<doc id="2622233" url="https://pl.wikipedia.org/wiki?curid=2622233" title="Bell TH-67 Creek">
Bell TH-67 Creek



</doc>
<doc id="2622234" url="https://pl.wikipedia.org/wiki?curid=2622234" title="TH-67 Creek">
TH-67 Creek



</doc>
<doc id="2622239" url="https://pl.wikipedia.org/wiki?curid=2622239" title="Březnice (kraj zliński)">
Březnice (kraj zliński)

Březnice – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 1244 mieszkańców.
Przed 1993 rokiem miejscowość stanowiła część miasta Zlin.
Zobacz też:

</doc>
<doc id="2622241" url="https://pl.wikipedia.org/wiki?curid=2622241" title="Luksemburg na Letnich Igrzyskach Olimpijskich 1936">
Luksemburg na Letnich Igrzyskach Olimpijskich 1936

Luksemburg na Letnich Igrzyskach Olimpijskich 1936 w Berlinie reprezentowało 49 zawodników. Nie zdobyli żadnego medalu.

</doc>
<doc id="2622242" url="https://pl.wikipedia.org/wiki?curid=2622242" title="Kimi ni aitakute">
Kimi ni aitakute

 – osiemnasty singel japońskiego artysty Gackta, wydany 27 października 2004 roku. Singel osiągnął 2 pozycję w rankingu Oricon i pozostał na listach przebojów przez 17 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2622243" url="https://pl.wikipedia.org/wiki?curid=2622243" title="Březnice (ujednoznacznienie)">
Březnice (ujednoznacznienie)

Miejscowości w Czechach:
Zobacz też:

</doc>
<doc id="2622244" url="https://pl.wikipedia.org/wiki?curid=2622244" title="Luksemburg na Letnich Igrzyskach Olimpijskich 1948">
Luksemburg na Letnich Igrzyskach Olimpijskich 1948

Luksemburg na Letnich Igrzyskach Olimpijskich 1948 w Londynie reprezentowało 47 zawodników.

</doc>
<doc id="2622247" url="https://pl.wikipedia.org/wiki?curid=2622247" title="Březová (powiat Zlin)">
Březová (powiat Zlin)

Březová – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 526 mieszkańców.
Zobacz też:

</doc>
<doc id="2622248" url="https://pl.wikipedia.org/wiki?curid=2622248" title="Zbrodnie Palm Glade">
Zbrodnie Palm Glade

Zbrodnie Palm Glade (ang. "The Glades") – dramat kryminalny, amerykański serial telewizyjny wyprodukowany przez Fox Television Studios, Grand Productions oraz Innuendo Productions. Twórcą serialu jest Clifton Campbell. Serial był emitowany od 11 lipca 2010 roku do 26 sierpnia 2013 roku przez stację A&amp;E.
W Polsce serial był emitowany od 16 grudnia 2011 roku przez stację Fox Polska
Fabuła.
Jim Longworth (Matt Passmore) detektyw z Chicago zostaje fałszywie oskarżony o romans z żoną swojego szefa. Po aferze przenosi się na Florydę i podejmuje pracę w Departamencie Prawa.

</doc>
<doc id="2622252" url="https://pl.wikipedia.org/wiki?curid=2622252" title="Bieg na 10 000 m">
Bieg na 10 000 m



</doc>
<doc id="2622254" url="https://pl.wikipedia.org/wiki?curid=2622254" title="Březová (ujednoznacznienie)">
Březová (ujednoznacznienie)

Miejscowości w Czechach:

</doc>
<doc id="2622255" url="https://pl.wikipedia.org/wiki?curid=2622255" title="Bieg na 5000 m">
Bieg na 5000 m



</doc>
<doc id="2622258" url="https://pl.wikipedia.org/wiki?curid=2622258" title="Spartakus Daleszyce">
Spartakus Daleszyce

Spartakus Aureus Daleszyce – polski klub sportowy założony w 1972 w Daleszycach. W latach 2015–2019 występujący w III lidze, od 2019 w IV lidze.
Sekcja piłki nożnej mężczyzn.
Historia.
W sezonie 1973/1974 Spartakus Daleszyce zadebiutował w klasie C – zajął wówczas trzecie miejsce. Rok później liga ta została zlikwidowana, dzięki czemu daleszycki klub znalazł się w klasie B. Nie odgrywał w niej jednak większej roli, dlatego wycofał się z rozgrywek. W sezonie 1976/1977 ponownie przystąpił do rywalizacji w klasie C – uplasował się na drugim miejscu w tabeli, uzyskując awans do klasy B. W niej należał do czołowych zespołów – po zaciętej walce z zespołem piłkarskim z Niekłania wywalczył promocję do klasy A.
W następnych latach Spartakus występował w klasie A. M.in. w sezonie 1981/1982 zajął w tych rozgrywkach drugie miejsce, tracąc do zwycięzcy – Orlicza Suchedniów – jeden punkt. Dwa lata wcześniej (1980) piłkarze z Daleszyc zadebiutowali w rozgrywkach pucharu Polski na szczeblu centralnym – w pierwszej rundzie przegrali 1:3 po dogrywce ze Stalą Nowa Dęba. W 1990 zawodnicy Spartakusa wywalczyli awans do klasy okręgowej, w której początkowo nie odgrywali większej roli. W sezonie 1995/1996 zajęli drugą pozycję – w tabeli wyprzedziła ich jedynie Sparta Kazimierza Wielka, z którą przegrali w rundzie wiosennej w domowym meczu. Rok później daleszyccy piłkarze okazali się najlepsi w klasie okręgowej, dzięki czemu uzyskali promocję do IV ligi. W debiutanckim sezonie w tych rozgrywkach (1997/1998) zespół wygrał 20 meczów (najbardziej okazałym zwycięstwem była wygrana 7:0 z Pogonią Miechów w rundzie wiosennej), cztery zremisował i sześć przegrał. Z dorobkiem 64 punktów uplasował się na pierwszej pozycji, wywalczając awans do III ligi. Najskuteczniejszym zawodnikiem drużyny był Tomasz Bernat, który strzelił 22 gole. Funkcję trenera pełnił wówczas Marek Parzyszek.
W III lidze Spartakus zadebiutował na początku sierpnia 1998 – bezbramkowo zremisował w Krośnie z miejscowymi Karpatami. Pierwsze zwycięstwo odniósł w następnej kolejce, wygrywając 1:0 z AZS Podlasie Biała Podlaska. W sezonie 1998/1999 piłkarze z Daleszyc rozegrali łącznie 34 mecze w lidze. Wygrali osiem z nich (najwyższe zwycięstwo klub odniósł na początku czerwca 1999, pokonując w pojedynku domowym 3:0 Orlęta Łuków), 11 zremisowali, a 15 przegrali (najwyższe porażki – 0:4 – Spartakus poniósł w spotkaniach wyjazdowych z Polonią Przemyśl i Lublinianką w rundzie wiosennej). Z dorobkiem 35 punktów uplasowali się w tabeli na 14 miejscu (spadkowym)&lt;ref name="98/99"&gt;&lt;/ref&gt;. Ponadto w 1999 Spartakus zdobył puchar Polski na szczeblu okręgu – w finałowym spotkaniu, rozegranym 9 czerwca w Nowinach, pokonał 4:1 Wierną Małogoszcz. Rok później powtórzył ten sukces. W 1/2 finału zwyciężył po zaciętym meczu i serii rzutów karnych Błękitnych Kielce (1:1, k. 5:3), natomiast w decydującym o zdobyciu pucharu pojedynku wygrał 2:1 z Nidą Pińczów po dwóch golach strzelonych przez Gila.
W latach 1999–2007 Spartakus występował w IV lidze, rywalizował także w pucharze Polski na szczeblu centralnym. W sezonie 1999/2000 pokonał w pierwszej rundzie Pilicę Białobrzegi po dwóch golach Tomasza Bernata (2:1), natomiast w następnym meczu przegrał 1:2 z Hutnikiem Kraków. W kolejnych rozgrywkach Spartakus po zaciętym spotkaniu i serii rzutów karnych został wyeliminowany przez Raków Częstochowa (2:2, k. 4:5). W sezonie 2006/2007 zespół spadł do klasy okręgowej, przyczyniły się do tego problemy organizacyjno-finansowe. Przed rozpoczęciem kolejnych rozgrywek nastąpiła fuzja z Razem, w wyniku której powstał klub Spartakus Razem Daleszyce. Zespół przystąpił do rywalizacji w klasie okręgowej, w której należał do czołowych zespołów i ostatecznie zajął drugie miejsce, równoznaczne z grą w nowej IV lidze (piąty poziom ligowy) w sezonie 2008/2009. Od tego momentu drużyna z Daleszyc plasowała się w tych rozgrywkach w drugiej części tabeli.
W sezonie 2014/2015 Spartakus zajął w IV lidze drugie miejsce, wywalczając awans do III ligi. Piłkarze z Daleszyce wygrali 20 meczów, w tym m.in. zwyciężyli 3:1 w rundzie wiosennej mistrza rozgrywek Spartę Kazimierza Wielka. W 2015 klub pozyskał nowego sponsora tytularnego, zmieniając nazwę na Spartakus Aureus Daleszyce. W 2019 Spartakus spadł do IV ligi.
Pozostałe sekcje.
W latach 80. XX wieku w klubie działała sekcja kolarska. Trenerem młodych kolarzy był Jan Baćkowski, którego wychowankiem był m.in. wicemistrz Polski juniorów w wyścigu przełajowym Bogusław Łosak. Ponadto w zespole kolarskim Spartakusa karierę sportową rozpoczynał Tomasz Brożyna – trenował w nim półtora roku. W miejsce zlikwidowanej w 1986 sekcji kolarskiej powstała drużyna piłki siatkowej. Występowała ona w lidze wojewódzkiej, rywalizując m.in. z Prochem Pionki i MKS Kozienice. W zespole z Daleszyc istniała również sekcja tenisa stołowego, którą prowadził pierwszy prezes klubu Zenon Janeczek. W 1983 mistrzostwo okręgu młodzików zdobył w tej konkurencji Henryk Saletra. Na przełomie lat 80. i 90. XX wieku działała sekcja zapaśnicza, jednak z powodu braku pomieszczenia została rozwiązana.
Po fuzji z Razem w 2007, w klubie powstała sekcja piłki nożnej kobiet. W sezonie 2007/2008 drużyna żeńska przystąpiła do rywalizacji w II lidze. W 12 meczach odniosła jedno zwycięstwo (w pierwszym spotkaniu wygrała 5:1 z Lechią Strawczyn), zanotowała jeden remis (w 6. kolejce z PTS-em Piekoszów) i poniosła 10 porażek, kończąc rywalizację na ostatnim miejscu w tabeli z dorobkiem czterech punktów. W sezonie 2010/2011 zespół ponownie grał w II lidze, z której wycofał się po zakończeniu rundy jesiennej (odniósł w niej jedno zwycięstwo, zanotował dwa remisy i poniósł cztery porażki).

</doc>
<doc id="2622259" url="https://pl.wikipedia.org/wiki?curid=2622259" title="Sumaryczna produkcja">
Sumaryczna produkcja

Sumaryczna produkcja drzewostanu – ilość drewna wyprodukowanego przez drzewostan w określonym czasie. Sumaryczną produkcję najczęściej wyraża się w m³ w przeliczeniu na powierzchnię 1 ha. Na sumaryczną produkcję drzewostanu w danym wieku składa się aktualna zasobność oraz suma miąższości drewna, które zostało z niego pozyskane (tzw. użytki przedrębne). Sumaryczną produkcję poszczególnych gatunków dla siedlisk różnych klas bonitacji można odczytać z tablic zasobności i przyrostu drzewostanów.

</doc>
<doc id="2622261" url="https://pl.wikipedia.org/wiki?curid=2622261" title="Bieg na 3000 m">
Bieg na 3000 m



</doc>
<doc id="2622265" url="https://pl.wikipedia.org/wiki?curid=2622265" title="Bieg na 2000 m">
Bieg na 2000 m



</doc>
<doc id="2622267" url="https://pl.wikipedia.org/wiki?curid=2622267" title="Bieg na 1500 m">
Bieg na 1500 m



</doc>
<doc id="2622270" url="https://pl.wikipedia.org/wiki?curid=2622270" title="Březůvky">
Březůvky

Březůvky – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 663 mieszkańców.

</doc>
<doc id="2622271" url="https://pl.wikipedia.org/wiki?curid=2622271" title="Bieg na 1000 m">
Bieg na 1000 m



</doc>
<doc id="2622273" url="https://pl.wikipedia.org/wiki?curid=2622273" title="Luksemburg na Letnich Igrzyskach Olimpijskich 1952">
Luksemburg na Letnich Igrzyskach Olimpijskich 1952

Luksemburg na Letnich Igrzyskach Olimpijskich 1952 w Helsinkach reprezentowało 44 zawodników.

</doc>
<doc id="2622274" url="https://pl.wikipedia.org/wiki?curid=2622274" title="Bieg na 800 m">
Bieg na 800 m



</doc>
<doc id="2622276" url="https://pl.wikipedia.org/wiki?curid=2622276" title="Bieg na 100 m">
Bieg na 100 m



</doc>
<doc id="2622278" url="https://pl.wikipedia.org/wiki?curid=2622278" title="Bieg na 5 km">
Bieg na 5 km



</doc>
<doc id="2622280" url="https://pl.wikipedia.org/wiki?curid=2622280" title="Bieg na 50 m">
Bieg na 50 m



</doc>
<doc id="2622282" url="https://pl.wikipedia.org/wiki?curid=2622282" title="Bieg na 60 m">
Bieg na 60 m



</doc>
<doc id="2622284" url="https://pl.wikipedia.org/wiki?curid=2622284" title="Bieg na 600 m">
Bieg na 600 m



</doc>
<doc id="2622286" url="https://pl.wikipedia.org/wiki?curid=2622286" title="Chang Zheng 2C">
Chang Zheng 2C

Chang Zheng 2C (chiń. 长征二号丙) – chińska rakieta nośna z rodziny rakiet Chang Zheng. Należy ona do rakiet o niskim udźwigu, więc może się równać z rakietami takimi jak europejska Vega czy Falcon 1 firmy SpaceX. CZ-2C jest wykorzystywana głównie do startów komercyjnych.

</doc>
<doc id="2622288" url="https://pl.wikipedia.org/wiki?curid=2622288" title="Włodzimierz Kiernożycki (prezydent Gorzowa)">
Włodzimierz Kiernożycki (prezydent Gorzowa)



</doc>
<doc id="2622289" url="https://pl.wikipedia.org/wiki?curid=2622289" title="Nowy słodki styl">
Nowy słodki styl



</doc>
<doc id="2622291" url="https://pl.wikipedia.org/wiki?curid=2622291" title="Push the Limits">
Push the Limits

Push the Limits – utwór i trzynasty singel projektu Enigma Michaela Cretu, wydany w 2000 r. Singel pochodzi z albumu "The Screen Behind the Mirror", wydanego w tym samym roku. Piosenka dostała się na listy przebojów w Anglii (76 miejsce) i w Niemczech (96 miejsce). Piosenka została wydana na czterech singlach dwukrotnie w wersji z albumu i w pięciu różnych remiksach. Utwór opiera się na powolnych, głębokich uderzeniach perkusji i syntezatorowym podkładzie. Teledysk do utworu przedstawia dwoje młodych ludzi (chłopaka i dziewczynę) walczących w stylu kendo.
Linki zewnętrzne.
Okładka

</doc>
<doc id="2622296" url="https://pl.wikipedia.org/wiki?curid=2622296" title="Stratocumulus stratiformis">
Stratocumulus stratiformis

Stratocumulus stratiformis (z łac. „kłębiaste warstwowe rozpostarte”) − gatunek chmur Stratocumulus charakteryzujący się dużą rozciągłością poziomą. Jest on najbardziej pospolitą odmianą tych chmur. Warstwa tych chmur zazwyczaj nie jest gruba, ale czasami wywołuje słabe opady drobnego deszczu lub śniegu. Widząc ją pod słońce np. podczas wschodu lub zachodu można odnieść wrażenie, że grozi ona silnym opadem. Jest wtedy bardzo ciemna. Ale gdy widać ją pod innym kątem ma szary odcień. Grubość chmury musi więc znacznie wzrosnąć, by mogła spowodować choć słaby opad. 
Odmiany Stratocumulus stratiformis.
U tego gatunku występuje kilka odmian:

</doc>
<doc id="2622298" url="https://pl.wikipedia.org/wiki?curid=2622298" title="Ancient Dreams">
Ancient Dreams

Ancient Dreams – trzeci album szwedzkiego zespołu doom metalowego Candlemass. Płyta charakteryzuje się rewelacyjnymi riff'ami ale także ciężkimi brzmieniami, do których Candlemass przyzwyczaja. Płyta doczekała się reedycji w 2001 roku za sprawą Powerline Records. 
Lista utworów.
Wszystkie utwory zostały napisane przez Leifa Edlinga poza utworem ”Epistle No. 81”, do którego tekst napisał szwedzki poeta Carl Michael Bellman.

</doc>
<doc id="2622299" url="https://pl.wikipedia.org/wiki?curid=2622299" title="Maria Ewa Łunkiewicz-Rogoyska">
Maria Ewa Łunkiewicz-Rogoyska

Maria Ewa Łunkiewicz-Rogoyska „Mewa” (ur. 5 kwietnia 1895 w Kudryńcach, zm. 4 września 1967 w Warszawie) – polska malarka, przedstawicielka międzywojennej i powojennej awangardy.
Życiorys.
Urodziła się w rodzinie inżyniera rolnika Stanisława Chmielowskiego i malarki Marii z Kłopotowskich. Była siostrą Teodora (1892–1920), majora artylerii Wojska Polskiego. Stryjem Marii Ewy był malarz Adam Chmielowski (późniejszy Brat Albert). W roku 1919 wyszła za mąż za Jerzego Antoniego Łunkiewicza, majora armii gen. Hallera. Rozwiodła się z nim w 1934 roku, używała jednak potem jego nazwiska sygnując swe prace. W latach 1921–1924, podczas pobytu z mężem w Paryżu, Łunkiewicz-Rogoyska studiowała malarstwo w École Nationale des Arts Décoratifs, gdzie pozostawała w kręgu Le Corbusiera, Pieta Mondriana, Amédée Ozenfanta, Michela Seuphora oraz grupy artystycznej Cercle et Carré. Prawdopodobnie w tamtym czasie poznała Henryka Stażewskiego. 
Była przedstawicielką puryzmu, a jej obrazy odznaczają się ładem, biegłością kompozycyjną i charakterystycznym płasko kładzionym kolorem. Po 1935 roku jej obrazy utrzymane są w stylu abstrakcji organicznej. Znaczna część jej dorobku artystycznego została utracona podczas II wojny światowej. Jej "Autoportret" z 1930 znajduje się w zbiorach Muzeum Narodowego w Warszawie.
Po wojnie artystka podjęła pracę w Wojskowym Instytucie Geograficznym, w którym pracowała do 1949. Malowała i rysowała w tym czasie ruiny miasta, opisywała topografię zniszczonej Warszawy, pozostałości budynków i miejsc. W 1946 wyszła za mąż za inżyniera Jana Zbigniewa Rogoyskiego (1902–1967). 
Maria Ewa Łunkiewicz-Rogoyska zmarła 4 września 1967 w Warszawie, kilka miesięcy po śmierci męża. Oboje zostali pochowani na cmentarzu Powązkowskim (kwatera 75-3-24), nagrobek artystki zaprojektował Henryk Stażewski.

</doc>
<doc id="2622305" url="https://pl.wikipedia.org/wiki?curid=2622305" title="Mistrzostwa Świata w Piłce Ręcznej Mężczyzn 2015">
Mistrzostwa Świata w Piłce Ręcznej Mężczyzn 2015

Mistrzostwa Świata w Piłce Ręcznej Mężczyzn 2015 – dwudzieste czwarte mistrzostwa świata w piłce ręcznej mężczyzn, oficjalny międzynarodowy turniej organizowany przez IHF mający na celu wyłonienie najlepszej męskiej reprezentacji narodowej w piłce ręcznej na świecie, który rozegrano we Katarze w dniach 15 stycznia–1 lutego 2015 roku. W zawodach wystąpiły dwadzieścia cztery zespoły, automatycznie do mistrzostw zakwalifikowała się reprezentacja Hiszpanii jako mistrz świata z 2013 oraz reprezentacja Kataru jako organizator zawodów. O pozostałe miejsca odbywały się zakończone w czerwcu 2014 roku kontynentalne kwalifikacje.
Po czterech latach mistrzostwo powróciło do Francuzów, którzy pokonali reprezentację gospodarzy 25–22, zdobywając mistrzostwo po raz piąty w historii. Dla przegranych był to pierwszy medal w historii na światowym czempionacie. Brązowy medal zdobyli Polacy, pokonując w meczu o trzecie miejsce reprezentację Hiszpanii po dogrywce 29–28.
Po zakończonym turnieju IHF opublikowała statystyki indywidualne i drużynowe.
Wybór organizatora.
Oficjalne kandydatury wysunęły Francja, Katar, Norwegia i Polska, Korea Południowa zaś wycofała swój wniosek jeszcze przed głosowaniem. IHF powierzył Katarowi organizację tej imprezy na spotkaniu zarządu tej organizacji w Malmö 27 stycznia 2011 roku. Były to pierwsze mistrzostwa świata w piłce ręcznej organizowane na Bliskim Wschodzie.
Hassan Moustafa, prezydent IHF, oraz przedstawiciele organizatora podpisali umowę w styczniu 2013 roku.
Obiekty i terminarz.
Organizatorzy zadeklarowali, że wszystkie spotkania odbędą się w czterech arenach w stolicy kraju – Dosze. W sierpniu 2014 roku opublikowano terminarz rozgrywek, ogłoszono jednocześnie, iż mecze będą gościć trzy nowo zbudowane hale – dwie w Dosze i jedna w Lusajlu.
Zespoły.
Zmiana w składzie finalistów turnieju.
W lipcu 2014 roku doszło do zmiany jednego z uczestników. Australia została wykluczona z turnieju ze względu na to iż w Oceanii nie ma kontynentalnej federacji uznanej przez IHF. Podczas posiedzenia Rady IHF w Zagrzebiu zdecydowano, iż w miejsce Australii zostanie przyjęty do turnieju uczestnik, który otrzyma tzw. "dziką kartę". Głównym kryterium były wyniki na poprzednich mistrzostwach. Wobec tego zdecydowano, iż dziką kartę dostaną Niemcy.
Z powodów politycznych 7 i 10 listopada 2014 roku z turnieju wycofały się odpowiednio Bahrajn i Zjednoczone Emiraty Arabskie. 21 listopada Rada IHF podjęła decyzję, iż dziką kartę dostaną Arabia Saudyjska i Islandia, jednocześnie wymierzyła krajowym federacjom piłki ręcznej Bahrajnu i Zjednoczonym Emiratom Arabskim karę finansową w wysokości 100 tysięcy franków szwajcarskich za wycofanie się z mistrzostw świata po losowaniu grup.
Losowanie grup.
W marcu 2014 roku ogłoszono, iż losowanie grup odbędzie się 20 lipca 2014 roku w Katarze. Przed losowaniem drużyny zostały podzielone na sześć koszyków.
W wyniku transmitowanego na żywo losowania wyłonione zostały cztery grupy liczące po sześć zespołów. Po losowaniu grup, 7 i 10 listopada z turnieju wycofały się odpowiednio Bahrajn i Zjednoczone Emiraty Arabskie. 21 listopada Rada IHF podjęła decyzję, iż w zastępstwie za te reprezentacje wystąpi Arabia Saudyjska i Islandia
Sędziowie.
Lista zawiera 18 par sędziowskich.
Faza grupowa.
Godziny według lokalnego czasu ()
Grupa A.
Wyniki
Grupa B.
Wyniki
Grupa C.
Wyniki
Grupa D.
Wyniki
President's Cup.
Mecze o miejsca 21-24.
Półfinały
Mecz o 23. miejsce
Mecz o 21. miejsce
Mecze o miejsca 17-20.
Półfinały
Mecz o 19. miejsce
Mecz o 17. miejsce
Faza pucharowa.
1/8 finału
Ćwierćfinały
Półfinały
Mecz o 7. miejsce
Mecz o 5. miejsce
Mecz o 3. miejsce
Finał
Nagrody indywidualne.
Nagrody indywidualne zdobyli:

</doc>
<doc id="2622306" url="https://pl.wikipedia.org/wiki?curid=2622306" title="Büzmeýin">
Büzmeýin



</doc>
<doc id="2622311" url="https://pl.wikipedia.org/wiki?curid=2622311" title="Ilgizar Safiułlin">
Ilgizar Safiułlin



</doc>
<doc id="2622313" url="https://pl.wikipedia.org/wiki?curid=2622313" title="Bezmein">
Bezmein



</doc>
<doc id="2622314" url="https://pl.wikipedia.org/wiki?curid=2622314" title="Bjuzmein">
Bjuzmein



</doc>
<doc id="2622316" url="https://pl.wikipedia.org/wiki?curid=2622316" title="Pierwszy Gundam">
Pierwszy Gundam



</doc>
<doc id="2622317" url="https://pl.wikipedia.org/wiki?curid=2622317" title="Rok wiary">
Rok wiary

Rok Wiary – okres w Kościele katolickim rozpoczynający się 11 października 2012 roku, w pięćdziesiątą rocznicę otwarcia Soboru Watykańskiego II, a kończący w Uroczystość Jezusa Chrystusa, Króla Wszechświata, 24 listopada 2013 roku. W dzień rozpoczęcia minęło także 20 lat od opublikowania przez Jana Pawła II Katechizmu Kościoła Katolickiego i obradował Synod Biskupów nad kwestią nowej ewangelizacji.
Ogłoszony został przez papieża Benedykta XVI w liście apostolskim w formie motu proprio "Porta fidei" wydanym 11 października 2011 roku.
Cele i znaczenie.
W założeniu papieża Rok wiary miał być zaproszeniem do autentycznego i nowego nawrócenia do Chrystusa, zaangażowania misyjnego na rzecz nowej ewangelizacji. Powinien był również wyrazić wspólne zobowiązanie do ponownego odkrycia i studium podstawowych treści wiary, które znajdują się w Katechizmie Kościoła Katolickiego. Katechizm ma być też prawdziwym narzędziem wspierania w wierze, zwłaszcza dla tych, którzy troszczą się o wychowanie chrześcijan.
Papież zaznaczał, aby ten Rok rozbudził w każdym wierzącym aspirację do wyznawania wiary w jej pełni i z odnowionym przekonaniem, z ufnością i nadzieją, by bardziej celebrować wiarę w liturgii, zwłaszcza Eucharystii. Jednocześnie pragnął, żeby świadectwo życia ludzi wierzących było coraz bardziej wiarygodne. Zdaniem papieża zwłaszcza w tym Roku każdy wierzący powinien był ponownie odkryć treść wiary wyznawanej, celebrowanej, przeżywanej i przemodlonej, i zastanowić się nad samym aktem wiary.
Symbolika.
Rok Wiary jest symbolizowany przez logo pokazane w górnej części tego artykułu oraz przez mozaikę Pantokratora pochodzącą z sycylijskiej katedry w Cefalù.

</doc>
<doc id="2622320" url="https://pl.wikipedia.org/wiki?curid=2622320" title="Rüdiger Reiche">
Rüdiger Reiche

Rüdiger Reiche (ur. 27 marca 1955) – niemiecki wioślarz. Złoty medalista olimpijski z Montrealu.
Reprezentował Niemiecką Republiką Demokratyczną. Zawody w 1976 były jego jedynymi igrzyskami olimpijskimi, triumfował w czwórce podwójnej. Stawał na podium mistrzostw świata. Po złoto sięgnął w 1982 (jedynka), pięciokrotnie był srebrnym medalistą tej imprezy (dwójka podwójna - 1977, jedynka - 1978 i 1981, czwórka podwójna - 1983 i 1985), a raz brązowym (jedynka, 1979).

</doc>
<doc id="2622321" url="https://pl.wikipedia.org/wiki?curid=2622321" title="Rudiger Reiche">
Rudiger Reiche



</doc>
<doc id="2622323" url="https://pl.wikipedia.org/wiki?curid=2622323" title="Stanisław Serafin">
Stanisław Serafin

Stanisław Serafin (ur. 5 listopada 1914 w Dzikowcu, zm. 11 marca 1938) – strzelec Wojska Polskiego, pośmiertnie awansowany na stopień kaprala.
Życiorys.
Stanisław Serafin urodził się w rodzinie chłopskiej Józefa (wójt i radny gminy w Dzikowcu) i Wiktorii. Uczył się w szkole w Dzikowcu, a po ukończeniu nauki pomagał rodzicom w gospodarstwie. Był członkiem Strzelca.
Pełnił służbę w batalionie KOP „Orany”, w kompanii majora Jana Ewangelisty Klemensa Zgrzebnickiego. Nocą z 10 na 11 marca 1938 patrolował granicę litewską na rzece Mereczanka w pobliżu wsi Wiersze Radówka. Gdy dostrzegł dwóch ludzi próbujących przekroczyć granicę, ruszył za nimi w pościg i przypadkowo wbiegł na terytorium litewskie, strzelając do litewskiego policjanta Justasa Lukoševiciusa, który w odpowiedzi ranił Serafina. Serafin został opatrzony przez Litwinów, ale wykrwawił się, zanim o godzinie 9 rano dotarł na miejsce litewski lekarz, ponieważ Litwini nie zgodzili się na wejście na ich terytorium lekarza z Polski. 14 marca został pochowany we wsi Marcinkańce w powiecie grodzieńskim. Inskrypcja na grobie „Stanisław Serafin kapral KOP z baonu „Orany” poległ w dniu 11.III.1938 r. w pobliżu strażnicy „Wierszeradówka” w obronie granic Rzeczypospolitej Polskiej”. 
Jego śmierć stała się dla polskiego rządu pretekstem do postawienia Litwie ultimatum z 17 marca, w którym zażądano ustanowienia stosunków dyplomatycznych. Wydarzenie stało się z tego powodu szybko głośne w Europie jako podstawa spekulacji o możliwej wojnie polsko-litewskiej, szczególnie z powodu niemieckich i radzieckich sugestii o niezachowywaniu w ewentualnym konflikcie neutralności.
Upamiętnienie.
24 lipca 1938 w rodzinnym Dzikowcu odbyły się uroczystości upamiętniające Stanisława Serafina. Uczestniczyli w nich wojewoda lwowski Alfred Biłyk oraz premier Felicjan Sławoj Składkowski, który odsłonił pomnik kaprala Serafina nieopodal domu, w którym urodził się S. Serafin. Składkowski odznaczył jego rodziców Złotymi Krzyżami Zasługi. Premier stwierdził, że śmierć kaprala „nie poszła na marne, lecz przyczyniła się do pogodzenia Polski i Litwy”. Major Jan Zgrzebnicki wręczył Józefowi Serafinowi Złoty Krzyż Zasługi, nadany jego synowi pośmiertnie przez Prezydenta RP, a także kwotę 1000 zł. zebraną wśród żołnierzy KOP.
Pomnik w Dzikowcu wykonał Janik, artysta-rzeźbiarz z Rzeszowa.

</doc>
<doc id="2622328" url="https://pl.wikipedia.org/wiki?curid=2622328" title="Michael Wolfgramm">
Michael Wolfgramm

Michael Wolfgramm (ur. 8 marca 1953) – niemiecki wioślarz. Złoty medalista olimpijski z Montrealu.
Reprezentował Niemiecką Republiką Demokratyczną. Zawody w 1976 były jego jedynymi igrzyskami olimpijskimi, triumfował w czwórce podwójnej. Była to również jego jedyna międzynarodowa impreza rangi mistrzowskiej.

</doc>
<doc id="2622331" url="https://pl.wikipedia.org/wiki?curid=2622331" title="Tales of Creation">
Tales of Creation

Tales of Creation – czwarty album szwedzkiego doom metalowego zespołu Candlemass. Po nagraniu tego albumu, Messiah Marcolin odszedł od zespołu aż do roku 2005, i albumu "Candlemass". Album Tales of Creation doczekał się reedycji w 2001 roku za sprawą Powerline Records. Niektóre utwory („Dark Reflections”, „Under the Oak”, „Into the Unfathomed Tower”, „Somewhere in Nowhere” i „A Tale of Creation”) pierwotnie pochodzą z dema z 1985 roku, który także nazywa się Tales of Creations.

</doc>
<doc id="2622333" url="https://pl.wikipedia.org/wiki?curid=2622333" title="Karl-Heinz Bußert">
Karl-Heinz Bußert

Karl-Heinz Bußert (ur. 8 stycznia 1955) – niemiecki wioślarz. Złoty medalista olimpijski z Montrealu.
Reprezentował Niemiecką Republiką Demokratyczną. Zawody w 1976 były jego jedynymi igrzyskami olimpijskimi, triumfował w czwórce podwójnej. W tej konkurencji był mistrzem świata w 1977, 1978, 1979, 1981 i 1982 oraz zajął drugie miejsce w 1983 i 1985.

</doc>
<doc id="2622334" url="https://pl.wikipedia.org/wiki?curid=2622334" title="Mistrzostwa Świata w Piłce Ręcznej Kobiet 2015">
Mistrzostwa Świata w Piłce Ręcznej Kobiet 2015

Mistrzostwa Świata w Piłce Ręcznej Kobiet 2015 – dwudzieste drugie mistrzostwa świata w piłce ręcznej kobiet, zawody sportowe rangi mistrzowskiej organizowane przez IHF, które odbyły się w Danii w dniach 5–20 grudnia 2015 roku. W turnieju wzięły udział dwadzieścia cztery zespoły, automatycznie do mistrzostw awansowały Brazylijki jako obrończynie tytułu oraz Dunki jako gospodynie imprezy. O pozostałe miejsca odbywały się kontynentalne kwalifikacje. Mistrzostwa były jednocześnie kwalifikacją do turnieju olimpijskiego w Rio de Janeiro oraz eliminacją do kolejnych mistrzostw świata, na które awans uzyskał triumfator zawodów.
W czerwcu 2015 roku zaprezentowano oficjalną piłkę turniejową przygotowaną przez firmę Molten, zaś we wrześniu tegoż roku oficjalną piosenkę zawodów, wykonywaną przez Zindy Laursen. Sprzedaż biletów została uruchomiona w sierpniu 2015 roku i przekroczyła oczekiwania organizatorów, a ich ceny kształtowały się w granicach od 10 euro na mecze fazy grupowej do 61 euro za mecz finałowy.
Po czterech latach tytuł mistrzowski odzyskały Norweżki, w finałowym pojedynku pokonując Holenderki, brąz przypadł Rumunkom, które w meczu o trzecią lokatę odniosły zwycięstwo nad Polkami. Triumfatorki awansowały do MŚ 2017 oraz olimpijskich zawodów, sześć kolejnych zespołów zapewniło sobie natomiast udział w światowych turniejach kwalifikacyjnych.
Po zakończonym turnieju IHF opublikowała statystyki dotyczące bramkarzy, zespołów, klasyfikacji fair play oraz statystyk indywidualnych.
Wybór organizatora.
Oficjalne kandydatury wysunęły Dania i Korea Południowa, ten drugi kraj jednak wycofał swój wniosek jeszcze przed głosowaniem. IHF zatem to Danii powierzył organizację mistrzostw na spotkaniu zarządu tej organizacji w Malmö 27 stycznia 2011 roku.
Dania była już organizatorem męskich mistrzostw świata w 1978, natomiast żeńskie współorganizowała z Norwegią w 1999.
Obiekty.
Na początku lipca 2014 roku organizatorzy wskazali cztery obiekty, na których odbędzie się turniej.
Losowanie grup.
Losowanie grup zostało zaplanowane na 24 czerwca 2015 roku. Prócz drużyn wyłonionych w eliminacjach przystąpiły do niego także dwa zespoły, które uzyskały od IHF "dzikie karty". Przed losowaniem reprezentacje zostały podzielone na sześć koszyków.
W wyniku transmitowanego w Internecie losowania wyłonione zostały cztery grupy liczące po sześć zespołów.
Sędziowie.
Lista zawiera 17 par sędziowskich:
Nagrody indywidualne.
Nagrody indywidualne otrzymały:
Wybrano także drużynę gwiazd złożoną z zawodniczek do lat 22:

</doc>
<doc id="2622343" url="https://pl.wikipedia.org/wiki?curid=2622343" title="Lana Del Rey (EP)">
Lana Del Rey (EP)

Lana Del Rey – EP amerykańskiej wokalistki Lany Del Rey, wydany 10 stycznia 2012 roku przez wydawnictwo muzyczne Interscope Records. Minialbum zawiera 4 kompozycje wokalistki. EP zadebiutował na liście przebojów "Billboard 200" na 20. pozycji.
Lista utworów.
Opracowano na podstawie materiału źródłowego.

</doc>
<doc id="2622350" url="https://pl.wikipedia.org/wiki?curid=2622350" title="Partia Socjalistyczna (Argentyna)">
Partia Socjalistyczna (Argentyna)

Partia Socjalistyczna (, PS) – partia polityczna w Argentynie.
Historia.
Powstała w 2002 roku w wyniku zjednoczenia Partii Socjaldemokratycznej i Ludowej Partii Socjalistycznej.
W wyborach prezydenckich w 2011 roku kandydat partii Hermes Binner uzyskał 16,8% głosów.

</doc>
<doc id="2622353" url="https://pl.wikipedia.org/wiki?curid=2622353" title="Dania na Letnich Igrzyskach Olimpijskich 1912">
Dania na Letnich Igrzyskach Olimpijskich 1912

Dania na Letnich Igrzyskach Olimpijskich 1912 po raz czwarty wystartowała w igrzyskach. W skład reprezentacji weszło 153 zawodników, w tym jedna kobieta.
Zdobyte medale.
Złoto.
Wioślarstwo
Srebro.
Gimnastyka
Piłka nożna
Strzelectwo
Szermierka
Tenis ziemny
Żeglarstwo
Brąz.
Gimnastyka
Strzelectwo
Wioślarstwo
Zapasy
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Reprezentacja Danii rozpoczęła udział w turnieju olimpijskim od II rundy. Ostatecznie reprezentanci Danii zdobyli srebrny medal.

</doc>
<doc id="2622355" url="https://pl.wikipedia.org/wiki?curid=2622355" title="A Lovely Way to Spend Christmas">
A Lovely Way to Spend Christmas

A Lovely Way to Spend Christmas – trzecia solowa i pierwsza świąteczna płyta Kristin Chenoweth wydana w 2008 roku. Chenoweth zainspirowana była albumem Barbry Steisand "A Christmas Album". Utwór "Sleigh Ride/Marshmallow World" jest efektem współpracy Kristin z muzykiem jazzowym Johnem Pizzarelli.
Album zadebiutował na 77. miejscu listy Billboard 200 i był pierwszą płytą Kristin, która odniosła sukces w tym zestawieniu.

</doc>
<doc id="2622357" url="https://pl.wikipedia.org/wiki?curid=2622357" title="Ale czad!">
Ale czad!

Ale czad! (ang. "Fired Up!") – amerykański film komediowy z 2009 roku.
Treść.
Shawn Colfax i Nick Brady są uczniami szkoły średniej Geralda R. Forda. Obaj grają w szkolnej drużynie futbolowej, ale bardziej niż sportem interesują się zaliczaniem kolejnych dziewczyn. Nie chcąc spędzić kolejnych wakacji na obozie futbolowym, wpadają na pomysł, by wybrać się na obóz cheerleaderek. Liczą na dobrą zabawę w towarzystwie pięknych dziewcząt. Sytuacja komplikuje się, gdy Shawn zakochuje się w szefowej cheerleaderek – Carly. Jednak Carly nie darzy go zaufaniem uważając go za podrywacza.

</doc>
<doc id="2622358" url="https://pl.wikipedia.org/wiki?curid=2622358" title="Liu Bang">
Liu Bang



</doc>
<doc id="2622361" url="https://pl.wikipedia.org/wiki?curid=2622361" title="Andrzej Książek">
Andrzej Książek

Andrzej Książek (ur. 30 sierpnia 1945 w Krasnymstawie) – polski lekarz, nefrolog, profesor nauk medycznych, rektor Akademii Medycznej w Lublinie i Uniwersytetu Medycznego w Lublinie (2005–2012).
Życiorys.
Absolwent II Liceum Ogólnokształcącego im. Hetmana Jana Zamoyskiego w Lublinie. W 1968 ukończył studia na Wydziale Lekarskim Akademii Medycznej im. prof. Feliksa Skubiszewskiego w Lublinie. Uzyskiwał następnie stopnie doktora (na podstawie pracy "Działanie ośrodkowe leków wpływających na układ adrenergiczny") i doktora habilitowanego (w oparciu o rozprawę zatytułowaną "Aktywność adrenergiczna u pacjentów z niewydolnością nerek oraz u szczurów z eksperymentalną mocznicą"). W 1987 otrzymał tytuł profesorski w zakresie nauk medycznych.
Specjalizował się w zakresie chorób wewnętrznych i nefrologii. Od 1969 zawodowo związany z lubelską Akademią Medyczną i następnie Uniwersytetem Medycznym. W 1982 objął kierownictwo Katedry i Klinika Nefrologii na tej uczelni. W latach 1999–2005 był prorektorem ds. klinicznych i szkolenia podyplomowego, następnie do 2012 sprawował funkcję rektora AM i UM.
Odznaczenia.
Odznaczony Krzyżem Kawalerskim Orderu Odrodzenia Polski (2011).

</doc>
<doc id="2622367" url="https://pl.wikipedia.org/wiki?curid=2622367" title="Some Lessons Learned">
Some Lessons Learned

Some Lessons Learned – czwarta solowa płyta Kristin Chenoweth wydana w 2011 roku. Pierwszy singiel "I want somebody (bitch about)" wydany został 13 maja 2011. Album zawiera piosenki m.in. Diane Warren, Dolly Parton czy Hillary Scott (wokalistki zespołu Lady Antebellum).
Utwór "Lessons Learned" nagrany był wcześniej przez Carrie Underwood na jej debiutancki album - Some Hearts.

</doc>
<doc id="2622368" url="https://pl.wikipedia.org/wiki?curid=2622368" title="Krásné Pole (Ostrawa)">
Krásné Pole (Ostrawa)

Krásné Pole – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach, która ma powierzchnię 658,8034 ha. Populacja w 2001 wynosiła 2101 osób, zaś w 2012 odnotowano 753 adresy.
Krásné Pole położone jest w północno-zachodniej części miasta na Śląsku Opawskim, na wysokości 334 m n.p.m. co czyni je najwyżej położoną częścią miasta. Jako wieś została założona prawdopodobnie w XIII wieku, a pierwsza pisemna wzmianka o niej pochodzi z 1424. Do Ostrawy została przyłączona 24 kwietnia 1976. Od 24 listopada 1990 stanowi miejski obwód miasta statutarnego Ostrawa.

</doc>
<doc id="2622371" url="https://pl.wikipedia.org/wiki?curid=2622371" title="Chapter VI">
Chapter VI

Chapter VI – piąty album doom metalowego zespołu Candlemass. Jest to pierwszy album, gdzie rolę wokalisty gra Thomas Vikström. Został nakręcony teledysk do utworu „The Dying illusion”. W roku 2006 reedycją albumu zajęło się studio GMR Music. Dodatkowo do albumu dołączono minialbum "Sjunger Sigge Fürst" oraz DVD z koncertu w Uddevalli.
Lista utworów.
Wszystkie utwory są autorstwa Leifa Edlinga poza piosenką „Julie Laughs No More”, gdzie współautorem jest Lars Johansson.

</doc>
<doc id="2622377" url="https://pl.wikipedia.org/wiki?curid=2622377" title="E Street Band">
E Street Band

E Street Band – zespół towarzyszący Bruce'owi Springsteenowi podczas nagrań studyjnych i na scenie w latach 1972–1989 i od 1999. W 2014 wprowadzony do Rock and Roll Hall of Fame.

</doc>
<doc id="2622382" url="https://pl.wikipedia.org/wiki?curid=2622382" title="Ryszard Barcik">
Ryszard Barcik

Ryszard Antoni Barcik (ur. 4 lipca 1948 w Rychwałdku) – polski ekonomista i inżynier, specjalista w zakresie inżynierii materiałowej i nauk o zarządzaniu, profesor nauk ekonomicznych, rektor Akademii Techniczno-Humanistycznej w Bielsku-Białej w kadencjach 2008–2012 i 2012–2016.
Życiorys.
W 1972 ukończył studia z zakresu metalurgii na Akademii Górniczo-Hutniczej im. Stanisława Staszica w Krakowie. Na Politechnice Śląskiej uzyskiwał następnie stopnie doktora (w 1981 na podstawie pracy "Wpływ modyfikowania i obróbki cieplnej na strukturę i własności średniostopowych chromowo-molibdenowych stali narzędziowych do pracy na gorąco") i doktora habilitowanego (w 1993 w oparciu o rozprawę zatytułowaną "Oddziaływanie mikrostruktury stali WCLV i WLV na trwałość narzędzi do pracy na gorąco"). 12 stycznia 2012 otrzymał tytuł profesora nauk ekonomicznych.
Zawodowo związany z Akademią Techniczno-Humanistyczna w Bielsku-Białej. W 1994 został kierownikiem Katedry Zarządzania. Od 1994 do 1996 był prodziekanem Wydziału Organizacji i Zarządzania. W 1996 objął stanowisko profesorskie, w 1999 mianowany na funkcję dziekana. Tożsame stanowisko objął w 2002 po utworzeniu Wydziału Zarządzania i Informatyki ATH (do 2008). Rok wcześniej został kierownikiem Zakładu Logistyki i Jakości na tym wydziale. W 2008 został rektorem tej uczelni. W 2012 uzyskał z wyboru reelekcję na kolejną czteroletnią kadencję.
Jako profesor wykładał także w Wyższej Szkole Bankowości i Finansów w Bielsku-Białej, Wyższej Szkole Finansów i Zarządzania w Białymstoku i Górnośląskiej Wyższej Szkole Handlowej w Katowicach. Został także członkiem kadry naukowo-badawczej Instytutu Organizacji i Zarządzania w Przemyśle „Orgmasz” oraz członkiem Komitetu Nauki o Materiałach i Sekcji Metalurgii Polskiej Akademii Nauk.
Bez powodzenia kandydował w 2002 z listy SLD-UP do sejmiku województwa śląskiego i w 2004 z ramienia Sojuszu Lewicy Demokratycznej do Senatu. W 2015 ponownie wystartował do izby wyższej polskiego parlamentu jako kandydat niezależny.
Odznaczony Złotym Krzyżem Zasługi (2001) oraz Krzyżem Kawalerskim Orderu Odrodzenia Polski (2011).

</doc>
<doc id="2622383" url="https://pl.wikipedia.org/wiki?curid=2622383" title="Plesná (Ostrawa)">
Plesná (Ostrawa)

Plesná – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Złożona jest z dwóch z łącznej liczby 39 gmin katastralnych w jego granicach o nazwach Stará Plesná i Nová Plesná i powierzchniach kolejno 426,802 i 56,9326 ha. Populacja w 2001 wynosiła 1098 osób, zaś w 2012 odnotowano 423 adresy. 
Plesná położona jest w północno-zachodniej części miasta na Śląsku Opawskim w dolinie Plesenskégo potoku. Pierwsza pisemna wzmianka o Plesnej pochodzi z 1255. W 1789 obok (Starej) Plesnej została założona "Nová Plesná". W 1850 doszło do ich połączenia. Do Ostrawy została przyłączona 24 kwietnia 1976 stanowiąc odtąd część obwodu Poruby. Od 1 stycznia 1994 stanowi samodzielny obwód miejski miasta statutarnego Ostrawa.

</doc>
<doc id="2622386" url="https://pl.wikipedia.org/wiki?curid=2622386" title="Osiedle gen. Jerzego Ziętka">
Osiedle gen. Jerzego Ziętka

Osiedle gen. Jerzego Ziętka (pot. "Sójcze Wzgórze") – dzielnica Bytomia od 1975 roku. W latach 1972–1975 dzielnica należała do Radzionkowa.
Historia.
Historia osiedla rozpoczęła się w latach 80., kiedy rozpoczęto budowę pierwszych budynków mieszkalnych. Na dotychczasowych łąkach na wzgórzu położonym między Stroszkiem, Suchą Górą i Radzionkowem rozpoczęto budowę bloków mieszkalnych. Przez następne lata nieustannie powstawały nowe mieszkania. Osiedle zostało zaprojektowane tak, że w jego centrum znajdować się miały wieżowce wyróżniające się spośród niższych, czteropiętrowych bloków. Budowę ostatnich bloków zakończono na początku lat 90. XX wieku i od tej pory w dzielnicy nie wybudowano żadnego wielorodzinnego budynku mieszkalnego. Od 2018 roku, w którym wybudowano nowe 4 piętrowe bloki mieszkalne powstały plany budowy nowych mieszkań w dzielnicy oraz w jej okolicach.
Edukacja i nauka.
Obecnie na terenie dzielnicy znajdują się 2 przedszkola oraz istniejąca od 1985 Szkoła Podstawowa nr 32 im. 1 Pułku Strzelców Bytomskich przy ul. Szymały 124 - dawny (do 2017) Zespół Szkół Ogólnokształcących nr 11 im. Generała Jerzego Ziętka, obejmujący od 1999 także Gimnazjum nr 10 i mieszczący w l. 90. ponad 1700 uczniów. Od 1987 do 2018 szkoła nosiła imię gen. Jerzego Ziętka. Szkoła składa się ona z 5 głównych budynków, w których zlokalizowano 29 klas, bibliotekę szkolną, świetlicę, jadalnię z kuchnią, halę sportową, 2 pracownie komputerowe, plac zabaw, szatnie, biura administracji oraz pion techniczny.
Położenie.
Osiedle położone jest w północnej części Bytomia. Graniczy: od zachodu ze Stroszkiem, od północnego zachodu z Suchą Górą, od wschodu z Radzionkowem. Dzielnica leży na niewielkim wzgórzu. Obok przebiega droga krajowa nr 11. Dzielnica jest dobrze skomunikowana z centrum Bytomia, Radzionkowem oraz Tarnowskimi Górami. Obok osiedla biegnie linia tramwajowa oraz linie autobusowe organizowane przez ZTM. W niedalekiej odległości w Radzionkowie znadjuje się również stacja kolejowa. 

</doc>
<doc id="2622387" url="https://pl.wikipedia.org/wiki?curid=2622387" title="Naftali Bon">
Naftali Bon

Naftali Bon (ur. 9 października 1945 w Kapsabet w prowincji Wielkiego Rowu, zm. 2 listopada 2018 tamże) – kenijski lekkoatleta, sprinter i średniodystansowiec, wicemistrz olimpijski z 1968.
Zdobył srebrny medal w sztafecie 4 × 400 metrów na igrzyskach olimpijskich w 1968 w Meksyku (kenijska sztafeta biegła w składzie: Daniel Rudisha, Munyoro Nyamau, Bon i Charles Asati). Na tych samych igrzyskach odpadł w ćwierćfinale biegu na 400 metrów. Odpadł w eliminacjach biegu na 800 metrów na igrzyskach Brytyjskiej Wspólnoty Narodów w 1970 w Edynburgu.
5 sierpnia 1970 w Londynie sztafeta kenijska w składzie: Bon, Nyamau, Thomas Saisi i Robert Ouko ustanowiła rekord świata w sztafecie 4 × 880 jardów wynikiem 7:11,6.
Bon zwyciężył w biegu na 800 metrów na mistrzostwach Afryki Wschodniej i Środkowej w 1969 i 1970.
Rekordy życiowe Bona:

</doc>
<doc id="2622389" url="https://pl.wikipedia.org/wiki?curid=2622389" title="Pustkovec">
Pustkovec

Pustkovec – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Położony jest w północno-zachodniej części miasta na Śląsku Opawskim. Jest to także jedna z 39 gmin katastralnych w jego granicach o powierzchni 107,1935 ha. Populacja w 2001 wynosiła 1115 osób, zaś w 2012 odnotowano 378 adresów. 

</doc>
<doc id="2622393" url="https://pl.wikipedia.org/wiki?curid=2622393" title="Sjunger Sigge Fürst">
Sjunger Sigge Fürst

Sjunger Sigge Fürst – minialbum szwedzkiego doom metalowego zespołu Candlemass. Ten album wraz z piosenkami został oryginalnie nagrany w latach 40 i 50 przez legendarnego szwedzkiego aktora i śpiewaka Sigge Fürsta.

</doc>
<doc id="2622395" url="https://pl.wikipedia.org/wiki?curid=2622395" title="Karri Rämö">
Karri Rämö

Karri Rämö (ur. 1 lipca 1986 w Asikkala) – fiński hokeista, reprezentant Finlandii, olimpijczyk, działacz i trener hokejowy.
Jego brat Lauri (ur. 1992) także został bramkarzem hokejowym.
Kariera.
Wychowanek klubu Kiekkoreipas. W drafcie NHL został pierwotnie wybrany w 2004 przez amerykański klub Tampa Bay Lightning, który z jednej strony odsprzedał go w 2009 do Awangarda Omsk, zaś na gruncie NHL oddał prawa do niego w 2010 do Montreal Canadiens. Z kolei tenże klub w 2012 oddał prawa do Rämö innemu kanadyjskiemu klubowi Calgary Flames. Od maja 2009 zawodnik Awangardu Omsk. W maju 2011 roku przedłużył kontrakt z klubem o dwa lata. Od połowy 2013 związany z Awangardem dwuletnim kontraktem, jednak mimo tego w lipcu 2013 został zawodnikiem Calgary Flames, związany dwuletnią umową. Od grudnia 2016 zawodnik Toronto Marlies na zasadzie kontraktu próbnego. Na początku lutego 2017 zwolniony z klubu. W połowie 2017 został bramkarzem Pelicans. Od maja 2017 zawodnik Jokeritu. Pod koniec maja 2018 ponownie został bramkarzem Awangardu Omsk. Na początku października 2019 został bramkarzem Djurgårdens IF. Po sezonie Svenska hockeyligan (2019/2020) odszedł z klubu. Na początku 2021 został zawodnikiem TPS. W lipcu 2021 ogłoszono jego transfer do niemieckiego klubu ERC Ingolstadt
Uczestniczył w turniejach mistrzostw świata w 2008, 2009, 2012 oraz zimowych igrzysk olimpijskich 2018.
W sezonach 2011/2012, 2012/2013 był równocześnie prezydentem fińskiego klubu Peliitat w lidze Mestis. W sezonie 2020/2021 został tam trenerem bramkarzy.

</doc>
<doc id="2622397" url="https://pl.wikipedia.org/wiki?curid=2622397" title="Polanka nad Odrou">
Polanka nad Odrou

Polanka nad Odrou – jeden z 23 obwodów miejskich miasta statutarnego Ostrawy, stolicy kraju morawsko-śląskiego, we wschodnich Czechach. Jest to także jedna z 39 gmin katastralnych w jego granicach o powierzchni 1723,9163 ha. Populacja w 2001 wynosiła 4224 osób, zaś w 2012 odnotowano 1392 adresy.
Położona jest w zachodniej części miasta, na Śląsku Opawskim, od zachodu sąsiaduje z miastem Klimkovice, we wschodniej części przepływa rzeka Odra. Pierwsza pisemna wzmianka o wsi pochodzi z 1424. Na początku XVII wieku wieś dzieli się na dwie części: Horní Polanka (północna) i Dolní Polanka (południowa). W 1850 połączono je. W 1976 przyłączono gminę do miasta Ostrawy.

</doc>
<doc id="2622403" url="https://pl.wikipedia.org/wiki?curid=2622403" title="Dactylis Glomerata">
Dactylis Glomerata

Dactylis Glomerata – szósty album szwedzkiego doom metalowego zespołu Candlemass. Album doczekał się reedycji w 2006 roku za sprawą studia GMR Music.

</doc>
<doc id="2622404" url="https://pl.wikipedia.org/wiki?curid=2622404" title="Luz we dwóch">
Luz we dwóch

Luz we dwóch (ang. "Off Centre", 2001-2002) – amerykański serial komediowy stworzony przez Chrisa i Paula Weitzów oraz Danny'ego Zukera. Wyprodukowany przez Dreamworks Television, Warner Bros. Television i Weitz, Weitz and Zuker.
Jego światowa premiera odbyła się 14 października 2001 roku na kanale The WB. Ostatni odcinek został wyemitowany 31 października 2002 roku. W Polsce serial nadawany był na kanale TVN 7.

</doc>
<doc id="2622409" url="https://pl.wikipedia.org/wiki?curid=2622409" title="Minimalnofazowość">
Minimalnofazowość

Minimalnofazowość, układ minimalnofazowy – w teorii sterowania i w przetwarzaniu sygnałów, z definicji układ liniowy i niezmienny w czasie, dla którego układ ten i jego odwrotność są przyczynowe i stabilne.
Minimalnofazowość a przebieg charakterystyki fazowej.
Nazwa "minimalnofazowość" i odpowiednio "nieminimalnofazowość" wynika z przebiegu charakterystyki fazowej danego układu:
Innymi słowy:
Faktycznie charakterystyka amplitudowa i charakterystyka fazowa są ze sobą ściśle powiązane (stanowią zestaw dwu wykresów znany pod nazwą charakterystyk Bode’go), a związek ten określony jest przez tzw. całkę Bode’go.
Minimalnofazowość ma istotne praktyczne znaczenie z uwagi na to, że dla układów minimalnofazowych związek pomiędzy charakterystyką amplitudową i charakterystyką fazową jest jednoznaczny – dzięki temu znajomość samej charakterystyki amplitudowej wystarcza do zidentyfikowania dowolnej charakterystyki wejściowo-wyjściowej rozpatrywanego układu. Innymi słowy, badając układ minimalnofazowy można się ograniczyć do badania charakterystyki wzmocnienia (charakterystyki amplitudowej).
Przyczyny nieminimalnofazowości.
Istnieje wiele przyczyn nieminimalnofazowości. Może ją spowodować:
Występowanie.
Nieminimalnofazowość występuje często w wielu obiektach przemysłowych, szczególnie dużych. O ile jednak dla obiektów ciągłych jest dość rzadko spotykaną anomalią, to w obiektach dyskretnych jest raczej czymś powszechnym niż wyjątkowym.
Skutki nieminimalnofazowości.
Skutkiem nieminimalnofazowości jest możliwość wystąpienia wzrostu wrażliwości regulowanego układu na zmiany parametrów obiektu. Nieminimalnofazowość, podobnie jak samo występowanie czasu opóźnienia, wpływa destabilizująco na układ regulacji.

</doc>
<doc id="2622410" url="https://pl.wikipedia.org/wiki?curid=2622410" title="II wojna trzydziestoletnia">
II wojna trzydziestoletnia

II wojna trzydziestoletnia – określenie używane przez niektórych historyków wobec wojen lat 1914–1945 toczonych w Europie i w skali globalnej, na podobieństwo wojny trzydziestoletniej, toczonej w Europie w latach 1618–1648, która też nie była jednolitym konfliktem zbrojnym. Wychodzą oni z założenia, że dwie wojny światowe, które były toczone w tych latach stanowią tak naprawdę jeden globalny konflikt zbrojny, zaś okres „międzywojenny” (1919–1939) to jedynie dwudziestoletnie „zawieszenie broni”. Cechą wspólną tych konfliktów jest fakt, że były one prowokowane przez imperialistyczną politykę Niemiec wymierzoną w Wielką Brytanię, oraz że brały w nich udział wszystkie mocarstwa ówczesnego świata: Francja, Rosja/ZSRR, USA, oraz – w różnych konfiguracjach: Włochy i Japonia.
Opinie.
Zdaniem George’a Modelskiego w jego teorii długich cykli dwie wojny światowe lat 1914–1945 stanowiły konflikt hegemoniczny, w którym główną rolę odgrywały Niemcy jako główny pretendent do globalnej hegemonii oraz Stany Zjednoczone, które włączały się do wojen po stronie Wielkiej Brytanii trzy lata po ich wybuchu (i wtedy wojna ta stawała się w pełnym tego słowa znaczeniu globalną, gdyż zaangażowane były w nią wszystkie mocarstwa), co ostatecznie skończyło się uzyskaniem przez nie globalnej hegemonii.
Podobną opinię wyraził Peter J. Taylor, który dokonał periodyzacji XX wieku według geopolitycznych porządków globalnych, gdzie w latach 1904–1907 po dezintegracji hegemonii brytyjskiej na miejsce Wlk. Brytanii weszły na arenę dwa nowe mocarstwa światowe: Niemcy i USA. Dwie wojny światowe stanowiły więc wojnę między nimi o schedę po Imperium Brytyjskim, przy czym w istocie chodziło o jedną wojnę trzydziestoletnią, zaś traktat wersalski stanowił tylko zawieszenie broni. Pomimo że zwycięstwo w tej wojnie odniosły w 1945 USA, to wyzwanie rzucił im ZSRR i rozpoczęła się zimna wojna, zakończona upadkiem ZSRR w 1991 i dopiero wtedy osiągnięciem przez USA pozycji hegemona.
W ujęciu geopolitycznym można uznać I i II wojnę światową za jeden konflikt – wojnę hegemoniczną, w której Imperium Brytyjskie (i w mniejszej skali Francja) próbowało obronić swoją globalną pozycję, a USA, Niemcy i ZSRR były głównymi pretendentami do globalnej hegemonii, Japonia i Włochy zaś – pretendentami do dominacji w skali regionalnej.
Periodyzacja.
Do „drugiej wojny trzydziestoletniej” zaliczane są następujące wojny:

</doc>
<doc id="2622412" url="https://pl.wikipedia.org/wiki?curid=2622412" title="Where Twilight Dwells">
Where Twilight Dwells

Where Twilight Dwells – debiutancki album niemiecko–norweskiej grupy folmetalowej Midnattsol. Wydany w 2005 roku przez wytwórnię Napalm Records.

</doc>
<doc id="2622414" url="https://pl.wikipedia.org/wiki?curid=2622414" title="Listwa odbojowa">
Listwa odbojowa

Listwa odbojowa, odbojnica − element biegnący dookoła kadłuba jednostki pływającej zazwyczaj na wysokości połączenia kadłuba z pokładem. Głównym zadaniem listwy odbojowej jest zabezpieczenie burt przed obiciem lub otarciem o nabrzeże.
Odbojnica może być wykonana z twardego drewna (np. dębu, jesionu), metalu lub tworzywa sztucznego. Na jachtach laminatowych zazwyczaj jest gumowa i dodatkowo pełni rolę uszczelnienia połączenia między kadłubem a pokładem. W przekroju poprzecznym jest półokrągła lub prostokątna z zaokrąglonymi krawędziami. W listwie odbojowej mogą znajdować się zaczepy do rozkładanego namiotu lub uchwyty do przenoszenia łodzi.

</doc>
<doc id="2622415" url="https://pl.wikipedia.org/wiki?curid=2622415" title="Odbojnica">
Odbojnica

 

</doc>
<doc id="2622417" url="https://pl.wikipedia.org/wiki?curid=2622417" title="Love You Like a Love Song">
Love You Like a Love Song

„Love You Like a Love Song” – piosenka electropop stworzona przez Antoninę Armato i Tima Jamesa na trzeci album studyjny amerykańskiego zespołu Selena Gomez &amp; the Scene, "When the Sun Goes Down" (2011). Wyprodukowany przez Rock Mafię utwór wydany został jako drugi singel promujący płytę dnia 17 czerwca 2011 roku.
Osiągnięcia singla.
Piosenka dotarła do pierwszej pozycji w Rosji, pierwszej dziesiątki w Kanadzie, pierwszej dwudziestki w Norwegii i Belgii. Osiągnęła najwyższe pozycje w pierwszej pięćdziesiątce w wielu innych krajach i jest pierwszym singlem zespołu Selena Gomez &amp; the Scene który wszedł na łacińską listę Latin Pop Songs. W Stanach Zjednoczonych, RIAA przyznało singlowi status platynowej płyty, a w Australii złotej. Zajął on także 35 pozycję w notowaniu Billboard Hot 100 i przebywał tam aż 38 tygodni. 3 marca 2012 roku utwór znalazł się na 22 pozycji. W grudniu 2011 roku singiel sprzedał się w ilości powyżej 2,000,000 kopii co daje jej certyfikat 2x platyny.
Teledysk.
Teledysk towarzyszący piosence przedstawia Selenę Gomez ubraną w różne kreację w kilku miejscach m.in. klubie karaoke gdzie zaczyna się akcja teledysku, leżącą na fortepianie czy podczas jazdy samochodem. Wideoklip został wyreżyserowany Geremy'ego Jaspera i Georgiego Grevilla, który wcześniej współpracował z zespołami Goldfrapp i Florence and the Machine. W wideoklipie wystąpił Amerykanin meksykańskiego pochodzenia - Charan Andreas.
Wykonania na żywo.
Selena wykonała utwór w programie Good Morning America w dniu 17 czerwca 2011. Następne wykonanie miało miejsce 8 lipca w Daybreak. Gomez śpiewała piosenkę podczas Teen Choice Awards w niedzielę, 7 sierpnia i w talk-show „The Tonight Show With Jay Leno”, 19 września 2011 roku. Utwór był śpiewany przez Selenę także w programie Ellen DeGeneres, 17 listopada 2011. Selena i jej zespół wykonał piosenkę podczas swojej trzeciej trasy koncertowej "We Own the Night Tour".

</doc>
<doc id="2622418" url="https://pl.wikipedia.org/wiki?curid=2622418" title="Choi Sin Ting">
Choi Sin Ting

Choi Sin Ting (; ur. ?) – hongkońska lekkoatletka, skoczkini o tyczce.
Wielokrotna rekordzistka kraju.

</doc>
<doc id="2622423" url="https://pl.wikipedia.org/wiki?curid=2622423" title="Garden Party (film)">
Garden Party (film)

Garden Party to niezależny amerykański film fabularny z 2008 roku, napisany i wyreżyserowany przez Jasona Freelanda.
Opis fabuły.
Film ukazuje losy grupy mieszkańców Los Angeles, które krzyżują się ze sobą w różnych sytuacjach. Sally jest agentką nieruchomości, która dowiaduje się, że wykonane w przeszłości zdjęcia pornograficzne z jej udziałem trafiły do sieci. Nathan jest młodym gejem, który przybył do Kalifornii z Nebraski, by spełnić swoje marzenia; pracuje dla Sally. April to nastolatka wychowująca się w patologicznym domu. Zamieszkuje u kuzynki w Hollywood i zdobywa pracę modelki erotycznej.

</doc>
<doc id="2622424" url="https://pl.wikipedia.org/wiki?curid=2622424" title="Petrică Hogiu">
Petrică Hogiu

Petrică Hogiu (ur. 16 czerwca 1991 w Bystrzycy) – rumuński biegacz narciarski, srebrny medalista mistrzostw świata juniorów.
Kariera.
Pierwszy raz na arenie międzynarodowej Petrică Hogiu pojawił się 29 marca 2007 roku w zawodach Pucharu Kontynentalnego w Bursie, gdzie zajął 18. miejsce w biegu na 10 km techniką klasyczną. W 2008 roku wystąpił na mistrzostwach świata juniorów w Malles Venosta, gdzie w swoim najlepszym starcie, biegu na 20 km stylem dowolnym był siedemnasty. Rok później, podczas mistrzostw świata juniorów w Praz de Lys – Sommand był osiemnasty w biegu na 10 km techniką dowolną. Swój największy sukces w tej kategorii wiekowej osiągnął na mistrzostwach świata juniorów w Hinterzarten w 2010 roku, gdzie zdobył srebrny medal w biegu łączonym na 20 km, ulegając tylko Piotrowi Siedowowi z Rosji. W 2010 roku wziął także udział w igrzyskach olimpijskich w Vancouver, gdzie jego najlepszym wynikiem było siedemnaste miejsce w sprincie drużynowym techniką dowolną.
Rok później wystąpił na mistrzostwach świata w Oslo zajmując odległe pozycje. W 2011 roku wystartował także na mistrzostwach świata juniorów w Otepää, gdzie zajmował miejsca w trzeciej dziesiątce. W Pucharze Świata zadebiutował 25 listopada 2011 roku w Ruce, zajmując 124. miejsce w kwalifikacjach do sprintu klasykiem. W sezonie 2011/2012 pojawił się jeszcze dwukrotnie, ale także nie zdobył punktów, wobec czego nie został uwzględniony w klasyfikacji generalnej. W latach 2012 i 2013 startował na mistrzostwach świata młodzieżowców, ale ani razu nie zmieścił się w czołowej trzydziestce. W 2013 roku wziął także udział w mistrzostwach świata w Val di Fiemme, gdzie był między innymi osiemnasty w sprincie drużynowym.
Osiągnięcia.
Puchar Świata.
Miejsca na podium w zawodach.
Jak dotąd Hogiu nie stał na podium zawodów Pucharu Świata.

</doc>
<doc id="2622426" url="https://pl.wikipedia.org/wiki?curid=2622426" title="Helvetios">
Helvetios

Helvetios – piąty album szwajcarskiego zespołu folk metalowego Eluveitie. Będąc drugim albumem koncepcyjnym zespołu, koncentruje się na wojnach galijskich z perspektywy starożytnych Helwetów.

</doc>
<doc id="2622427" url="https://pl.wikipedia.org/wiki?curid=2622427" title="Projekt HATNet">
Projekt HATNet

Hungarian Automated Telescope Network (HATNet) – międzynarodowy program badawczy mający na celu wykrywanie i badanie planet pozasłonecznych metodą obserwacji tranzytów oraz badania jasnych gwiazd zmiennych. Program wykorzystuje sześć w pełni automatycznych teleskopów. Sieć rozpoczęła pracę w 2003 roku, projekt stworzyli jeszcze w 1999 r. węgierscy astronomowie z inicjatywy Bohdana Paczyńskiego; obecnie zarządza nim Harvard-Smithsonian Center for Astrophysics.
Wyniki.
Projekt HATNet jest wydajny w odkrywaniu planet typu gorący jowisz. Do 16 kwietnia 2021 w Encyklopedii pozasłonecznych układów planetarnych wymienione było 75 planet odkrytych w ramach tego programu.
HATSouth.
Od 2009 roku do istniejącej sieci teleskopów dołączyły trzy umiejscowione na półkuli południowej, w Australii, Namibii i Chile. W 2012 roku ogłoszono wykrycie za ich pomocą pierwszej planety, HATS-1 b. Te teleskopy do 16 kwietnia 2021 odkryły 73 planety pozasłoneczne.

</doc>
<doc id="2622428" url="https://pl.wikipedia.org/wiki?curid=2622428" title="Muchołapka">
Muchołapka

Muchołapka, mucharka, muchojerka, muchołówka, mucharnica – rodzaj tradycyjnej pułapki na owady latające, głównie muchy, w formie szklanego, baniastego lub wysmukłego naczynia podobnego kształtem do karafki albo wazonu.
Opis.
Na środku mocno wgłębionego cylindrycznie do wewnątrz dna znajdował się otwór, wokół którego ścianki naczynia i owo wgłębione dno tworzyły rowek. Szyjka naczynia zamykana była szklanym lub papierowym korkiem. Muchołapkę można było wieszać za uchwyt mocowany u szyjki, choć częściej stała na osadzonych w tym celu u podstawy trzech lub czterech nóżkach.
Wewnątrz muchojerki umieszczano przynętę dla owadów w postaci kawałka mięsa lub sera itp., a w zagłębione dno wlewano wodę z mydłem. Zwabione zapachem muchy wchodziły do środka przez otwór w dnie i najczęściej nie mogły się już wydostać z powrotem, gdyż instynktownie lecąc do światła, kierowały się w stronę zewnętrznych ścianek naczynia, w końcu tonąc w cieczy. Jako przynętę wykorzystywano również często wodę z cukrem, słodką serwatkę, mleko bądź piwo. Do trucia much używano też mieszanki miodu z muchomorem. 
Szklane muchołapki były w użyciu na ziemiach polskich co najmniej od początku XIX wieku, o czym świadczy zawarta w " Słowniku języka polskiego " Samuela Bogumiła Lindego z lat 1807-1814 definicja, według której "mucharka" czy "muchaierka" to „naczynie śklane z małym otworem, w którym się muchy topią”. Szczegółowy opis działania zawarty jest w jeszcze wcześniejszej niemieckiej "Oeconomische Encyclopädie" z roku 1778.
Obecnie zapomniane, muchołapki tego typu używane były powszechnie w gospodarstwach domowych przez cały wiek XIX, produkowały je huty szkła, a stosowano je jeszcze przed II wojną światową; w ukończonej w 1924 r. a opublikowanej w roku następnym powieści Jarosława Iwaszkiewicza "Księżyc wschodzi", której akcja rozgrywa się przed 1920 r. na Kijowszczyźnie, w oczach bohatera (o imieniu Antoni) „Żółta, popękana cerata, ozdobiona archipelagami odłupanych wysp (...), a na tle tej ceraty szklana muchołapka, do połowy napełniona serwatką, nadały ton swoistości pokojowi pana Kalinowskiego”, narrator zaś komentuje: „Nie wiem, czy są gdzie jeszcze teraz takie muchołapki. Antoni od dzieciństwa przyzwyczaił się do tych kloszów; biedne muchy wchodziły od spodu i później już nie mogły znaleźć wyjścia”.
Do tępienia much i innych szkodliwych owadów stosuje się obecnie nadal inne metody tradycyjne, np. lepy czy packi na muchy, lub też nowocześniejsze, takie jak insektycydy w rozpylaczu, czy elektryczne lampy owadobójcze. Już w wydanym w 1962 r. "Słowniku języka polskiego" pod redakcją Witolda Doroszewskiego muchołapką jest też "taśma papieru, pokryta warstwą lepkiej substancji" – czyli lep.
Odniesienia w kulturze.
Metafory szklanej pułapki na muchy użył w swych "Dociekaniach filozoficznych" Ludwig Wittgenstein, odpowiadając na pytanie o cel filozofii: „309. Co jest twoim celem w filozofii? — Wskazać muszce wyjście ze szklanej muchołapki” (oryg.: 309. "Was ist dein Ziel in der Philosophie? Der Fliege den Ausweg aus dem Fliegenglas zeigen").
Tytuł "Fabryka muchołapek " nosi nominowana w 2009 roku do Nagrody literackiej Nike powieść Andrzeja Barta osnuta wokół kontrowersyjnej postaci Chaima Rumkowskiego, przewodniczącego Judenratu w getcie łódzkim. Wspomniana (str. 74) wytwórnia produkowała jednak lep na muchy.
Motyw muchołapki pojawia się też w piosence „Krąży, krąży złoty pieniądz” ze słowami Jonasza Kofty do muzyki Andrzeja Korzyńskiego, wykonywanej przez Marylę Rodowicz:

</doc>
<doc id="2622429" url="https://pl.wikipedia.org/wiki?curid=2622429" title="Aszraf Amdżad as-Sajfi">
Aszraf Amdżad as-Sajfi

Aszraf Amdżad as-Sajfi, "Ashraf Amgad Elseify" (ur. 20 lutego 1995) – reprezentujący Katar egipski lekkoatleta, młociarz.
Od marca 2011 reprezentuje Katar, od marca 2012 może reprezentować ten kraj w międzynarodowych zawodach. Latem 2012 został mistrzem Azji juniorów oraz mistrzem świata juniorów (poprawiając rekord świata w tej kategorii wiekowej). W 2013 startował w mistrzostwach Azji, mistrzostwach świata oraz zdobył brąz igrzysk frankofońskich. W 2014 sięgnął po swój drugi złoty medal juniorskich mistrzostw świata. W 2015 zdobył srebrny medal mistrzostw Azji. Dziewiąty zawodnik światowego czempionatu w Pekinie (2015). Rok później był szósty podczas igrzysk olimpijskich w Rio de Janeiro (2016).
Stawał na podium mistrzostw Kataru oraz czempionatu krajów arabskich (w różnych kategoriach wiekowych).
Rekordy życiowe w rzucie młotem: sprzęt seniorski (7,26 kg) – 78,19 (27 marca 2016, Doha), rekord Kataru seniorów; sprzęt juniorski (6 kg) – 85,57 (14 lipca 2012, Barcelona), rekord świata juniorów; sprzęt juniorów młodszych (5 kg) – 85,26 (20 lipca 2011, Rhede), wynik ten był przez 2 lata nieoficjalnym rekordem świata juniorów młodszych.

</doc>
<doc id="2622430" url="https://pl.wikipedia.org/wiki?curid=2622430" title="Amjad Mohamed Ashraf">
Amjad Mohamed Ashraf



</doc>
<doc id="2622432" url="https://pl.wikipedia.org/wiki?curid=2622432" title="Muchojerka">
Muchojerka



</doc>
<doc id="2622433" url="https://pl.wikipedia.org/wiki?curid=2622433" title="Mucharnica">
Mucharnica



</doc>
<doc id="2622436" url="https://pl.wikipedia.org/wiki?curid=2622436" title="Hugo Fidel Cazares">
Hugo Fidel Cazares



</doc>
<doc id="2622437" url="https://pl.wikipedia.org/wiki?curid=2622437" title="Giovani Segura">
Giovani Segura



</doc>
<doc id="2622438" url="https://pl.wikipedia.org/wiki?curid=2622438" title="Projection Label">
Projection Label

Projection Label – polska wytwórnia powstała w Krakowie specjalizująca się w wydawnictwie nagrań w postaci MP3 i WAV z gatunku muzyki elektronicznej z zasięgiem międzynarodowym. Właścicielem i założycielem jest Martin Tigermaan.
Wytwórnia powstała w 2010 roku. Pierwszym premierowym singlem wydanym przez wytwórnię był własny singiel Tigermaana pt. "Dance Tonight", który ukazał się na świecie 15 marca 2010 roku. Następnie do wytwórni dołączyli tacy producenci jak Stefan Lange z Niemiec, Curtis Dway z Francji i Willem Gator z Włoch. Wydawnictwo "Projection Label" znane też jako "Projection" od samego początku istnienia jest zintegrowane z dystrybucją niemiecką i firmą Feiyr.
Najważniejszym osiągnięciem wydawnictwa było wydanie na cały świat kultowego hitu lat 80. Marka Bilińskiego pt. Ucieczka z Tropiku uznanego za Polski Top Wszech Czasów przez słuchaczy polskiego radia programu III. Utwór został wydany ponownie pt. "Escape From The Tropics" w remiksach polskich artystów takich jak Seb Skalski, Piękny Stefan i Junkie Punks.
Artyści wydawani przez Projection:

</doc>
<doc id="2622440" url="https://pl.wikipedia.org/wiki?curid=2622440" title="Ramon Garcia Hirales">
Ramon Garcia Hirales



</doc>
<doc id="2622442" url="https://pl.wikipedia.org/wiki?curid=2622442" title="Jesus Geles">
Jesus Geles



</doc>
<doc id="2622443" url="https://pl.wikipedia.org/wiki?curid=2622443" title="IndyCar Series 2012">
IndyCar Series 2012

IndyCar Series 2012 – siedemnasta edycja najważniejszej serii wyścigowej rozgrywanej pod szyldem Indy Racing League.
Sezon rozpoczął się 25 marca, a zakończył 15 września. Tytuł mistrzowski zdobył po raz pierwszy w karierze Ryan Hunter-Reay z zespołu Andretti Autosport. Tytuł najlepszego nowicjusza („Rookie of the Year”) zdobył Simon Pagenaud. W klasyfikacji producentów najlepszy okazał się Chevrolet.
Zmiany.
Od tego sezonu rozpoczęto używanie nadwozi które zostały zbudowane według zasad nazwanych w skrócie jako ICONIC (ang. Innovative, Competitive, Open-Wheel, New, Industry-Relevant, Cost-Effective). Konkurs na zbudowanie nowych nadwozi wygrała Dallara proponując platformę oznaczoną później jako DW12 (na cześć zmarłego Dana Wheldona, który miał duży wkład w rozwój tej konstrukcji). Poszczególne zespoły będą wyposażać swoje nadwozia w wybrane zestawy aerodynamiczne, tzw. „Aero Kits”. Wprowadzenie zestawów aero zostało jednak opóźnione o rok i w 2012 wszyscy będą korzystali z podstawowego zestawu zaproponowanego przez Dallarę.
Od 2012 zmieniono również rodzaj stosowanych silników. Zamiast dotychczasowej wolnossącej 3,5-litrowej Hondy V8, wprowadzono turbodoładowane jednostki V6 o pojemności 2,2 litra. Do budowy silników według nowej specyfikacji przystąpili trzej producenci: Honda, Chevrolet i Lotus.
Wyniki.
  
    
Klasyfikacja.
Klasyfikacja kierowców.
  
Klasyfikacja producentów.
Punkty dla producentów silników przydzielane są na podstawie najwyżej sklasyfikowanego pojazdu z danym silnikiem według klucza 9-6-4.

</doc>
<doc id="2622444" url="https://pl.wikipedia.org/wiki?curid=2622444" title="Bitwa pod Amba Alagi (1941)">
Bitwa pod Amba Alagi (1941)

Bitwa pod Amba Alagi – bitwa II wojny światowej stoczona pomiędzy wojskami włoskimi a brytyjskimi i południowoafrykańskimi w paśmie górskim Amba Alagi w dniach od 4 do 19 maja 1941 roku, zakończona zwycięstwem aliantów.
Tło sytuacyjne.
Po wydarzeniach I wojny włosko-abisyńskiej, Włosi powrócili do Abisynii w 1930 roku, reinterpretując ustalenia terytorialne traktatu granicznego z Somalią na swoją korzyść. Po serii utarczek militarnych i politycznych (m.in. słynny kryzys abisyński w Lidze Narodów), w maju 1936 roku, po II wojnie włosko-abisyńskiej, Włosi zajęli Addis Abebę, zmuszając cesarza Haile Selassie I do ucieczki z kraju, i stworzyli Włoską Afrykę Wschodnią (wł. "Africa Orientale Italiana"), obejmującą tereny Erytrei, Abisynii oraz południowej Somalii.
10 czerwca 1940 roku Włosi wypowiedzieli wojnę Wielkiej Brytanii i Francji, a w lipcu i sierpniu zajęli część terytorium Sudanu i odebrali Brytyjczykom Somali Brytyjskie. Brytyjska kontrofensywa rozpoczęła się już w październiku. W styczniu 1941 roku indyjsko-brytyjskie dywizje uderzyły na Erytreę z terytorium Sudanu, a po klęsce Włochów w krwawym starciu pod Keren w kwietniu 1941 roku, głównodowodzący − książę Amedeo d’Aosta − wycofał resztki swych wojsk w górskie bezdroża Amba Alagi w Abisynii.
W skalistych stokach górskich wyżłobiono sieć tuneli, które miały służyć obrońcom jako schrony bojowe, a jednocześnie być magazynami amunicji i żywności. Włoscy żołnierze uważali tę pozycję za praktycznie nie do zdobycia.
Bitwa.
Pierwszy atak na podejścia do Amba Alagi przypuściły 4 maja nadciągające z północy wojska brytyjskie generała-porucznika Williama Platta, który zastosował kleszczowy manewr uderzając jednocześnie ze wschodu i z zachodu.
Walka, prowadzona w trudnym górskim terenie, była niezwykle trudna, ale 12 maja Brytyjczykom przyszła z pomocą 1 Brygada Południowoafrykańska dowodzona przez brygadiera Dana Pienaara (która 20 kwietnia zmusiła do kapitulacji włoski garnizon w Dessie, około 320 km na południe od Amba Alagi) i do 14 maja kompleks górski Algi został całkowicie otoczony. Ostateczny szturm planowano na dzień następny, ale przypadkiem pocisk artyleryjski trafił włoski zbiornik paliwa i strumień ropy wypełnił ostatni zbiornik wody pitnej, zmuszając obrońców do zaprzestania oporu.
16 maja włoskie dowództwo rozpoczęło negocjować zawieszenie broni i ostatecznie książę Aosty kapitulował wraz ze swym sztabem przed naczelnym dowódcą brytyjskim, Alanem Cunninghamem 19 maja 1941 roku. Kapitulacja ta oznaczała koniec zorganizowanego oporu Włochów w Afryce Wschodniej, chociaż niektóre odcięte garnizony walczyły aż do listopada.
Pamięć.
W 1953 roku nakręcono film "La Pattuglia dell'Amba Alagi" w reżyserii Flavio Calzavara, gloryfikujący włoskich obrońców.

</doc>
<doc id="2622445" url="https://pl.wikipedia.org/wiki?curid=2622445" title="Układ wielowymiarowy">
Układ wielowymiarowy



</doc>
<doc id="2622446" url="https://pl.wikipedia.org/wiki?curid=2622446" title="Paul Constantin Pepene">
Paul Constantin Pepene

Paul Constantin Pepene (ur. 21 maja 1988 w Braszowie) – rumuński biegacz narciarski, złoty medalista mistrzostw młodzieżowców juniorów.
Kariera.
Pierwszy raz na arenie międzynarodowej Paul Constantin Pepene pojawił się 17 grudnia 2005 roku w zawodach Pucharu Kontynentalnego w miejscowości Horní Mísečky, gdzie zajął 18. miejsce w biegu na 10 km techniką klasyczną. W 2006 roku wystąpił na mistrzostwach świata juniorów w Kranju, gdzie w swoim najlepszym starcie, biegu łączonym na 20 km stylem dowolnym zajął 53. miejsce. Rok później, podczas mistrzostw świata juniorów w Tarvisio był osiemnasty w biegu na 10 km techniką dowolną. Ostatni raz w tej kategorii wiekowej wystartował na mistrzostwach juniorów w Malles Venosta w 2008 roku, gdzie był piętnasty w biegu na 10 km klasykiem i na 20 km stylem dowolnym.
Pierwszą imprezą w kategorii seniorów w karierze Pepene były mistrzostwa świata w Libercu w 2009 roku, gdzie zajął między innymi 54. miejsce w biegu na 15 km klasykiem. W tym samym roku był dwudziesty piąty w biegu na 15 km stylem dowolnym na mistrzostwach świata młodzieżowców w Praz de Lys – Sommand. W 2010 roku uczestniczył w igrzyskach olimpijskich w Vancouver, gdzie jego najlepszym wynikiem było siedemnaste miejsce w sprincie drużynowym techniką dowolną. W tym samym roku osiągnął największy sukces w swojej karierze, zdobywając złoty medal w biegu łączonym na 30 km podczas mistrzostw świata młodzieżowców w Hinterzarten.
Rok później wystąpił na mistrzostwach świata w Oslo. W swoim najlepszym występie, w biegu łączonym na 30 km zajął 35. miejsce. W 2011 roku wystartował także na mistrzostwach świata młodzieżowców w Otepää, gdzie był dziesiąty w biegu na 15 km stylem dowolnym i siedemnasty w biegu łączonym na 30 km. W Pucharze Świata zadebiutował 19 listopada 2011 roku w Sjusjøen, zajmując 68. miejsce w biegu na 15 km techniką dowolną. W sezonie 2011/2012 pojawił się jeszcze trzykrotnie, ale także nie zdobył punktów, wobec czego nie został uwzględniony w klasyfikacji generalnej. Pierwsze pucharowe punkty zdobył 2 lutego 2013 roku w Soczi, gdzie był trzydziesty w biegu łączonym na 30 km. Dało mu to 167. miejsce w klasyfikacji sezonu 2012/2013. W 2013 roku wystartował na mistrzostwach świata w Val di Fiemme, gdzie jego najlepszym wynikiem było osiemnaste miejsce w sprincie drużynowym.
Osiągnięcia.
Puchar Świata.
Miejsca na podium w zawodach.
Jak dotąd Pepene nie stał na podium zawodów Pucharu Świata.

</doc>
<doc id="2622452" url="https://pl.wikipedia.org/wiki?curid=2622452" title="Adrian Hernandez">
Adrian Hernandez



</doc>
<doc id="2622453" url="https://pl.wikipedia.org/wiki?curid=2622453" title="Wybory prezydenckie w Republice Południowoafrykańskiej w 1888 roku">
Wybory prezydenckie w Republice Południowoafrykańskiej w 1888 roku

Wybory prezydenckie w Republice Południowoafrykańskiej w 1888 odbyły się, zgodnie z decyzją Volksraadu, w maju. O reelekcję ubiegał się Paul Kruger. Jego przeciwnikiem był Piet Joubert. Zwycięstwo odniósł dotychczasowy szef państwa, który otrzymał 4483 głosy, przy 834 głosach oddanych na Jouberta.

</doc>
<doc id="2622457" url="https://pl.wikipedia.org/wiki?curid=2622457" title="Szczepan Bochenek">
Szczepan Bochenek

Szczepan Bochenek (ur. 26 grudnia 1868 w Borkowie, zm. 29 listopada 1939 w Kuligowie) – polski polityk, poseł na Sejm Ustawodawczy (1919–1922), członek Związku Ludowo-Narodowego, rolnik.
Życiorys.
Był synem chłopa Michała Bochenka i Agnieszki z Pątków, miał liczne rodzeństwo. W 1897 roku ożenił się z Anną Adamczyk, z którą miał dwoje dzieci. Jego syn, Józef był porucznikiem Wojska Polskiego. Drugą żoną była Józefa Zakrzewska z Kryśkiewiczów. Bochenek został zamordowany na tle rabunkowym 29 listopada 1939 roku we wsi Kuligów, obecnie na terenie Warszawy. Pochowano go na cmentarzu parafialnym w Zerzniu.

</doc>
<doc id="2622458" url="https://pl.wikipedia.org/wiki?curid=2622458" title="Nie ma jak u teściów">
Nie ma jak u teściów

Nie ma jak u teściów (ang. "In-Laws", 2002-2003) – amerykański serial komediowy wyprodukowany przez NBC Studios.
Jego światowa premiera odbyła się 24 września 2002 roku na kanale NBC. Miało zostać wyemitowane 15 odcinków, ale zostało wyemitowanych 14 odcinków. Ostatni odcinek został wyemitowany 14 stycznia 2003 roku. W Polsce serial nadawany był na kanale TVN 7.
Obsada.
i inni

</doc>
<doc id="2622462" url="https://pl.wikipedia.org/wiki?curid=2622462" title="VI Batalion">
VI Batalion

VI Batalion (org. "The Great Raid") – amerykańsko-australijski dramat wojenny z 2002 roku w reż. Johna Dahla.
Scenariusz filmu oparty został na autentycznych wydarzeniach opisanych w książkach pt. "The Great Raid on Cabanatuan" (pol. tyt. "6. Batalion. Na ratunek uwięzionym obrońcom Bataanu i Corregidoru") Williama Breuera i "Ghost Soldiers" (pol. tyt. "Żołnierze widma") Hamptona Sidesa.
Opis fabuły.
Styczeń 1945 roku, wojna na Pacyfiku. Amerykańskie oddziały lądują na Luzonie na Filipinach. Tytułowy VI batalion rangersów pod dowództwem ppłka Henry'ego Mucci otrzymuje zadanie wykonania wypadu na tyły Japończyków i oswobodzenia obozu jeńców amerykańskich koło Cabanatuan, którym według informacji wywiadu grozi śmierć; wobec szybkich postępów oddziałów MacArthura mają zostać zabici. Tymczasem sam obóz opuszczają japońscy strażnicy i więźniowie zorganizowani przez ich lidera mjra Gibsona przez pewien czas są w nim gospodarzami. Gibson od kilku lat jest w stanie zapewnić przetrwanie swoim współtowarzyszom dzięki pomocy Margaret Utinsky – pielęgniarki z Manilii i jej filipińskich przyjaciół. Wkrótce w obozie zjawia się japońska żandarmeria Kempeitai pod dowództwem mjra Nagaji. Jest to psychopatyczny morderca, który wcześniej dowodził masakrą amerykańskich jeńców na Palawanie (150 jeńców zostało spalonych żywcem w schronach przeciwlotniczych). Szybko zaprowadza swoje porządki w obozie i przygotowuje wszystko do kolejnej masowej egzekucji. Kempeitai trafia również na trop Margaret i jej siatki. Pielęgniarka zostaje aresztowana razem z wieloma swoimi filipińskimi współpracownikami, którzy zostają zabici, jednak sama Margaret zostaje uwolniona celem obserwacji. Tymczasem oddział ppłk. Mucci, przedziera się przez japońskie linie ku obozowi. Po drodze otrzymuje nieocenioną pomoc filipińskich partyzantów pod dowództwem kpt. Juana Pajoty. W dobrze zaplanowanym i przeprowadzonym ataku udaje się im opanować obóz, zabić większość strażników razem z ich dowódcą i oswobodzić wszystkich jeńców. Wszyscy docierają na terytorium zajęte przez Amerykanów. Wkrótce trafia tam również Margaret, której udało się zbiec przed Kempeitai. Niestety znajduje już jedynie zwłoki swojego ukochanego, który zmarł na malarię wkrótce po uwolnieniu.
Obsada aktorska.
i inni.
O filmie.
Film opowiada o autentycznych wydarzeniach; 30. stycznia 1945. roku, żołnierze z 6. batalionu rangersów dokonali udanego rajdu za linie japońskie na Luzonie i wspólnie z filipińskimi partyzantami uwolnili z obozu koło Cabanatuan ponad 500. jeńców. Większość bohaterów filmu to postacie autentyczne (ppłk. Henry Mucci, kpt. Robert Prince, Margaret Utinsky i in.), chociaż np. rolę filipińskich partyzantów w całej operacji wyolbrzymiono.
Film został ukończony w 2002 roku ale jego premierę wielokrotnie przekładano w końcu miała miejsce dopiero w sierpniu 2005 roku (12 sierpnia w USA, dwa dni wcześniej na Filipinach), na kilka dni przed 60. rocznicą zakończenia II wojny światowej na Pacyfiku. Film kręcono w Queensland w Australii i w Szanghaju (sceny z Manilii), na jego potrzeby zbudowano replikę autentycznego obozu Cabanatuan, a w rolę japońskich żołnierzy wcielili się azjatyccy studenci z lokalnych uczelni.
Film okazał się absolutną klapą finansową, zrealizowany kosztem 80. mln dolarów przyniósł 10,8 mln dolarów z projekcji kinowych na terenie USA i zagranicą, co było zaledwie 12% kosztów jego produkcji.

</doc>
<doc id="2622464" url="https://pl.wikipedia.org/wiki?curid=2622464" title="Kathrine Switzer">
Kathrine Switzer

Kathrine Switzer (ur. 5 stycznia 1947 w Amberg) – amerykańska biegaczka długodystansowa i działaczka na rzecz równouprawnienia kobiet w sporcie.
W 1967 roku jako pierwsza kobieta oficjalnie zarejestrowała się, wzięła udział i ukończyła maraton bostoński. Ponieważ w trakcie rejestracji podała jedynie inicjały oraz nazwisko – K.V. Switzer – organizatorzy zezwolili na jej udział myśląc, że jest mężczyzną. Na trasie maratonu doszło do niesławnego incydentu, gdy , jeden z organizatorów biegu, podbiegł do niej i zaczął ją szarpać, próbując zerwać z jej koszulki numer startowy. Semple uznał Switzer za intruza (osobę nieuprawnioną do biegu, która wmieszała się grupę biegaczy), ponieważ według niego kobiety nie mogły w nim uczestniczyć. Zepchnięciu Switzer z trasy biegu zapobiegli jej trener, partner (późniejszy pierwszy mąż Switzer) i inni biegacze. Zdjęcia z tego incydentu odbiły się szerokim echem w mediach.
Kobiety zostały dopuszczone do udziału w maratonie bostońskim pięć lat później, w 1972 roku. Switzer zaangażowała się potem w dziennikarstwo sportowe i działalność na rzecz równouprawnienia kobiet w sporcie, a zwłaszcza w promowanie biegania wśród kobiet. Jej program zachęcający kobiety do biegania został wdrożony w wielu państwach świata.
W 1974 roku zwyciężyła w Maratonie Nowojorskim z czasem 3:07:29, zajmując w klasyfikacji ogólnej 59. miejsce. Jej rekordem życiowym w maratonie jest czas 2:51:37 uzyskany w maratonie bostońskim w 1975 roku.
Paradoksalnie Switzer i Semple zaprzyjaźnili się, Switzer była przy nim tuż przed jego śmiercią – zmarł na raka w 1988 roku.
W 2017 roku Switzer ukończyła maraton bostoński biegnąc z numerem 261 – takim samym jak 50 lat wcześniej.

</doc>
<doc id="2622465" url="https://pl.wikipedia.org/wiki?curid=2622465" title="Kopalina podstawowa">
Kopalina podstawowa

Kopalina podstawowa – jeden z dwóch rodzajów kopalin wyróżnianych przez obowiązującą do dnia 31 grudnia 2011 r. ustawę - Prawo geologiczne i górnicze. Art. 5 ust. 2 zaliczał do kopalin podstawowych:
1) gaz ziemny, ropę naftową oraz jej naturalne pochodne, węgiel brunatny, węgiel kamienny i metan z węgla kamiennego;
2) kruszce metali szlachetnych, rudy metali (z wyjątkiem darniowych rud żelaza) i metale w stanie rodzimym, łącznie z rudami pierwiastków rzadkich i rozproszonych oraz pierwiastków promieniotwórczych;
3) apatyt, baryt, fluoryt, fosforyt, gips i anhydryt, piryt, siarkę rodzimą, sole potasowe i potasowo-magnezowe, sole strontu, sól kamienną;
4) azbest, bentonit, diatomit, dolomit, gliny biało wypalające się i kamionkowe, gliny i łupki ogniotrwałe, grafit, kaolin, kamienie szlachetne i ozdobne, kwarc, kwarcyt, magnezyt, miki, marmury i wapienie krystaliczne, piaski formierskie i szklarskie, skalenie, ziemię krzemionkową.
Ponadto do kopalin podstawowych zaliczano także wszystkie kopaliny występujące w granicach obszarów morskich RP (art. 5 ust. 2a PGG z 1994 r.).
Pozostałe kopaliny zaliczone były do kopalin pospolitych.
Podział ten został zniesiony wraz z wejściem w życie nowego Prawa geologicznego i górniczego, co nastąpiło w dniu 1 stycznia 2012 r.

</doc>
<doc id="2622467" url="https://pl.wikipedia.org/wiki?curid=2622467" title="Nikki (serial telewizyjny)">
Nikki (serial telewizyjny)

Nikki (2000-2002) – amerykański serial komediowy stworzony przez Bruce'a Helforda. Wyprodukowany przez Mohawk Productions i Warner Bros. Television.
Jego światowa premiera odbyła się 9 października 2000 roku na antenie The WB. Na kanale miało zostać wyemitowane 41 odcinków, ale zostało wyemitowanych 35 odcinków. Serial został anulowany w styczniu 2002 roku. Ostatni odcinek został wyemitowany 27 stycznia 2002 roku. Obecnie serial nadawany jest w Holandii na kanale Comedy Central Family, w Finlandii na antenie MTV3 Sarja i w Szwecji na kanale TV6. W Polsce serial nadawany był na kanałach TVN i TVN 7.

</doc>
<doc id="2622468" url="https://pl.wikipedia.org/wiki?curid=2622468" title="Kopalina pospolita">
Kopalina pospolita

Kopalina pospolita – jeden z dwóch rodzajów kopalin wyróżnianych przez obowiązującą do dnia 31 grudnia 2011 r. ustawę - Prawo geologiczne i górnicze. Art. 5 ust. 3 PGG z 1994 r. zaliczał do kopalin pospolitych wszystkie kopaliny, które nie stanowiły w myśl ustawy kopalin podstawowych. Kopaliną pospolitą była wyłącznie kopalina lądowa, w szczególności piaski inne niż piaski formierskie i szklarskie, żwiry oraz niektóre kopaliny stałe (bazalt, granit, piaskowiec, gabro itp.). W tym ostatnim przypadku Rada Ministrów w rozporządzeniu z dnia 14 lutego 2006 r. w sprawie złóż wód podziemnych zaliczonych do solanek, wód leczniczych i termalnych oraz złóż innych kopalin leczniczych, a także zaliczenia kopalin pospolitych z określonych złóż lub jednostek geologicznych do kopalin podstawowych () zaliczyła niektóre złoża kopalin stałych do kopalin podstawowych.
Podział ten został zniesiony wraz z wejściem w życie nowego Prawa geologicznego i górniczego, co nastąpiło w dniu 1 stycznia 2012 r.

</doc>
<doc id="2622471" url="https://pl.wikipedia.org/wiki?curid=2622471" title="Norman w tarapatach">
Norman w tarapatach

Norman w tarapatach (ang. "The Norm Show", znany również jako "Norm", 1999-2001) – amerykański serial komediowy stworzony przez Bruce'a Helforda i Norma Macdonalda.
Jego światowa premiera odbyła się 24 marca 1999 roku na kanale ABC. Ostatni odcinek został wyemitowany 6 kwietnia 2001 roku. W Polsce serial nadawany był na kanale TVN 7.
Obsada.
i inni

</doc>
<doc id="2622473" url="https://pl.wikipedia.org/wiki?curid=2622473" title="Zarubin">
Zarubin

Zarubin, Zarubina ( Зару́бин):

</doc>
<doc id="2622474" url="https://pl.wikipedia.org/wiki?curid=2622474" title="Charles Robert Cockerell">
Charles Robert Cockerell

Charles Robert Cockerell (ur. 27 kwietnia 1788, zm. 17 września 1863) – architekt, archeolog i pisarz angielski.
Życiorys.
W roku 1810 rozpoczął typową dla młodego gentlemana "grand tour". Do Anglii powrócił po latach, przebywając przedtem przede wszystkim w Grecji, gdzie zajmował się badaniem zabytków starożytności. Sprowadził stamtąd do Wielkiej Brytanii (ob. British Museum) sławny fryz świątyni Apollina w Bassaj.
Nagrody.
W wieku 60 lat został laureatem Nagrody Royal Gold Medal Royal Institute of British Architects (1848 - I edycja).

</doc>
<doc id="2622477" url="https://pl.wikipedia.org/wiki?curid=2622477" title="Janota">
Janota

Janota Słocińska Adrianna
Karierę zawodową rozpoczynała w Teatrze Nowym w Zabrzu. Jej najważniejsze role na Śląsku to: Hesia w "Dulska musical" w reż. Adama Hanuszkiewicza, Anulka w "Porwaniu Sabinek" w reż. Józefa Para, Doryna w "Świętoszku" w reż. Bogdana Cioska, Justysia w "Mężu i żonie", Zosia w "Dziadach" obie sztuki w reż. Ireny Jun, Rita w "Edukacji Rity" w reż. A. Berlina.
Poza teatrem występowała w kabarecie w charakterze szansonistki i współpracowała z Telewizją Regionalną w Katowicach.
Przyjazd do Warszawy zaowocował współpracą z Teatrem Żydowskim - Skrzypek na dachu - w reż. Jana Szurmieja, Teatrem Impresaryjnym (role: Lady Makbet, Balladyna, Goplana, Jokasta). Na scenach warszawskich można ją było oglądać w Siódme mniej kradnij, Wielka woda, Kandyd, Jeździec burzy, Jak stać się żydowską matką..., Sześć w jednej, Pinokio, Złota kaczka.
Można ją było zobaczyć w kilku serialach m.in. Klan, Lokatorzy, Pogoda na piątek, Samo życie.
Obecnie realizuje własne projekty teatralne i edukacyjne, oraz pracuje jako lektor
Janota, Janotha, Janotta:

</doc>
<doc id="2622478" url="https://pl.wikipedia.org/wiki?curid=2622478" title="Zarubina">
Zarubina



</doc>
<doc id="2622479" url="https://pl.wikipedia.org/wiki?curid=2622479" title="Janotha">
Janotha



</doc>
<doc id="2622480" url="https://pl.wikipedia.org/wiki?curid=2622480" title="Maria Sowina">
Maria Sowina

Maria Sowina z domu Piasecka (ur. 1900, zm. ?) – działaczka Stronnictwa Ludowego, w czasie II wojny światowej działaczka konspiracyjna ruchu ludowego, po wojnie działaczka spółdzielcza i samorządowa.
Urodziła się w chłopskiej rodzinie w Małopolsce. W 1928 została członkinią władz powiatowych Związku Młodzieży Wiejskiej. W 1931 wstąpiła do Stronnictwa Ludowego, a w 1938 została pierwszą kobietą wybraną do władz naczelnych partii chłopskiej.

</doc>
<doc id="2622481" url="https://pl.wikipedia.org/wiki?curid=2622481" title="Janotta">
Janotta



</doc>
<doc id="2622482" url="https://pl.wikipedia.org/wiki?curid=2622482" title="Oliver i przyjaciele">
Oliver i przyjaciele

Oliver i przyjaciele (ang. "Oliver Beene", 2003-2004) – amerykański serial komediowy stworzony przez Howarda Gewirtza.
Jego światowa premiera odbyła się 9 marca 2003 roku na kanale Fox. Ostatni odcinek został wyemitowany 12 września 2004 roku. W Polsce serial nadawany był na kanale TVN 7.

</doc>
<doc id="2622483" url="https://pl.wikipedia.org/wiki?curid=2622483" title="Święty Julian">
Święty Julian

Zobacz też:

</doc>
<doc id="2622484" url="https://pl.wikipedia.org/wiki?curid=2622484" title="Św. Julian">
Św. Julian



</doc>
<doc id="2622485" url="https://pl.wikipedia.org/wiki?curid=2622485" title="Błogosławiony Julian">
Błogosławiony Julian

Zobacz też:

</doc>
<doc id="2622486" url="https://pl.wikipedia.org/wiki?curid=2622486" title="Układ o parametrach skupionych">
Układ o parametrach skupionych



</doc>
<doc id="2622487" url="https://pl.wikipedia.org/wiki?curid=2622487" title="Bł. Julian">
Bł. Julian



</doc>
<doc id="2622488" url="https://pl.wikipedia.org/wiki?curid=2622488" title="Parametr (automatyka)">
Parametr (automatyka)

Parametr – w teorii sterowania parametry (należy odróżnić je od zmiennych) wynikają zwykle z fizycznych cech obiektu (jego wymiarów, stałych materiałowych) i służą do określenia właściwości układu. Mogą nimi być:
Parametry występują zwykle jako współczynniki w opisie układu (chodzi o współczynniki równania różniczkowego, różnicowego, całkowego albo o współczynniki równań stanu). W przypadku, gdy zmienność parametrów w czasie nie występuje lub jest do pominięcia, układy takie nazywa się układami stacjonarnymi, w przypadku układów o parametrach zmiennych, nazywa się je układami niestacjonarnymi. Ponadto, z uwagi na przestrzenny charakter parametrów wyróżnia się układy o parametrach skupionych i układy o parametrach rozłożonych.

</doc>
<doc id="2622489" url="https://pl.wikipedia.org/wiki?curid=2622489" title="Ostatni do wzięcia">
Ostatni do wzięcia

Ostatni do wzięcia (ang. "The Single Guy", 1995-1997) – amerykański serial komediowy stworzony przez Brada Halla.
Jego światowa premiera odbyła się 21 września 1995 roku na kanale NBC. Ostatni odcinek został wyemitowany 14 kwietnia 1997 roku. W Polsce serial nadawany był na kanale Polsat.

</doc>
<doc id="2622490" url="https://pl.wikipedia.org/wiki?curid=2622490" title="Diagram Orgela">
Diagram Orgela

Diagram Orgela (czyt. "diagram Orgla") – w spektroskopii i chemii koordynacyjnej, wykres przedstawiający rozszczepienie termów jonu swobodnego, na nowe termy poziomów energetycznych metali przejściowych, w zależności od energii 10 Dq. Nazwa pochodzi od nazwiska brytyjskiego biochemika Lesliego Orgela. Podobnym wykresem jest diagram Tanabe-Sugano.
Zjawisko rozszczepienia.
W związkach kompleksowych zachodzi absorpcja fotonu, czemu towarzyszy wzbudzenie elektronu na wyższy poziom. W przypadku konfiguracji d1 możliwy jest zatem tylko jeden rodzaj wzbudzenia – z poziomu t2g na eg. Jednak w przypadku kompleksów o strukturze oktaedrycznej, występuje efekt Jahna-Tellera, który powoduje skrócenie wiązań ligandów w pozycji trans. Taka deformacja prowadzi do zmiany struktury widma, ponieważ elektron znajdujący się na orbitalu dxy, może przeskoczyć na orbital dz2 lub na dx2−y2.
W przypadku atomów centralnych zawierających więcej niż jeden elektron, trzeba również uwzględnić fakt oddziaływań elektronów pomiędzy sobą, oprócz oddziaływań pomiędzy elektronami a polem ligandów. Głównym takim oddziaływaniem jest sprzężenie Russella-Saundersa. Z tego powodu, w polu elektrycznym ligandów, degeneracja termów zmniejsza się i ulegają one rozszczepieniu na dwa lub więcej termów – nowych stanów energetycznych atomu centralnego. W poniższej tabeli przedstawiono możliwe rozszczepienia termów.
Z tabeli wynika, że w symetrii oktaedrycznej termy jonów dn i d10−n rozszczepiają się na takie same termy, jednak w przeciwnej kolejności.
Diagramy.
Powodem wykreślania diagramów jest zobrazowanie różnic energii pomiędzy rozszczepionymi termami. Odległość pomiędzy nimi zależy od natężenia pola elektrycznego wytwarzanego przez ligandy. Im większa jest wartość 10 Dq, tym większa jest odległość pomiędzy termami. Diagramy Orgela są przedstawione jako zależność energii poziomów energetycznych atomu centralnego w funkcji 10 Dq.
W przypadku przejść elektronowych pomiędzy termami obowiązują reguły wyboru. Pierwsza reguła mówi, że dozwolone są przejścia tylko o niezmiennej multipletowości, natomiast druga reguła mówi, że orbitalna liczba kwantowa może się zmieniać tylko o 1. Reguły te są naruszane (m.in. przez hybrydyzację) i przez to mogą pojawiać się przejścia wzbronione. Na rys. 1 przedstawiony jest przykładowy diagram Orgela dla konfiguracji d2. Wynika z niego, że powinny następować następujące przejścia spinowo dozwolone:
Na widmie wanadu(III) obecne są dwa pasma odpowiadające dwóm pierwszym przejściom. Trzeciego pasma się nie obserwuje, gdyż równoczesne przeniesienie dwóch elektronów na stan wzbudzony jest bardzo mało prawdopodobne.
Ograniczenia.
Diagramy Orgela są rysowane tylko dla kompleksów wykazujących słabe pole ligandów – kompleksów o konfiguracji wysokospinowej. Możliwe jest wprawdzie wykreślenie diagramu dla konfiguracji niskospinowej, jednak są one mało wiarygodne. Na rys. 2 widnieje przykład diagramu dla konfiguracji d6, z rozszczepieniem termów D i I. Można z niego wywnioskować, że przy niskich wartościach Dq (małe natężenie pola ligandów) termem podstawowym byłby 5T2g (D). Mogłoby wówczas zachodzić przejście:
Jednak w miarę zwiększania energii 10 Dq, termy I rozszczepiają się na trzy termy położone niżej niż termy D. W takim przypadku termem podstawowym jest singlet 1A1g (I), a możliwe przejścia są następujące:
Ponadto, w przeciwieństwie do diagramów Tanabe-Sugano, diagramy Orgela pokazują tylko przejścia termów o najwyższej możliwej multipletowości, zamiast wszystkich.

</doc>
<doc id="2622495" url="https://pl.wikipedia.org/wiki?curid=2622495" title="My Suicidal Sweetheart">
My Suicidal Sweetheart

My Suicidal Sweetheart (alternat. tytuł "Crazy for Love") to amerykański film fabularny z 2005 roku, napisany, wyprodukowany i wyreżyserowany przez Michaela Parnessa.

</doc>
<doc id="2622496" url="https://pl.wikipedia.org/wiki?curid=2622496" title="Czadraabalyn Lodojdamba">
Czadraabalyn Lodojdamba

Czadraabalyn Lodojdamba (mong.: Чадраабалын Лодойдамба; ur. 1917, zm. 1970) – mongolski pisarz. W 1954 roku ukończył Państwowy Uniwersytet Mongolski. Tego samego roku opublikował swój pierwszy utwór – opowiadanie "Malgajt czono". Do jego najbardziej znanych dzieł należy powieść "Przejrzysty Tamir" (przełożona na język polski z języka rosyjskiego przez Edwarda Hołyńskiego), której akcja osadzona jest w czasie rewolucji mongolskiej w 1921 roku.

</doc>
<doc id="2622503" url="https://pl.wikipedia.org/wiki?curid=2622503" title="Józef Sondej">
Józef Sondej

Józef Sondej (ur. 1 marca 1914 w Mazurach, zm. 28 lutego 2015 w Rzeszowie) – polski duchowny katolicki diecezji rzeszowskiej, infułat, kapelan Armii Krajowej i “Solidarności” Rzeszów, wieloletni (1955-1994) proboszcz Parafii Chrystusa Króla w Rzeszowie, duszpasterz młodzieży akademickiej w Rzeszowie, dziekan Dekanatu – Rzeszów II (od 1966), Honorowy Obywatel Miasta Rzeszowa (1995), odznaczony Krzyżem Wielkim Orderu Odrodzenia Polski (2008).
Życiorys.
Jego rodzicami byli rolnicy, Marcin Sondej i Rozalia z domu Popek.
Uczył się w szkole powszechnej w Mazurach, gdzie ukończył 4 klasy, a następnie w Sokołowie Małopolskim (piąta klasa). Później uczęszczał do I Gimnazjum w Rzeszowie, był wtedy harcerzem i członkiem Sodalicji Mariańskiej. W 1934 r. rozpoczął studia w Seminarium Duchownym w Przemyślu. 25 czerwca 1939 roku został wyświęcony na księdza.
1 sierpnia 1939 r. został wikariuszem Parafii Narodzenia Najświętszej Maryi Panny we Frysztaku. W 1941 r. złożył przysięgę i wstąpił do Armii Krajowej jako kapelan placówki Frysztak.
W 1946 r. przeniesiono go do Strzyżowa. Był tam wikariuszem w Parafii Niepokalanego Poczęcia Najświętszej Maryi Panny i katechetą Gimnazjum Kupieckiego i Liceum Handlowego oraz opiekunem Sodalicji Mariańskiej. Wśród podległej mu młodzieży powstała tajna organizacja młodzieżowa Demokratyczna Armia Krajowa.
1 kwietnia 1949 roku został katechetą II Gimnazjum w Rzeszowie, co uchroniło go przed aresztowaniem, jako że w kwietniu 1950 r. członkowie Demokratycznej Armii Krajowej zostali aresztowani przez Urząd Bezpieczeństwa. Jesienią 1949 r. po usunięciu przez władze religii z programu nauczania, został przeniesiony do Jarosławia, gdzie był katechetą w szkole budowlanej.
20 października 1955 r. został proboszczem Parafii Chrystusa Króla w Rzeszowie, która liczyła wtedy ok. 3000 wiernych. Doprowadził w latach 1958-59 do wybudowania nowej plebanii, a w 1967 r., po trzyletnim procesie sądowym, do odzyskania kościoła dolnego, który zaczęto osuszać, odgrzybiać i adaptować do celów duszpasterskich i katechetycznych. Wykonano też polichromię wewnątrz kościoła i ołtarze boczne, a następnie zewnętrzną elewację kościoła.
Przez lata, pomimo znacznego wzrostu liczby mieszkańców miasta i powstawania nowych osiedli, władze państwowe uniemożliwiały tworzenie nowych parafii i budowanie świątyń. Od 1966 r., kiedy to ks. bp. Ignacy Tokarczuk biskupstwo przemyskie, duchowni we współpracy z wiernymi w wielu miejscach zaczęli budować nowe świątynie bez pozwolenia komunistycznych władz. W 1972 r., kiedy to jego parafia liczyła już ponad 12 tys. wiernych, próbę takiej akcji podjął ks. Sondej, zamierzając wybudować kościół i utworzyć parafię przy ulicy Łabędziej 7. Nie udało się, gdyż władze mające od agentów SB o planach księdza. odebrały Kościołowi tę posesję. Gdy 7 stycznia 1974 r. władze zniszczyły przydrożną kapliczkę przy ulicy Pułaskiego, ks. Sondej zaprotestował komunikatem do wiernych odczytanym we wszystkich parafiach. 14 października 1974 r. ks. Sondej poświęcił jako Kaplicę Matki Bożej Różańcowej budynek przy ulicy Jastrzębiej 9, która mimo różnych szykan, w tym kar grzywny nakładanych na księdza, przetrwała i stała się zalążkiem Parafii Matki Bożej Różańcowej (erygowanej w 1976 r.). 5 września 1976 r. ks. biskup Tadeusz Błaszkiewicz poświęcił kolejną kaplicę utworzoną przez ks. Sondeja – przy ulicy Wita Stwosza (w 1979 r.erygowano przy niej Parafię św. Judy Tadeusza). Kolejną kaplicę, przy ulicy Krakowskiej, poświęcono w Święto Bożego Ciała 23 maja 1978 roku Niedługo potem erygowano przy niej Parafię Podwyższenia Krzyża Świętego. Łącznie w wyniku działalności ks. Sondeja i współpracujących z nim kapłanów oraz wiernych na terenie jego parafii, wbrew oporowi ówczesnych władz administracyjnych, powstało 6 nowych punktów duszpasterskich. Później "na bazie" parafii ks. Sondeja utworzone zostały jeszcze parafie: Parafia Narodzenia Najświętszej Maryi Panny przy ul. Staroniwskiej (1979), Parafia Bożego Ciała Bożego Ciała i Matki Bożej z Lourdes przy ul. Zajęczej (1982) oraz Parafia Świętej Rodziny (1985).
Przez cały ten okres ks. Sondej był bardzo szykanowany przez władze komunistyczne, nękano go przesłuchaniami prokuratorskimi, rozprawami sądowymi i nakładanymi grzywnami. Był też intensywnie inwigilowany.
Ksiądz Sondej doceniał znaczenie pracy duszpasterskiej z młodzieżą akademicką, powołał Duszpasterstwo Akademickie (istnieje do dziś), zorganizował też Studium Katolickiej Nauki Społecznej Kościoła. Udzielał też potajemnie ślubów i chrzcił dzieci wierzących partyjnych.
Ksiądz Józef Sondej aktywnie wspierał opozycję polityczną w PRL, m.in. w lutym 1981 r. rolników z NSZZ "Solidarność" RI strajkujących w siedzibie byłej WRZZ (m.in. odprawiał msze święte i głosił homilie), w stanie wojennym w jego pierwszych dniach ukrywał w kościele działaczy ”Solidarności”, a następnie organizował pomoc duchową i materialną rodzinom osób internowanych, później udostępniał salę katechetyczną na spotkania działaczy odradzającego się niezależnego ruchu chłopskiego.
W 1994 r. przeszedł na emeryturę.
Od 1955 roku mieszkał przy Parafii Chrystusa Króla w Rzeszowie.
17 listopada 2013 odsłonił Pomnik Żołnierzy Wyklętych w Rzeszowie.
Zmarł w sobotę 28 lutego 2015 r. o godz. 20.05, w Szpitalu Wojewódzkim nr 2 w Rzeszowie, w wigilię swoich 101. urodzin.
Odznaczenia, tytuły, wyróżnienia.
Postanowieniem prezydenta RP Lecha Kaczyńskiego z dnia 13 lutego 2008 został odznaczony Krzyżem Wielkim Orderu Odrodzenia Polski, "za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych, za kształtowanie moralnej i patriotycznej postawy młodzieży". Uroczystość wręczenia orderu miała miejsce w rzeszowskim Teatrze im. Wandy Siemaszkowej, 1 marca, w 94 rocznicę jego urodzin.
Władze kościelne przyznały mu tytuły: kapelana honorowego Jego Świątobliwości, prałata Jego Świątobliwości, a w 1995 r. został protonotariuszem Stolicy Apostolskiej (infułatem).
14 listopada 1995 został honorowym obywatelem Miasta Rzeszowa. Został także odznaczony odznaką honorową „Zasłużony dla Województwa Podkarpackiego”.
W 2013 otrzymał Nagrodę Honorową "Świadek Historii" Instytutu Pamięci Narodowej Oddziału w Rzeszowie.

</doc>
<doc id="2622505" url="https://pl.wikipedia.org/wiki?curid=2622505" title="Lancia D50">
Lancia D50

Lancia D50 – samochód Formuły 1, zaprojektowany przez Vittorio Jano i skonstruowany przez Scuderia Lancia w 1954 roku. Jedyny samochód Lancii w Formule 1. Po wycofaniu Lancii przejęty przez Ferrari i przemianowany na Ferrari D50. Pojazd zawierał kilka innowacyjnych rozwiązań i wygrał łącznie pięć wyścigów, a Juan Manuel Fangio zdobył nim tytuł mistrza świata w roku 1956.
Konstrukcja.
Projektantem samochodu był Vittorio Jano. Jano wcześniej był odpowiedzialny między innymi za projekt zwycięskiej w roku 1950 Alfy Romeo 158. Prace nad D50 trwały długo i zastanawiano się, czy samochód kiedykolwiek wystartuje w Formule 1, ale doszło do tego, gdy Lancia z dziesięciomiesięcznym opóźnieniem zadebiutowała w Grand Prix Hiszpanii 1954.
Samochód różnił się od konkurentów pod wieloma względami. Zbiornik paliwa nie znajdował się za kokpitem, jak w innych samochodach: Jano umieścił dwa zbiorniki paliwa w osłonach biegnących wzdłuż nadwozia. Takie rozwiązanie poprawiło rozkład masy oraz prowadzenie pojazdu, ponieważ samochód nie miał obciążonego tyłu. Osłony te oczyszczały również przestrzeń pomiędzy kołami, likwidując w ten sposób turbulencje, które na ogół występowały w tym miejscu u konkurencji.
W samochodzie zastosowano umieszczony wzdłużnie z przodu silnik Lancia DS50 o pojemności 2 489 cm³. Był to silnik widlasty o ośmiu cylindrach, chociaż większość rywali stosowała silniki rzędowe. Rozwijał on moc maksymalną 260 KM przy pomocy czterech gaźników Solex. Jednostka ta była nachylona pod kątem 12 stopni, dzięki czemu pełniła rolę elementu nośnego nadwozia, jako że pochylenie umożliwiło poprowadzenie wału napędowego pod kokpitem z lewej strony, przez co kierowca siedział niżej – co także poprawiło rozkład masy. Również pięciobiegowa skrzynia biegów poprawiała rozkład masy, będąc integralną częścią tylnej osi.
W samochodzie zastosowano popularne ówcześnie hamulce bębnowe. Na zawieszenie składały się podwójne rurowe wahacze z przodu oraz tylna oś De Dion. Samochód dysponował stosunkowo niewielką masą 620 kg i rozwijał prędkość około 300 km/h.
Unikalna konstrukcja D50 powodowała, że samochód doskonale trzymał się drogi i w ogóle się nie ślizgał, w przeciwieństwie np. do Maserati 250F.
D50 w wyścigach.
Samochód zadebiutował w Grand Prix Hiszpanii 1954. Jego kierowca, Alberto Ascari, zdobył wówczas pole position i najszybsze okrążenie, ale wycofał się po 10 okrążeniach po awarii sprzęgła. Sezon 1955 Ascari rozpoczął od dwóch zwycięstw w przedsezonowych wyścigach we Włoszech. Podczas Grand Prix Monako 1955 Ascari wpadł do wody. Włoch przeżył, ale zginął kilka tygodni później podczas testu sportowego samochodu Ferrari.
Nie mając czołowego kierowcy i przeżywając problemy finansowe, Lancia postanowiła wycofać się z Formuły 1 i sprzedać D50 Ferrari. Samochodem przemianowanym na Ferrari D50 Juan Manuel Fangio zdobył tytuł mistrza świata w roku 1956. Ferrari D50 ścigało się w Formule 1 do sezonu 1957.
Dalsze losy modelu.
Zbudowano sześć egzemplarzy modelu. Jednakże po wycofaniu się Lancii z wyścigów cztery z nich zostały zniszczone. Dwa pozostałe znajdują się we włoskich muzeach i po zakończeniu rywalizacji w Formule 1 rzadko brały udział w pokazach. Jednakże przetrwało wiele silników i skrzyń biegów, przez co zbudowano przynajmniej siedem replik D50. Budowniczy tych replik otrzymali pełny dostęp do oryginalnych samochodów, co umożliwiło im wierne odtworzenie modelu D50.
Wersje "streamliner".
Na wzór Mercedesa W196 zostały opracowane wersje "streamliner" modelu D50 z bardzo opływowym nadwoziem. Prace nad takim nadwoziem po raz pierwszy Lancia rozpoczęła w 1955 roku, jeszcze przed sprzedażą mienia do Ferrari. Nadwozie to jednak nie zostało ukończone.
W 1956 roku Ferrari przeprojektowało nadwozie 0006 i wystawiło je do treningów przed Grand Prix Francji. Nadwozie Ferrari D50 "streamliner" było podobne do wersji opracowanej przez Lancię. Samochód prowadzony wówczas przez Eugenio Castellottiego okazał się niestabilny przy bocznym wietrze. Później usunięto tylne owiewki, przez co samochód był znacznie bardziej stabilny. Nie był on jednak szybszy od normalnych pojazdów i nie wziął nigdy udziału w wyścigu.
Wyniki w Formule 1.
"Do roku 1957 włącznie nie przyznawano punktów w klasyfikacji konstruktorów."
Lancia D50.
1 Jechał na zmianę z Eugenio Castellottim.
2 Jechał na zmianę z Luigi Villoresim.
Ferrari D50.
1 Jechał na zmianę z Luigim Musso.
2 Jechał na zmianę z Juanem Manuelem Fangio.
3 Jechał na zmianę z Eugenio Castellottim.
4 Jechał na zmianę z Alfonso de Portago.
5 Jechał na zmianę z Peterem Collinsem.
6 Jechał na zmianę z Wolfgangiem von Tripsem oraz Cesare Perdisą.
7 Jechał na zmianę z Peterem Collinsem oraz Cesare Perdisą.
8 Jechał na zmianę z Peterem Collinsem oraz Wolfgangiem von Tripsem.
9 Jechał na zmianę z José Froilánem Gonzálezem.
10 Jechał na zmianę z Mikiem Hawthornem.
11 Jechał na zmianę z Wolfgangiem von Tripsem.

</doc>
<doc id="2622506" url="https://pl.wikipedia.org/wiki?curid=2622506" title="Ferrari D50">
Ferrari D50



</doc>
<doc id="2622508" url="https://pl.wikipedia.org/wiki?curid=2622508" title="Funkcja opisująca">
Funkcja opisująca

Funkcja opisująca – funkcja wykorzystywana w tzw. metodzie funkcji opisującej, podanej przez Mikołaja Mitrofanowicza Kryłowa i Mikołaja Bogołjubowa. Metoda ta stanowi przybliżoną procedurę analizy układów nieliniowych, oparta jest na swego rodzaju linearyzacji (tzw. "linearyzacji harmonicznej"), polegającej na aproksymowaniu analizowanego układu nieliniowego przez transmitancję układu liniowego, która zależy od amplitudy sygnału wejściowego (w istocie transmitancja „prawdziwego” układu liniowego nie zależy od tej amplitudy).
Niech dany będzie układ nieliniowy formula_1 zestawiony w jednym torze z powolnym, stabilnym układem liniowym formula_2 Oba moduły ujęte są w pętlę sprzężenia zwrotnego. Niech formula_3 będzie sygnałem o przebiegu sinusoidalnym, a formula_4 przebiegiem odkształconym, który zawiera wyższe harmoniczne.
Jeśli człon liniowy formula_5 silnie filtruje (to znaczy jego charakterystyka modułu formula_6 gwałtownie maleje, gdy wzrasta wartość formula_7), to na jego wyjściu, po przeprowadzeniu filtracji wyższych harmonicznych, pojawi się sygnał w przybliżeniu sinusoidalny formula_8 W związku z tym przyjąć można, że „bilans” harmonicznej podstawowej przebiegów stanowi wskazanie na to czy układ jest stabilny. Powstał więc pomysł, aby do opisu członu nieliniowego wykorzystać „wzmocnienie” jedynie harmonicznej podstawowej. Harmoniczną tą można obliczyć rozkładając przebieg za członem liniowym za pomocą szeregu Fouriera (zakłada się przy tym, że sygnał wychodzący z członu nieliniowego, po przejściu przez człon liniowy, będzie miał kształt sinusoidalny).
Niech dana będzie charakterystyka statyczna członu nieliniowego formula_9 Zgodnie z powyższymi rozważaniami jeśli formula_10 to można podać "funkcję opisującą":formula_11 która będzie opisywać człon nieliniowy. Funkcja taka dana będzie liczbą zespoloną i posiada się przy tym jej część rzeczywistą daną zależnością:
oraz część urojoną daną zależnością:
W niektórych przypadkach funkcja opisująca ulega uproszczeniu, gdyż nie zależy od formula_7 a jedynie od amplitudy formula_15 jeśli nadto charakterystyki formula_16 są jednoznaczne to część urojona formula_17 (nieliniowość nie skutkuje wówczas przesunięciem fazy).
Metoda funkcji opisującej nie określa żadnych warunków stabilności (ani koniecznych, ani dostatecznych), gdyż jest metodą przybliżoną. O stabilności członu nieliniowego wnioskuje się wykreślając charakterystykę amplitudowo-fazową formula_5 i odwrotność funkcji opisującej (z minusem) formula_19 (warunek formula_20 musi być spełniony, aby w układzie pojawiły się drgania o częstotliwości podstawowej formula_21 i amplitudzie formula_22), wtedy:

</doc>
<doc id="2622509" url="https://pl.wikipedia.org/wiki?curid=2622509" title="Metoda funkcji opisującej">
Metoda funkcji opisującej



</doc>
<doc id="2622510" url="https://pl.wikipedia.org/wiki?curid=2622510" title="Beseler">
Beseler

nazwisko

</doc>
<doc id="2622511" url="https://pl.wikipedia.org/wiki?curid=2622511" title="Oddział G. J. Chomutowa">
Oddział G. J. Chomutowa

Oddział G. J. Chomutowa (ros. "Oтряд Г. Е. Хомутовa") – antysowiecki oddział partyzancki na Białorusi po 1944 r.
Oddział został sformowany po ewakuacji z obszaru Białorusi wojsk niemieckich i Rosyjskiej Narodowej Armii Ludowej (RONA) w połowie 1944 roku. Działał w lasach Briańszczyzny. Liczył 25-30 lub według innych źródeł 50-60 partyzantów. Na jego czele stanął działacz Narodowego Związku Pracujących (NTS) G. J. Chomutow, który podczas okupacji niemieckiej kierował organizacją młodzieżową w tzw. Republice Łokockiej. Pod koniec 1944 r. oddział został rozbity przez Sowietów, a sam Chomutow został schwytany. Po procesie skazano go na karę wieloletniego pobytu w łagrach, gdzie zmarł. Resztki oddziału kontynuowały walkę aż do połowy 1946 roku.

</doc>
<doc id="2622514" url="https://pl.wikipedia.org/wiki?curid=2622514" title="Tefroseris całolistny pomarańczowy">
Tefroseris całolistny pomarańczowy

Tefroseris całolistny pomarańczowy, starzec pomarańczowy ("Tephroseris integrifolia" subsp. "aurantiaca") – podgatunek rośliny z rodziny astrowatych ("Asteraceae"). 
Rozmieszczenie geograficzne.
Występuje wyłącznie w niższych położeniach gór Europy Środkowej. Znane są jego stanowiska w Karpatach i Alpach Wschodnich. W Polsce jest bardzo rzadki i występuje tylko w Karpatach (w Pieninach i w Tatrach) oraz na Wyżynie Lubelskiej i Małopolskiej. W Karpatach znane są następujące jego stanowiska: Giewont (1900 m), Dolina Smytnia (1585 m), Mała Świstówka (1400–1440 m), Mała Łąka Wyżnia (1400 m), Niżnia Świstówka Małołącka (1468 m), Tomanowe Stoły (1920 m), Wąwóz Kraków (1700 m), Wąwóz Szopczański (550 m), Zawiesy (440 m), Okrąglica (960 m), Sokolica (450 m). 
Zagrożenia i ochrona.
Umieszczony na polskiej czerwonej liście w kategorii EN (zagrożony).
W Polsce mimo rzadkości występowania nie jest specjalnie zagrożony antropopresją. W polskich Karpatach objęto prawną ochroną najliczniejsze stanowisko jego występowania na Zawiesach w Pieninach. Na początku lat 90. w ramach ochrony czynnej usunięto drzewa i krzewy zacieniające skałę oraz rozpoczęto regularne koszenie łąki wokół skały. Przyniosło to bardzo dobre rezultaty: odnowiła się typowa dla tego miejsca murawa naskalna z dużą liczbą okazów starca pomarańczowego (około 35–40 kwitnących okazów).

</doc>
<doc id="2622516" url="https://pl.wikipedia.org/wiki?curid=2622516" title="Senecio aurantiacus">
Senecio aurantiacus



</doc>
<doc id="2622517" url="https://pl.wikipedia.org/wiki?curid=2622517" title="Senecio aurantiaca">
Senecio aurantiaca



</doc>
<doc id="2622518" url="https://pl.wikipedia.org/wiki?curid=2622518" title="Wernau">
Wernau

Niemcy:
Osoby:

</doc>
<doc id="2622520" url="https://pl.wikipedia.org/wiki?curid=2622520" title="Altbach">
Altbach

Niemcy:

</doc>
<doc id="2622521" url="https://pl.wikipedia.org/wiki?curid=2622521" title="Lichtenwald">
Lichtenwald

Niemcy:
Inne:
Zobacz też:

</doc>
<doc id="2622522" url="https://pl.wikipedia.org/wiki?curid=2622522" title="Neidlingen">
Neidlingen

Niemcy:

</doc>
<doc id="2622524" url="https://pl.wikipedia.org/wiki?curid=2622524" title="Biała noc">
Biała noc



</doc>
<doc id="2622525" url="https://pl.wikipedia.org/wiki?curid=2622525" title="Wybory do landtagu Lippe w 1933 roku">
Wybory do landtagu Lippe w 1933 roku

Wybory do landtagu Lippe w 1933 roku – wybory do parlamentu lokalnego (landtagu) powiatu Lippe w Republice Weimarskiej, które odbyły się 15 stycznia 1933 roku. Zwyciężyła partia NSDAP zdobywając 39,5% głosów i 9 miejsc w samorządzie powiatu Lippe.

</doc>
<doc id="2622538" url="https://pl.wikipedia.org/wiki?curid=2622538" title="Saint Lucia na Letnich Igrzyskach Olimpijskich 1996">
Saint Lucia na Letnich Igrzyskach Olimpijskich 1996

Saint Lucia na Letnich Igrzyskach Olimpijskich 1996 reprezentowało sześcioro zawodników – pięciu mężczyzn i jedna kobieta. Był to debiut reprezentacji Saint Lucia na letnich igrzyskach olimpijskich.
Skład kadry.
Lekkoatletyka.
Mężczyźni
Kobiety

</doc>
<doc id="2622540" url="https://pl.wikipedia.org/wiki?curid=2622540" title="Namibia na Letnich Igrzyskach Olimpijskich 1996">
Namibia na Letnich Igrzyskach Olimpijskich 1996

Namibię na Letnich Igrzyskach Olimpijskich 1996 reprezentowało ośmioro zawodników – sześciu mężczyzn i dwie kobiety. Był to drugi start reprezentacji Namibii na letnich igrzyskach olimpijskich. Frankie Fredericks zdobył dwa srebrne medale.
Skład kadry.
Boks.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety
Strzelectwo.
Mężczyźni

</doc>
<doc id="2622543" url="https://pl.wikipedia.org/wiki?curid=2622543" title="Estrada Bydgoska">
Estrada Bydgoska

Estrada Bydgoska – impresaryjna instytucja kultury zajmująca się organizacją imprez rozrywkowych, istniejąca w latach 1957-1998 w Bydgoszczy. 
Historia.
Instytucja została założona w 1957 r. początkowo jako delegatura Przedsiębiorstwa Imprez Estradowych w Gdańsku, a od listopada 1958 r. jako samodzielna Wojewódzka Agencja Imprez Estradowych w Bydgoszczy. W 1963 r. przyjęła nazwę „Estrada Bydgoska”, a jej siedzibą były zabytkowe spichrze nad Brdą.
Była to instytucja kulturalna działająca na zasadach impresaryjnych, której zadaniem była organizacja i koordynacja imprez o tematyce rozrywkowej. Tworzyły je przede wszystkim programy muzyczne: składanki estradowe, recitale znanych piosenkarzy, koncerty grup muzycznych, pokazy mody, imprezy edukacyjne dla młodzieży, a także masowe imprezy plenerowe z okazji rocznic branżowych i państwowych. W okresie największej prosperity w latach 70. XX w. Estrada Bydgoska organizowała na terenie województw: bydgoskiego, toruńskiego i włocławskiego – ponad 200 imprez rocznie, w których uczestniczyło ponad 500 tys. widzów. Koncerty w Bydgoszczy odbywały się zwykle w hali „Astoria” lub amfiteatrze „Zawiszy”.
Pod auspicjami „Estrady” występowały w Bydgoszczy gwiazdy festiwali w: Opolu, Sopocie, Kołobrzegu i Zielonej Górze, piosenkarze z krajów socjalistycznych, a także wielu wybitnych artystów piosenki, kabaretu i teatru. W instytucji zatrudnienie znajdowali także miejscowi muzycy, śpiewacy, piosenkarze, tancerze i iluzjoniści, angażowani do jednorazowych programów lub dłuższych tras estradowych. 
Artyści występujący pod egidą „Estrady” popisywali się najczęściej we własnym repertuarze, ale zdarzały się też przedstawienia premierowe. W ramach instytucji pracowała m.in. operetkowa „"Bydgoska Komedia Muzyczna"” pod kierunkiem Józefa Szurki, grupa „"Awans"” Stanisława Fiałkowskiego, zespół gitar hawajskich „"Marimba"” Jana Ławrusiewicza, grupa „"Jan Wojdak i Wawele"”, Teatr Rozrywki, "Iwona Niedzielska i Arianie", grupa Scena Lektur Szkolnych (od 1982 r.) Estrada zatrudniała sekcję rytmiczną, zapewniającą akompaniament solistom. Kierownikami tych sekcji byli m.in. tacy artyści, jak: Andrzej Gwozdecki, Ryszard Knieć, Jan Drzewiecki, Andrzej Mroczyński, Bogdan Ciesielski. 
Dyrektorami naczelnymi „Estrady” byli m.in.: Czesław Piekarczyk, Zygmunt Mossakowski, Zdzisław Dudziński, Zygmunt Bobrowski, Krzysztof Mąkol, a dyrektorami artystycznymi: Alicja Weber, Teresa Wądzińska, Lucyna Ćwiklik-Kaczmarek. 
W latach 90 XX w. prywatne agencje koncertowe wyparły stopniowo „Estradę Bydgoską” z rynku imprez rozrywkowych. W rezultacie ogłoszono stan upadłości, a w biurach „Estrady” urządzono wystawę pamiątek eksponowanych przez Muzeum Okręgowe.

</doc>
<doc id="2622544" url="https://pl.wikipedia.org/wiki?curid=2622544" title="Katastrofa w Bajkonurze">
Katastrofa w Bajkonurze



</doc>
<doc id="2622549" url="https://pl.wikipedia.org/wiki?curid=2622549" title="Monety lidyjskie">
Monety lidyjskie

Monety lidyjskie – najwcześniejsze znane emisje pieniądza metalowego w starożytności. W numizmatyce powszechnie uznawane za pierwszą fazę rozwoju mennictwa w cywilizacji europejskiej.
Geneza.
Problem pierwszeństwa w mennictwie greckim stawiano i rozważano już w starożytności (Herodot, Ksenofanes, Juliusz Polluks, Heraklejdes Pontyjski). W tradycji literackiej pojawienie się pierwszych monet świata greckiego na ogół jednak zgodnie odnoszono do małoazjatyckiej Lidii (dawniejsza Meonia), gdzie przypisywane królowi Midasowi ("Dzieje" I 35) wytwarzanie ich z wartościowych kruszców miało być zapoczątkowane już w pierwszej połowie VII wieku p.n.e. Zasadniczo jednak pierwsze emisje łączy się z Gygesem, który według Herodota miał wybijać zwane potocznie „gygesami” monety złote (w rzeczywistości z elektrum nazywanego „białym złotem”); innowację tę datuje się na lata 687-677 p.n.e. bądź ok. 650 p.n.e.. Stopa mennicza oparta była na babilońskim systemie wagowym, ze staterem o masie 6,25 grama.
Mennictwo Gygesa.
Monety Gygesa będące frakcjami statera, miały prymitywny kształt owalnych (fasolowatych) bryłek, na których stemplowane wyobrażenia umieszczano tylko jednostronnie (na awersie); odcisk rewersowy tworzyło nieregularne wgłębienie (tzw. "quadratum incusum") od dolnej puncy menniczej. Oznakowania awersowe wyższych nominałów nosiły wyobrażenie głowy lwa, a niższych – lwiej łapy. Stanowiły one wizualno-prawną królewską gwarancję właściwej wagi i czystości kruszcu. Oparty na naturalnym elektrum wzorzec monetarny Gygesa szybko przejęły jońskie miasta Milet i Efez, wypuszczając monety z własnymi oznakowaniami – wyobrażeniami lwa oraz pszczoły (bądź jelenia). W Grecji właściwej (kontynentalnej) pieniądz w tej postaci został zastosowany przez władcę Argos Fejdona i pełniej rozwinięty funkcjonalnie na zależnej od niego Eginie, będącej ważnym ośrodkiem handlu wymiennego, gdzie dał początek odrębnemu systemowi monetarnemu. System lidyjski był z pewnością poprzednikiem egineckiego, powstałego ok. 670-660 p.n.e., a o dzielącej je niewielkiej różnicy czasowej świadczy konceptualno-techniczne podobieństwo staterów wytwarzanych z elektrum.
Wśród następców Gygesa znaczne ilości tych wartościowych monet bił Alyattes, a lidyjski wynalazek pieniądza z elektrum wkrótce został przyjęty w kolejnych centrach handlowych Jonii, jak Fokaja czy wyspiarskie Chios i Samos.
Kwestią negatywną dla handlowego obiegu tych emisji była zmienna zawartość złota i srebra w elektrum, wpływająca istotnie na indywidualną wartość produkowanego pieniądza. Charakterystyczną cechą tego aliażu był przejawiający się rozmaitym jego zabarwieniem (od jaśniejszego do ciemniejszego) zróżnicowany stosunek obu metali szlachetnych, zaś wymuszone tym sprawdzanie walorowej jakości (zawartości) monet z elektrum stanowiło poważną trudność techniczną. Za wtórną zasługę Gygesa uznaje się więc fakt, że prawdopodobnie dokonał on normalizacji elektrum w rozmaitych kategoriach, tym samym lepiej gwarantując wartość swych monet i usuwając stałą konieczność kontroli jakości kruszcu.
Mennictwo Krezusa.
Kolejny etap rozwoju lidyjskiego mennictwa stanowią w VI stuleciu p.n.e. emisje Krezusa, który dla lepszego zróżnicowania nominalnej wartości pieniądza, dotychczasowy monometalizm zastąpił systemem bimetalicznym, wypuszczając statery z czystego złota i srebra. Fakt ten znajduje potwierdzenie we wzmiance u Herodota, iż „Lidyjczycy są, o ile wiemy, pierwszymi z ludzi, którzy wybili złote i srebrne monety, i nimi się posługiwali” ("Dzieje" I 93,1). Umożliwiały to miejscowe warunki geologiczne, pozwalające pozyskiwać złoto z bliskiej stołecznemu Sardes rzeki Paktolos i z Hermos oraz z gór Tmolos bądź Sipylos; istnieje też przypuszczenie o ekstrahowaniu go z elektrum.
Monety te, zwane umownie „krezejkami”, nosiły identyczne wyobrażenia: na awersie przeciwstawione sobie protomy lwa (symbolu słońca) i byka (symbolu ciemności), symbolizujące współistnienie dobra ze złem, a na rewersie – wgłębienia z kwadratów. W dość złożonym systemie normatywna waga złotego statera (krezejka) wynosiła 8,17 g, srebrnego – 10,89 g; parytet obydwu kruszców ustalono w stosunku 1:13⅓, podczas gdy dla elektrum i złota wynosił on 1:1⅓, zaś w odniesieniu do srebra 1:10. Emitowano monety wartości 1 statera oraz 1/3, 1/6 i 1/12 jego części, które potem (jako trite, hekte, hemihekte) znalazły naśladownictwo w stosowanym i upowszechnionym (do 494 p.n.e.) przez małoazjatyckich Greków milezyjskim systemem monetarno-wagowym z ciężkim staterem o masie 14,25 gramów.
Ten system monetarny ostatniego władcy Lidii został ogólnie przejęty przez perskiego Dariusza, który według zapożyczonego wzorca bił złote darejki i srebrne sykle.

</doc>
<doc id="2622550" url="https://pl.wikipedia.org/wiki?curid=2622550" title="Ignacy Piotr VIII Abdel-Ahad">
Ignacy Piotr VIII Abdel-Ahad

Ignacy Piotr VIII (Grégoire) Abdel-Ahad (ur. 28 czerwca 1930 w Aleppo, zm. 4 kwietnia 2018 w Jerozolimie) – syryjski duchowny katolicki, patriarcha Antiochii w latach 2001–2008.
Życiorys.
Święcenia kapłańskie otrzymał 17 października 1954. Pełnił początkowo funkcje ekonoma, profesora i rektora niższego seminarium w Charfet. Następnie został wysłany do Ziemi Świętej i tam otrzymał nominację na proboszcza w Betlejem. Od 1979 był wikariuszem patriarchy Ignacego Antoniego II Hayek. W 1991 został egzarchą patriarszym dla Jerozolimy.
29 czerwca 1996 został mianowany biskupem tytularnym diecezji "Batnae dei Siri". Sakry biskupiej udzielił mu 21 czerwca 1997 arcybiskup Ignacy Antoni II Hayek.
16 lutego 2001 sobór Kościoła syryjskiego wybrał go na patriarchę Antiochii. Cztery dni później papież Jan Paweł II zatwierdził ten wybór.
2 lutego 2008 zrezygnował z urzędu i przeszedł na emeryturę. Jego następcą wybrano Efrema Younana, który przyjął imię Ignacy Józef III Younan.
Zmarł 4 kwietnia 2018.

</doc>
<doc id="2622555" url="https://pl.wikipedia.org/wiki?curid=2622555" title="Kepler-2b">
Kepler-2b



</doc>
<doc id="2622567" url="https://pl.wikipedia.org/wiki?curid=2622567" title="Leo Klein Gebbink">
Leo Klein Gebbink

Leo Klein Gebbink (ur. 9 stycznia 1968) – holenderski hokeista na trawie. Złoty medalista olimpijski z Atlanty.
Zawody w 1996 były jego drugimi igrzyskami olimpijskimi (debiutował w 1992), Holendrzy triumfowali. W turnieju rozegrał siedem spotkań (1 gol). Łącznie w reprezentacji Holandii wystąpił w 143 meczach i strzelił 8 bramek (1990-1998). Występował w pomocy. Był mistrzem świata w 1998. Jego żona Jeannette Lewin także była medalistką olimpijską.

</doc>
<doc id="2622569" url="https://pl.wikipedia.org/wiki?curid=2622569" title="Jeannette Lewin">
Jeannette Lewin

Jeannette Marianne Lewin (ur. 27 lutego 1972) – holenderska hokeistka na trawie. Brązowa medalistka olimpijska z Atlanty.
Zawody w 1996 były jej drugimi igrzyskami olimpijskimi (debiutowała w 1992), Holenderki zajęły trzecie miejsce. W turnieju rozegrała osiem spotkań (1 gol). Łącznie w reprezentacji Holandii wystąpiła w 114 meczach i strzeliła 12 bramek (1990-1998). Występowała w pomocy. W 1998 zdobyła srebro na mistrzostwach świata. Jej mąż Leo Klein Gebbink także był medalistą olimpijskim.

</doc>
<doc id="2622574" url="https://pl.wikipedia.org/wiki?curid=2622574" title="William Coales">
William Coales

William Coales (ur. 8 stycznia 1886 w Aldwincle, zm. 19 stycznia 1960 w Sudbury) – brytyjski lekkoatleta specjalizujący się w biegach długodystansowych, złoty medalista olimpijski.
W 1908 r. uczestniczył w letnich igrzyskach olimpijskich w Londynie, gdzie zdobył złoty medal w biegu drużynowym na dystansie 3 mil. Startował również w eliminacjach biegu na 5 mil, jednak z powodu zmęczenia biegu eliminacyjnego nie ukończył (bieg ten odbył się tego samego dnia, co finał drużynowego biegu na 3 mile).
Rekordy życiowe:

</doc>
<doc id="2622577" url="https://pl.wikipedia.org/wiki?curid=2622577" title="Jezioro Świeskie">
Jezioro Świeskie

 
Jezioro Świeskie – jezioro na Kujawach położone w woj. kujawsko-pomorskim, powiat radziejowski, gmina Bytoń niedaleko Piotrkowa Kujawskiego we wsi Świesz.
W latach 1975–1998 jezioro należało do województwa włocławskiego.
Jest to jezioro rynnowe. Jest niewielkim, płytkim zbiornikiem wodnym. Ma charakter stawu naturalnego. Jest intensywnie użytkowane rybacko. Na południe od jeziora znajdują się oddzielone jedynie wąskim pasem grobli stawy rybackie. Jezioro Świeskie od północy jest zasilane przez wody Kanału Gopło-Świesz. Odpływ znajduje się na południu. Jest podatne na degradację ze względu na niekorzystne warunki morfometryczne.
Jezioro Świeskie wchodzi w skład obszaru chronionego krajobrazu – Jezioro Głuszyńskie.
Jezioro Świeskie poprzez Kanał Gopło-Świesz, który łączy zlewnię rzeki Zgłowiączki ze zlewnią rzeki Noteć (jeziora Gopło) odgrywa ważną rolę melioracyjną.
Z Jeziorem Świeskim związany jest kompleks roślinności łąkowo-bagiennej tzw. kompleks rynny Jeziora Świeskiego. Pełni on funkcję węzła ekologicznego, gromadzącego główne zasoby materii organicznej.

</doc>
<doc id="2622579" url="https://pl.wikipedia.org/wiki?curid=2622579" title="Jan Toporowski">
Jan Toporowski

Jan Toporowski (ur. w 1950 r. w Oksfordzie) – brytyjski ekonomista, specjalizujący się w problematyce kryzysów finansowych oraz myśli Michała Kaleckiego.
Uzyskał licencjat z nauk społecznych oraz doktorat z ekonomii na Uniwersytecie Birmingham (magisterium z ekonomii w Birkbeck College na Uniwersytecie Londyńskim). W 1980 r. odbył staż naukowy w Szkole Głównej Planowania i Statystyki w Warszawie, w latach 2003-2004 – na Uniwersytecie Cambridge, a w 2005 r. – w Banku Finlandii. Od 2004 r. jest profesorem ekonomii i finansów na Wydziale Ekonomii Szkoły Orientalistyki i Afrykanistyki (SOAS) Uniwersytetu Londyńskiego, gdzie przez kilka lat pełnił funkcję dziekana. Również od 2004 r. współpracuje z Centrum Badań nad Historią i Metodologią Ekonomii Uniwersytetu Amsterdamskiego.
W Polsce ukazały się jego książki "Dlaczego gospodarka światowa potrzebuje krachu finansowego" (Instytut Wydawniczy Książka i Prasa, Warszawa 2012) oraz "Kredyt i Kryzys. Od Marksa do Minsky'ego" (Instytut Wydawniczy Książka i Prasa, Warszawa 2017), a artykuły autorstwa Jana Toporowskiego regularnie publikuje polska edycja miesięcznika Le Monde diplomatique.

</doc>
<doc id="2622582" url="https://pl.wikipedia.org/wiki?curid=2622582" title="Dekatastrofizacja">
Dekatastrofizacja

Dekatastrofizacja – technika stosowana w terapii poznawczo-behawioralnej, mająca na celu modyfikację myśli zawierających zniekształcenia poznawcze, takie jak przepowiadanie przyszłości oraz katastrofizację. Ułatwia ona zdystansowanie się wobec rodzących zbyt duże obawy wyobrażeń i bardziej realistyczną ocenę możliwych konsekwencji wydarzeń, które są przedmiotem obaw.

</doc>
<doc id="2622584" url="https://pl.wikipedia.org/wiki?curid=2622584" title="Cyryl Władymirowicz Romanow">
Cyryl Władymirowicz Romanow



</doc>
<doc id="2622586" url="https://pl.wikipedia.org/wiki?curid=2622586" title="Maria Kiriłowna Romanowa">
Maria Kiriłowna Romanowa



</doc>
<doc id="2622588" url="https://pl.wikipedia.org/wiki?curid=2622588" title="Zniekształcenia poznawcze">
Zniekształcenia poznawcze

Zniekształcenia poznawcze – treści myśli łączące się z negatywnymi emocjami, zawierające błędy logiczne. Zazwyczaj są one niezauważalne i powszechne. W psychopatologii obserwuje się jednak ich większe nasilenie i trwałość. Do najpowszechniejszych zniekształceń poznawczych zaliczyć można m.in. uogólnianie (używanie słów "zawsze", nigdy", "wszystko"), myślenie dychotomiczne (pomimo wielu istniejących możliwości dostrzeganie tylko dwóch z nich; "wszystko albo nic"), katastrofizacja (przewidywanie negatywnej przyszłości, nie branie pod uwagę innych, bardziej prawdopodobnych możliwości) oraz nadużywanie imperatywów (używanie słów "muszę", "powinienem").

</doc>
<doc id="2622589" url="https://pl.wikipedia.org/wiki?curid=2622589" title="Włodzimierz Cyrylowicz Romanow">
Włodzimierz Cyrylowicz Romanow



</doc>
<doc id="2622592" url="https://pl.wikipedia.org/wiki?curid=2622592" title="Mistrzostwa Świata w Piłce Ręcznej Mężczyzn 2013">
Mistrzostwa Świata w Piłce Ręcznej Mężczyzn 2013

Mistrzostwa Świata w Piłce Ręcznej Mężczyzn 2013 – dwudzieste trzecie mistrzostwa świata w piłce ręcznej mężczyzn, oficjalny międzynarodowy turniej organizowany przez IHF mający na celu wyłonienie najlepszej męskiej reprezentacji narodowej w piłce ręcznej na świecie, który rozegrano we Hiszpanii w dniach 11–27 stycznia 2013 roku. W zawodach wystąpiły dwadzieścia cztery zespoły, automatycznie do mistrzostw zakwalifikowała się reprezentacja Francji jako mistrz świata z 2011 oraz reprezentacja Hiszpanii jako organizator zawodów. O pozostałe miejsca odbywały się zakończone w czerwcu 2012 roku kontynentalne kwalifikacje.
W zawodach triumfowali gospodarze, w finale łatwo pokonując Duńczyków. Dla Chorwatów, którzy zajęli trzecie miejsce, był to już trzeci brązowy medal dużej imprezy w ciągu roku.
Po zakończonym turnieju IHF opublikowała statystyki indywidualne i drużynowe.
Wszystkie spotkania były transmitowane w telewizji i Internecie. Transmisje telewizyjne emitowane przez ponad czterdzieści stacji docierały do 150 krajów na całym świecie, oficjalna strona IHF zanotowała zaś w czasie mistrzostw ponad dwa miliony odwiedzin. Przy turnieju akredytowanych było tysiąc sześciuset dziennikarzy.
Wybór organizatora.
Na spotkaniu Zarządu IHF w niemieckim Herzogenaurach 2 października 2010 roku przyznano Hiszpanii organizację mistrzostw. Kraj ten pozostał jedynym kandydatem po tym, jak wycofały się Norwegia, Dania i Korea Południowa. Hassan Moustafa, prezydent IHF, oraz Juan de Dios Román, prezes RFEBM, oficjalnie podpisali 5 grudnia 2010 roku umowę o organizację XXIII Mistrzostw Świata.
Były to pierwsze mistrzostwa świata organizowane w tym kraju.
Terminarz.
Od 11 do 19 stycznia odbywały się spotkania fazy grupowej, kolejne dwa dni przeznaczone były na mecze 1/8 finału, 23 i 25 stycznia rozegrane zostały odpowiednio ćwierćfinały i półfinały, mecze o medale natomiast zaplanowano na 26-27 stycznia. Oficjalne potwierdzenie wraz z godzinami rozpoczęcia spotkań uzgodnione z nadawcami telewizyjnymi zostało ogłoszone na początku września. Przed każdą rundą w fazie pucharowej terminarze były potwierdzane oddzielnym komunikatem.
Obiekty.
Podczas składania wniosku o organizację turnieju Real Federación Española de Balonmano przedstawiła wstępną listę dziewięciu obiektów w ośmiu miastach. Do organizacji mistrzostw zostało zaś wybranych sześć. Z uwagi na zamknięcie Madrid Arena ze względów bezpieczeństwa po stratowaniu przez tłum kilku osób madryckie spotkania zostały przeniesione do hali Caja Mágica po inspekcji i wyrażeniu zgody przez IHF.
Sędziowie.
Sędziowie zawodów wyznaczeni przez IHF.
Losowanie grup.
Losowanie grup odbyło się 19 lipca 2012 roku w Madrycie. Przed losowaniem drużyny zostały podzielone na sześć koszyków.
W wyniku losowania wyłonione zostały cztery grupy liczące po sześć zespołów.
President’s Cup.
Mecze o 21. miejsce.
Półfinały
Mecz o 23. miejsce
Mecz o 21. miejsce
Mecze o 17. miejsce.
Półfinały
Mecz o 19. miejsce
Mecz o 17. miejsce
Nagrody indywidualne.
Nagrody indywidualne zdobyli:

</doc>
<doc id="2622593" url="https://pl.wikipedia.org/wiki?curid=2622593" title="Omar Nino Romero">
Omar Nino Romero



</doc>
<doc id="2622594" url="https://pl.wikipedia.org/wiki?curid=2622594" title="Eßlingen am Neckar">
Eßlingen am Neckar



</doc>
<doc id="2622595" url="https://pl.wikipedia.org/wiki?curid=2622595" title="Miles Goodmann">
Miles Goodmann

Miles Goodman (ur. 27 sierpnia 1949 w Los Angeles, zm. 16 sierpnia 1996 w Brentwood) – amerykański twórca muzyki filmowej.
Goodman skomponował muzykę do kilkunastu filmów niektóre z nich to;

</doc>
<doc id="2622599" url="https://pl.wikipedia.org/wiki?curid=2622599" title="KS Petanka Wrocław">
KS Petanka Wrocław

KS Petanka Wrocław – wrocławski klub pétanque powstały w 1999 roku, będący pierwszym zarejestrowanym klub sportowym w tej dyscyplinie w Polsce.
Historia.
Początki istnienia klubu są ściśle związane z pojawieniem się bul w Polsce. W latach 70, 80 i 90 XX wieku Polacy przyjeżdżali z Francji wraz z kupionymi przez siebie kulami i pokazywali grę znajomym.
W lipcu 1998 roku nastąpiło spotkanie rodziny Zająców i Parchanowiczów z małżeństwem Szalewiczów (Andrzej – Polak, Krystyna – Francuzka), którzy właśnie przyjechali do Polski. Ich zamiar propagowania „gry w bule” trafił na podatny grunt. W lipcu 1999 kilka wrocławskich rodzin (Gajewscy, Kmieciakowie, Krupińscy, Parchanowicze, Zające) zaczęło systematycznie grać w petankę. Pierwszym obiektem sportowym tych spotkań był kort w Leśnicy. 23 grudnia 1999 w Sądzie Okręgowym we Wrocławiu wpisał został do Rejestru Stowarzyszeń Kultury Fizycznej "Klub sportowy gry w kule Petanka z siedzibą we Wrocławiu" KS Petanka Wrocław.
Pierwszym jego prezesem został Bogusław Zając, a wiceprezesem Józef Parchanowicz.
Już w roku 2000 organizowane były we Wrocławiu pokazy oraz turnieje pétanque. Do roku 2008 klub organizował polska edycję turnieju Centrope Cup.
Petanka Wrocław była współzałożycielem Polskiej Federacji Petanque do zarządu której weszli członkowie klubu: Bogdan Zając i Józef Parchanowicz.

</doc>
<doc id="2622600" url="https://pl.wikipedia.org/wiki?curid=2622600" title="Borys Morozow">
Borys Morozow



</doc>
<doc id="2622601" url="https://pl.wikipedia.org/wiki?curid=2622601" title="Arittake no ai de">
Arittake no ai de

 – dwudziesty singel japońskiego artysty Gackta, wydany 26 stycznia 2005 roku. Singel osiągnął 7 pozycję w rankingu Oricon i pozostał na listach przebojów przez 7 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2622607" url="https://pl.wikipedia.org/wiki?curid=2622607" title="Eystein Śmierdzący">
Eystein Śmierdzący



</doc>
<doc id="2622610" url="https://pl.wikipedia.org/wiki?curid=2622610" title="Kiczora (nad Targanicami)">
Kiczora (nad Targanicami)

Kiczora nad Targanicami – zalesiony szczyt w północnej części Beskidu Andrychowskiego (Beskid Mały) o wysokości 597 m n.p.m. Jego stoki opadają: wschodnie – ku dolinie potoku Targoniczanka i wsi Targanice, zaś północne – ku wsi Brzezinka. Przez szczyt Kiczory biegnie z Przełęczy Bukowskiej przez Złotą Górę do Targanic i dalej w stronę Potrójnej.

</doc>
<doc id="2622616" url="https://pl.wikipedia.org/wiki?curid=2622616" title="Col Needham">
Col Needham

Colin Needham (ur. 26 stycznia 1967 w Manchesterze) – jeden z czterech założycieli Internet Movie Database (IMDb) i dyrektor generalny IMDb do momentu przejęcia przez firmę Amazon.com w 1998 roku.

</doc>
<doc id="2622619" url="https://pl.wikipedia.org/wiki?curid=2622619" title="Andrzej Buda">
Andrzej Buda

Andrzej Buda pseud. "Leon" (ur. 1 grudnia 1907 w Niechobrzu, zm. 26 marca 2005 w Gdańsku) – działacz komunistyczny, oficer aparatu bezpieczeństwa PRL.
Życiorys.
Syn Kacpra i Agnieszki. Na początku lat 20. skończył szkołę powszechną, następnie pracował na roli i w majątku ziemskim. W latach 1930–1932 był robotnikiem we Francji, a po powrocie sezonowym robotnikiem budowlanym. W latach 1942–1944 żołnierz Gwardii Ludowej i Armii Ludowej o pseudonimie „Leon”.
Od marca 1944 r. był sekretarzem konspiracyjnego Okręgu PPR Rzeszów–Tarnów. Od 7 do 26 sierpnia 1944 pełnił obowiązki I sekretarza Komitetu Okręgowego Polskiej Partii Robotniczej w Rzeszowie, jednak po utworzeniu tam Komitetu Wojewódzkiego nie objął w nim analogicznej funkcji. 8 września 1944 został kierownikiem Wydziału Personalnego Wojewódzkiego Urzędu Bezpieczeństwa Publicznego w Rzeszowie, a 13 stycznia 1945 został przeniesiony na analogiczne stanowisko do WUBP w Krakowie. Od 7 czerwca 1945 p.o. naczelnika, a od 1 października 1947 naczelnik Wydziału Personalnego WUBP w Gdańsku. 15 lipca 1952 został naczelnikiem Wydziału Ogólnego, a 1 sierpnia 1953 naczelnikiem Wydziału Ogólno-Administracyjnego WUBP w Gdańsku. Od 1 kwietnia 1955 zastępca naczelnika Wydziału IX Wojewódzkiego Urzędu ds. Bezpieczeństwa Publicznego (WUdsBP) w Gdańsku. Od 1 stycznia 1957 zastępca naczelnika Wydziału „T”, a od 1 lutego do 31 grudnia 1962 Wydziału II SB Komendy Wojewódzkiej Milicji Obywatelskiej w Gdańsku. Od 8 lutego 1958 major MO.
W II RP działał najpierw w ZMW „Wici” i SL, a od 1932 w KPP. Podczas okupacji był członkiem rabunkowego oddziału GL Józefa Augustyna i wstąpił do PPR; był m.in. sekretarzem rzeszowskiego okręgu PPR. Był odznaczony Medalem Zwycięstwa i Wolności 1945, Krzyżem Zasługi KRN, Medalem Za Odrę, Nysę, Bałtyk, Srebrnym (1946) i Złotym Krzyżem Zasługi, Odznaką „10 Lat w Służbie Narodu”, Krzyżem Partyzanckim, Medalem 10-lecia Polski Ludowej i Krzyżem Komandorskim Orderu Odrodzenia Polski (1957). Pochowany na Cmentarzu Łostowickim w Gdańsku.

</doc>
<doc id="2622622" url="https://pl.wikipedia.org/wiki?curid=2622622" title="Mauritius na Letnich Igrzyskach Olimpijskich 1996">
Mauritius na Letnich Igrzyskach Olimpijskich 1996

Mauritius na Letnich Igrzyskach Olimpijskich 1996 reprezentowało 26 zawodników: 21 mężczyzn i 5 kobiet. Był to 4 start reprezentacji Mauritiusu na letnich igrzyskach olimpijskich.
Skład kadry.
Boks.
Mężczyźni
Judo.
Mężczyźni
Kobiety
Lekkoatletyka.
Mężczyźni
Pływanie.
Mężczyźni
Kobiety
Podnoszenie ciężarów.
Mężczyźni

</doc>
<doc id="2622624" url="https://pl.wikipedia.org/wiki?curid=2622624" title="EOS Kiss Digital">
EOS Kiss Digital



</doc>
<doc id="2622628" url="https://pl.wikipedia.org/wiki?curid=2622628" title="Sobór moskiewski (1666–1667)">
Sobór moskiewski (1666–1667)

Sobór moskiewski – sobór Rosyjskiego Kościoła Prawosławnego odbywający się przy udziale cara Aleksego I, przedstawicieli bojarów, prawosławnych patriarchów Aleksandrii i Antiochii oraz delegatów episkopatu wymienionych Kościołów. Jego podstawowym celem było dokonanie oceny reformy liturgicznej patriarchy Nikona oraz osądzenie zachowania samego Nikona, który w 1658 porzucił sprawowanie urzędu patriarchy.
W literaturze bywa określany jako wielki.
Tło wydarzeń.
W 1652 na urząd patriarchy moskiewskiego i całej Rusi został wybrany metropolita nowogrodzki Nikon. Wybór ten dokonany został z poparciem cara Aleksego I. W momencie przystępowania do pełnienia nowych obowiązków Nikon miał już opracowany program reform w Rosyjskim Kościele Prawosławnym, które miały doprowadzić do jego moralnej odnowy i uczynić z Moskwy centrum światowego prawosławia. Najważniejsze zmiany patriarcha zamierzał przeprowadzić w sferze liturgicznej, finalizując podjęte przez swoich poprzedników korekty ksiąg cerkiewnych w celu usunięcia z nich błędów i zniekształceń powstałych w wyniku kilkuwiekowego ręcznego przepisywania tekstów modlitw. Reformy w tym zakresie zostały zatwierdzone przez sobory Rosyjskiego Kościoła Prawosławnego w latach 1654–1658.
Nieoczekiwany opór wobec reformy liturgicznej, którą część duchowieństwa i wiernych odrzuciła, widząc w niej zamach na uświęconą rosyjską tradycję, zniechęcił Nikona do jej kontynuowania. Chociaż utrzymano w mocy klątwy soborów rzucone na zwolenników starych obrzędów, patriarcha "de facto" pogodził się z równoległym funkcjonowaniem poprawionych tekstów liturgicznych oraz tych sprzed reformy. Równocześnie pogarszały się, początkowo doskonałe, relacje między carem a patriarchą. Spór ten osiągnął apogeum w 1658. W efekcie Nikon demonstracyjnie ogłosił zaprzestanie pełnienia obowiązków patriarchy, bez zrzeczenia się tytułu, opuścił Moskwę i zamieszkał we wzniesionym na swoje polecenie monasterze Nowe Jeruzalem w Istrze. W ciągu kolejnych ośmiu lat Rosyjski Kościół Prawosławny był zarządzany przez tymczasowego administratora – metropolitę krutickiego Pitirima. W 1664 Nikon usiłował powrócić do sprawowania urzędu, jednak car Aleksy I nie życzył sobie tego i zdecydował o zwołaniu soboru, który miał usunąć Nikona i wybrać jego następcę.
Przebieg soboru.
Sąd nad patriarchą Nikonem.
Według prawosławnych kanonów o pozbawieniu urzędu patriarchy może decydować jedynie synod lub sobór biskupów, zaś jego decyzję potwierdzają zwierzchnicy innych kanonicznych Kościołów prawosławnych. W celu przeprowadzenia sądu na Nikonem w sposób możliwie zgodny z prawem kanonicznym Aleksy I sprowadził do Moskwy patriarchów Aleksandrii Makarego III i Antiochii Paisjusza. Dotarli oni do Moskwy 2 listopada 1666 i trzy dni po swoim przyjeździe zostali poinformowani, jakim wynikiem ma skończyć się proces. Informację tę przekazano także biskupom rosyjskim. Wszyscy pogodzili się z decyzją cara.
Sąd nad Nikonem odbył się 1 grudnia 1666. Car osobiście oskarżył Nikona o samowolne zaprzestanie wykonywania obowiązków, a tym samym narażenie Kościoła na niespotykany dotąd zamęt wewnętrzny. Następnie patriarchowie przeprowadzili przesłuchanie obwinionego. Patriarcha moskiewski i całej Rusi zarzucił organizatorom soboru złamanie procedur kanonicznych: sąd nad nim mógł być przeprowadzony tylko przez wszystkich czterech patriarchów, tymczasem zwierzchnicy Kościołów Konstantynopolitańskiego i Jerozolimskiego nie byli obecni w Moskwie. Stwierdził, że niektórzy biskupi rosyjscy nie są wiarygodni jako świadkowie, gdyż sami spiskowali przeciwko niemu. Oskarżył również jednego z obecnych biskupów greckich, metropolitę Gazy Paisjusza, o podszywanie się pod biskupa prawosławnego. W ciągu kilkudniowych przesłuchań głos zabierali głównie Nikon i car. Oskarżenia przeciwko patriarsze moskiewskiemu potwierdziło jedynie kilku biskupów rosyjskich, zaś przedstawiciel bojarów wypowiedział się dopiero na wyraźne życzenie monarchy.
5 grudnia 1666 Nikonowi odczytane zostały zarzuty uznane za udowodnione: odejście z urzędu patriarszego połączone z rzuceniem klątwy, co naraziło na gniew cara, bezpodstawne oskarżenia pod adresem hierarchii rosyjskiej w liście do patriarchy Konstantynopola, obrazę patriarchów przybyłych na sobór oraz pozbawienie urzędu biskupa kołomieńskiego Pawła. Ostateczny wyrok w sprawie Nikona został odczytany 12 grudnia 1666 w kaplicy Monasteru Czudowskiego. Z wymienionych tydzień wcześniej powodów został on pozbawiony godności patriarszej oraz biskupiej i zesłany jako zwykły mnich do Monasteru Terapontowskiego.
Już po zatwierdzeniu wyroku wydanego na Nikona dwóch biskupów rosyjskich – metropolita kruticki Paweł i arcybiskup riazański Hilarion – odmówili podpisania go, twierdząc, że stanowi on niebezpieczny precedens wymuszania przez władzę świecką określonych zmian w Kościele. Po kilkudniowej dyskusji, zdominowanej przez duchownych greckich działających zgodnie z wytycznymi cara, obydwaj duchowni zostali zmuszeni do publicznego odwołania wcześniejszych wątpliwości.
Ocena reform Nikona.
Drugim celem zwołania soboru w zamiarze Aleksego I było potwierdzenie kanoniczności reformy liturgicznej Nikona i potępienie rozwijającego się ruchu staroobrzędowego. Również ten cel został zrealizowany – zebrani na soborze hierarchowie przeanalizowali treść zmian liturgicznych i zatwierdzili większość z nich, oprócz zmiany pierwszego wersu modlitwy "Ojcze nasz" na "Boże nasz" oraz zakazu dwukrotnego święcenia wody w Święto Jordanu. Staroobrzędowcy zostali obłożeni ekskomuniką. Za jedyne legalne praktyki liturgiczne uznano te, które odbywały się w oparciu o poprawione według greckich wzorów księgi opracowane w czasie sprawowania urzędu przez Nikona. Decyzję w tej sprawie ogłoszono 13 maja 1667.
Rezultatem tak kategorycznej decyzji soboru było ostateczne odłączenie się od Rosyjskiego Kościoła Prawosławnego większości zwolenników starych obrzędów (mniejsza część złożyła akty pokutne i uznała reformę). Wydarzenie to określa się w historiografii mianem rozłamu lub z cerkiewnosłowiańskiego "raskołu".
Wybór nowego patriarchy moskiewskiego i całej Rusi.
Aleksy I, w porozumieniu z biskupami rosyjskimi, wskazał jako kandydata na nowego patriarchę moskiewskiego i całej Rusi archimandrytę Joazafa, przełożonego Ławry Troicko-Siergijewskiej. Jego intronizacja odbyła się 10 lutego 1667. W zamierzeniach cara, które zresztą całkowicie się spełniły, Joazaf miał być patriarchą uległym wobec władzy świeckiej, pozbawionym inicjatywy, za to zdolnym do wdrożenia decyzji soboru.
Inne decyzje.
Obrady soboru trwały do czerwca 1667. Po wydaniu decyzji w najważniejszych kwestiach jego uczestnicy zajęli się kwestią majątku kościelnego, ograniczając możliwości jego nabywania. Ograniczono również kompetencje sądów duchownych, które odtąd miały orzekać jedynie w sprawach dotyczących wykroczeń popełnionych przez duchownych; poważniejszymi przestępstwami miały zajmować się sądy świeckie. Otrzymały one ponadto prawo do wydawania wyroków na heretyków. Zabroniono przyjmowania do monasterów lub wyświęcania na kapłanów zbiegłych chłopów – mieli oni być wydawani przez instytucje kościelne swoim właścicielom. Zreorganizowany został podział administracyjny Kościoła – w miejsce dotychczasowych 14 eparchii powstały 34.

</doc>
<doc id="2622629" url="https://pl.wikipedia.org/wiki?curid=2622629" title="EOS Digital Rebel">
EOS Digital Rebel



</doc>
<doc id="2622630" url="https://pl.wikipedia.org/wiki?curid=2622630" title="Maroko na Letnich Igrzyskach Olimpijskich 1996">
Maroko na Letnich Igrzyskach Olimpijskich 1996

Maroko na Letnich Igrzyskach Olimpijskich 1996 reprezentowało 34 zawodników: 32 mężczyzn i 2 kobiety. Był to 9 start reprezentacji Maroko na letnich igrzyskach olimpijskich. Reprezentanci Maroko zdobyli 2 brązowe medale.
Skład kadry.
Boks.
Mężczyźni
Gimnastyka.
Kobiety
Judo.
Mężczyźni
Lekkoatletyka.
Mężczyźni
Kobiety
Podnoszenie ciężarów.
Mężczyźni
Tenis ziemny.
Mężczyźni
Zapasy.
Mężczyźni

</doc>
<doc id="2622639" url="https://pl.wikipedia.org/wiki?curid=2622639" title="José Antolínez">
José Antolínez

José Claudio Antolinez (ochrzczony 7 listopada 1635 w Madrycie, zm. 30 maja 1675 tamże) – hiszpański malarz okresu baroku.
Był uczniem Francisca Riziego. Malował obrazy religijne i portrety. Stworzył nowe ujęcie tematu "Niepokalane Poczęcie" (ok. 25 wersji)

</doc>
<doc id="2622640" url="https://pl.wikipedia.org/wiki?curid=2622640" title="Nigeria na Letnich Igrzyskach Olimpijskich 1996">
Nigeria na Letnich Igrzyskach Olimpijskich 1996

Nigerię na Letnich Igrzyskach Olimpijskich 1996 reprezentowało 71 zawodników: 55 mężczyzn i 16 kobiet. Był to 11 start reprezentacji Nigerii na letnich igrzyskach olimpijskich. Był to dotychczas najlepszy występ (pod względem liczby zdobytych medali) reprezentacji Nigerii na igrzyskach olimpijskich.
Skład kadry.
Boks.
Mężczyźni
Piłka nożna.
Mężczyźni
Judo.
Mężczyźni
Lekkoatletyka.
Mężczyźni
Kobiety
Podnoszenie ciężarów.
Mężczyźni
Tenis stołowy.
Mężczyźni
Kobiety
Tenis ziemny.
Mężczyźni
Zapasy.
Mężczyźni

</doc>
<doc id="2622646" url="https://pl.wikipedia.org/wiki?curid=2622646" title="Kontrbudka">
Kontrbudka

Kontrbudka – konstrukcja zabudowana na przedniej ścianie niektórych typów tendrów lokomotyw parowych. Konstrukcja ta stanowi powiększenie budki maszynisty lub zapewnienie pełnego zamknięcia miejsca pracy obsługi lokomotywy oraz ochronę obsługi przed warunkami atmosferycznymi, zwłaszcza przy jeździe do tyłu.
Przykładami polskich lokomotyw, których tendry były wyposażone w kontrbudkę są Pm36-2 oraz Px48.

</doc>
<doc id="2622648" url="https://pl.wikipedia.org/wiki?curid=2622648" title="Axel Hedenlund">
Axel Hedenlund

Axel Hedenlund (ur. 11 lutego 1888 w Borås, zm. 18 kwietnia 1919 w Sztokholmie) – szwedzki lekkoatleta, skoczek wzwyż.
Podczas igrzysk olimpijskich w Londynie (1908) zajął 8. miejsce.
Wielokrotny rekordzista kraju.

</doc>
<doc id="2622653" url="https://pl.wikipedia.org/wiki?curid=2622653" title="Sztafeta 4 x 400 m">
Sztafeta 4 x 400 m



</doc>
<doc id="2622655" url="https://pl.wikipedia.org/wiki?curid=2622655" title="Sztafeta 4 x 100 m">
Sztafeta 4 x 100 m



</doc>
<doc id="2622667" url="https://pl.wikipedia.org/wiki?curid=2622667" title="Ingerophrynus gollum">
Ingerophrynus gollum

Ingerophrynus gollum – gatunek żaby z rodziny ropuchowatych, z rodzaju Ingerophrynus. Jest endemitem, występuje wyłącznie w Parku Narodowym Endau-Rompin w Johor w Malezji. Jego nazwa pochodzi od Golluma, postaci ze stworzonej przez J.R.R. Tolkiena mitologii Śródziemia.

</doc>
<doc id="2622668" url="https://pl.wikipedia.org/wiki?curid=2622668" title="Ajay Chuttoo">
Ajay Chuttoo

Ajay Chuttoo (ur. 13 listopada 1965) – maurytyjski lekkoatleta, długodystansowiec.
Podczas igrzysk olimpijskich w Atlancie (1996) zajął 103. miejsce w maratonie z wynikiem 2:42:07.
Złoty medalista mistrzostw kraju w różnych konkurencjach (bieg na 5000 metrów, bieg na 10 000 metrów, półmaraton, maraton).

</doc>
<doc id="2622669" url="https://pl.wikipedia.org/wiki?curid=2622669" title="Ethel Catherwood">
Ethel Catherwood

Ethel Hannah Catherwood (ur. 28 kwietnia 1908 w Hannah w stanie Dakota Północna, zm. 26 września 1987 w Grass Valley w stanie Kalifornia) – kanadyjska lekkoatletka specjalizująca się w skoku wzwyż i rzucie oszczepem, złota medalistka olimpijska.
Pierwszy sukces odniosła w lipcu 1926 r. ustanawiając w Saskatoon rekord Kanady w skoku wzwyż, wynikiem 1,51 m. We wrześniu tego roku, podczas mistrzostw Saskatchewan w Reginie, pokonała wysokość 1,585 m, ustanawiając jednocześnie rekord świata. W 1927 r. zdobyła dwa tytuły mistrzyni Kanady, w skoku wzwyż, jak również w rzucie oszczepem, natomiast w 1928 r. powtórzyła to osiągnięcie, ponownie zdobywając złote medale w obu tych konkurencjach. Dodatkowo, pokonując wysokość 1,60 m, po raz drugi w karierze ustanowiła rekord świata w skoku wzwyż.
Krótko przed igrzyskami olimpijskimi w Amsterdamie straciła tytuł rekordzistki świata po skoku Lien Gisolf na wysokość 1,605 m, która wyczynu tego dokonała 18 lipca 1928 r. w Maastricht. Obie zawodniczki były głównymi faworytkami do zwycięstwa w rozegranym po raz pierwszy finale olimpijskim kobiet w skoku wzwyż, który odbył się 5 sierpnia 1928 roku. Za Holenderką Gisolf przemawiał atut startu we własnym kraju, ale faworytką mediów była Catherwood, która dzięki swojej urodzie zyskała przydomek "Lilia z Saskatoon" (ang. "The Saskatoon Lily") i była najczęściej fotografowaną lekkoatletką igrzysk olimpijskich. Ostatecznie Catherwood jako jedyna pokonała poprzeczkę zawieszoną na wysokości 1,59 m, dzięki czemu zdobyła złoty medal i została pierwszą w historii kanadyjską mistrzynią olimpijską. Razem z nią na podium stanęły Lien Gisolf (srebro) oraz Amerykanka Mildred Wiley (brąz).
W 1930 r. po raz trzeci w karierze zdobyła dwa tytuły mistrzyni Kanady (w skoku wzwyż oraz w rzucie oszczepem). Kolejne sukcesy odniosła w Hamilton podczas Igrzysk Imperium Brytyjskiego 1930, zdobywając dwa złote medale w swoich koronnych konkurencjach. W 1931 r. po raz czwarty zdobyła tytuł mistrzyni Kanady w rzucie oszczepem, a w konkurencji skoku wzwyż zdobyła brązowy medal, co było jej osobistą porażką. W tym okresie zmagała się już z licznymi kontuzjami, które – po mistrzostwach Kanady – były głównym powodem zakończenia kariery sportowej.
Ethel Catherwood była dwukrotnie zamężna. W 1929 r. poślubiła James McLarena, jednakże małżeństwo to zakończyło się rozwodem w 1932 roku. Po tym wydarzeniu, razem z siostrą przeniosła się do San Francisco, gdzie zaledwie po kilku miesiącach od rozwodu po raz drugi wyszła za mąż, za Byrona Mitchella. W późniejszych latach prowadziła spokojne, a nawet skryte życie, unikając rozgłosu.
W 1955 r. została uhonorowana umieszczeniem w "Galerii Gwiazd Kanadyjskiego Sportu" (ang. "Canada's Sports Hall of Fame").

</doc>
<doc id="2622674" url="https://pl.wikipedia.org/wiki?curid=2622674" title="Sztafeta 4 x 200 m">
Sztafeta 4 x 200 m



</doc>
<doc id="2622676" url="https://pl.wikipedia.org/wiki?curid=2622676" title="Sztafeta 4 x 800 m">
Sztafeta 4 x 800 m



</doc>
<doc id="2622682" url="https://pl.wikipedia.org/wiki?curid=2622682" title="Bieg na 80 m przez płotki">
Bieg na 80 m przez płotki



</doc>
<doc id="2622684" url="https://pl.wikipedia.org/wiki?curid=2622684" title="Bieg na 110 m przez płotki">
Bieg na 110 m przez płotki



</doc>
<doc id="2622686" url="https://pl.wikipedia.org/wiki?curid=2622686" title="Bieg na 100 m przez płotki">
Bieg na 100 m przez płotki



</doc>
<doc id="2622688" url="https://pl.wikipedia.org/wiki?curid=2622688" title="Bieg na 200 m">
Bieg na 200 m



</doc>
<doc id="2622690" url="https://pl.wikipedia.org/wiki?curid=2622690" title="Bieg na 400 m">
Bieg na 400 m



</doc>
<doc id="2622693" url="https://pl.wikipedia.org/wiki?curid=2622693" title="Bieg na 60 m przez płotki">
Bieg na 60 m przez płotki



</doc>
<doc id="2622695" url="https://pl.wikipedia.org/wiki?curid=2622695" title="Trzęsienie ziemi w Aceh (2012)">
Trzęsienie ziemi w Aceh (2012)



</doc>
<doc id="2622697" url="https://pl.wikipedia.org/wiki?curid=2622697" title="Bieg na 50 m przez płotki">
Bieg na 50 m przez płotki



</doc>
<doc id="2622699" url="https://pl.wikipedia.org/wiki?curid=2622699" title="Bieg na 400 m przez płotki">
Bieg na 400 m przez płotki



</doc>
<doc id="2622702" url="https://pl.wikipedia.org/wiki?curid=2622702" title="Kościół Najświętszego Serca Pana Jezusa w Węgierkach">
Kościół Najświętszego Serca Pana Jezusa w Węgierkach

Kościół Najświętszego Serca Pana Jezusa w Węgierkach - zabytkowy rzymskokatolicki kościół parafialny w Węgierkach, w powiecie wrzesińskim, w województwie wielkopolskim. 
Zbudowany w latach 1904-1907 dla miejscowej parafii ewangelicko-unijnej. Przed wybuchem II wojny światowej należał do Parafii Podwęgierki Ewangelickiego Kościoła Unijnego w Polsce. Przejęty przez katolików po roku 1945. Poświęcenie świątyni na użytek Kościoła rzymskokatolickiego miało miejsce 16 maja 1946. Parafię erygowano 1 października 1969. Konsekracja kościoła miała miejsce 9 października 1997. Do nawy z trójkątnym szczytem dobudowana jest z boku wieża na planie kwadratu. Przykryta jest czworobocznym dachem namiotowym. W rogu nawy kościoła znajduje się cylindryczna dobudówka stanowiąca klatkę schodową na chór. Dach świątyni jednokalenicowy przykryty jest dachówką. Obok kościoła znajduje się cmentarz.

</doc>
<doc id="2622703" url="https://pl.wikipedia.org/wiki?curid=2622703" title="Bieg na 3000 m z przeszkodami">
Bieg na 3000 m z przeszkodami



</doc>
<doc id="2622705" url="https://pl.wikipedia.org/wiki?curid=2622705" title="Bieg na 2000 m z przeszkodami">
Bieg na 2000 m z przeszkodami



</doc>
<doc id="2622707" url="https://pl.wikipedia.org/wiki?curid=2622707" title="Flisz podhalański">
Flisz podhalański

Flisz podhalański – seria naprzemianlegle ułożonych warstw skał osadowych morskiego pochodzenia, składająca się z zalegających na przemian ławic i warstw zlepieńców, piaskowców, mułowców i iłowców, rzadziej rogowców i margli. Powstała na dnie morza wskutek działalności tzw. prądów zawiesinowych, które doprowadziły do charakterystycznego, frakcjonalnego uwarstwienia.
Flisz podhalański jest odmianą fliszu karpackiego. Powstał w najwyższym eocenie i oligocenie, po sfałdowaniu i częściowym wypiętrzeniu Tatr.
Z fliszu podhalańskiego zbudowane są: Rów Podtatrzański (Rów Zakopiański z Kotliną Zakopiańską), Pogórze Spisko-Gubałowskie, Kotlina Orawsko-Nowotarska, Obniżenie Liptowsko-Spiskie (Kotlina Liptowska i Kotlina Popradzka).
Podział.
Flisz podhalański dzieli się na następujące warstwy, korelowane w otworach wiertniczych przy pomocy charakterystycznych poziomów litologicznych (od najmłodszych do najstarszych):
Warstwy szaflarsko-maruszyńskie reprezentują flisz zlepieńcowo-piaskowcowo-łupkowy;
warstwy zakopiańskie – łupkowy i piaskowcowo-łupkowy; warstwy chochołowskie – flisz piaskowcowo-łupkowy i łupkowo-piaskowcowy; warstwy ostryskie – flisz piaskowcowy.

</doc>
<doc id="2622708" url="https://pl.wikipedia.org/wiki?curid=2622708" title="Hrabstwo St. Louis (Missouri)">
Hrabstwo St. Louis (Missouri)

Hrabstwo St. Louis (ang. "St. Louis County") – hrabstwo we wschodniej części stanu Missouri w Stanach Zjednoczonych. Obszar całkowity hrabstwa obejmuje powierzchnię 523,69 mil2 (1 356 km2). Według danych z 2010 r. hrabstwo miało 998 954 mieszkańców. Hrabstwo powstało w 1812 roku i nosi imię Ludwika IX - króla Francji, powszechnie zwanego przez francuskich kolonistów Luizjany jako "Saint Louis".

</doc>
<doc id="2622710" url="https://pl.wikipedia.org/wiki?curid=2622710" title="Sport we Wrześni">
Sport we Wrześni

Sport we Wrześni – we Wrześni istnieje kilka obiektów sportowych. Działa klub piłkarski MKS Victoria Września występujący w sezonie 2015/2016 w IV lidze grupie wielkopolskiej południowej oraz kilka innych grup sportowych.
Obiekty sportowe.
SkatePark.
Skatepark znajduje się w parku im. Józefa Piłsudskiego przy ulicy Daszyńskiego we Wrześni. Sąsiadujące z Basenem Miejskim – „Łazienki”. Jest administrowany przez Gminę Września – Wrzesińskie Obiekty Sportowo-Rekreacyjne.
Elementy SkateParku.
W jego skład wchodzi pięć elementów o średnim stopniu trudności:
Elementy są rozmieszczone na nawierzchni wyłożonej kostką brukową.
Obiekt posiada Sztuczne oświetlenie, jest monitorowany.
SkatePark jako element rekreacji.
Obiekt służy aktywnemu wypoczynkowi, skate-treningowi, organizowaniu skate-zawodów oraz zajęciom szkolnym z wychowania fizycznego. Obiekt na podstawie zawartych umów może być wykorzystywany do organizowania innych imprez. Korzystanie ze SkateParku jest kompletnie bezpłatne i dostępne dla każdego, z zastrzeżeniem że dzieci do 7 lat mogą z niego korzystać pod opieką dorosłych.
Boisko do lekkoatletyki.
Jednym z najbardziej popularnych obiektów lekkoatletycznych we Wrześni jest boisko i bieżnia przy Zespole Szkół Technicznych i Ogólnokształcących
im. gen. dr. Romana Abrahama we Wrześni, który jest również administratorem stadionu lekkoatletycznego. Stadion jest otwarty codziennie, zgodnie z ustalonym harmonogramem. Korzystanie z niego odbywa się za zgodą dyrektora Zespołu Szkół Technicznych i Ogólnokształcących w oparciu o harmonogram. O możliwości i zasadach zorganizowania imprezy na stadionie decyduje Dyrektor Szkoły. Na obiekcie organizowane są czwartki lekkoatletyczne dla wszystkich szkół począwszy od szkół podstawowych aż po szkoły ponadgimnazjalne.
Boisko znajduje się przy Zespole Szkół Technicznych i Ogólnokształcących im. gen. dr. Romana Abrahama na ul. Kaliskiej 2a we Wrześni.
Boiska wielofunkcyjne.
We Wrześni znajduje się kilka boisk wielofunkcyjnych stworzonych przez program Orlik 2012. Są to kompleksy sportowe, w których skład wchodzi boisko do koszykówki, siatkówki oraz piłki nożnej. Aby skorzystać z boisk, należy wcześniej zarezerwować – telefonicznie lub osobiście – konkretny termin. Rezerwacja jest darmowa. Boiska znajdują się przy placówkach oświatowych:
Baseny pływackie.
We Wrześni funkcjonują dwa baseny pływackie.
Basen kryty „AquaLife – Park Wodny” (dawniej „Świat Wodny Cenos”) znajduje się przy Koszarowej 8, w dawnych zabudowaniach koszar pruskich. W skład kompleksu wchodzą:
Basen odkryty znajduje się w kompleksie „Basen Miejski – Łazienki” przy ul. Gnieźnieńskiej 32a i jest własnością gminy Września. Zarządza nim jednostka administracyjna gminy – Wrzesińskie Ośrodki Sportu i Rekreacji. W skład kompleksu wchodzą:
Basen kryty „Świat Wodny Cenos” znajdujący się przy ul. Koszarowej 8, w dawnych zabudowaniach koszar pruskich, został zamknięty 1 stycznia 2011 roku. W skład kompleksu wchodziły:
Lodowisko.
Lodowisko znajduje się w kompleksie „Basen Miejski – Łazienki” i jest własnością gminy Września. W lodowisku zamontowana jest instalacja typu „eis-grid” – rurki położone na piasku. Medium to glikol mono-etylenowy. Instalacja umożliwia zamrożenie tafli od momentu pojawienia się pierwszych przymrozków. Wymiary lodowiska 40x25 m. Jest wyposażone w profesjonalną bandę hokejową i oświetlenie umożliwiające rozgrywanie meczów hokejowych w godzinach wieczornych. W okresie letnim, po rozłożeniu specjalnej wykładziny, lodowisko może być wykorzystywane jako wielofunkcyjne boisko sportowe, umożliwiające również jazdę na rolkach. Lodowisko posiada własne, niezależne od reszty obiektu oświetlenie.
Boiska do piłki plażowej.
Boiska są zlokalizowane w kompleksie „Basen Miejski – Łazienki”, w dwóch piaskownicach (1 + 4), posiadają pełne wymiary umożliwiają przeprowadzanie nie tylko treningów, ale również prowadzenie rozgrywek najwyższej rangi z Mistrzostwami Polski włącznie.
Kręgielnia.
Kręgielnia położona jest w Hotelu Kosmowski przy ul. Wrocławskiej 43. Kręgielnia posiada 4 tory.
Dodatkowe oferowane usługi:
Hale widowiskowo-sportowe.
Na terenie Wrześni znajdują się dwie hale tego typu – przy ul. Słowackiego 41 (Gimnazjum nr 2 im. Andrzeja Prądzyńskiego we Wrześni), oraz przy ulicy Kosynierów 1 (Stadion Victorii Września).
Hala wielofunkcyjna.
Hala przy Stadionie Victorii Września ma wymiary 44x27x11. Trybuny dla kibiców rozkładane są typem „Polsport”, łączna liczba miejsc wynosi 406. Podłoga hali ułożona jest z paneli z drewna litego na podwójnym legarowaniu. Tablice do koszykówki są podwieszane.
Sala korekcyjna.
Sala korekcyjna ma powierzchnię 155,7 m². Obie sale posiadają pełne zaplecze szatniowe (po 7 pomieszczeń), sanitarne (po 4 węzły z prysznicami i WC).
Zespoły sportowe.
Piłka nożna.
Jedynym klubem piłki nożnej we Wrześni jest MKS Victoria Września, występująca w sezonie 2015/2016 w IV lidze, grupie wielkopolskiej południowej.
Sztuki walki.
We Wrześni znajduje się wiele miejsc, w których można doskonalić umiejętności w różnych stylach walki (taekwondo, MMA (Mieszane Sztuki Walki)).
Taekwondo.
Taekwondo jest szeroko rozpowszechnioną na świecie sztuką walki. Styl ten charakteryzuje duża liczba kopnięć, w tym szczególnie widowiskowych technik z wyskoku. Opanowany na wysokim poziomie, gwarantuje pełne wykorzystanie siły i szybkości, na jakie stać ludzkie ciało. Treningi odbywają się na sali gimnastycznej przy Gimnazjum nr. 1 ul. Kosynierów 32. Trenerem jest Tomasz Haremza – 1 dan Taekwondo WTF, Wicemistrz Polski 2007 w kategorii powyżej 84. kilogramów.
MMA.
Treningi MMA również odbywają się na sali przy Gimnazjum nr 1. Są podzielone na dwie części – stójka i parter. Treningi w stójce prowadzone są przez Przemysława Lisa (pięciokrotny mistrz Polski w kickboxingu i reprezentant klubu ‘Czerwony smok’). Natomiast ‘parterowców’ trenuje Łukasz Matuszak (zawodnik MMA i posiadacz purpurowego pasa brazylijskiego Jiu-Jitsu).
Koszykówka.
Międzyszkolny Klub Sportowy Września jest jednosekcyjnym klubem piłki koszykowej. Zrzesza chłopców z rocznika 1998/1999 i młodszych. Treningi oraz mecze MKS-u odbywają się na sali gimnastycznej przy Gimnazjum nr. 2 we Wrześni (ul. Słowackiego 41).
Lekkoatletyka.
Klub Biegacza „Kosynier Września”.
Klub Biegacza Kosynier Września istnieje od 7 maja 2009. Powstał z inicjatywy kilku pasjonatów biegania na różnych dystansach, reprezentujących Wrześnię w ulicznych biegach w kraju i poza jej granicami. KB Kosynier jest wpisany do Krajowego Rejestru Sądowego w Poznaniu pod nr 0000349819. Posiada własne logo i stronę internetową. W najbliższym czasie będzie posiadać własne klubowe stroje zarówno dla pań i jak panów w różnym wieku.
Futsal.
Co roku w okresie zimowym organizowana jest we Wrześni liga futsalu przez Wrzesińskie Towarzystwo Piłki Nożnej (WTPN). Towarzystwo stworzyło 3 ligi przeznaczone dla graczy o różnym poziomie umiejętności. Mecze organizowane przez WTPN prowadzone są przez sędziów WZPN Wydziału Futsalu według przepisów gry w piłkę nożną FUTSAL. Oprócz rozgrywek ligowych mających na celu wyłonienie mistrza wrzesińskiego futsalu (wygrana – 3 pkt, remis – 1 pkt, porażka – 0 pkt.) organizowany jest również Puchar Ligi. Prowadzony jest on według zasad pucharowych bez rewanżów (zwycięzca meczu przechodzi dalej). Zdobywcy 2 pierwszych miejsc w poszczególnych ligach awansują do kolejnej, aż trafiają do najwyższego szczebla rozgrywek, tzn. I ligi. Natomiast 2 ostatnie zespoły spadają o klasę niżej. Zarówno w drugiej, jak i trzeciej lidze zespoły zmieniają się co roku. Nie ma ściśle określonej czołówki najlepszych zespołów. W I lidze od dłuższego czasu prym wiodą drużyny:
Po zakończeniu rozgrywek wybierany jest najlepszy zawodnik, bramkarz oraz strzelec z każdej ligi.

</doc>
<doc id="2622711" url="https://pl.wikipedia.org/wiki?curid=2622711" title="OpenStack">
OpenStack

OpenStack – oprogramowanie z dziedziny chmur obliczeniowych w modelu Infrastructure as a Service (IaaS) rozwijane przez Rackspace Cloud oraz NASA. Wśród firm rozwijających technologię OpenStack są m.in.: AT&amp;T, Ericsson, Huawei, Intel, Canonical, Cisco, Dell, IBM, HP, Fujitsu. OpenStack posiada API zgodne z Amazon EC2. 
Komponenty:

</doc>
<doc id="2622713" url="https://pl.wikipedia.org/wiki?curid=2622713" title="Miklagard">
Miklagard



</doc>
<doc id="2622721" url="https://pl.wikipedia.org/wiki?curid=2622721" title="Jolanta Rzaczkiewicz">
Jolanta Rzaczkiewicz

Jolanta Rzaczkiewicz (ur. 7 kwietnia 1954 w Warszawie, zm. 28 marca 2012 tamże) – polska aktorka i pielęgniarka.
Życiorys.
Z wykształcenia była pielęgniarką. Przez 30 lat pracowała w Pogotowiu Ratunkowym jako dyspozytorka i pielęgniarka. Aktorką była z zamiłowania. Publiczności najbardziej znana z roli pielęgniarki w serialu Na dobre i na złe, w którą wcielała się od 2000 do 2011 roku. Wcześniej zagrała w paru filmach. Przez wiele lat walczyła z chorobą nowotworową. Zmarła 28 marca 2012 roku, a jej pogrzeb odbył się 4 kwietnia 2012 roku na cmentarzu na warszawskim Bródnie (kwatera 26F-4-24/25).

</doc>
<doc id="2622723" url="https://pl.wikipedia.org/wiki?curid=2622723" title="WeTab">
WeTab

WeTab – oparty na systemie operacyjnym MeeGo tablet niemieckiej firmy WeTab GmbH powstałej jako joint venture 4tiitoo AG i Neofonie GmbH. Pierwsze informacje o tablecie pojawiły się w marcu 2010 roku jako o androidowym pogromcy iPada. W Kwietniu 2010 roku został zapowiedziany WePad, który trafił do sprzedaży we wrześniu 2010 roku pod nazwą WeTab. Tablet wytwarzany jest przez tajwańską firmę Pegatron.
Producent zapowiedział wydanie wersji tabletu z systemem operacyjnym Tizen, natomiast społeczność użytkowników WeTaba donosi o możliwości uruchomienia na tym sprzęcie systemów operacyjnych Windows 8 i Android.

</doc>
<doc id="2622724" url="https://pl.wikipedia.org/wiki?curid=2622724" title="Karen Gillece">
Karen Gillece

Karen Gillece (ur. 1974 r. w Dublinie) – współczesna powieściopisarka irlandzka.
Wyróżnienia.
W 2009 r. otrzymała Europejską Nagrodę Literacką za "Dryft" ("Longshore Drift"). Została wyróżniona stypendium Arts Council – irlandzkiej instytucji dotującej działalność kulturalną. Jej nazwisko znajduje się na liście finalistów Hennessy New Irish Writing Awards, a powieści przetłumaczono na kilka europejskich języków.
Życie prywatne.
Studiowała prawo w Dublinie, gdzie teraz mieszka z mężem oraz dwoma córkami.

</doc>
<doc id="2622725" url="https://pl.wikipedia.org/wiki?curid=2622725" title="Zmechanizowany układ zasilania amunicją">
Zmechanizowany układ zasilania amunicją

Zmechanizowany układ zasilania amunicją – zespół urządzeń zapewniający samoczynne lub półsamoczynne wprowadzanie określonej liczby nabojów do komory nabojowej działa .
Można wyróżnić dwa rodzaje układu zasilania:
Obydwa układy mają głównie zastosowanie w bojowych wozach piechoty, czołgach i działach samobieżnych (2S1 Goździk). Ze względu na usytuowanie magazynu amunicyjnego, lufy i wieży oraz drogę jaką musi przebyć nabój w procesie zasilania dzielimy je na:

</doc>
<doc id="2622727" url="https://pl.wikipedia.org/wiki?curid=2622727" title="Mike Boit">
Mike Boit

Michael Kipsubut „Mike” Boit (ur. 6 stycznia 1949 w Eldoret w prowincji Wielkiego Rowu) – kenijski lekkoatleta średniodystansowiec, medalista olimpijski z 1972.
Zdobył brązowy medal w biegu na 800 metrów na igrzyskach olimpijskich w 1972 w Monachium. Na tych samych igrzyskach zajął 4. miejsce w finale biegu na 1500 metrów. Były to jedynie igrzyska olimpijskie, w których Boit uczestniczył, ponieważ Kenia zbojkotowała zarówno igrzyska w 1976, jak i w 1980.
Odnosił sukcesy na igrzyskach Wspólnoty Narodów. Zajął 2. miejsce w biegu na 800 metrów w Christchurch w 1974, zwyciężył na tym dystansie w Edmonton w 1978 i zdobył brązowy medal w biegu na 1500 metrów w Brisbane w 1982.
Zajął 2. miejsce w biegu na 800 m podczas pierwszego Pucharu Świata w 1977 w Düsseldorfie, przegrywając jedynie z ówczesnym mistrzem olimpijskim Alberto Juantoreną z Kuby.
Zwyciężył w biegu na 1500 m na pierwszych mistrzostwach Afryki w 1979 w Dakarze. Wystąpił na mistrzostwach świata w 1983 w Helsinkach, gdzie zajął 12. miejsce w finale biegu na 1500 m.
Boit ukończył studia na Uniwersytecie Stanforda oraz otrzymał doktorat z pedagogiki na Uniwersytecie Oregonu. Od 1987 jest profesorem na Kenyatta University w Nairobi (z przerwą w latach 1990-1997, kiedy był komisarzem do spraw sportu przy rządzie Kenii).
Rekordy życiowe Boita:
Jest wujkiem Philipa Boita – kenijskiego biegacza narciarskiego, trzykrotnego olimpijczyka (1998, 2002, 2006).

</doc>
<doc id="2622734" url="https://pl.wikipedia.org/wiki?curid=2622734" title="Mistrzostwa Świata w Piłce Ręcznej Mężczyzn 2013 (eliminacje)">
Mistrzostwa Świata w Piłce Ręcznej Mężczyzn 2013 (eliminacje)

Kwalifikacje do Mistrzostw Świata w Piłce Ręcznej Mężczyzn 2013 miały na celu wyłonienie męskich reprezentacji narodowych w piłce ręcznej, które wystąpią w finałach tego turnieju.
Informacje ogólne.
Turniej finałowy organizowanych przez IHF mistrzostw świata odbędzie się w Hiszpanii w styczniu 2013 roku i weźmą w nim udział dwadzieścia cztery drużyny. Automatycznie do mistrzostw zakwalifikowała się reprezentacja Francji jako mistrz świata z 2011 i Hiszpania jako organizator imprezy. O pozostałe 22 miejsca odbywały się kontynentalne kwalifikacje. Wolne miejsca zostały podzielone według następującego klucza geograficznego: Europie przydzielono 12 miejsc, Ameryce (Południowej wspólnie z Północną), Azji i Afryce przyznano po trzy miejsca, a jedno Oceanii.
Europa.
Chęć udziału w mistrzostwach świata wyraziło 37 europejskich federacji piłki ręcznej. Szesnaście z tych drużyn uczestniczyło w turnieju głównym ME, którego medaliści uzyskiwali bezpośredni awans, pozostałe 21 natomiast, podzielone na siedem grup po trzy zespoły, rozgrywały turniej o siedem miejsc uprawniających do udziału w fazie play-off. Zwycięzcy grup, a także jedenaście drużyn, które nie uzyskały awansu z mistrzostw kontynentu, podzielone na dziewięć par rozegrają pomiędzy sobą dwumecze o awans do turnieju głównego mistrzostw świata.
Europejski turniej eliminacyjny – faza grupowa.
Losowanie grup odbyło się 3 lipca 2011 roku w Brnie, dwadzieścia jeden drużyn podzielonych zostało na trzy koszyki według wyników osiągniętych w eliminacjach do ME 2012. W wyniku losowania utworzono siedem grup po trzy zespoły, które rywalizowały systemem ligowym w okresie od 2 listopada 2011 do 15 stycznia 2012 roku. Siedmiu zwycięzców grup awansowało do fazy play-off.
Mistrzostwa Europy w Piłce Ręcznej Mężczyzn 2012.
Kwalifikację na mistrzostwa świata uzyskały trzy najlepsze, prócz Francji i Hiszpanii, które miały już zapewniony awans, drużyny Mistrzostw Europy 2012, które odbyły się w dniach 15-29 stycznia 2012. Okazali się nimi być medaliści tej imprezy: Dania, Serbia i Chorwacja.
Europejski turniej eliminacyjny – faza play-off.
W tej fazie rozgrywek wzięło udział osiemnaście reprezentacji narodowych – jedenaście drużyn uczestniczących w mistrzostwach kontynentu, które dotychczas nie uzyskały awansu, oraz siedmiu zwycięzców grup w fazie grupowej eliminacji. Losowanie dziewięciu par odbyło się w Belgradzkiej Arenie 29 stycznia 2012 roku. Spotkania odbyły się w dniach 9-17 czerwca 2012, a awans do mistrzostw świata zapewnili sobie zwycięzcy dwumeczów: Rosja, Słowenia, Niemcy, Macedonia, Węgry, Czarnogóra, Islandia, Białoruś i Polska.
Afryka.
Turniejem kwalifikacyjnym w Afryce były mistrzostwa tego kontynentu, które odbyły się w dniach 11-21 stycznia 2012. Awans na mistrzostwa świata uzyskali jego medaliści: Tunezja, Algieria i Egipt.
Azja.
Turniejem kwalifikacyjnym w Azji były mistrzostwa tego kontynentu, które odbyły się w dniach 26 stycznia - 5 lutego 2012. Awans na mistrzostwa świata uzyskali jego medaliści: Korea Południowa, Katar i Arabia Saudyjska.
Ameryka.
Turniejem kwalifikacyjnym w Ameryce były mistrzostwa tego kontynentu, które odbyły się w dniach 18-24 czerwca 2012. Awans na mistrzostwa świata uzyskali jego medaliści: Argentyna, Brazylia i Chile.
Oceania.
Awans na mistrzostwa świata uzyskał zwycięzca Pucharu Narodów Oceanii, który odbył się w dniach 22–23 czerwca 2012 roku w australijskim Sydney. Okazali się nimi być gospodarze turnieju, którzy dwukrotnie pokonali Nowozelandczyków w stosunku 31–10.

</doc>
<doc id="2622741" url="https://pl.wikipedia.org/wiki?curid=2622741" title="Dešná (kraj zliński)">
Dešná (kraj zliński)

Dešná – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 199 mieszkańców.
Zobacz też:

</doc>
<doc id="2622745" url="https://pl.wikipedia.org/wiki?curid=2622745" title="Dešná">
Dešná

Gminy w Czechach:
Zobacz też:

</doc>
<doc id="2622746" url="https://pl.wikipedia.org/wiki?curid=2622746" title="Dobrkovice">
Dobrkovice

Dobrkovice – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 270 mieszkańców.

</doc>
<doc id="2622748" url="https://pl.wikipedia.org/wiki?curid=2622748" title="Joseph Ngô Quang Kiệt">
Joseph Ngô Quang Kiệt

Joseph Ngô Quang Kiệt (ur. 4 września 1952 w Mỹ Sơn) – wietnamski duchowny katolicki, arcybiskup Hanoi w latach 2005-2010.
Życiorys.
Święcenia kapłańskie przyjął 31 maja 1991.
Episkopat.
3 czerwca 1999 Jan Paweł II mianował go biskupem ordynariuszem Lạng Sơn i Cao Bằng. sakry udzielił mu 29 czerwca 1999 bp Jean-Baptiste Bùi Tuần.
23 kwietnia 2003 został administratorem apostolskim Hanoi.
19 lutego 2005 papież mianował go metropolitą Hanoi. 13 maja 2010 złożył rezygnację z urzędu złożoną ze względu na stan zdrowia. Jego następcą został dotychczasowy koadiutor abp Pierre Nguyễn Văn Nhơn.

</doc>
<doc id="2622749" url="https://pl.wikipedia.org/wiki?curid=2622749" title="Dolní Lhota (kraj zliński)">
Dolní Lhota (kraj zliński)

Dolní Lhota – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 602 mieszkańców.
Zobacz też:

</doc>
<doc id="2622750" url="https://pl.wikipedia.org/wiki?curid=2622750" title="Doubravy">
Doubravy

Doubravy – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 510 mieszkańców.

</doc>
<doc id="2622756" url="https://pl.wikipedia.org/wiki?curid=2622756" title="Drnovice (kraj zliński)">
Drnovice (kraj zliński)

Drnovice – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 428 mieszkańców.
Zobacz też:

</doc>
<doc id="2622757" url="https://pl.wikipedia.org/wiki?curid=2622757" title="Drnovice">
Drnovice

Gminy w Czechach:

</doc>
<doc id="2622760" url="https://pl.wikipedia.org/wiki?curid=2622760" title="Ambrose Maréchal">
Ambrose Maréchal

Ambrose Maréchal PSS (ur. 28 sierpnia 1764 w Ingré we Francji, zm. 29 stycznia 1828) – amerykański duchowny katolicki pochodzenia francuskiego, arcybiskup metropolita Baltimore w latach 1817–1828.
Urodził się niedaleko Orleanu. Początkowo miał być prawnikiem, zrezygnował jednak ze studiów i wstąpił do Zgromadzenia Sulpicjan w Orleanie, gdzie w 1787 otrzymał tonsurę. Święcenia kapłańskie przyjął w Bordeaux 25 marca 1792. Z powodu trudnej sytuacji Kościoła w czasie rewolucji francuskiej tuż po ordynacji opuścił ojczyznę i udał się, z narażeniem życia, na kontynent amerykański. Tam w dniu 24 czerwca 1792 odprawił swą pierwszą mszę św. Pracował m.in. jako wykładowca w Seminarium NMP w Baltimore. Po kilku latach pobytu w USA został wezwany przez swych przełożonych zakonnych do powrotu do Francji. Miał wykładać w Saint-Flour, Lyonie, Aix i Marsylii. Od 1812 ponownie przebywał w Baltimore.
W 1816 mianowany został biskupem Filadelfii, lecz na jego wniosek nominacja została wycofana. 24 lipca 1817 otrzymał nominację na koadiutora arcybiskupa baltimorskiego Neale'a ze stolicą tytularną "Stauropolis". Bulla nominacyjna dotarła jednak do Baltimore już po śmierci abpa Neale'a, co oznaczało, iż ks. Maréchal został nie koadiutorem, a bezpośrednio arcybiskupem metropolitą baltimorskim. Sakry udzielił mu bp Jean-Louis Anne Madelain Lefebvre de Cheverus, ordynariusz Bostonu. Za jego rządów została ukończona bazylika archikatedralna Wniebowzięcia NMP, którą uroczyście poświęcił. W latach 1822-1825 był administratorem apostolskim diecezji Richmond. Po powrocie z podróży po Kanadzie (1826) zachorował i zmarł nie doczekawszy konsekracji biskupiej swego nowo mianowanego koadiutora ks. Jamesa Whitfielda. Pochowany został w krypcie baltimorskiej bazyliki archikatedralnej.

</doc>
<doc id="2622761" url="https://pl.wikipedia.org/wiki?curid=2622761" title="Držková">
Držková

Držková – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 362 mieszkańców.
Położona jest w Górach Hostyńskich w etnograficznym regionie Morawska Wołoszczyzna. W 2011 roku otworzonu tu regionalne muzeum.

</doc>
<doc id="2622762" url="https://pl.wikipedia.org/wiki?curid=2622762" title="Lukov (kraj zliński)">
Lukov (kraj zliński)

Lukov – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 1737 mieszkańców.
Zabytki.
Lukov jest znany z gotyckiego zamku Lukov. Jest to ruina jednego z największych i najstarszych grodów morawskich.
Zobacz też:

</doc>
<doc id="2622763" url="https://pl.wikipedia.org/wiki?curid=2622763" title="Sonja Kolačarić">
Sonja Kolačarić

Sonja Kolačarić (ur. 4 maja 1980 w Lazarevacu) – serbska aktorka filmowa i teatralna.
Znana głównie z ról w filmach "Nebeska udica" czy "Łzy na sprzedaż".

</doc>
<doc id="2622765" url="https://pl.wikipedia.org/wiki?curid=2622765" title="Lukov">
Lukov

Gminy w Czechach:
Gmina na Słowacji:
Zobacz też:

</doc>
<doc id="2622769" url="https://pl.wikipedia.org/wiki?curid=2622769" title="Węgliszek">
Węgliszek

Kawiarnia artystyczna "Węgliszek" – kawiarnia i klub muzyczny, należąca w latach 1993-2012 do Miejskiego Ośrodka Kultury w Bydgoszczy.
Lokalizacja.
Kawiarnia artystyczna „Węgliszek” mieściła się w kamienicy narożnej przy Stary Rynek 12 – Batorego 1.
Historia.
Kawiarnia została założona 1 kwietnia 1993 r. Od początku swego istnienia należała do Miejskiego Ośrodka Kultury w Bydgoszczy. Była miejscem spotkań środowiska artystycznego, zarówno klubem muzycznym, jak i galerią sztuki. Wnętrze kawiarni zostało zaprojektowane przez Przemysława Kryszaka z Gdańska. W wystrój wkomponowane są oryginalne, polichromowane belki stropowe z XVI wieku. Nazwa kawiarni nawiązuje do legendarnego bydgoskiego diabełka „Węgliszka”, członka świty Mistrza Twardowskiego, z którym w 1560 roku odwiedził gród nad Brdą i w nim pozostał, a później w XVII w. rzekomo „panował i straszył” w Bydgoszczy. Do dziś o tym pomocniku Pana Twardowskiego przypomina jego rogaty i uskrzydlony wizerunek w postaci szyldu-metaloplastyki, osadzonego w elewacji kamienicy, dokładnie na rogu ulic Batorego i Starego Rynku. Przygody Mistrza Twardowskiego i jego pomocników w Bydgoszczy opisał w swej powieści z 1840 roku pt. "Mistrz Twardowski: Powieść z podań gminnych" Józef Ignacy Kraszewski. 
W swoich programach repertuarowych Kawiarnia Artystyczna „Węgliszek” uwzględniała: koncerty, recitale, słowno-muzyczne i muzyczno-wokalne formy estradowe, wieczory autorskie oraz promocje książek o różnorodnej tematyce. W latach 1992-1995 „Węgliszek” odwiedziły m.in. sławy polskiego jazzu (Jarosław Śmietana, Jan Ptaszyn Wróblewski, Janusz Muniak, Trio Sławomira Kulpowicza) i poezji śpiewanej (Leszek Długosz, E. Wojnowska, Renata Przemyk), a w latach następnych m.in.: Allen Ginsberg, Jeremi Przybora, Agnieszka Osiecka, Anna Szałapak, Jacek Kaczmarski, Hanna Banaszak, Krystyna Prońko i wielu innych artystów. W kawiarni prezentowali swą muzykę także miejscowi artyści, m.in. piosenkarze (B. Kalinowska, L. Luther, H. Stróżyk, W. Węgrzyn) i śpiewający aktorzy (A. Mozga, W. Kowalski, M Witkowska). W „debiutach miesiąca” promowano młodych muzyków i artystów. 
W „Węgliszku” preferowało się jazz, piosenkę poetycką i ambitniejsze, pozabiesiadne i dyskotekowe rytmy muzyczne. Kawiarnia w 2001 r. stała się miejscem narodzin nowego bydgoskiego festiwalu muzycznego - „Bydgoszcz Harmonica Meeting”. Od 1996 r. odbywały się tutaj „Szopki Bydgoskie” i benefisy znanych bydgoskich twórców.
Dyrektorami MOK i zarazem „Węgliszka” byli: Andrzej Chwediuk (1992-1995), Krystyna Bujak (1995-1999), Marek Stankiewicz (1999-2010), Katarzyna Fojuth (2010–2012).
W 2012 r. „Węgliszek” decyzją władz miasta Bydgoszczy przestał być ośrodkiem kultury podlegającym opiece UM Bydgoszczy, a w 2014 r. definitywnie zmienił swój charakter i został przekształcony w lokal gastronomiczny. Przez ostatnie dwa lata kawiarnię prowadził Paweł Leszczyński. W grudniu 2014 roku zarząd lokalu przy ul. Batorego 1 przejęła Administracja Domów Miejskich. W miejscu dawnej kawiarni artystycznej "Węgliszek" Przemysław Buczkowski, związany wcześniej z hotelem "Bohema", otworzył nowy koncept pod nazwą RestoBar Karramba.
Akcja Nagi Czwartek.
01.07.2004 rok został opublikowany pierwszy numer "Nielegalnego Niekoniunkturalnego Miesięcznika Artystyczno - Kulturalnego - Akcja Nagi Czwartek. Nieformalną siedzibą wydawnictwa był Wegliszek. Ukazało się 17 numerów tego wydawnictwa, oraz jeden numer specjalny poświęcony jednemu z założycieli i redaktorowi naczelnemu Zbyszkowi Piechockiemu. Pismo było formą protestu przeciwko nijakości życia kulturalnego w Bydgoszczy i upolitycznieniu lokalnej kultury - co docelowo doprowadziło do bezterminowego zawieszenia działania i wydawania periodyku.

</doc>
<doc id="2622770" url="https://pl.wikipedia.org/wiki?curid=2622770" title="Lukoveček">
Lukoveček

Lukoveček – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 406 mieszkańców.

</doc>
<doc id="2622772" url="https://pl.wikipedia.org/wiki?curid=2622772" title="Lutonina">
Lutonina

Lutonina – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 390 mieszkańców.

</doc>
<doc id="2622775" url="https://pl.wikipedia.org/wiki?curid=2622775" title="Machová">
Machová

Machová – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 573 mieszkańców.

</doc>
<doc id="2622776" url="https://pl.wikipedia.org/wiki?curid=2622776" title="Mysločovice">
Mysločovice

Mysločovice – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 604 mieszkańców.

</doc>
<doc id="2622777" url="https://pl.wikipedia.org/wiki?curid=2622777" title="Mistrzostwa świata w saneczkarstwie (tory naturalne)">
Mistrzostwa świata w saneczkarstwie (tory naturalne)



</doc>
<doc id="2622778" url="https://pl.wikipedia.org/wiki?curid=2622778" title="Návojná">
Návojná

Návojná – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 716 mieszkańców.

</doc>
<doc id="2622779" url="https://pl.wikipedia.org/wiki?curid=2622779" title="Nedašov">
Nedašov

Nedašov – gmina w Czechach, w powiecie Zlin, w kraju zlińskim. Według danych z dnia 1 stycznia 2012 liczyła 1381 mieszkańców.

</doc>
<doc id="2622783" url="https://pl.wikipedia.org/wiki?curid=2622783" title="Nedašova Lhota">
Nedašova Lhota

Nedašova Lhota – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 713 mieszkańców.

</doc>
<doc id="2622786" url="https://pl.wikipedia.org/wiki?curid=2622786" title="Neubuz">
Neubuz

Neubuz – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 452 mieszkańców.

</doc>
<doc id="2622788" url="https://pl.wikipedia.org/wiki?curid=2622788" title="Ostrata">
Ostrata

Ostrata – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 389 mieszkańców.

</doc>
<doc id="2622789" url="https://pl.wikipedia.org/wiki?curid=2622789" title="Von der Heydt-Museum">
Von der Heydt-Museum

Von der Heydt-Museum (Muzeum Von der Heydta) to galeria sztuki znajdująca się w Wuppertalu, w dzielnicy Elberfeld. Posiada cenną kolekcję malarstwa niemieckiego i francuskiego z XIX i XX w.
Historia.
Początki Von der Heydt-Museum sięgają roku 1902, kiedy to w budynku byłego ratusza w Elberfeld powołano do życia Muzeum Miejskie (Stadtisches Muzeum Elberfeld). W 1929 roku miasto Elberfeld zostało połączone z kilkoma sąsiednimi miastami tworząc miasto Wuppertal. Muzeum miejskie posiada dziś jedną z najbogatszych kolekcji w Niemczech, co zawdzięcza zaangażowaniu obywateli miasta. Jako darczyńcy i mecenasi placówki szczególnie zasłużyli się: bankier August von der Heydt (1851–1929) i jego syn Eduard von der Heydt (1882–1964). W uznaniu ich wkładu w rozwój muzeum nadano mu w 1961 roku nazwę Von der Heydt-Museum. Do zbudowania kolekcji wydatnie przyczyniło się też powołanie przez miejscowych miłośników sztuki stowarzyszenia Barmer Kunstverein, które zakupiło szereg dzieł, przekazując je następnie na rzecz muzeum. Dzięki tym działaniom, trwającym od ponad stu lat, muzeum doczekało się imponującej kolekcji dzieł sztuki, o zakresie czasowym począwszy od XVI wieku aż do czasów współczesnych. Pomimo ogromnych strat zadanych muzeum w czasach nazizmu, może ono poszczycić się dziś zbiorem około 3 000 obrazów, 400 rzeźb i około 30 000 prac wykonanych na papierze. Na uwagę zasługuje kolekcja XVII-wiecznego malarstwa holenderskiego, malarstwo i grafika z XIX wieku, w tym obrazy reprezentujące malarstwo francuskie: szkołę z Barbizon i impresjonizm. Reprezentowana jest też sztuka XX wieku, w szczególności dzieła ekspresjonizmu. W skład muzeum wchodzi położona w dzielnicy Wuppertal-Barmen galeria Von der Heydt-Kunsthalle, w której eksponowane są dzieła sztuki współczesnej. Przy muzeum funkcjonuje również biblioteka mająca w swych zbiorach ponad 100 000 książek poświęconych sztuce, co czyni ją największą tego typu biblioteką w regionie Bergische Land. Biblioteka udostępnia swoje zbiory zarówno zwiedzającym muzeum jak i studentom oraz pracownikom naukowym. Jej zasoby obejmują, oprócz książek, także CD-ROM-y, filmy, czasopisma oraz te wydawnictwa i materiały specjalistyczne, które nie są dostępne w księgarniach.
Kolekcja.
Von der Heydt-Museum posiada w swych zbiorach znane na całym świecie dzieła malarstwa holenderskiego (Jan van Goyen, Caspar Netscher, Frans Hals, Vincent van Gogh), flamandzkiego (Joos de Momper II), francuskiego (między innymi Claude Monet, Auguste Renoir, Pierre Bonnard, Alfred Sisley) i niemieckiego (Franz Marc, Ernst Ludwig Kirchner, Otto Dix), poza tym prace Pabla Picassa i Francisa Bacona.
Kolekcję malarstwa uzupełniają zbiory grafiki. Wiek XVIII reprezentują grafiki Williama Hogartha i Daniela Chodowieckego. Wiek XIX to 41 rysunków Hansa von Maréesa oraz rysunki, pastele i akwarele między innymi: Edgara Degas, Paula Cézanne'a, Claude'a Moneta i Georges'a Seurata. Ekspresjonizm reprezentują grafiki między innymi: Ernsta Ludwiga Kirchnera, Ericha Heckela, Karla Schmidt-Rottluffa i Adolfa Erbslöha, a inne gatunki sztuki współczesnej prace Oskara Schlemmera, Paula Klee (akwarele), Pabla Picassa, Lovisa Corintha i Maxa Beckmanna.

</doc>
<doc id="2622791" url="https://pl.wikipedia.org/wiki?curid=2622791" title="Oldřichovice (powiat Zlin)">
Oldřichovice (powiat Zlin)

Oldřichovice – gmina w Czechach, w powiecie Zlín, w kraju zlińskim. Według danych z dnia 1 stycznia 2012 liczyła 392 mieszkańców.
Zobacz też:

</doc>
<doc id="2622797" url="https://pl.wikipedia.org/wiki?curid=2622797" title="Rebeca Rocamora">
Rebeca Rocamora

Rebeca Rocamora (ur. 7 września 1975 w Alicante; zm. 26 maja 1996 w Madrycie) – Służebnica Boża Kościoła katolickiego.
Życiorys.
Pochodziła z religijnej rodziny. W 1985 roku w wieku 10 lat doznała paraliżu oka; po szczegółowych badaniach zdiagnozowano u niej guza w przysadce mózgowej, lecz nagle została cudownie uzdrowiona. W 1989 roku przyjęła sakrament bierzmowania. Była katechetką. W 1996 roku doznała paraliżu twarzy; po badaniach zdiagnozowano u niej guza. Zmarła mając 20 lat w opinii świętości. Obecnie trwa jej proces beatyfikacyjny.

</doc>
<doc id="2622799" url="https://pl.wikipedia.org/wiki?curid=2622799" title="Siatkobeton">
Siatkobeton



</doc>
<doc id="2622800" url="https://pl.wikipedia.org/wiki?curid=2622800" title="Gordan Kičić">
Gordan Kičić

Gordan Kičić (ur. 5 sierpnia 1977 w Belgradzie) – serbski aktor.

</doc>
<doc id="2622801" url="https://pl.wikipedia.org/wiki?curid=2622801" title="Beton sprężony">
Beton sprężony



</doc>
<doc id="2622802" url="https://pl.wikipedia.org/wiki?curid=2622802" title="Drutobeton">
Drutobeton



</doc>
<doc id="2622803" url="https://pl.wikipedia.org/wiki?curid=2622803" title="Tampico-Madero">
Tampico-Madero



</doc>
<doc id="2622804" url="https://pl.wikipedia.org/wiki?curid=2622804" title="Correcaminos de la UAT">
Correcaminos de la UAT



</doc>
<doc id="2622805" url="https://pl.wikipedia.org/wiki?curid=2622805" title="Kidō Senshi Victory Gundam">
Kidō Senshi Victory Gundam

 – japoński serial anime wyprodukowany przez studio Sunrise w roku 1993. Był emitowany na kanale TV Asahi od 2 kwietnia 1993 do 25 marca 1994, liczył 51 odcinków. Podobno jak poprzednie serie, Victory Gundama reżyserował Yoshiyuki Tomino. Jest to czwarty i ostatni serial Gundam w czasoprzestrzeni Wieku Kosmicznego (UC). Chronologicznie według kalendarza UC jest to najnowsza historia.
Przez wielu fanów uznawany za najlepszą serię Gundam wraz z "Zetą". Serial posiada szeroką gamę postaci. Podczas tworzenia Victory, Tomino przeżywał skrajną depresję i stres, co ma odzwierciedlenie w tym serialu. Ginie wielu bohaterów, zarówno pobocznych jak i pierwszoplanowych.
Opis fabuły.
Akcja toczy się w roku 0153UC (Sto pięćdziesiąty trzeci rok Wieku Kosmicznego), prawie 70 lat po "Gundam ZZ" i stanowi w pewnym sensie kontynuację filmu "Gundam F91". W kosmosie powstaje Cesarstwo Zanscare. Osłabiona Federacja Ziemska zostaje przez nie zaatakowana, jednak z powodu nadchodzącego kryzysu nie może się bronić. Jedyną nadzieją jest podobna do dawnych AEUG i Karaby organizacja wojskowa zwana Ligą Militarną. Ich masowo produkowany mobil – LM312V04 Victory Gundam jest sekretną bronią przeciwko cesarskiemu oddziałowi mobili BESPA. Siła BESPy wzrasta, rozpoczynają się szykanowania oraz masowe egzekucje na gilotynach, aby wprowadzić na Ziemi chaos i strach.
13-letni uchodźca z kolonii, Uso Ewin wiódł spokojne życie wraz ze swoją przyjaciółką z dzieciństwa – Shakti Kareen. Obydwoje wraz zostali wplątani w konflikt Ligi z Zanscarem, kiedy ci drudzy zaatakowali ich miasteczko Kasarelię. Chłopak postanawia się bronić, używa do tego Victory Gundama. Stacza pojedynek z pilotem Zanscare – Chroniclem Asherem i rozpoczyna się ich rywalizacja. Uso wraz Shakti i nowo poznanymi przyjaciółmi dołącza do przypadkowo poznanej pilotki mobilów – Marbet Fingerhat oraz do Ligi Militarnej. Pilotując mobila jest on świadkiem piekła, jakie czyni wojna.
Cesarstwo Zanscare.
Jest to państwo założone na kolonii Side 2 przez zwolenników walki z Federacją Ziemską. Powstało między 0140UC a 0150UC. Jego władczynią jest królowa Maria Armonia, jednak prawdziwym władcą jest Fonse Kagatie. Wprowadził on brutalny system karny za bunt i porażki. Najczęściej używanymi środkami zastraszającymi ludzi przez Zanscare to publiczne ścięcia na gilotynach oraz banicja w przestrzeni kosmicznej co skutkuje utratą tlenu po jakimś czasie. W 0151UC Zanscare rozpoczęło kampanię zbrojną przeciwko wyniszczonej Federacji Ziemskiej.

</doc>
<doc id="2622808" url="https://pl.wikipedia.org/wiki?curid=2622808" title="Juan Hospital">
Juan Hospital

Juan Hospital (ur. 1895, zm. 21 sierpnia 1956) – argentyński piłkarz, grający podczas swojej kariery na pozycji napastnika. 
Kariera klubowa.
Juan Hospital podczas piłkarskiej kariery w latach 1912-1921 występował w Racing Club de Avellaneda. Z Racingiem ośmiokrotnie zdobył mistrzostwo Argentyny w 1913, 1914, 1915, 1916, 1917, 1918, 1919, 1921.
Kariera reprezentacyjna.
W reprezentacji Argentyny Hospital występował w latach 1912-1916. W reprezentacji zadebiutował 1 grudnia 1912 w wygranym 3-1 towarzyskim meczu z Urugwajem. W 1916 wystąpił w pierwszych oficjalnych Mistrzostwach Ameryki Południowej. Na turnieju w Argentynie był rezerwowym i nie wystąpił w żadnym meczu. 
Ostatni raz w reprezentacji Hospital wystąpił 12 lipca 1916 w wygranym 1-0 towarzyskim meczu z Chile. Ogółem w barwach "albicelestes" wystąpił w 5 meczach. 

</doc>
<doc id="2622822" url="https://pl.wikipedia.org/wiki?curid=2622822" title="Carlos Isola">
Carlos Isola

Carlos Isola (ur. 6 marca 1896, zm. 8 lutego 1964) – były argentyński piłkarz grający na pozycji bramkarza.
Kariera klubowa.
Bramkarz w trakcie całej swojej kariery związany był z River Plate
Kariera reprezentacyjna.
W reprezentacji narodowej zadebiutował na turnieju Copa America 1916 w zremisowanym (0-0) meczu z Urugwajem. Spotkanie to było jego jedynym, jakie rozegrał na turnieju.
Rok później po raz drugi wystąpił na Copa America. Na turnieju rozgrywanym w Montevideo wystąpił we wszystkich trzech meczach z Brazylią, Chile i Urugwajem. W 1919 po raz trzeci wystąpił na Copa America. Na turnieju w Rio de Janeiro wystąpił we wszystkich trzech meczach z Urugwajem, Brazylią i Chile. Ostatni raz w reprezentacji Reyes wystąpił 1 czerwca 1919 w zremisowanym 3-3 meczu z Brazylią, którego stawką było Copa Roberto Chery. 
Zawodnik w reprezentacji Argentyny występował w latach 1916–1919, w trakcie których rozegrał 21 spotkań. 
Sukcesy.
Klubowe.
River Plate
Reprezentacyjne.
Argentyna

</doc>
<doc id="2622826" url="https://pl.wikipedia.org/wiki?curid=2622826" title="Łysica Bodzentyn">
Łysica Bodzentyn

Ludowy Klub Sportowy Łysica Bodzentyn – polski klub sportowy założony w 1948 roku w Bodzentynie. Drużyna piłkarska występowała w sezonie 2014/2015 w III lidze, a w sezonie 2022/2023 będzie występować w świętokrzyskiej Klasie okręgowej.
Sekcja piłki nożnej.
Historia.
Klub powstał w 1948 roku pod nazwą Ludowy Zespół Sportowy Bodzentyn. Początkowo rozgrywał on mecze towarzyskie z zespołami z pobliskich miejscowość, m.in. Kielc, Łagowa, Starachowic i Suchedniowa. W 1952 został zarejestrowany w Kieleckim Okręgowym Związku Piłki Nożnej. W tym samym roku przystąpił do rozgrywek w klasie C, w których uczestniczył przez kolejne sześć lat. Następnie (1958–1964) występował w klasie B, zaś później ponownie w klasie C. Słaba działalność organizacyjna i szkoleniowa oraz brak środków finansowych przyczyniły się do tego, że w latach 60. XX wieku klub nieregularnie rywalizował w rozgrywkach prowadzonych przez KOZPN.
W latach 60. XX wieku w nazwie klubu pojawił się człon Łysica. W 1970 roku zespół prowadzony przez Wita Bryłę awansował do klasy B. Uczestniczył w tych rozgrywkach przez następne piętnaście lat. W sezonie 1984/1985 należał do najlepszych drużyn ligi. Uzyskał tyle samo punktów co Skała Tumlin, dlatego o awansie zadecydował dodatkowy mecz. Zakończył się on zwycięstwem Łysicy i jej promocją do klasy A. W debiucie w tych rozgrywkach klub z Bodzentyna zajął drugie miejsce. Wyprzedziły go jedynie rezerwy KSZO Ostrowiec Św., jednak ze względu na to, że pierwszy zespół ostrowieckiego klubu występował w klasie okręgowej, awans przypadł Łysicy.
W sezonie 1989/1990 Łysica zajęła w klasie okręgowej czwarte miejsce, dzięki czemu awansowała do IV ligi międzyokręgowej. W 1993 roku klub zajął w tych rozgrywkach pierwszą pozycję i uzyskał promocję do III ligi. W sezonie 1993/1994 rozegrał w niej łącznie 30 meczów – wygrał jedno spotkanie, dziewięć zremisował, a 20 przegrał. Z dorobkiem 11 punktów i bilansem bramkowym 11–68 uplasował się na ostatniej, 16 lokacie, równoznacznej ze spadkiem. W latach 1994–1998 klub uczestniczył w rozgrywkach IV ligi.
W sezonie 1999/2000 Łysica ponownie wywalczyła awans do IV ligi, jednak do utrzymania się w niej zabrakło bodzentyńskiemu zespołowi jednego punktu. Do stałej gry w IV lidze zespół powrócił w 2002 roku. W sezonie 2006/2007 zajął w niej 12 miejsce, oznaczające grę w barażach. W nich zmierzył się z Neptunem Końskie – przegrał 0:2 i 1:3, jednak dzięki utrzymaniu się w III lidze Wiernej Małogoszcz, w IV lidze pozostała również Łysica. Latem 2008 roku drużyna przystąpiła do rozgrywek nowej IV ligi (piąty poziom ligowy). W sezonie 2010/2011 zajęła w nich drugie miejsce, uzyskując promocję do III ligi.
W sezonie 2011/2012 Łysica II Bodzentyn zdobyła puchar Polski na szczeblu okręgu – w meczu finałowym pokonała po serii rzutów karnych KSZO 1929 Ostrowiec Świętokrzyski (1:1, k. 4:1). Sukces ten powtórzył dwa lata później pierwszy zespół Łysicy, wygrywając w finale 5:0 z Granatem Skarżysko-Kamienna. 
Osiągnięcia.
III liga:
Puchar Polski, grupa: Świętokrzyski ZPN:
Stadion.
Łysica swoje mecze domowe rozgrywa na Stadionie Sportowym przy ul. Wolności 3 w Bodzentynie. Obiekt może pomieścić ok. 1 000 widzów, posiada jedną trybunę główną z siedziskami na 500 osób.
Pozostałe sekcje.
W klubie z Bodzentyna działała w przeszłości drużyna siatkówki mężczyzn. W latach 1951–1953 trzykrotnie zdobyła ona mistrzostwo województwa kieleckiego Ludowych Zespołów Sportowych. Istniała również sekcja podnoszenia ciężarów, której zawodnikiem był m.in. dwukrotny mistrz województwa w wadze koguciej, Marian Kaleta.
W bodzentyńskim zespole trenowali także lekkoatleci. Startowali oni w zawodach o mistrzostwo powiatu i województwa Ludowych Zespołów Sportowych. W klubie działała również sekcja narciarska, z której utworzono później drużynę Jodła Bodzentyn. W latach 50. XX wieku istniała w Bodzentynie mała skocznia narciarska.

</doc>
<doc id="2622827" url="https://pl.wikipedia.org/wiki?curid=2622827" title="Salvador Cabrera">
Salvador Cabrera

Salvador Cabrera Aguirre (ur. 21 sierpnia 1973 w mieście Meksyk) – meksykański piłkarz występujący na pozycji środkowego obrońcy.
Kariera klubowa.
Cabrera pochodzi ze stołecznego miasta Meksyk i jest wychowankiem tamtejszego zespołu Club Necaxa. W jej barwach zadebiutował w meksykańskiej Primera División za kadencji trenera Manuela Lapuente – 27 listopada 1994 w zremisowanym 1:1 meczu z Toros Neza. W tym samym sezonie – 1994/1995 – wywalczył z Necaxą pierwsze w historii klubu mistrzostwo Meksyku, a także krajowy puchar – Copa México – i superpuchar – Campeón de Campeones. Triumfował również w Pucharze Zdobywców Pucharów CONCACAF i w kolejnych rozgrywkach – 1995/1996 – po raz kolejny zdobył tytuł mistrza kraju. Wszystkie te sukcesy zanotował jednak w roli rezerwowego i nie potrafił sobie wywalczyć miejsca w wyjściowym składzie, przez co odszedł na roczne wypożyczenie do drugoligowego CD Irapuato.
Po powrocie do Necaxy Cabrera został podstawowym zawodnikiem ekipy i w wiosennym sezonie Verano 1998 osiągnął z nią wicemistrzostwo Meksyku, natomiast w jesiennej fazie Invierno 1998 trzecie już mistrzostwo kraju. Wówczas także strzelił pierwszego gola w najwyższej klasie rozgrywkowej – 8 sierpnia 1998 w wygranej 4:0 konfrontacji z Pachucą. W 1999 roku wygrał turniej Pucharu Mistrzów CONCACAF, dzięki czemu mógł wziął udział w Klubowych Mistrzostwach Świata – tam z kolei Necaxa zajęła trzecie miejsce, pokonując po rzutach karnych Real Madryt, natomiast sam zawodnik zdobył bramkę w wygranym 3:1 spotkaniu z South Melbourne.
Wiosną 2001 Cabrera został ściągnięty przez byłego szkoleniowca z Necaxy i reprezentacji, Manuela Lapuente, do stołecznej ekipy Atlante FC, gdzie spędził rok. W rozgrywkach Verano 2002, ponownie jako gracz Necaxy, wywalczył z nią trzecie już wicemistrzostwo kraju. Sezon 2003/2004 spędził w Puebla FC, natomiast później przez pół roku grał także w drugoligowych rezerwach CF Pachuca o nazwie Pachuca Juniors. Pod koniec swojej kariery wygrał z Necaxą rozgrywki InterLigi 2007, dzięki czemu mógł wziąć udział w turnieju Copa Libertadores; tam wystąpił w jednym spotkaniu, natomiast jego drużyna odpadła w 1/8 finału. Karierę piłkarską zakończył w wieku 34 lat. W późniejszym czasie pracował jako asystent w trzecioligowym Deportivo Contreras i rezerwach Querétaro FC.
Kariera reprezentacyjna.
W seniorskiej reprezentacji Meksyku Cabrera zadebiutował 10 lutego 1999 w przegranym 0:1 meczu towarzyskim z Argentyną. W tym samym roku został powołany przez selekcjonera Manuela Lapuente na turniej Copa América, gdzie nie rozegrał ani jednego spotkania, natomiast jego kadra zajęła trzecie miejsce. Rok później znalazł się w składzie na Złoty Puchar CONCACAF; tam z kolei Meksykanie odpadli już w ćwierćfinale, natomiast Cabrera dwukrotnie pojawiał się na boisku. Swój bilans reprezentacyjny zamknął ostatecznie na dziewięciu rozegranych meczach bez zdobytej bramki.

</doc>
<doc id="2622841" url="https://pl.wikipedia.org/wiki?curid=2622841" title="Rudnice nad Łabą">
Rudnice nad Łabą



</doc>
<doc id="2622843" url="https://pl.wikipedia.org/wiki?curid=2622843" title="Henri Caffarel">
Henri Caffarel

Henri Caffarel (ur. 30 lipca 1903 w Lyonie, zm. 18 września 1996 w Troussures) – francuski duchowny, Sługa boży Kościoła katolickiego.
Życiorys.
Pochodził z religijnej rodziny. W dniu 19 kwietnia 1930 roku otrzymał święcenia kapłańskie. Był założycielem ruchu małżeńskiej duchowości – Équipes Notre-Dame. W 1965 roku przeniósł się do Troussures. Tworzył czasopismo "L'Anneau d'Or" ("Złota obrączka") i "Cahiers d'oraison" ("Zeszyty modlitwy"). Zmarł 18 września 1996 roku mając 93 lata w opinii świętości.
W dniu 25 kwietnia 2006 roku rozpoczął się jego proces beatyfikacyjny.

</doc>
<doc id="2622845" url="https://pl.wikipedia.org/wiki?curid=2622845" title="Oddział Galima Gufranowa-Chasanowa">
Oddział Galima Gufranowa-Chasanowa

Oddział Galima G. Gufranowa-Chasanowa (ros. "Oтряд Галима Г. Гуфранова-Хасанова") – antysowiecki oddział partyzancki na Białorusi w II połowie 1944 roku.
Pod koniec czerwca 1944 roku w rejonie Nawli w obwodzie briańskim została przez Niemców zrzucona na spadochronach grupa Rosjan pod dowództwem Galima G. Gufranowa-Chasanowa. Liczyła 36 osób. Wszyscy przeszli przeszkolenie dywersyjne w szkole wywiadowczej Abwehry w Borysowie. Dywersanci byli przebrani w mundury czerwonoarmistów i silnie uzbrojeni w zdobyczną broń sowiecką. Mieli też 2 radiostacje. Galim G. Gufranow-Chasanow występował jako major Armii Czerwonej. Grupa miała utworzyć w kompleksie leśnym bazę dla organizacji szeroko rozwiniętej działalności dywersyjnej na tyłach frontu w celu niszczenia linii komunikacyjnych wojsk sowieckich. Zadaniem grupy miało być też prowadzenie propagandy antysowieckiej i werbunku wśród miejscowej ludności. Po kilku dniach na ślad grupy wpadły jednak oddziały SMIERSZa, okrążając ją. Po strzelaninie 14 dywersantów na czele z dowódcą i radiotelegrafistą zostało schwytanych, 4 zbiegło do lasu, zaś pozostali zginęli. W wyniku przesłuchań Sowieci dowiedzieli się o planowanym zrzucie kolejnych 2 grup dywersyjnych na czele z Czarą Kurbanowem (17 osób) i Władimirem Pawłowem (18 osób). Sowieci rozpoczęli operację wywiadowczą, polegającą na wysyłaniu Niemcom fałszywych depesz radiowych. Dzięki temu na początku września 1944 r. obie grupy zostały całkowicie zniszczone, a w ręce Sowietów dostało się wiele materiałów wojennych. Próbowano również bezskutecznie zestrzelić 4-silnikowy transportowiec niemiecki Junkers Ju 290, który dokonywał zrzutów. Jeszcze jedną grupę dywersyjną Sowieci rozbili w połowie grudnia tego roku. Wtedy zdecydowano się na zakończenie gry wywiadowczej.

</doc>
<doc id="2622860" url="https://pl.wikipedia.org/wiki?curid=2622860" title="Victory Gundam">
Victory Gundam



</doc>
<doc id="2622867" url="https://pl.wikipedia.org/wiki?curid=2622867" title="Lew Bykowskyj">
Lew Bykowskyj



</doc>
<doc id="2622870" url="https://pl.wikipedia.org/wiki?curid=2622870" title="Mata">
Mata

Mata – płaski przedmiot o dużej powierzchni pełniący funkcję m.in.
Funkcję amortyzującą spełnia na przykład mata rozkładana na podłodze służąca do ćwiczeń gimnastycznych, zapasów, judo itp.
Mata może być wykonana z różnych surowców, np. tkaniny, słomy, wełny mineralnej, pianki ze spienionych tworzyw sztucznych. Często są laminatami.

</doc>
<doc id="2622874" url="https://pl.wikipedia.org/wiki?curid=2622874" title="Dimitris Minasidis">
Dimitris Minasidis

Dimitris Minasidis (ur. 29 kwietnia 1989 w ZSRR) – cypryjski sztangista, olimpijczyk, reprezentant letnich igrzysk olimpijskich w Pekinie (2008), wicemistrz Europy.
Największym jego sukcesem był srebrny medal mistrzostw Europy w 2012 roku. Startując w kategorii wagowej do 62 kg osiągnął 288 kg w dwuboju.
W 2014 roku na Igrzyskach Wspólnoty Narodów zdobył złoty medal (z wynikiem 276 kg) w kategorii 62 kg.

</doc>
<doc id="2622877" url="https://pl.wikipedia.org/wiki?curid=2622877" title="Hrabstwo St. Francois">
Hrabstwo St. Francois

Hrabstwo St. Francois (ang. "St. Francois County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 452,40 mil2 (1 172 km2). Według danych z 2010 r. hrabstwo miało 65 359 mieszkańców. Hrabstwo powstało 19 grudnia w 1821 roku, a jego nazwa pochodzi od przepływającej przez terytorium hrabstwa rzeki św. Franciszka nazwanej tak najprawdopodobniej na cześć św. Franciszka z Asyżu albo św. Franciszka Ksawerego, który podobnie jak odkrywca tych terenów, Jacques Marquette, był jezuitą.

</doc>
<doc id="2622885" url="https://pl.wikipedia.org/wiki?curid=2622885" title="Meteoryt żelazno-kamienny">
Meteoryt żelazno-kamienny

Meteoryt żelazno-kamienny – jeden z trzech podstawowych typów meteorytów. Meteoryty żelazno-kamienne dzielimy jeszcze na mezosyderyty i pallasyty. Są zbudowane z metalicznego żelaza oraz minerałów krzemianowych. 

</doc>
<doc id="2622886" url="https://pl.wikipedia.org/wiki?curid=2622886" title="Meteoryty żelazno-kamienne">
Meteoryty żelazno-kamienne



</doc>
<doc id="2622887" url="https://pl.wikipedia.org/wiki?curid=2622887" title="Francja na Letnich Igrzyskach Olimpijskich 1912">
Francja na Letnich Igrzyskach Olimpijskich 1912

Francja na Letnich Igrzyskach Olimpijskich 1912 w Sztokholmie, reprezentowana była przez 119 sportowców - w tym przez jedną kobietę. Zawodnicy francuscy zdobyli łącznie 14 medali (7 złotych, 4 srebrne i 3 brązowe). Dodatkowo w Konkursie Sztuki i Literatury uczestniczyło 10 zawodników.

</doc>
<doc id="2622888" url="https://pl.wikipedia.org/wiki?curid=2622888" title="Meteoryt kamienno-żelazny">
Meteoryt kamienno-żelazny



</doc>
<doc id="2622889" url="https://pl.wikipedia.org/wiki?curid=2622889" title="Meteoryty kamienno-żelazne">
Meteoryty kamienno-żelazne



</doc>
<doc id="2622890" url="https://pl.wikipedia.org/wiki?curid=2622890" title="Ukraiński Instytut Czarnomorski">
Ukraiński Instytut Czarnomorski

Ukraiński Instytut Czarnomorski (ukr. "Український Чорноморський інститут") – emigracyjny ukraiński ośrodek naukowo-badawczy podczas II wojny światowej i w pierwszych latach powojennych
Instytut został utworzony na początku 1940 roku w okupowanej Warszawie z inicjatywy przedstawicieli emigracji ukraińskiej w Polsce. W skład jego kierownictwa weszli prof. Iwan Szowheniw, Mychajło Miller, Jurij Łypa i Lew Bykowskyj. Do zadań ośrodka należało prowadzenie badań naukowych z zakresu spraw politycznych i ekonomicznych, jakie mogą pojawić się po odzyskaniu przez Ukrainę niepodległości. Planowano wtedy przenieść Instytut do Odessy. W tym celu w 1942 roku wyjechał do niej J. Łypa, ale podróż zakończyła się niepowodzeniem. Motywem przewodnim było geostrategiczne znaczenie obszaru Morza Czarnego dla państwowości ukraińskiej. W okresie warszawskim pod egidą Instytutu zostało opublikowanych ponad 40 prac naukowych. Jego działalność została przerwana w połowie 1944 r. Wznowiono ją krótko po zakończeniu wojny w zachodnich Niemczech. Trwała ona do 1948 roku. Ogółem Instytut wydał około 70 publikacji naukowych.

</doc>
<doc id="2622891" url="https://pl.wikipedia.org/wiki?curid=2622891" title="Jaroslav Just">
Jaroslav Just

Jaroslav Just (ur. 6 lutego 1883 w Pradze, zm. 5 sierpnia 1928 tamże) – czeski tenisista reprezentujący Królestwo Czech i Czechosłowację. Startował na igrzyskach w Sztokholmie (1912) i Antwerpii (1920), gdzie startował w turniejach singlowych i deblowych.

</doc>
<doc id="2622895" url="https://pl.wikipedia.org/wiki?curid=2622895" title="Jaromír Zeman">
Jaromír Zeman

Jaromír Zeman (ur. 12 sierpnia 1886 w Pradze) – czeski tenisista reprezentujący Czechy. Startował na igrzyskach w Sztokholmie (1912), gdzie startował w turniejach singlowym i deblowym na korcie otwartym.

</doc>
<doc id="2622902" url="https://pl.wikipedia.org/wiki?curid=2622902" title="Laurenty II (metropolita kazański)">
Laurenty II (metropolita kazański)

Laurenty, po złożeniu ślubów wielkiej schimy Leukiusz (zm. 11 listopada 1672) – rosyjski biskup prawosławny.
Był mnichem w monasterze św. Jana Teologa nad Wagą. W czasie pobytu w tymże klasztorze poznał patriarchę moskiewskiego i całej Rusi Nikona. W 1654 brał udział w przeniesieniu relikwii św. Jakuba Borowickiego do Świętojezierskiego Wałdajskiego Monasteru Iwerskiej Ikony Matki Bożej. 16 kwietnia tego samego roku przyjął chirotonię biskupią i objął urząd biskupa twerskiego. Rok później otrzymał godność arcybiskupią. Uczestniczył w soborach omawiających i sankcjonujących reformę liturgiczną patriarchy Nikona. W 1657, po śmierci metropolity kazańskiego Korneliusza, Nikon wyznaczył Laurentego na jego następcę. Uzyskał on również prawo noszenia białego kłobuka oraz błogosławienia wiernych przy pomocy dikirionu i trikirionu.
Brał udział w soborze moskiewskim w latach 1666-1667, w czasie którego patriarcha Nikon został ostatecznie pozbawiony urzędu. Nie bronił patriarchy przed oskarżeniami o uzurpację władzy, jednak nie wystąpił również z jego krytyką. Staroobrzędowcy uważali go za jednego ze swoich największych wrogów.
Przed śmiercią złożył śluby mnisze wielkiej schimy, zmieniając imię na Leukiusz. Został pochowany w soborze Zwiastowania w Kazaniu.

</doc>
<doc id="2622904" url="https://pl.wikipedia.org/wiki?curid=2622904" title="Hrabstwo Andrew">
Hrabstwo Andrew

Hrabstwo Andrew (ang. "Andrew County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 436.50 mil2 (1 131 km2). Według danych z 2010 r. hrabstwo miało 17 291 mieszkańców. Hrabstwo powstało w 1841 roku.

</doc>
<doc id="2622905" url="https://pl.wikipedia.org/wiki?curid=2622905" title="Pałac Władysława Reymonta w Kołaczkowie">
Pałac Władysława Reymonta w Kołaczkowie

Pałac Władysława Reymonta w Kołaczkowie – zabytkowy klasycystyczny pałac (przez historyków sztuki uważany również za dwór) z XIX wieku w Kołaczkowie, w powiecie wrzesińskim, w województwie wielkopolskim.
Zlokalizowany przy placu Władysława Reymonta.
Pałac powstał na początku XIX wieku dla rodziny Stablewskich (Marcin Libicki podaje, że dla Tadeusza Grabskiego). W latach 1920–1925 w pałacu mieszkał Władysław Reymont. Po 1945 wnętrza zostały przebudowane. Został wybudowany w kształcie prostokąta. Przy elewacji frontowej umieszczony jest portyk w stylu jońskim podparty przez osiem kolumn. Zachowały się meble używane przez pisarza. Przy pałacu znajduje się park, a w nim klasycystyczna oficyna z pierwszej połowy XIX wieku oraz budynki gospodarcze.
Obecnie pałac jest siedzibą Gminnego Ośrodka Kultury. Mieści się w nim również Izba Pamięci Władysława Reymonta oraz Regionalna Izba Spółdzielczości Bankowej przy Powiatowym Banku Spółdzielczym we Wrześni.

</doc>
<doc id="2622907" url="https://pl.wikipedia.org/wiki?curid=2622907" title="CARIFTA Games">
CARIFTA Games

CARIFTA Games – międzynarodowe zawody lekkoatletyczne organizowane przez kraje należące do Karaibskiej Organizacji Wolnego Handlu (CARIFTA) rokrocznie począwszy od 1972 roku.
W zawodach startują sportowcy z dwóch kategorii wiekowych – juniorzy (do 20 lat) oraz juniorzy młodsi (do 17 lat).

</doc>
<doc id="2622908" url="https://pl.wikipedia.org/wiki?curid=2622908" title="Mazurska Szkoła Wyższa w Ełku">
Mazurska Szkoła Wyższa w Ełku

Mazurska Szkoła Wyższa – nieistniejąca uczelnia z siedzibą w Ełku, która rozpoczęła swoją działalność na mocy Decyzji Ministra Nauki i Szkolnictwa Wyższego z dnia 9 grudnia 2011 roku. Powstała ona w wyniku przekształcenia Wszechnicy Warmińskiej z siedzibą w Lidzbarku Warmińskim, która prowadziła swoją działalność od 2004 roku. Założycielem Mazurskiej Szkoły Wyższej w Ełku była Anna Mrozek.
Wpis do Rejestru Uczelni Niepublicznych i Związków Uczelni Niepublicznych prowadzonego przez Ministra Nauki i Szkolnictwa Wyższego zgodnie z art. 29 ust. 3 ustawy z dnia 27 lipca 2005 r. – Prawo o szkolnictwie wyższym (Dz.U. Nr 164, poz. 1365, z późn. zm.) pod nr. 295 od 2011 roku.
Uczelnia posiadała uprawnienia do prowadzenia kształcenia pierwszego stopnia na kierunkach: turystyka i rekreacja, edukacja artystyczna w zakresie sztuk plastycznych, architektura krajobrazu, gospodarka przestrzenna. Z końcem sierpnia 2013 roku została włączona do Gdańskiej Szkoły Wyższej na podstawie decyzji Ministra Nauki i Szkolnictwa Wyższego z dnia 31 lipca 2013 r. (DKN.ZNU.6013.66.2013.2.AW).

</doc>
<doc id="2622911" url="https://pl.wikipedia.org/wiki?curid=2622911" title="Ryszard Skrzyniarz">
Ryszard Skrzyniarz

Ryszard Skrzyniarz (ur. 19 stycznia 1964 w Bielinach, woj. świętokrzyskie) – teolog, historyk Kościoła, mediewista, pedagog - biografista akademicki, wykładowca KUL.
Wykształcenie.
Ukończył V Liceum Ogólnokształcące im. Piotra Ściegiennego w Kielcach w 1984 roku. Następnie studiował teologię i w roku 1991 otrzymał magisterium na Wydziale Teologii Katolickiego Uniwersytetu Lubelskiego na podstawie pracy pisanej pod kierunkiem ks. prof. dr hab. Mieczysława Brzozowskiego. Kontynuował naukę na Wydziale Teologii KUL uzyskując kolejno w roku 1993 licencjat z homiletyki w Instytucie Teologii Pastoralnej oraz w roku 1994 licencjat z historii Kościoła w Instytucie Historii Kościoła tegoż uniwersytetu.
18 maja 1998 otrzymał stopień naukowy doktora w zakresie historii Kościoła na Wydziale Teologii KUL na podstawie rozprawy pt. ""Kazania świętokrzyskie" jako świadectwo kerygmy średniowiecznego Kościoła polskiego" i wydanej pt. „Kazania świętokrzyskie. Przepowiadanie w XIII wieku” przez Redakcję Wydawnictw KUL (Lublin 2001, ss. 201. ). Rozprawa doktorska została napisana pod kierunkiem ks. prof. dr. hab. Marka T. Zahajkiewicza. Uzyskał również stopień doktora nauk humanistycznych w zakresie historii ze specjalnością: historia Kościoła. Natomiast stopień doktora habilitowanego otrzymał 23 czerwca 2009 na Wydziale Pedagogicznym Katolickiego Uniwersytetu w Ružomberoku (Słowacja).
Doświadczenie zawodowe.
Od 1 października 1993 do 30 września 1994 był bibliotekarzem w Bibliotece Uniwersyteckiej Katolickiego Uniwersytetu Lubelskiego. Następnie w okresie od 1 marca 1995 do 30 września 2005 pracował jako redaktor czasopisma naukowego „Archiwa, Biblioteki i Muzea Kościelne” w Ośrodku Archiwów, Bibliotek i Muzeów Kościelnych KUL, pełniąc kolejno stanowiska: redaktora, asystenta i adiunkta.
W latach 2005–2009 pracował jako adiunkt w Zakładzie Dydaktyki Historii i Wiedzy o Społeczeństwie Instytutu Historii Wydziału Humanistycznego Uniwersytetu Humanistyczno-Przyrodniczego Jana Kochanowskiego w Kielcach.
Od 1 października 2009 pracuje w Instytucie Pedagogiki Wydziału Nauk Społecznych KUL, najpierw jako adiunkt z habilitacją w Katedrze Pedagogiki Chrześcijańskiej i Pracowni Biografistyki Pedagogicznej, następnie od 1 października 2010 jako profesor nadzwyczajny Katolickiego Uniwersytetu Lubelskiego Jana Pawła II.
Obecna funkcja.
Jest kierownikiem Katedry Biografistyki Pedagogicznej w Instytucie Pedagogiki Wydziału Nauk Społecznych KUL. 
Ważniejsze publikacje i dorobek naukowy.
Autor 52 artykułów, w tym w czasopismach zagranicznych, 299 haseł encyklopedycznych, szeregu recenzji, programu katechetycznego dla gimnazjum, skryptu dla studentów oraz wielu przeglądów bibliograficznych, wykazów i informacji.

</doc>
<doc id="2622912" url="https://pl.wikipedia.org/wiki?curid=2622912" title="Carifta Games">
Carifta Games



</doc>
<doc id="2622913" url="https://pl.wikipedia.org/wiki?curid=2622913" title="Karol Fryderyk (książę Hohenzollern-Sigmaringen)">
Karol Fryderyk (książę Hohenzollern-Sigmaringen)

Karl Friedrich (ur. 9 stycznia 1724 w Sigmaringen, zm. 20 grudnia 1785 w Krauchenwies) – książę Hohenzollern-Sigmaringen. Podczas jego panowania państwo to było częścią Świętego Cesarstwo Rzymskiego.
Urodził się jako najstarszy syn księcia Hohenzollern-Sigmaringen Józefa i jego żony księżnej Marii Franciszki. Na tron wstąpił po śmierci ojca 8 grudnia 1769.
2 marca 1749 poślubił swoją siostrę stryjeczną - hrabiankę Hohenzollern-Berg Joannę. Para miała dwanaścioro dzieci:

</doc>
<doc id="2622914" url="https://pl.wikipedia.org/wiki?curid=2622914" title="Strażnica WOP Pokrzywna">
Strażnica WOP Pokrzywna

Strażnica Wojsk Ochrony Pogranicza Pokrzywna – zlikwidowany podstawowy pododdział Wojsk Ochrony Pogranicza pełniący służbę graniczną na granicy polsko-czechosłowackiej.
Strażnica Straży Granicznej w Pokrzywnej – zlikwidowana graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Republiką Czeską.
Formowanie i zmiany organizacyjne.
Strażnica została sformowana po 1946 roku jako Strażnica WOP nr 222a w strukturze 48 komendy odcinka Prudnik.
W związku z reorganizacją oddziałów WOP, 24 kwietnia 1948 roku, strażnica została włączona w struktury 71 batalionu Ochrony Pogranicza, a 1 stycznia 1951 roku 45 batalionu WOP w Prudniku.
15 marca 1954 roku wprowadzono nową numerację strażnic, a strażnica WOP Pokrzywna otrzymała nr 231 w skali kraju.
W 1956 roku rozpoczęto numerowanie strażnic na poziomie brygady. Strażnica II kategorii Pokrzywna była 21 w 4 Brygadzie Wojsk Ochrony Pogranicza.
1 stycznia 1960 roku była jako 5 strażnica WOP III kategorii Pokrzywna. 1 stycznia 1964 roku była jako 6 strażnica WOP lądowa III kategorii Pokrzywna.
W 1976 roku w związku z przejściem na dwuszczeblowy system dowodzenia, strażnicę podporządkowano bezpośrednio pod sztab Górnośląskiej Brygady WOP w Gliwicach.
13 grudnia 1981 roku po wprowadzeniu stanu wojennego na terytorium kraju, dowódca GB WOP wewnętrznym rozkazem w miejscu stacjonowania poszczególnych batalionów, utworzył tzw. „wysunięte stanowiska dowodzenia” (zalążek przyszłych batalionów granicznych), którym podporządkował strażnice znajdujące się na odcinkach dawnych batalionów granicznych. Brygada wykonywała zadania ochrony granicy i bezpieczeństwa państwa wynikające z dekretu o wprowadzeniu stanu wojennego.
W 1984 roku strażnica WOP Pokrzywna została włączona w struktury utworzonego batalionu granicznego WOP Prudnik jako Strażnica WOP Lądowa rozwinięta kat. I w Pokrzywnej.
1 listopada 1989 roku Strażnica WOP Pokrzywna została rozformowana i odcinek przejęły: na nowo utworzona Strażnica WOP Lądowa kadrowa kat. II w Trzebinie i Strażnica WOP Lądowa kadrowa kat. I w Konradowie, a obiekt wykorzystywany był jako "ośrodek wypoczynkowy" GB WOP, następnie Śląskiego Oddziału Straży Granicznej.
W 1994 roku strażnica została odtworzona przez Śląski Oddział Straży Granicznej w Raciborzu i przyjęła nazwę Strażnica Straży Granicznej w Pokrzywnej (Strażnica SG w Pokrzywnej).
W 2000 roku rozpoczęła się reorganizacja struktur Straży Granicznej związana z przygotowaniem Polski do wstąpienia, do Unii Europejskiej i przystąpieniem do Traktatu z Schengen. W wyniku tego procesu, w marcu 2001 roku Strażnica SG w Pokrzywnej została rozwiązana, a ochraniany odcinek granicy przejęły strażnice SG w Trzebinie i Konradowie. Natomiast obiekt przejął Centralny Ośrodek Szkolenia Straży Granicznej w Koszalinie z zamiarem utworzenia strażnicy szkolnej. Mimo poczynionych nakładów finansowych oraz adaptacyjnych odstąpiono od w/w przedsięwzięcia i obiekt przekazano gminie, gdzie utworzono szkolne schronisko młodzieżowe.
Ochrona granicy.
W rejonie znaku granicznego nr "140/13-14" po stronie polskiej od 1948 roku do lat 60. XX wieku, istniał posterunek graniczny strażnicy na konstrukcji stalowej nad torem kolejowym z Jindřichova ve Slezsku do Głuchołaz oraz pomieszczenia drużyny konwojowej , celem konwojowania pociągów czechosłowackich na terytorium Polski w uprzywilejowanym tranzycie kolejowym z Czechosłowacji do Czechosłowacji przez Głuchołazy do miejscowości Głuchołazy w rejon znaku gran. nr "160/5" .
W maju 1958 roku strażnica przejęła pod ochronę, część odcinka granicy po likwidacji strażnicy WOP Jarnołtówek.
W 1960 roku 5 strażnica WOP Pokrzywna III kategorii, ochraniała odcinek granicy państwowej o długości 10159 m
W 1976 roku odcinek strażnicy został wydłużony po przejęciu części odcinka po rozformowanej strażnicy WOP Trzebina zamienionej na ośrodek szkolenia, podległy Ośrodkowi Szkolenia Górnośląskiej Brygady WOP w Prudniku, tj. od znaku gran. nr "139/5" do znaku gran. nr "IV/136" .
W okresie 1976–31 października 1989, Strażnica WOP Lądowa rozwinięta kat. I Pokrzywna ochraniała odcinek granicy państwowej:
W okresie 1994–marzec 2001 Strażnica SG w Pokrzywnej ochraniała odcinek granicy państwowej:
2 lipca 1997 roku na odcinku strażnicy zostało uruchomione przejście graniczne na szlaku turystycznym (turystyczne), w którym kontrolę graniczną i celną osób, towarów oraz środków transportu wykonywała załoga Granicznej Placówki Kontrolnej Straży Granicznej w Głuchołazach (GPK SG w Głuchołazach).
Upamiętnienie.
23 kwietnia 2015 roku dokonano odsłonięcia tablicy na fasadzie budynku byłej strażnicy upamiętniającej jej funkcjonowanie. Tablica została ufundowana ze środków Zarządu Oddziałowego Niezależnego Samorządnego Związku Zawodowego Funkcjonariuszy Straży Granicznej przy Śląsko-Małopolskim Oddziale Straży Granicznej w Raciborzu zgodnie z uchwałą z 24 lutego 2015 roku. Inicjatorami ufundowania upamiętnienia byli funkcjonariusze Placówki SG w Opolu, którzy w przeszłości służyli w Pokrzywnej.

</doc>
<doc id="2622917" url="https://pl.wikipedia.org/wiki?curid=2622917" title="Korneliusz (metropolita kazański)">
Korneliusz (metropolita kazański)

Korneliusz (zm. 17 sierpnia 1656) – rosyjski biskup prawosławny.
Od 1647 był ihumenem Makariewskiego Monasteru Trójcy Świętej. Po dwóch latach przeniesiony do monasteru Objawienia Pańskiego w Moskwie. 13 stycznia 1650 został wyświęcony na biskupa kazańskiego i swijaskiego, natychmiast otrzymując godność metropolity.
Był jednym z największych zwolenników reformy liturgicznej patriarchy Nikona. Zmarł nagle w 1656 w czasie epidemii.

</doc>
<doc id="2622918" url="https://pl.wikipedia.org/wiki?curid=2622918" title="Salomon Weinzieher">
Salomon Weinzieher

Salomon Weinzieher (ur. 19 kwietnia 1869 w Białymstoku, zm. w sierpniu 1943 w KL Auschwitz) – polski lekarz żydowskiego pochodzenia, poseł na Sejm Ustawodawczy oraz I kadencji II Rzeczypospolitej 
Życiorys.
Urodził się 19 kwietnia 1869 w Białymstoku, w rodzinie Hersza i Miny z Flachów. Był bratem przedsiębiorcy Gustawa Weinziehe­ra. Ukończył gimnazjum w Piotrkowie Trybunalskim. Studiował na wydziale medycznym Uniwersytetu Warszawskiego, wydalony za działania politczne. Dyplom lekarski uzyskał w 1897 w Kijowie. Osiadł w Będzinie. Został dyrektorem tamtejszego szpitala, a także radnym miejskim. W latach 1907–1913 był sekretarzem Towarzystwa Lekarskiego Zagłębia Dąbrowskiego. Był prezesem Zarządu Gminy Żydowskiej w Będzinie. Zaangażował się w działalność społeczną – był od 1909 prezesem Towarzystwa Dobroczynności Wyznania Mojżeszowego w Będzinie. W latach 1919–1927 i 1938–1939 sprawował mandat poselski jako poseł bezpartyjny. Od 1925 był przewodniczącym rady miejskiej Będzina.
Podczas II wojny światowej został uwięziony w będzińskim getcie, a następnie w 1943 deportowany do Auschwitz.
Od 28 marca 1897 był mężem Anny z Federów. Jego synami byli lekarz Jan Jakub Weinzieher (ur. 1908); który w latach 30. pracował jako chirurg w Szpitalu Żydowskim w Sosnowcu przy ul. Konrada; zamordowany później w Katyniu oraz prawnik Michał Weinzieher, który na początku II wojny światowej poślubił poetkę Zuzannę Ginczankę.

</doc>
<doc id="2622919" url="https://pl.wikipedia.org/wiki?curid=2622919" title="Aida Mohamed">
Aida Mohamed

Aida Mohamed (ur. 12 marca 1976 we Budapeszcie) – węgierska florecistka, wicemistrzyni świata, mistrzyni Europy.
Na mistrzostwach świata zdobyła 6 medali, w tym jeden srebrny – w Essen (1993). Podczas mistrzostw Europy w Gandawie (2007) zdobyła złoty medal w turnieju drużynowym.
Żona kanadyjskiego szpadzisty, Laurie Shonga.

</doc>
<doc id="2622920" url="https://pl.wikipedia.org/wiki?curid=2622920" title="Fiat 124 Sport Spider">
Fiat 124 Sport Spider

Fiat 124 Sport Spider – samochód osobowy typu kabriolet produkowany był przez włoski koncern motoryzacyjny Fiat w latach 1966–1982, a następnie przez Pininfarinę w latach 1983–1985.
Historia i opis modelu.
Samochód został po raz pierwszy oficjalnie zaprezentowany podczas targów motoryzacyjnych w Turynie w listopadzie 1966. Auto zbudowane zostało w oparciu o skróconą ramę oraz wiele podzespołów mechanicznych modelu Fiat 124. Nadwozie pojazdu zaprojektowane zostało i wytwarzane przez włoską firmę Pininfarina. Początkowo pojazd napędzany był silnikiem benzynowym o pojemności 1438 cm3 z podwójnym wałkiem rozrządu oraz 5-biegową manualną skrzynią biegów. Wyposażony był m.in. w hamulce tarczowe oraz wycieraczki przedniej szyby z biegiem przerywanym.
W 1968 rozpoczęto sprzedaż modelu na terenie Stanów Zjednoczonych. Rok później w Europie zaprezentowano drugą serię modelu, wyposażoną w silnik o pojemności 1608 cm3. Przy okazji delikatnie przestylizowany został przód pojazdu oraz zastosowano większe tylne lampy. W 1972 wprowadzona na rynek została trzecia seria pojazdu wyposażona w jeden z dwóch nowych układów napędowych pochodzących z większego Fiata 132: 1592 lub 1756 cm3. 
Z uwagi na duży popyt na pojazd w Stanach Zjednoczonych, Fiat postanowił od 1975 produkować pojazdy przeznaczone wyłącznie na rynek amerykański. W 1979 pojazd przemianowany został na Spider 2000 odnosząc się do zupełnie nowego silnika o pojemności 1995 cm3.
Pod koniec 1981 Pininfarina przebudowała cały proces produkcyjny pojazdu oraz wprowadziła model ponownie na rynek europejski. W 1982 produkcja Spidera przez Fiata i Pininfarinę biegła równolegle: Fiat produkował modele Spider 2000, a Pininfarina rozpoczęła sprzedaż własnej wersji, sprzedawanej w USA jako Pininfarina Spider Azzurra, a w Europie jako Pininfarina Spider Europa. Model Azzurra standardowo wyposażony był w skórzaną tapicerkę, system stereo z odtwarzaczem kasetowym oraz elektryczne sterowanie szyb.
W 1984 wprowadzono na rynek niemiecki wersję wyposażoną w silnik doładowany kompresorem o mocy 135 KM.
Produkcję pojazdu zakończono w 1985 po wyprodukowaniu łącznie około 200 000 egzemplarzy, z których większość wyeksportowano od USA.
Silniki.
Wszystkie jednostki benzynowe pojazdu wyposażone były w dwa wałki rozrządu w głowicy (DOHC) oraz po raz pierwszy w historii masowej produkcji pojazdów – gumowy pasek rozrządu zamiast łańcucha. Ich konstruktorem był były inżynier Ferrari – Aurelio Lampredi. 
Fiat 124 Abarth Rally – CSA.
Był to pierwszy rajdowy model Abartha po przejęciu firmy przez Fiata. W latach 1972–1975 co roku zajmował drugie miejsce w międzynarodowych mistrzostwach producentów (od 1973 były to rajdowe mistrzostwa świata WRC). Auto ma na swoim koncie dwa tytuły mistrza Europy, które zdobyli Raffaele Pinto (1972) oraz Maurizio Verini (1975). W 1972 Hakan Lindberg wygrał nim Rajd Akropolu, a rok później Achim Warmbold – Rajd Polski.

</doc>
<doc id="2622924" url="https://pl.wikipedia.org/wiki?curid=2622924" title="FIAT 124 Sport Spider">
FIAT 124 Sport Spider



</doc>
<doc id="2622926" url="https://pl.wikipedia.org/wiki?curid=2622926" title="Nastja Reiberger">
Nastja Reiberger



</doc>
<doc id="2622933" url="https://pl.wikipedia.org/wiki?curid=2622933" title="Korneliusz (metropolita nowogrodzki)">
Korneliusz (metropolita nowogrodzki)

Korneliusz, imię świeckie Koźma (zm. 26 lutego 1698) – rosyjski biskup prawosławny.
Pochodził z rodziny bojarskiej z Moskwy. Życie monastyczne rozpoczął w monasterze Trójcy Świętej w Zielencu. Jesienią 1655 został przełożonym monasteru Zaśnięcia Matki Bożej w Tichwinie z godnością archimandryty. W 1668 wrócił do monasteru w Zielencu jako jego przełożony.
16 marca 1673 wyświęcony na biskupa kazańskiego i swijaskiego i natychmiast podniesiony do godności metropolity. Nigdy jednak nie wyjechał do Kazania, lecz samowolnie pozostał w Moskwie. W 1674 wyznaczony na metropolitę nowogrodzkiego, sprawował ten urząd do 1695, gdy z powodu choroby odszedł w stan spoczynku i zamieszkał w monasterze w Zielencu. W 1681, na prośbę cara Fiodora Romanowa, przewodniczył pogrzebowi patriarchy Nikona według rytu przewidzianego dla biskupów. W klasztorze żył do śmierci w 1698 i tam został pochowany.

</doc>
<doc id="2622936" url="https://pl.wikipedia.org/wiki?curid=2622936" title="Bronisław Bukowski">
Bronisław Bukowski

Bronisław Bukowski (ur. 6 października 1893 w Pręgowie, woj. pomorskie, zm. 11 maja 1965 w Gdańsku) – inżynier budownictwa, specjalista technologii żelbetownictwa, twórca polskiej szkoły technologii betonu, profesor Politechniki Gdańskiej, społecznik, aktywny działacz Zrzeszenia Kaszubsko-Pomorskiego.
Życiorys.
Wykształcenie.
Ukończył gimnazjum w Wejherowie w 1913 i wstąpił na Wydział Budownictwa Lądowego, jednak studia przerwała mu I wojna światowa. 17 czerwca 1919 roku został przydzielony z byłej armii niemieckiej do I batalionu kolejowego wielkopolskiego. 23 czerwca 1919 roku został mianowany porucznikiem ze starszeństwem z dniem 1 grudnia 1916 roku.
Studia wznowił dopiero w 1920 i jako student brał czynny udział w polskich organizacjach Wolnego Miasta Gdańska, wygłaszając odczyty i pogadanki. W 1922 wyróżniająco ukończył Politechnikę. Pozostając obywatelem WMG przeniósł się w 1925 do Warszawy, gdzie przebywał aż do zakończenia II wojny światowej.
Praca naukowa.
Po wszechstronnej praktyce inżynierskiej w 1930 rozpoczął pracę dydaktyczno-naukową na Politechnice Warszawskiej. W 1936 uzyskał tytuł doktora nauk technicznych. Jako obywatel Wolnego Miasta Gdańska przyjeżdżał na każde wybory do Volkstagu (sejmu Wolnego Miasta), by oddać swój głos na polską listę wyborczą. Podczas okupacji mieszkał z rodziną w Gołkowie, gdzie tworzył monografię „Technologia betonu i zapraw”, którą w czterech tomach wydał na własny koszt w 1946. W czasie wojny uczył na tajnym Wydziale Architektury Politechniki Warszawskiej. W tym czasie pracował również nad pracą habilitacyjną „Dźwięk i budowa”, którą wydrukował w 1948. Bezpośrednio po wojnie powrócił do Gdańska, gdzie na Politechnice organizował i następnie objął Katedrę Budownictwa Żelbetowego. Był wybitnym naukowcem w dziedzinie technologii i konstrukcji betonowych, opublikował ok. 110 artykułów w czasopismach krajowych i zagranicznych. Opracował również ponad 500 ekspertyz naukowych i technicznych, przyczyniając się do uratowania obiektów budowlanych przez zniszczeniem. W 1956 otrzymał tytuł naukowy profesora zwyczajnego za całokształt osiągnięć naukowych.
Życie prywatne.
Syn Wiktora i Pauliny z Cymańskich. W 1928 ożenił się z Ireną Bogowolską. 
Zainteresowania.
W 1927 opublikował „Szkic historyczny Polskiej Korporacji Akademickiej ‘Wisła’ od 1904 do 1921”. W 1945 reaktywował Polski Związek Inżynierów Oddział w Gdańsku i był jego pierwszym prezesem. Po wojnie brał czynny udział w odbudowie zniszczonego Gdańska, zwłaszcza zaangażował się w uratowanie od zawalenia kościoła Mariackiego i ściany wschodniej kościoła św. Jana w Gdańsku. Potrafił łączyć w sposób harmonijny rzetelną wiedzę techniczną z zamiłowaniem do nauk humanistycznych – muzyki i sztuki. Ponadto miał wielki talent prostego wykładania swoich myśli, zarówno w publikacjach, jak też rozmowach z ludźmi o różnym stopniu wykształcenia i inteligencji.
W uznaniu jego zasług ułożono wiersz:
Jest patronem Zespołu Szkół Budowlanych w Gdyni oraz Zespołu Szkół nr 7 w Koszalinie.

</doc>
<doc id="2622937" url="https://pl.wikipedia.org/wiki?curid=2622937" title="Dokumentacja geologiczna">
Dokumentacja geologiczna

Dokumentacja geologiczna – zbiór informacji zawierający wyniki prac geologicznych wraz z ich interpretacją oraz określeniem stopnia osiągnięcia zamierzonego celu wraz z uzasadnieniem.
Prawo geologiczne i górnicze wyróżnia następujące rodzaje dokumentacji geologicznej:
Sporządzanie dokumentacji geologicznej jest obowiązkowe. Wszystkie rodzaje – poza inną dokumentacją geologiczną – wymagają przedłożenia organowi administracji geologicznej w celu zatwierdzenia w drodze decyzji administracyjnej.

</doc>
<doc id="2622938" url="https://pl.wikipedia.org/wiki?curid=2622938" title="Lekkoatletyka na Igrzyskach Panamerykańskich 2011 – rzut oszczepem mężczyzn">
Lekkoatletyka na Igrzyskach Panamerykańskich 2011 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas zawodów lekkoatletycznych na igrzyskach panamerykańskich w Guadalajarze.
Złoty medal – drugi raz w karierze – zdobył reprezentant Kuby Guillermo Martínez.
Rekordy.
Tabela prezentuje rekord świata, Ameryki Środkowej i Karaibów, Ameryki Północnej oraz Ameryki Południowej i igrzysk panamerykańskich, a także najlepszy rezultat na świecie w sezonie 2011 przed rozpoczęciem igrzysk.

</doc>
<doc id="2622941" url="https://pl.wikipedia.org/wiki?curid=2622941" title="Korneliusz I (metropolita kazański)">
Korneliusz I (metropolita kazański)



</doc>
<doc id="2622942" url="https://pl.wikipedia.org/wiki?curid=2622942" title="Keshorn Walcott">
Keshorn Walcott

Keshorn Walcott (ur. 2 kwietnia 1993 w Toco) – trynidadzko-tobagijski lekkoatleta specjalizujący się w rzucie oszczepem.
Kariera sportowa.
Nie udało mu się awansować do finału mistrzostw świata juniorów młodszych (2009). W 2010 zwyciężył w juniorskich mistrzostwach Ameryki Środkowej i Karaibów oraz odpadł w eliminacjach mistrzostw świata juniorów. Zwycięzca CARIFTA Games z sezonu 2011 – w tym też roku był czwarty na mistrzostwach Ameryki Środkowej i Karaibów oraz siódmy podczas igrzysk panamerykańskich. W kwietniu 2012 ponownie zdobył złoty medal na zawodach CARIFTA Games. Złoty medalista mistrzostw Ameryki Środkowej i Karaibów juniorów oraz mistrz świata juniorów z 2012. Podczas igrzysk olimpijskich w Londynie, w tym samym roku, wywalczył złoty medal i został pierwszym od 1952 roku mistrzem olimpijskim w rzucie oszczepem, który pochodzi spoza Europy. Po powrocie Walcotta do ojczyzny jego imieniem nazwano jeden z samolotów linii Caribbean Airlines oraz wieżę kontroli lotów na lotnisku Piarco. Dzień, w którym Walcott wrócił z Londynu do Port-of-Spain ogłoszono dniem wolnym od pracy. W 2013 zmagał się z kontuzją i ostatecznie podczas mistrzostw świata w Moskwie nie awansował do finału. Srebrny medalista igrzysk Wspólnoty Narodów w Glasgow (2014). Złoty medalista igrzysk panamerykańskich w Toronto (2015). W 2016 zdobył brązowy medal igrzysk olimpijskich w Rio de Janeiro. Rok później w Londynie zajął siódme miejsce w finale mistrzostw świata w Londynie oraz kolejnej edycji zawodów w Dosze (2019).
Jest drugim w historii lekkoatletą, który w jednym sezonie zdobył złote medale mistrzostw świata juniorów oraz igrzysk olimpijskich.
Jego brat – Elton Walcott – również uprawia lekkoatletykę (jest trójskoczkiem).
Rekord życiowy: 90,16 (9 lipca 2015, Lozanna) – rezultat ten jest aktualnym rekordem Trynidadu i Tobago.

</doc>
<doc id="2622944" url="https://pl.wikipedia.org/wiki?curid=2622944" title="Antonio Blanco">
Antonio Blanco

Antonio Blanco (ur. ?, zm. ?) – argentyński piłkarz, grający podczas kariery na pozycji napastnika.
Kariera klubowa.
Antonio Blanco podczas piłkarskiej kariery w latach 1913–1926 występował w Rosario Central. Z Rosario dwukrotnie wygrał lokalną Liga Rosarina de Fútbol w 1916 i 1917.
Kariera reprezentacyjna.
W reprezentacji Argentyny Blanco występował w latach 1916–1919. W reprezentacji zadebiutował 15 sierpnia 1916 w wygranym 2-1 meczu z Urugwajem, którego stawką było Copa Lipton. W 1917 wystąpił w Mistrzostwach Ameryki Południowej.
Na turnieju w Montevideo wystąpił w dwóch meczach z Brazylią(bramka w 80 min.) i Chile. Ostatni raz w reprezentacji Reyes wystąpił 29 września 1918 w wygranym 2-0 meczu z Urugwajem, którego stawką było Copa Newton. W 35 min. meczu ustalił wynik meczu. Ogółem w barwach "albicelestes" wystąpił w 7 meczach, w których strzelił 2 bramki.

</doc>
<doc id="2622945" url="https://pl.wikipedia.org/wiki?curid=2622945" title="Partnerki (serial telewizyjny 2000)">
Partnerki (serial telewizyjny 2000)

Partnerki (ang. "The Huntress", 2000–2001) – amerykański serial komediowy.
Jego światowa premiera odbyła się 26 lipca 2000 roku na kanale USA Network. Ostatni odcinek został wyemitowany 9 września 2001 roku. W Polsce serial nadawany był na kanale TV4.

</doc>
<doc id="2622946" url="https://pl.wikipedia.org/wiki?curid=2622946" title="Organ administracji geologicznej">
Organ administracji geologicznej

Organ administracji geologicznej - polski organ administracji publicznej, do zadań którego należy:
Zgodnie z art. 156 PGG, organami administracji geologicznej są:
Minister Środowiska.
Do właściwości Ministra Środowiska jako organu administracji geologicznej pierwszej instancji, należą sprawy związane z zatwierdzaniem projektów robót geologicznych oraz dokumentacjami geologicznymi, dotyczące:
Starosta.
Jako organ I instancji, starosta jest właściwy w sprawach związanych z zatwierdzaniem projektów robót geologicznych oraz dokumentacjami geologicznymi, dotyczących:
Marszałek województwa.
Jest właściwy we wszystkich pozostałych sprawach, uregulowanych w Prawie geologicznym i górniczym, niezastrzeżonych do właściwości starosty lub Ministra Środowiska.

</doc>
<doc id="2622948" url="https://pl.wikipedia.org/wiki?curid=2622948" title="Kościół Świętego Krzyża w Bieganowie">
Kościół Świętego Krzyża w Bieganowie

Kościół Świętego Krzyża w Bieganowie - zabytkowy murowany rzymskokatolicki kościół parafialny w Bieganowie, w powiecie wrzesińskim, w województwie wielkopolskim
Historia i opis.
Kościół w Bieganowie istnieje od ok. 1210. Po raz pierwszy miał być wybudowany przez zasłużony ród Bieganowskich. Wówczas była to świątynia drewniana, pod wezwaniem "Wszystkich Świętych". 
Około 1729 ówczesny dziedzic Franciszek Kowalski herbu Korab, rozpoczął budowę nowego kościoła, gdyż poprzedni znajdował się w ruinie. 
Świątynia dobudowana została do wieży od strony wschodniej. W 1731 konsekrował ją biskup poznański Jan Tarło 
Tytuł kościoła wymieniony w I wizytacji z 1737 przez archidiakona poznańskiego Kacykowskiego, brzmi: "pod wezwaniem Podwyższenia Krzyża Świętego". Natomiast w dokumentach z II wizytacji, przeprowadzonej przez biskupa Franciszka Ksawerego de Wrbna Rydzyńskiego w 1777, świątynię tytułuje się jako: "Znalezienia Krzyża Świętego". 
Około 1799 świątynia znalazła się w ruinie. Ówczesny ksiądz proboszcz Mateusz Borowicz, przy pomocy patrona (opiekuna) parafii Jana Bronisza, oraz parafian, przystąpił do całkowitej przebudowy kościoła. Z zewnątrz został on obmurowany, postawiono nową masywną wieżę. Wnętrze kościoła pozostało nadal drewniane. 
W 1926 odnowione zostało wnętrze kościoła przez nowego patrona Edwarda Grabskiego. 
W czasie okupacji hitlerowskiej kościół w Bieganowie był zamknięty. Po wojnie w 1945, gdy otwarto kościół, okazało się, iż jest on zniszczony przez grzyb. 
Borykano się z nim bezskutecznie, budynek kościoła powoli niszczał. 
W nocy z 1 na 2 stycznia 1982, ok. godz. 23:45 wybuchł pożar. Budynek spłonął w ciągu ok. 30 minut. Ocalała tylko wieża. Po spaleniu kościoła liturgię, za zgodą władz kościelnych i państwowych, odprawiano do dnia 17 lipca 1982 w świetlicy miejscowego Kombinatu Państwowych Gospodarstw Rolnych. 15 marca 1982 położono pierwszy element pod budowę. Szybka odbudowa świątyni możliwa była dzięki pracy parafian, a także pomocy dyrektora Kombinatu PGR Bogumiła Paula. Kościół został odbudowany na nowych fundamentach. Wieża, która jako jedyna ocalała, została wyremontowana. Ksiądz biskup Józef Glemp, późniejszy Prymas Polski, w asyście księdza biskupa Jana Czerniaka wmurował 21 kwietnia 1982 kamień węgielny we wnękę kościoła od strony szczytowej. Umieszczono tam również mosiężną tubę wraz z dokumentami. Już 17 lipca, tego samego roku, odbudowa kościoła została zakończona a 25 czerwca 1984 ksiądz prymas Józef Glemp uroczyście konsekrował całkowicie wyposażony kościół.
Miejsce pamięci.
W wieży za tablicą pamiątkową z 1982 zostały zamurowane prochy proboszcza ks. Stanisława Musiała, który został zamordowany w obozie koncentracyjnym Dachau w 1940, a którego ciało zostało odesłane przez hitlerowców rodzinie.

</doc>
<doc id="2622949" url="https://pl.wikipedia.org/wiki?curid=2622949" title="Baranki Boże">
Baranki Boże

Baranki Boże – obraz autorstwa polskiej artystki współczesnej Julii Curyło, namalowany w 2009 r. Na podstawie obrazu stworzony został mural, który od stycznia do końca kwietnia 2010 r. miał być umieszczony na jednej ze ścian stacji Marymont metra warszawskiego. Kontrowersje skróciły czas ekspozycji do 25 marca 2010 r.
Opis obrazu.
Obraz "Baranki Boże" namalowany został w 2009 r. techniką malarstwa olejnego na płótnie o wymiarach 280 × 187 cm, jako część pracy dyplomowej Julii Curyło. Przedstawia on stado białych i czarnych owieczek latających wśród chmur na tle Pałacu Kultury i Nauki w Warszawie. Na podstawie obrazu w 2010 r. stworzony został mural o takim samym tytule, o wymiarach 35 x 3,43 m. W styczniu 2010 r. w ramach VI edycji konkursu Galeria A19 mural ten, jako jedna ze zwycięskich prac konkursowych, został zamieszczony na ścianie stacji A19 Marymont.
Znaczenie.
W analizie obrazu na łamach czasopism „Format” i „Artmix” historyk sztuki Ewa Sułek wyraziła pogląd, iż dmuchane plastikowe baranki z jednej strony symbolizują płytką, powierzchowną wiarę, z drugiej zaś stanowią komentarz do masowej produkcji dewocyjnej. Nieco odmienną interpretację zasugerowała historyk sztuki Kaja Weberowska, dla której dmuchane, puste w środku przedmioty symbolizują przede wszystkim współczesność, chociaż również w aspekcie jej kultury i masowej produkcji. Izabela Kowalczyk odczytała dzieło jako obraz zderzenia elementów ziemskich i erotycznych z duchowymi. Na temat "Baranków Bożych" wypowiadała się również sama autorka. W oświadczeniu wydanym w związku z kontrowersjami narosłymi wobec utworu wyjaśniła m.in., że poprzez absurdalne, purenonsensowe zestawienie niewinnej owieczki z obiektem erotycznym chciała podjąć grę z tematyką kiczu i popkultury. W wywiadzie na łamach „Musli Magazine” zwróciła z kolei uwagę na odniesienie społeczne w utworze, podkreśliła też, że miał on charakter satyry. Zdaniem Leona Tarasewicza (promotora Julii Curyło) autorka "Barankami Bożymi" nawiązała do tradycji symbolistów.
Kontrowersje.
Wkrótce po odsłonięciu muralu pojawiły się w portalu Alert24 informacje, że owieczki przedstawione w obrazie przypominają dmuchane lalki sprzedawane w sex shopach. W reakcji na doniesienia portalu Alert24 stowarzyszenie Twoja Sprawa zorganizowało akcję pisania do spółki Metro Warszawskie i prezydent Warszawy e-maili protestacyjnych z żądaniem zakończenia ekspozycji muralu, a z oficjalnym zapytaniem do prezydent Warszawy wystąpił radny Maciej Maciejowski. Zdaniem protestujących mural godził w przekonania religijne – poprzez zestawienie tytułu „Baranek Boży” z gadżetem z sex shopu. W obronę dzieła zaangażował się portal Indeks 73, który 18 stycznia 2010 r. wystosował list otwarty do prezesa zarządu spółki Metro Warszawskie, argumentując, że mural spotkał się z pozytywnym przyjęciem tak krytyki, jak i większości osób korzystających z metra, a negatywne reakcje nie mogą skutkować cenzurą. W oświadczeniu opublikowanym w związku z zaistniałymi wokół muralu kontrowersjami autorka potwierdziła, że znajdujące się w obrazie owieczki były wzorowane na gadżetach z sex shopów, zaprzeczając jednocześnie, jakoby utwór miał obrażać uczucia religijne. 20 stycznia 2010 r. Rada Programowa Konkursu A19 wydała oświadczenie o kontynuowaniu prezentacji muralu, jednakże z uwagi na związane z nim kontrowersje skróciła ekspozycję do 25 marca 2010 r. i zadecydowała o zastąpieniu go przed świętami Wielkanocy kolejną pracą konkursową. Od 26 marca 2010 r. była to praca "Nowe przestrzenie" Anny Pisarskiej.
W styczniu 2010 r. nastąpiła dewastacja muralu poprzez namalowanie na nim sprayem napisu. Policja ujęła sprawcę bezpośrednio na miejscu zajścia, mural zaś został częściowo zasłonięty i poddany renowacji.
Wystawy.
W 2011 r. obraz "Baranki Boże" został pokazany na wystawie „Odpusty i cudowne widzenia” w galeriach sztuki Wozownia w Toruniu, Szara Kamienica w Krakowie i Strefa A w Warszawie. Był także wystawiany w ramach wystawy „Rzeczywistość magiczna” w Galerii RING w Legnicy. Z wystawami połączona była projekcja powstałego w marcu 2010 r. filmu dokumentującego historię muralu na stacji A19 Marymont. W 2013 r. "Baranki Boże" zaprezentowane zostały na wystawie „Pokusa, cuda i rozkosze” w Galerii Białej w Lublinie.

</doc>
<doc id="2622953" url="https://pl.wikipedia.org/wiki?curid=2622953" title="Cristina Iovu">
Cristina Iovu

Cristina Iovu (ur. 8 listopada 1992 w Kiszyniowie) – mołdawska sztangistka, reprezentująca także Azerbejdżan i Rumunię, dwukrotna mistrzyni Europy w kategorii do 53 kg.
W 2012 roku, podczas mistrzostw Europy w Antalyi zdobyła złoty medal z wynikiem 207 kg w dwuboju. Podczas igrzysk olimpijskich w Londynie zajęła 3. miejsce, tym samym zdobywając pierwszy olimpijski medal dla Mołdawii w podnoszeniu ciężarów. W 2016 roku została zdyskwalifikowana a medal jej odebrano, po tym jak w jej organizmie wykryto doping. Był to jej jedyny start olimpijski.
W 2013 roku na mistrzostwach świata we Wrocławiu reprezentowała Azerbejdżan, zdobywając srebrny medal. Także ten medal został jej odebrany za doping.

</doc>
<doc id="2622954" url="https://pl.wikipedia.org/wiki?curid=2622954" title="Wtorek Wielkanocny">
Wtorek Wielkanocny

Wtorek Wielkanocny – w liturgii katolickiej dzień w oktawie wielkanocnej, dla mariawitów i części tradycjonalistów katolickich trzeci dzień Świąt Zmartwychwstania Pańskiego.
Dawniej obchodzono go podobnie jak Poniedziałek Wielkanocny. W tym dniu zgodnie z tradycją dziewczynki polewały wodą chłopców.
Obecnie nie jest w Polsce dniem wolnym od pracy, natomiast jest takowym w australijskim stanie Tasmania oraz na Cyprze. Mimo że nie jest to dzień wolny od pracy w Polsce, w większości szkół i uczelni jest to dzień wolny od nauki.
Wtorek Wielkanocny był świętem nakazanym zamieszczonym na liście w konstytucji papieża Urbana VIII „Universa” z 1642.
Na terenie gminy Grabów, w powiecie łęczyckim, obchodzony jako Święto Palanta.
Wtorek Wielkanocny może wypaść w okresie od 24 marca do 27 kwietnia.

</doc>
<doc id="2622956" url="https://pl.wikipedia.org/wiki?curid=2622956" title="Nordlys">
Nordlys

Nordlys – drugi album niemiecko–norweskiej grupy folk metalowej Midnattsol. Wydany w 2008 roku przez wytwórnię Napalm Records.
Lista utworów.
Wszystkie teksty napisane przez Carmen Elise Espenæs poza piosenką „Octobre”, którą napisał Chris Hector.

</doc>
<doc id="2622958" url="https://pl.wikipedia.org/wiki?curid=2622958" title="Don’t Believe the Truth Tour">
Don’t Believe the Truth Tour

Don’t Believe the Truth Tour – siódma trasa koncertowa grupy muzycznej Oasis. W jej trakcie odbyło się 112 koncertów.

</doc>
<doc id="2622959" url="https://pl.wikipedia.org/wiki?curid=2622959" title="Złoże kopaliny">
Złoże kopaliny

Złoże kopaliny – naturalne nagromadzenie minerałów, skał oraz innych substancji, których wydobywanie może przynieść korzyść gospodarczą. Według polskiego prawa złożem kopaliny nie są hałdy pogórnicze, nasypy, składowiska urobku i inne antropogeniczne nagromadzenia minerałów (gdyż nie są pochodzenia naturalnego).
W doktrynie prawa górniczego zakwestionowano odwołanie w przepisie do kryterium możności osiągnięcia korzyści gospodarczej z wydobycia.
Eksploatacja złoża, a w przypadku złóż objętych własnością górniczą – także ich poszukiwanie i rozpoznawanie – wymaga uprzedniego pozyskania odpowiedniej koncesji.

</doc>
<doc id="2622960" url="https://pl.wikipedia.org/wiki?curid=2622960" title="Mistrzostwa Świata w Piłce Ręcznej Kobiet 2013">
Mistrzostwa Świata w Piłce Ręcznej Kobiet 2013

21. Mistrzostwa Świata w Piłce Ręcznej Kobiet – zawody sportowe rangi mistrzowskiej organizowane przez IHF, które odbyły się w Serbii od 6 do 22 grudnia 2013 roku na pięciu arenach w czterech miastach. W turnieju wystąpiły 24 zespoły, automatycznie do mistrzostw zakwalifikowała się reprezentacja Norwegii jako mistrz świata z 2011 i Serbia jako organizator imprezy. O pozostałe miejsca odbywały się kontynentalne kwalifikacje.
Pierwszy w historii triumf odniosły Brazylijki w finale pokonując gospodynie, zostając jednocześnie drugim, po Korei Południowej, pozaeuropejskim mistrzem świata. Brązowe medale otrzymały Dunki po zwycięstwie nad Polkami.
Po raz pierwszy prócz pokrycia kosztów przejazdu i wypłacenia bonusa za uczestnictwo poszczególnym federacjom IHF pokryła uczestniczkom koszty ubezpieczenia obejmującego okres turnieju i przygotowania do niego.
Wszystkie mecze były transmitowane w Internecie, a także w 140 krajach przez ponad trzydzieści stacji telewizyjnych.
Wybór organizatora.
Oficjalne kandydatury wysunęły Serbia i Korea Południowa. Na spotkaniu Zarządu IHF w niemieckim Herzogenaurach 2 października 2010 roku przyznano Serbii organizację mistrzostw. Hassan Moustafa, prezydent IHF, oraz Velimir Marjanović, prezes RSS, oficjalnie podpisali 18 grudnia 2012 roku umowę o organizację XXI Mistrzostw Świata.
Terminarz.
Od 6 do 13 grudnia odbywały się spotkania fazy grupowej, kolejne dwa dni przeznaczone były na mecze 1/8 finału, 18 i 20 grudnia rozegrane zostały odpowiednio ćwierćfinały i półfinały, mecze o medale natomiast przeprowadzono 22 grudnia.
Sprzedaż biletów rozpoczęła się 20 września 2013 roku – najtańszy pakiet na fazę grupową kosztował 15 euro, pakiet na mecze 1/8 i 1/4 finału w każdej z hal 12–120 euro, zaś wejściówka obejmująca cztery spotkania fazy medalowej 25–200 euro.
Obiekty.
Podczas składania wniosku o organizację turnieju Rukometni Savez Srbije wskazała pięć obiektów w czterech miastach, na których odbywały się spotkania mistrzostw. Finał zaplanowany został w Belgradzkiej Arenie.
Losowanie grup.
Transmitowane w Internecie losowanie grup odbyło się 15 czerwca 2013 roku w belgradzkim ratuszu. Przed losowaniem drużyny zostały podzielone na sześć koszyków.
W wyniku losowania wyłonione zostały cztery grupy liczące po sześć zespołów.
President's Cup.
Mecze o 21. miejsce.
Półfinały
Mecz o 23. miejsce
Mecz o 21. miejsce
Mecze o 17. miejsce.
Półfinały
Mecz o 19. miejsce
Mecz o 17. miejsce
Nagrody indywidualne.
Nagrody indywidualne zdobyły:

</doc>
<doc id="2622967" url="https://pl.wikipedia.org/wiki?curid=2622967" title="Patrick Gaillard">
Patrick Gaillard

Patrick Gaillard (ur. 2 lutego 1952 roku w Paryżu) – francuski kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2622968" url="https://pl.wikipedia.org/wiki?curid=2622968" title="Shufu">
Shufu

Shufu (chiń. 疏附县; pinyin: "Shūfù Xiàn"; ujg. قەشقەر كونا شەھەر ناھىيىسى, "Qeshqer Kona Sheher Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 345 282 mieszkańców.

</doc>
<doc id="2622970" url="https://pl.wikipedia.org/wiki?curid=2622970" title="Lista walk o bokserskie mistrzostwo świata w wadze junior koguciej">
Lista walk o bokserskie mistrzostwo świata w wadze junior koguciej

Zestawienie walk o bokserskie mistrzostwo świata wagi junior koguciej "(super flyweight)" zawodowców. Ujęte zostały pojedynki najważniejszych organizacji boksu zawodowego (WBO, WBA, WBC, IBF i IBO).
Mistrzów świata wśród amatorów znajdziesz "tutaj".

</doc>
<doc id="2622972" url="https://pl.wikipedia.org/wiki?curid=2622972" title="Shule">
Shule

Shule (chiń. 疏勒县; pinyin: "Shūlè Xiàn"; ujg. قەشقەر يېڭىشەھەر ناھىيىسى, "Qeshqer Yéngisheher Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 284 853 mieszkańców.

</doc>
<doc id="2622974" url="https://pl.wikipedia.org/wiki?curid=2622974" title="Kopalina stała">
Kopalina stała

Kopalina stała, kopalina skalna – skała, która nadaje się do zastosowania jako surowiec mineralny bez przetworzenia lub po przeróbce (kruszeniu, płukaniu, wzbogacaniu itp.). Jest to pojęcie niezdefiniowane w Prawie geologicznym i górniczym.

</doc>
<doc id="2622975" url="https://pl.wikipedia.org/wiki?curid=2622975" title="Georges Grignard">
Georges Grignard

Auguste Georges Paul Grignard (ur. 25 lipca 1905 roku w Villeneuve-Saint-Georges, zm. 7 grudnia 1977 w Le Port-Marly) – francuski kierowca wyścigowy.

</doc>
<doc id="2622981" url="https://pl.wikipedia.org/wiki?curid=2622981" title="Zbigniew Kamykowski">
Zbigniew Kamykowski

Zbigniew Tadeusz Kamykowski (ur. 15 października 1921 w Chełmie, zm. 30 września 1998 w Warszawie-Ursusie) – artysta fotografik, członek rzeczywisty Związku Polskich Artystów Fotografików Okręgu warszawskiego (ZPAF) (od 1952 r).
Życiorys.
Syn Ludwika Kamykowskiego. Dzieciństwo spędził w Lublinie, z którego przeniósł się wraz z rodzicami do Krakowa w 1937 roku. Tutaj, podczas okupacji zdał maturę na tajnych kompletach i rozpoczął studia filologiczne na Uniwersytecie Jagiellońskim. Ukończył je z tytułem magistra polonistyki. Po zakończeniu wojny został asystentem polonistyki na UJ. Następnie objął posadę asystenta prof. J. Krzyżanowskiego na tworzącym się Uniwersytecie Warszawskim.
Jako polonista dokumentował na mikrofilmach odratowane z pożogi wojennej książki i woluminy. Wtedy zaczęło się zainteresowanie fotografią, która stała się jego zawodem.
Z poważniejszą pracą fotograficzną zetknął się w 1947 r. w Muzeum Etnograficznym. Od 1949 roku zajął się fotografią artystyczną, nawiązując kontakty ze środowiskiem fotografików uczestniczących w ruchu wystawienniczym.
W sposób wyjątkowo ambitny i nieprzeciętny potrafił fotografować piękne dzieła sztuki w plenerze, we wnętrzach zabytkowych obiektów, oraz muzeach całej Polski. Był autorem wielu fotografii artystycznych z zakresu krajobrazu, folkloru, architektury, malarstwa, sztuki sakralnej. Jego fotografiami ilustrowane były liczne albumy o sztuce. Bardziej znane to: ”Canaletto”, „Nikifor”, „Kobieta w malarstwie”, „Gotyckie malarstwo tablicowe”, „Malarstwo z Galerii Jana Pawła II”, „Polonia arte e cultura”, „Renesans w Polsce”, „Sztuka romańska”, „Muzeum Narodowe w Warszawie”, „Polaków portret własny” ,”Wrocław na wyspach”, dokumentacja wystawy kolekcji Porczyńskich. Inne wcześniejsze to: „Mazowsze”, „Pieśni Podhala”, „Ludowe instrumenty muzyczne”,
Niektóre z cykli fotografii zostały wykorzystane do kalendarzy rocznych. Wykonywał również,( w początkowym okresie swej pracy), widokówki i foldery, dla „Ruchu”, dokumentując tak przez wiele lat całą Polskę.
Współpracował z Zakładem Narodowym im. Ossolińskich, Muzeum Narodowym w Warszawie i Krakowie, oraz z wieloma wydawnictwami jak: Arkady, Polskie Wydawnictwo Muzyczne, P.W.N., Polonia i inne.
Wykonywał fotografie czarno białe, w późniejszym czasie kolorowe według autorskiej technologii obróbki materiałów barwnych.
Jego wyobraźnia techniczna pozwoliła na zaprojektowanie i zbudowanie aparatu fotograficznego wzorowanego na kamerze „Sinar”. Aparat umożliwiał osiągnięcie najwyższej jakości fotografii. Tworzył też różne zaskakujące konstrukcje umożliwiające fotografowanie wysokich sklepień kościołów, wnętrz Wawelu, czy Kaplicy Zygmuntowskiej.

</doc>
<doc id="2622984" url="https://pl.wikipedia.org/wiki?curid=2622984" title="Hitomi (satelita)">
Hitomi (satelita)

Hitomi – satelita naukowo-badawczy zbudowany przez japońską agencję kosmiczną JAXA we współpracy z Europejską Agencją Kosmiczną ESA, Holenderskim Instytutem Badań Kosmicznych SRON, Kanadyjską Agencją Kosmiczną CSA, NASA oraz innymi instytucjami. Służy jako kosmiczne obserwatorium do astronomii rentgenowskiej badając promieniowanie X w paśmie 0,3 – 600 keV. Wyniesiony na niską orbitę okołoziemską 17 lutego 2016 roku, rozpoczął testy.
Wystrzelony z Centrum Lotów Kosmicznych Tanegashima 17 lutego 2016 roku o 08:45 UTC (17:45 czasu lokalnego) rakietą H-IIA w najlżejszej konfiguracji i umieszczony na orbicie na wysokości ok. 575 km i nachyleniu 31°, co zostało potwierdzone już następnego dnia. Rakieta zabrała także trzy mniejsze satelity technologiczne: pięćdziesięciokilogramowe ChubuSat 2 i ChubuSat 3 oraz Horyu-4 o masie 10 kg.
26 marca 2016 satelita wpadł w niekontrolowany ruch obrotowy wskutek błędów w systemie kontroli położenia, co doprowadziło do zniszczenia konstrukcyjnie słabych elementów i utraty łączności.
Nazwa oznacza "Źrenicę Oka", "Oko", tu także w znaczeniu z dawnej legendy "ostatnia, ale najważniejsza rzecz"; przed wyniesieniem nazywany był ASTRO-H oraz NeXT od New X-ray Telescope, czyli "Nowy Teleskop Rentgenowski".
Cele naukowe.
Satelita będzie służył do badań Wszechświata w zakresie promieniowania rentgenowskiego, poszerzając pracę satelity ASTRO-D (obserwatorium ASCA – "Advanced Satellite for Cosmology and Astrophysics").
Dzięki zaawansowanej technologii, zastosowanej w najnowszych instrumentach do badania kosmosu w paśmie rentgenowskim, naukowcy będą mieć możliwość testowania hipotez, a zarazem dokonywania nowych odkryć. Celem badań będą m.in. centra aktywnych galaktyk, okolice czarnych dziur, supernowe oraz gromady galaktyk. Astronomowie liczą również na dokładne dane o wielkoskalowej strukturze Wszechświata, czyli jak powstają i ewoluują galaktyki i gromady galaktyk oraz jaką rolę w tym procesie spełnia ciemna materia.
Instrumenty naukowe.
Satelita przenosi 4 teleskopy i 6 detektorów:
Satelita waży 2,7 t, a po rozłożeniu na orbicie jego długość wyniosła 14 metrów. Jest to najcięższy japoński satelita umieszczony na orbicie.
Utrata łączności.
26 Marca 2016 roku około 08:40 czasu UTC (16:40 czasu japońskiego) nastąpiła utrata łączności z kosmicznym obserwatorium, o czym JAXA poinformowała 27 marca. Już około 40 minut po utracie łączności U.S. Joint Space Operations Center dostrzegło fragmentację satelity i oderwanie się od niego 5 elementów, co również ogłosiło 27 marca w serwisie Twitter. Przypuszczalnie w czasie fragmentacji nastąpiła też zmiana orbity satelity na 561,0×580,1 km. 
Mimo to nie spisano od razu obserwatorium na straty; już po rozpadzie JAXA udało się odebrać cząstkowy sygnał z satelity i podjęto prace nad przywróceniem jego działania, choć ich wynik był niepewny.
Zakończenie misji.
28 kwietnia 2016 roku naukowcy z JAXA poinformowali o zakończeniu prób nawiązania kontaktu z satelitą. Trwające od 30 dni próby nawiązania kontaktu nie przyniosły żadnego skutku. Najprawdopodobniej panele słoneczne, które miały odpowiadać za zasilanie instrumentów naukowych oderwały się od satelity.

</doc>
<doc id="2622985" url="https://pl.wikipedia.org/wiki?curid=2622985" title="Yengisar">
Yengisar

Yengisar (chiń.: 英吉沙县; pinyin: "Yīngjíshā Xiàn"; ujg.: يېڭىسار ناھىيىسى, "Yéngisar Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 213 338 mieszkańców.

</doc>
<doc id="2622986" url="https://pl.wikipedia.org/wiki?curid=2622986" title="Eduardo Blanco (piłkarz)">
Eduardo Blanco (piłkarz)

Eduardo Blanco (ur. 1897, zm. 28 września 1958) – argentyński piłkarz, grający na pozycji obrońcy i pomocnika.
Kariera klubowa.
Eduardo Blanco podczas piłkarskiej kariery w latach występował w Rosario Central. Z Rosario trzykrotnie wygrał lokalną Liga Rosarina de Fútbol w 1915, 1916 i 1917.
Kariera reprezentacyjna.
W reprezentacji Argentyny Blanco występował w latach 1917–1918. W reprezentacji zadebiutował 15 sierpnia 1918 w zremisowanym 0-0 meczu z Urugwajem, którego stawką było Gran Premio de Honor Argentino. W 1917 był w kadrze na Mistrzostwa Ameryki Południowej.
Na turnieju w Montevideo był rezerwowym i nie wystąpił w żadnym meczu. Drugi i ostatni raz w reprezentacji Blanco wystąpił 20 września 1918 w zremisowanym 1-1 meczu z Urugwajem, którego stawką było Copa Lipton.

</doc>
<doc id="2622988" url="https://pl.wikipedia.org/wiki?curid=2622988" title="Norwegia na Letnich Igrzyskach Olimpijskich 1912">
Norwegia na Letnich Igrzyskach Olimpijskich 1912

Norwegia na Letnich Igrzyskach Olimpijskich 1912 w Sztokholmie reprezentowana była przez 191 sportowców – w tym dwie kobiety.
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Reprezentacja Norwegii w turnieju olimpijskim rozpoczęła od ćwierćfinału w którym uległa reprezentacji Danii. W turnieju pocieszania reprezentacja Norwegii w pierwszej rundzie uległa reprezentacji Cesarstwa Austrii. Ostatecznie reprezentacja Norwegii została sklasyfikowana na 11. miejscu.
Pływanie.
Mężczyźni
Kobiety

</doc>
<doc id="2622991" url="https://pl.wikipedia.org/wiki?curid=2622991" title="Zepu">
Zepu

Zepu (chiń. 泽普县; pinyin: "Zépǔ Xiàn"; ujg. پوسكام ناھىيىسى, "Poskam Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 181 721 mieszkańców.

</doc>
<doc id="2622992" url="https://pl.wikipedia.org/wiki?curid=2622992" title="Poskam">
Poskam



</doc>
<doc id="2622994" url="https://pl.wikipedia.org/wiki?curid=2622994" title="Yingjisha">
Yingjisha



</doc>
<doc id="2623002" url="https://pl.wikipedia.org/wiki?curid=2623002" title="Friedrichshafen Hafen">
Friedrichshafen Hafen



</doc>
<doc id="2623003" url="https://pl.wikipedia.org/wiki?curid=2623003" title="Imperium Rosyjskie na Letnich Igrzyskach Olimpijskich 1912">
Imperium Rosyjskie na Letnich Igrzyskach Olimpijskich 1912

Imperium Rosyjskie na Letnich Igrzyskach Olimpijskich 1912 w Sztokholmie było reprezentowana przez 163 zawodników. Reprezentacja Rosji zdobyła 5 medali plasując się 16. pozycji.
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Reprezentacja Rosji rozpoczęła udział w turnieju olimpijskim od ćwierćfinału, w którym uległa reprezentacji Finlandii. W turnieju pocieszenia w pierwszej rundzie uległa reprezentacji Niemiec i ostatecznie została sklasyfikowana na 10. miejscu.
Pływanie.
Mężczyźni

</doc>
<doc id="2623005" url="https://pl.wikipedia.org/wiki?curid=2623005" title="Michelle Fairley">
Michelle Fairley

Michelle Fairley (ur. 17 stycznia 1964 w Coleraine) – brytyjska i północnoirlandzka aktorka teatralna i filmowa.
Życiorys.
Jej kariera aktorska przez wiele lat pozostawała związana głównie z brytyjskimi (głównie londyńskimi) teatrami. Pierwszym większym występem była rola Sandry w sztuce "Joyriders" wystawianej w 1986 w Tricycle Theatre. Grała m.in. w "Oleannie" (1993), "Loyal Women" (2003), "Scenes From The Big Picture" (2003), "Ashes To Ashes" (2004), "Dzikiej kaczce" (2006) i innych. W przedstawieniu "The Wier" występowała w 1999 na Broadwayu. Za rolę Amelii w wystawianej w Donmar Warehouse w 2007 adaptacji "Otella" była nominowana do nagrody Laurence Olivier Award.
W 1989 debiutowała jako aktorka filmowa w "Hidden City". Przez wiele lat grywała głównie niewielkie role w serialach telewizyjnych i niskobudżetowych produkcjach. W 2001 pojawiła się w "Innych" u boku Nicole Kidman. W 2010 zagrała matkę Hermiony Granger w jednym z filmów o przygodach Harry’ego Pottera. W 2011 otrzymała swoją najbardziej zauważalną rolę filmową – wcieliła się w postać Catelyn Stark w produkowanej przez HBO "Grze o tron".

</doc>
<doc id="2623008" url="https://pl.wikipedia.org/wiki?curid=2623008" title="Jiří Kodl">
Jiří Kodl

Jiří Kodl (ur. 3 kwietnia 1889 w Písku, zm. 25 października 1955) – czeski tenisista reprezentujący Czechy. Startował na igrzyskach w Sztokholmie (1912), gdzie startował w turnieju singlowym na korcie otwartym. Był chorążym reprezentacji.

</doc>
<doc id="2623011" url="https://pl.wikipedia.org/wiki?curid=2623011" title="Nicolás Vivaldo">
Nicolás Vivaldo

Nicolás Vivaldo (ur. w 1896, zm. w 1990) – argentyński piłkarz, grający podczas kariery na pozycji napastnika. 
Kariera klubowa.
Nicolás Vivaldo piłkarską karierę rozpoczął w 1913 w Racing Club de Avellaneda. Z Racingiem sześciokrotnie zdobył mistrzostwo Argentyny w 1913, 1914, 1915, 1916, 1917 i 1918. W latach 1919-1920 występował w Porteño Buenos Aires. Karierę zakończył w Argentinos Juniors Buenos Aires w 1928.
Kariera reprezentacyjna.
W reprezentacji Argentyny Vivaldo występował w latach 1917-1925. W reprezentacji zadebiutował 18 lipca 1917 w wygranym 2-0 meczu z Urugwajem, którego stawką było Gran Premio de Honor Uruguayo. 
W 1917 wystąpił w Mistrzostwach Ameryki Południowej. Na turnieju w Montevideo wystąpił tylko w meczu z Chile. Ostatni raz w reprezentacji wystąpił 12 lipca 1925 w zremisowanym 1-1 meczu z Paragwajem, którego stawką było Copa Chevallier Boutell. Ogółem w barwach "albicelestes" wystąpił w 10 meczach, w których strzelił 2 bramki. 

</doc>
<doc id="2623012" url="https://pl.wikipedia.org/wiki?curid=2623012" title="Jaroslav Hainz">
Jaroslav Hainz

Jaroslav Hainz (ur. 17 września 1883 w Pradze, zm. podczas I wojny światowej) – czeski tenisista.
W 1912 roku reprezentował Czechy na igrzyskach olimpijskich w Sztokholmie, gdzie wystartował w turnieju singlowym w hali. Odpadł w 1/32 finału, przegrywając ze Szwedem Johanem Kempe.
Zginął walcząc w Rosji podczas I wojny światowej.

</doc>
<doc id="2623015" url="https://pl.wikipedia.org/wiki?curid=2623015" title="SRK Tašmajdan - SH Pionir">
SRK Tašmajdan - SH Pionir



</doc>
<doc id="2623016" url="https://pl.wikipedia.org/wiki?curid=2623016" title="Pionir Hall">
Pionir Hall



</doc>
<doc id="2623017" url="https://pl.wikipedia.org/wiki?curid=2623017" title="Harry Charles Luke">
Harry Charles Luke

Harry Charles Luke (ur. 1884, zm. 11 maja 1969) – brytyjski urzędnik służb kolonialnych, polityk i dyplomata odznaczony Orderem św. Michała i św. Jerzego.
Dzieciństwo i młodość.
Jego ojciec J.H. Lukács był żydowskim imigrantem, który wyjechał z Austro-Węgier i przeszedł konwersję na chrześcijaństwo (anglikanizm). Natomiast matka była katoliczką i pochodziła z drobnej polskiej szlachty. Urodził się jako Harry Charles Lukach w Londynie. Kształcił się w jednej z najstarszych angielskich szkół męskich, Eton College w miasteczku Eton. Następnie ukończył Trinity College w Oksfordzie, którego został honorowym członkiem w 1952.
Kariera polityczna.
W 1908 Luke został prywatnym sekretarzem i adiutantem na Barbadosie. W 1909 wstąpił do ochotniczej formacji kawalerii Yeomanry, w której otrzymał stopień podporucznika. W latach 1911–1912 był prywatnym sekretarzem wysokiego komisarza Cypru.
Podczas I wojny światowej służył jako komandor porucznik w siłach rezerwowych Royal Navy u wybrzeży dzisiejszej Syrii, a później w rejonie cieśniny Dardanele. Potem był oficerem politycznym w sztabie admirała sir Rosslyna Wemyssa w Stambule i na Morzu Czarnym. Po wojnie, w latach 1918–1920 był Komisarzem Famagusty na Cyprze. Jednocześnie od 1919 pełnił obowiązki oficera politycznego admirała floty sir Johna de Robecka. Podczas wojny domowej w Rosji w 1920 spędził sześć miesięcy (od kwietnia do września) jako Główny Komisarz Transkaukazji.
W 1920 Luke przyjechał do Mandatu Palestyny, gdzie został mianowany zastępcą asystenta gubernatora Jerozolimy (do 1924). W 1921 powołano go na członka komisji śledczej Haycrafta, która wyjaśniała przyczyny i okoliczności zamieszek w Jafie z maja 1921. Końcowy raport wskazywał, że Arabowie wszczęli rozruchy, jednak ich obawy i niepokoje były uzasadnione wzrostem imigracji żydowskiej i wykupem ziemi w Palestynie. Wnioski raportu i jego późniejsze konsekwencje wzmocniły arabskich ekstremistów.
W latach 1924–1928 zajmował stanowisko Sekretarza Kolonii w Sierra Leone. Następnie Luke powrócił do Mandatu Palestyny, gdzie został mianowany pełniącym obowiązki wysokiego komisarza Palestyny (od 31 lipca do 6 grudnia 1928). W sierpniu 1929, działając jako zastępca sir Johna Chancellora, Luke odegrał kluczową rolę w wydarzeniach zamieszek w Palestynie (23–31 sierpnia 1929). Był on ekspertem od miejsc świętych w Jerozolimie, i gdy doszło do gwałtownego arabsko-żydowskiego sporu o dostęp do Muru Zachodniego na Starym Mieście Jerozolimy, Luke wybrał opcję ustępstw na rzecz Muzułmanów. Gdy na dzień przed wybuchem zamieszek, przedstawiciel społeczności żydowskiej zwrócił się do niego z prośbą o zwiększenie ochrony, Luke odpowiedział, że brytyjskie siły bezpieczeństwa podjęły odpowiednie kroki i kontrolują sytuację. Jego postępowanie po wybuchu krwawych zajść było również bardzo kontrowersyjne – odmówił wydania broni Żydom, wstrzymywał siły brytyjskie przed podjęciem zdecydowanych działań, nakazał zamknięcie hebrajskiej prasy i wstrzymał łączność telefoniczną w kraju. Wszystkie te działania były obliczone na niedopuszczenie do zorganizowania się żydowskiej samoobrony, ale w rzeczywistości ułatwiły Arabom dokonywanie kolejnych aktów agresji. Szóstego dnia zamieszek Luke stanął przed wysokim komisarzem Palestyny i powiedział mu, że to Żydzi zaatakowali Arabów, czym sprowokowali wybuch starć rasowych. Gdy po ustaniu zamieszek rozpatrywano kwestię wypłat odszkodowań, Luke powiedział, że nie ma potrzeby ich wypłacania Żydom. Jako argument powiedział, że Żydzi otrzymują wystarczającą pomoc od międzynarodowej społeczności żydowskiej i nie ma potrzeby dodatkowo obciążać budżetu państwa. Przez cały ten czas Luke ściśle ukrywał swoje żydowskie pochodzenie.
Później, w latach 1930–1938, był zastępcą gubernatora generalnego Malty, gubernatorem Fidżi, i w latach 1938-1942 gubernatorem Brytyjskich Terytoriów Zachodniego Pacyfiku. W dniu 21 lipca 1942 odszedł ze służby w administracji kolonialnej na emeryturę.
Późniejsza działalność.
W latach 1943-1946 był przedstawicielem British Council na Karaibach.
Zmarł w 1969 na Cyprze.

</doc>
<doc id="2623018" url="https://pl.wikipedia.org/wiki?curid=2623018" title="Wojna ukraińsko-radziecka">
Wojna ukraińsko-radziecka



</doc>
<doc id="2623019" url="https://pl.wikipedia.org/wiki?curid=2623019" title="Jan Šourek">
Jan Šourek

Jan Šourek (ur. 2 września 1887 w Plavach) – czeski wioślarz reprezentujący Czechy. Startował w wyścigach jedynek na igrzyskach w Sztokholmie w 1912 roku. Był jedynym wioślarzem reprezentującym Bohemię w historii jej startów na igrzyskach olimpijskich.

</doc>
<doc id="2623021" url="https://pl.wikipedia.org/wiki?curid=2623021" title="Ricardo Pepe">
Ricardo Pepe

Ricardo Pepe (ur. ?, zm. ?) – argentyński piłkarz, grający podczas kariery na pozycji pomocnika. 
Kariera klubowa.
Ricardo Pepe podczas piłkarskiej kariery w latach 1913-1920 występował w Racing Club de Avellaneda. Z Racingiem siedmiokrotnie zdobył mistrzostwo Argentyny w 1913, 1914, 1915, 1916, 1917, 1918, 1919.
Kariera reprezentacyjna.
W reprezentacji Argentyny Pepe występował w latach 1913-1917. W reprezentacji zadebiutował 15 sierpnia 1913 w wygranym 4-0 meczu z Urugwajem, którego stawką było Copa Lipton. Drugi i ostatni raz w reprezentacji Pepe wystąpił 3 października 1917 w wygranym 4-2 meczu z Brazylią podczas Mistrzostwach Ameryki Południowej w Montevideo. 

</doc>
<doc id="2623025" url="https://pl.wikipedia.org/wiki?curid=2623025" title="Dewoitine D.500">
Dewoitine D.500



</doc>
<doc id="2623026" url="https://pl.wikipedia.org/wiki?curid=2623026" title="Xiang Liang">
Xiang Liang

Xiang Liang (; zm. 208 p.n.e.) – jeden z przywódców rebelii przeciwko dynastii Qin w latach 209–208 p.n.e.
Życiorys.
Xiang Liang pochodził z Xiaxiangu (dzis. Suqian) i był synem Xiang Yana, generała królestwa Chu, który zginął w walce z Qin. Według "Zapisków historyka" członkowie rodu Xiang z pokolenia na pokolenie byli generałami w służbie króla Chu.
Xiang Liang zabił urzędnika dynastii Qin i uciekł wraz ze swoim bratankiem Xiang Yu do regionu dolnej Jangcy. Kiedy w 209 p.n.e. Chen Sheng wzniecił bunt przeciwko Qin Xiang Liang wraz z Xiang Yu zabili namiestnika ("shou", 守) komanderii Kuiji (dzis. Shaoxing) i Xiang Liang sam ogłosił się namiestnikiem, po czym zmobilizował 8000 ludzi. Jako pochodzącemu ze znamienitego rodu wkrótce Xiang Liangowi podporządkowały się także oddziały innych buntowników, Chen Yinga, Ying Bu i Pu, tak że według „Zapisków historyka” jego siły miały osiągnąć liczbę 60 tysięcy ludzi. Xiang Liang występował wówczas w imieniu Chen Shenga, jako naczelny doradca () odtworzonego królestwa Chu, jednak nie jest pewne czy rzeczywiście otrzymał od niego ten tytuł. W tym czasie rebelianci nie mieli żadnej wiadomości od Chen Shenga, który zaginął po klęsce zadanej mu przez Qin, i jeden z przywódców lokalnego powstania, Qin Jia, obwołał królem Chu należącego do jego dawnego rodu panującego Jing Ju. Xiang Liang uznał to za niedopuszczalne wystąpienie przeciwko Chen Shengowi i pokonał oraz zabił Qin Jia. Jing Ju także wkrótce zmarł. W tym czasie do Xiang Lianga przyłączył się także Liu Bang. Dowódcy Xiang Lianga, Zhu Jishi i Yu Fanjun zostali jednak pokonani przez generała Qin Zhang Hana.
Kiedy Xiang Liang uzyskał pewność co do tego że Chen Sheng zginął zwołał spotkanie wyższych oficerów i postanowiono ogłosić królem Chu Mi Xiongxina (209–206 p.n.e.), wnuka króla Huaia (328–299 p.n.e.), któremu nadano imię jego dziadka. Sam Xiang Liang przyjął tytuł księcia Wuxin ("Wuxin jun", 武信君, tj. walecznego i godnego zaufania). Następnie udało mu się pokonać armię Qin pod Donga (w prowincji Szantung) i ponownie pod Dingtao (w pobliżu dzis. Heze). Ośmielony przez te sukcesy Xiang Liang zaczął lekceważyć przeciwnika i w kolejnej bitwie pod Dingtao Zhang Han pokonał go i zabił.

</doc>
<doc id="2623028" url="https://pl.wikipedia.org/wiki?curid=2623028" title="Dig Out Your Soul Tour">
Dig Out Your Soul Tour

Dig Out Your Soul Tour – ósma trasa koncertowa grupy muzycznej Oasis. W jej trakcie odbyło się 115 koncertów.

</doc>
<doc id="2623029" url="https://pl.wikipedia.org/wiki?curid=2623029" title="Daniel Kozelinski Netto">
Daniel Kozelinski Netto

Daniel Kozelinski Netto (ur. 18 lutego 1952 w Colonia Paraiso) – brazylijski biskup greckokatolicki obrządku bizantyjsko-ukraińskiego, eparcha Buenos Aires od 2016.
Życiorys.
Święcenia kapłańskie otrzymał 1 października 1980. Inkardynowany do eparchii kurytybskiej, pracował przede wszystkim jako duszpasterz parafialny oraz jako rektor seminariów eparchialnych.
20 czerwca 2007 został mianowany biskupem pomocniczym Eparchii św. Jana Chrzciciela w Kurytybie, ze stolicą tytularną "Eminentiana". Chirotonii biskupiej udzielił mu 16 września 2007 abp Lawrence Huculak.
22 czerwca 2011 został mianowany administratorem apostolskim Eparchii Santa María del Patrocinio w Buenos Aires. 
12 stycznia 2013 Benedykt XVI mianował go wizytatorem apostolskim dla grekokatolików w Urugwaju, Paragwaju, Chile i w Wenezueli. 8 października 2016 papież Franciszek mianował go eparchą Buenos Aires.

</doc>
<doc id="2623031" url="https://pl.wikipedia.org/wiki?curid=2623031" title="Daniel Kozielinski Netto">
Daniel Kozielinski Netto



</doc>
<doc id="2623032" url="https://pl.wikipedia.org/wiki?curid=2623032" title="Daniel Kozielinski">
Daniel Kozielinski



</doc>
<doc id="2623033" url="https://pl.wikipedia.org/wiki?curid=2623033" title="Sobór Zaśnięcia NMP">
Sobór Zaśnięcia NMP



</doc>
<doc id="2623041" url="https://pl.wikipedia.org/wiki?curid=2623041" title="Benedykt Aleksijczuk">
Benedykt Aleksijczuk

Benedykt Aleksijczuk MSU (ur. 16 stycznia 1968 w Borszcziwce, jako "Walerij Dmytrowycz Aleksijczuk") – ukraiński biskup greckokatolicki obrządku bizantyjsko-ukraińskiego, eparcha Chicago od 2017.
Życiorys.
Święcenia kapłańskie otrzymał 29 marca 1992 z rąk kard. Myrosława Lubacziwśkiego. 31 grudnia 1995 złożył śluby zakonne w zakonie studytów i przyjął imię Benedykt. Pracował w parafiach i monasterach na terenie Ukrainy i Kanady. Był także członkiem patriarchalnych komisji ds. monastycyzmu i liturgii.
14 lipca 2010 został wybrany biskupem pomocniczym Archieparchii lwowskiej. 3 sierpnia 2010 papież Benedykt XVI zatwierdził ten wybór i nadał mu stolicę tytularną "Germaniciana". Chirotonii biskupiej udzielił mu 5 września 2010 abp Ihor Woźniak. Był m.in. kanclerzem archieparchialnej kurii oraz przewodniczącym patriarchalnej komisji liturgicznej.
20 kwietnia 2017 został ogłoszony nowym eparchą Chicago.

</doc>
<doc id="2623042" url="https://pl.wikipedia.org/wiki?curid=2623042" title="Venedykt Aleksiychuk">
Venedykt Aleksiychuk



</doc>
<doc id="2623043" url="https://pl.wikipedia.org/wiki?curid=2623043" title="Wenedykt Aleksijczuk">
Wenedykt Aleksijczuk



</doc>
<doc id="2623048" url="https://pl.wikipedia.org/wiki?curid=2623048" title="Hanna Nałkowska">
Hanna Nałkowska

Hanna Nałkowska (ur. 18 stycznia 1888 w Warszawie, zm. 24 września 1970 tamże) – polska rzeźbiarka.
Debiut artystki.
Ukończyła pensję Emilii Pankiewiczówny. Uczyła się rzeźbiarstwa u Teodora Skoniecznego. Po raz pierwszy wystawiła rzeźbę w 1913 roku w Salonie Wiosennym Zachęty, była to praca "Helenka". W 1916 roku wstąpiła do Szkoły Sztuk Pięknych w Warszawie, gdzie uczyła się malarstwa u profesorów Edwarda Trojanowskiego, Stanisława Lentza i Karola Tichego, a rzeźby u Xawerego Dunikowskiego i Edwarda Wittiga. W tym samym roku otrzymała pierwszą nagrodę w konkursie Zachęty za rzeźbę "Bojownik". 
Okres międzywojenny.
Okres międzywojenny to czas ożywionej działalności artystycznej Hanny Nałkowskiej. W owym czasie wystawiała swoje prace na licznych wystawach indywidualnych: w warszawskiej Zachęcie (1922, 1931) oraz na wielu prestiżowych wystawach zbiorowych, między innymi w Związku Zawodowym Artystów Plastyków w Warszawie (1927, 1928), w Instytucie Propagandy Sztuki (1935, 1937), w mniejszych galeriach na terenie Warszawy, a także w Poznaniu, Łodzi, Lublinie, Lwowie, w Galerii Zaka w Paryżu (1930), w Salonie Wiosennym (1930) i Salonie Jesiennym (1931) w Paryżu, w Muzeum Jeu de Paume w Paryżu (1937), na Światowej Wystawie w Nowym Jorku (1939) i wielu innych.
W latach 1930–1931 studiowała we Włoszech (technikę rzeźby w marmurze) i w Paryżu (pod kier. Ch. Despiau, M. Gimonda i J. Bernarda). Na Wystawie Światowej w Paryżu w 1937 roku została nagrodzona medalem za rzeźbę "Ewa" i medalion z podobizną ojca. Rzeźba "Ewa" znajduje się w zbiorach Muzeum Narodowego w Warszawie. 
II wojna światowa.
Znaczna część dorobku rzeźbiarki została utracona podczas II wojny światowej, m.in. rzeźby: "Siłacz", "Dziewczyna siedząca", "Charcica", "Tancerka Ruth Sorel", "Tors", "Akt", portrety i popiersia: Stefana Żeromskiego, Ewy Szelburg-Zarembiny, Waleriana Łukasińskiego, Józefa Mireckiego, projekty pomników: Adama Mickiewicza, Józefa Mireckiego, Stefana Okrzei, płaskorzeźba "Przysięga". Jedynie w Dąbrowie Tarnowskiej ocalała brązowa płaskorzeźba na pomniku poświęconym poległym w pierwszej wojnie światowej.
Po wojnie.
Po wojnie w latach 1945–1953 Nałkowska wyjechała do Łodzi, gdzie wróciła do rzeźbienia. W 1947 roku artystka pracowała nad pomnikiem "Stu Straconych", który miał upamiętniać egzekucję stu Polaków w akcie zemsty za zamordowanie gestapowca. Pomnik został zamówiony u rzeźbiarki przez magistrat Zgierza, niestety nie został on zrealizowany. W 1948 roku na konkursie przedolimpijskim Nałkowska została wyróżniona za rzeźbę "Rytm". W 1953 roku rzeźbiarka wróciła do Warszawy, gdzie na Starym Mieście stworzyła swoją pracownię. To w niej powstały: nagrobek Zofii Nałkowskiej (1959), płaskorzeźba "Socjalistycznej kobiety" w konkursie zorganizowanym przez władze Łodzi, ostatecznie wykorzystana jako element pomnika nagrobnego Władysławy Bytomskiej, łódzkiej działaczki KPP, popiersie Wacława Nałkowskiego do audytorium jego imienia w Instytucie Geografii na Uniwersytecie Warszawskim (1961), "Głowa dziewczyny", "Głowa chłopca", głowa Antoniego Bolesława Dobrowolskiego, portret Władysława Tatarkiewicza, Jana Brzechwy oraz kilka płaskorzeźb portretowych na cmentarzach warszawskich i tablica pamiątkowa profesora Leśniowskiego w Szpitalu Dzieciątka Jezus w Warszawie, trzy posągi religijne w kościele garnizonowym w Łodzi i posąg Madonny w kościele w Bełchatowie. Elementem nagrobku jej ojca została rzeźba "Bojownik". Ostatnią indywidualną wystawą dzieł Hanny Nałkowskiej była wystawa w warszawskiej Kordegardzie (1963). Sylwetka artystki z całą pewnością warta jest uwagi ze względu na jej uwikłania środowiskowe, indywidualność przejawiającą się w życiowych wyborach oraz stosunkowo wysoki poziom formalny dzieł. Dorobek artystki został opisany i skatalogowany. Zebrano naukowo i umówiono zachowane dokumenty, a także usystematyzowano fakty z jej życia prywatnego jak i zawodowego. 
Życie prywatne.
Urodziła się w rodzinie Wacława i Anny z Šafránków (1862–1942). Jej starszą siostrą była pisarka Zofia Nałkowska. Hanna Nałkowska była dwukrotnie zamężna. Pierwszym mężem był Maksymilian Bick, wysoki urzędnik w Polskim Monopolu Tytoniowym, za którego wyszła w 1924 roku w wieku 36 lat. Małżeństwo trwało do 1941 roku, kiedy to Maksymilian Bick popełnił samobójstwo. Drugim mężem artystki (w latach 1952–1955) był Zygmunt Stefanowicz, który zmarł po trzech latach małżeństwa.
Podczas II wojny światowej wraz z matką przebywała w okupowanej Warszawie, gdzie Hanna prowadziła sklep tytoniowy. Rok po śmierci męża, zmarła również matka Hanny, z którą rzeźbiarka była bardzo związana. Te okoliczności sprawiły, że więź ze starszą siostrą Zofią się mocno zacieśniła.
Po wojnie, z powodu zniszczenia Warszawy, zamieszkała wraz z siostrą w Łodzi w kamienicy przy obecnej al. A. Mickiewicza, 15, noszącej w Łodzi miano "domu literatów", ponieważ zamieszkało tam w tym czasie wielu wybitnych polskich literatów.
Nałkowska rzeźbiła do końca życia. Ostatnie lata życia poświęciła dodatkowo na porządkowanie i udostępnianie spuścizny po swoim ojcu, Wacławie Nałkowskim oraz siostrze Zofii (Artystka wyraziła zgodę na publikację pamiętników swojej siostry).
Rzeźbiarka spoczywa we wspólnej mogile ze swoimi rodzicami na cmentarzu Powązkowskim w Warszawie (kwatera 219-2-1).

</doc>
<doc id="2623049" url="https://pl.wikipedia.org/wiki?curid=2623049" title="George Gilbert Scott">
George Gilbert Scott

George Gilbert Scott (ur. 13 lipca 1811 w Gawcott, zm. 27 marca 1878 w Londynie) – brytyjski architekt epoki wiktoriańskiej, autor projektów wielu neogotyckich budynków oraz restauracji licznych kościołów gotyckich w Anglii, działający także poza granicami Anglii.
Życiorys.
George Gilbert Scott pochodził z głęboko religijnej rodziny. W 1827 roku został oddany na naukę architektowi Jamesowi Edmestonowi. W 1831 roku powrócił do Londynu, gdzie podjął pracę początkowo w firmie budowlanej Grissel &amp; Peto, a następnie w biurze projektowym Henry’ego Robertsa. W 1834 roku Scott zajął się projektowaniem domów robotniczych (łącznie zaprojektował ich kilkadziesiąt), początkowo jako pracownik Sampsona Kempthorne’a, a następnie Williama Bonythona Moffata, którego wspólnikiem został w 1838 roku (współpraca trwała do 1845 roku). W tym czasie zajął się także architekturą sakralną.
Zafascynowany gotykiem zaczął projektować budynki inspirowane tym stylem. W 1840 roku neogotyckim projektem wygrał konkurs na projekt pomnika Martyr's Memorial w Oksfordzie, a w początku lat 40. zaprojektował swój pierwszy duży budynek w tym stylu - kościół św. Idziego w londyńskiej dzielnicy Camberwell. W tym czasie wykonał też swoje pierwsze prace w zakresie restauracji kościołów. W 1844 roku odniósł pierwszy sukces poza Anglią – wygrał konkurs na projekt nowego kościoła św. Mikołaja w Hamburgu, co zresztą sprowadziło na niego krytykę anglikańskich kół religijnych, z którymi był blisko związany (zarzucano mu, że projektuje świątynię dla luteran).
W latach 1845–1862 Scott zajmował się bardzo licznymi projektami nowych budynków, głównie neogotyckich, zarówno sakralnych, jak i świeckich (np. ratusz w Preston lub różne budynki uczelniane). W 1847 roku otrzymał zlecenie restauracji katedry w Ely, co otworzyło mu drogę do kolejnych zleceń przy wielkich pomnikach średniowiecznej architektury brytyjskiej. M.in. w 1849 roku rozpoczął prace w opactwie Westminster, restaurował też katedry w Salisbury, Lichfield czy St David’s. W latach 1856–1861 zajmował się projektem budynków rządowych (obecnej siedziby Foreign and Commonwealth Office), po burzliwym konkursie (budynki zostały zaprojektowane w stylu włoskim).
W kolejnych latach Scott zaprojektował dwa obiekty, które należą do architektonicznych symboli epoki wiktoriańskiej w Londynie. Pierwszym z nich był Albert Memorial, zrealizowany na zamówienie królowej Wiktorii pomnik księcia Alberta w Hyde Parku, który Scott zaprojektował w 1864 roku. Zresztą również na zlecenie królowej i również w celu upamiętnienia Alberta Scott przeprojektował wystrój kaplicy Wolseya na zamku Windsor. Z kolei w 1865 roku wykonał projekt dworca oraz hotelu w St. Pancras.
Scott był niezwykle płodnym architektem, spod jego ręki wyszły projekty kilkuset budynków sakralnych i świeckich w Anglii i poza jej granicami (m.in. Niemczech, Szkocji, a także brytyjskich koloniach na całym świecie), zajmował się pracami restauracyjnymi w wielu kolejnych. Publikował książki i artykuły (m.in. wydano zebrane w dwa tomy jego wykłady na temat architektury średniowiecznej). Działalność Scotta była wielokrotnie doceniana: m.in. w 1855 roku został członkiem stowarzyszonym Royal Academy of Arts, a jej pełnoprawnym członkiem – w 1861 roku; w 1859 roku otrzymał złoty medal Royal Institute of British Architects, a w latach 1873–1876 pełnił funkcję prezydenta tej instytucji (wcześniej, w 1870 roku, odmówił jej przyjęcia); z kolei w 1872 roku, w uznaniu prac dla rodziny królewskiej, został nobilitowany i obdarzony tytułem rycerskim.
Zmarł po krótkiej chorobie 27 marca 1878 roku wskutek ataku serca, pochowany został w opactwie Westminster. Żonaty od 1838 roku z Caroline Oldrid, doczekał się pięciu synów, z których dwóch – George Gilbert Scott (młodszy) i John Oldrid Scott także zajęło się architekturą, m.in. kończąc niektóre projekty ojca, których sam nie zdołał sfinalizować przed swoją śmiercią. Znanym architektem stał się też jego wnuk Giles Gilbert Scott (syn George’a Gilberta Scotta młodszego).

</doc>
<doc id="2623050" url="https://pl.wikipedia.org/wiki?curid=2623050" title="Bohdan Dziurach">
Bohdan Dziurach

Bohdan Dziurach CSsR (ur. 20 marca 1967 w Horucku) – ukraiński biskup greckokatolicki obrządku bizantyjsko-ukraińskiego posługujący w Niemczech i krajach Skandynawii, egzarcha apostolski Niemiec i Skandynawii od 2021.
Życiorys.
Święcenia kapłańskie otrzymał 17 marca 1991 z rąk Juliana Woronowskiego. 19 sierpnia 1995 złożył śluby zakonne w zakonie redemptorystów. Był m.in. opiekunem ukraińskich studentów w Strasburgu, mistrzem nowicjatu we Lwowie oraz kapelanem szpitala dziecięcego w tymże mieście.
Został wybrany biskupem pomocniczym archieparchii kijowskiej. 21 grudnia 2005 papież Benedykt XVI zatwierdził ten wybór i nadał mu stolicę tytularną "Vagada". Chirotonii biskupiej udzielił mu 15 lutego 2006 kard. Lubomyr Huzar.
W latach 2006–2021 pełnił funkcję sekretarza Synodu Biskupów Ukraińskiej Cerkwi Greckokatolickiej. Od 2009 był również kierownikiem administracji Cerkwi.
18 lutego 2021 papież Franciszek przeniósł go na urząd egzarchy apostolskiego Niemiec i Skandynawii. Ingres do katedry greckokatolickiej w Monachium odbył 18 kwietnia 2021.

</doc>
<doc id="2623051" url="https://pl.wikipedia.org/wiki?curid=2623051" title="Josyf Milan">
Josyf Milan

Josyf Milan MSU (ur. 6 lipca 1956 w Dobrzanyach) – ukraiński biskup obrządku bizantyjsko-ukraińskiego, biskup pomocniczy Kijowa od 2009.
Życiorys.
W 1983 złożył śluby zakonne w zakonie studytów. Święcenia kapłańskie otrzymał 30 grudnia 1984 z rąk Wołodymyra Sterniuka. Pracował w wielu klasztorach na terenie Ukrainy, był także szefem komisji Synodu Kościoła bizantyjsko-ukraińskiego ds. młodzieży. W 2008 został proboszczem soboru katedralnego w Kijowie.
W 2009 został wybrany biskupem pomocniczym archieparchii kijowskiej. 16 kwietnia 2009 papież Benedykt XVI zatwierdził ten wybór i nadał mu stolicę tytularną "Drusiliana". Chirotonii biskupiej udzielił mu 18 czerwca 2009 abp Jan Martyniak.

</doc>
<doc id="2623054" url="https://pl.wikipedia.org/wiki?curid=2623054" title="A Futbołna grupa (2011/2012)">
A Futbołna grupa (2011/2012)

A Futbołna grupa (2011/2012) to 88. edycja najwyższej piłkarskiej klasy rozgrywkowej w Bułgarii. W rozgrywkach bierze udział 16 zespołów. Sezon rozpoczął się 6 sierpnia 2011, a zakończy 23 maja 2012 roku. Tytuł zdobyła drużyna .
Drużyny.
Po poprzednim sezonie spadły: (13.), (15.) oraz (16.).
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Strzelcy.
"Stan na 13 lipca 2013"

</doc>
<doc id="2623055" url="https://pl.wikipedia.org/wiki?curid=2623055" title="Jan Janiszowski">
Jan Janiszowski

Jan Władysław Janiszowski (ur. 16 czerwca 1874 w Warszawie, zm. wiosną 1940 w Charkowie) – pułkownik piechoty Wojska Polskiego.
Życiorys.
Syn Lucjana i Julii z Bubkowskich. Po ukończeniu szkoły wojskowej w Odessie pełnił zawodową służbę w Armii Imperium Rosyjskiego.
W 1919 został przyjęty do Wojska Polskiego. Od stycznia do 10 września 1920 dowodził 24 pułkiem piechoty. Na tym stanowisku 11 czerwca 1920 został zatwierdzony w stopniu podpułkownika piechoty ze starszeństwem z dniem 1 kwietnia 1920 w „grupie byłych Korpusów Wschodnich i byłej armii rosyjskiej”. 3 maja 1922 został zweryfikowany w stopniu pułkownika ze starszeństwem z dniem 1 czerwca 1919 i 83. lokatą w korpusie oficerów piechoty. W latach 1923–1924 był komendantem Powiatowej Komendy Uzupełnień Siedlce, pozostając na ewidencji 22 pułku piechoty w Siedlcach. Z dniem 30 września 1927 został przeniesiony w stan spoczynku. W 1934 pozostawał na ewidencji Powiatowej Komendy Uzupełnień w Siedlcach. Posiadał wówczas przydział mobilizacyjny do Oficerskiej Kadry Okręgowej nr IX i był „przewidziany do użycia w czasie wojny”.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Wiosną 1940 został zamordowany przez funkcjonariuszy NKWD w Charkowie i pochowany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie na stopień generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2623056" url="https://pl.wikipedia.org/wiki?curid=2623056" title="Dionizy Lachowicz">
Dionizy Lachowicz

Dionizy Lachowicz OSBM (ur. 2 lipca 1946 w Pombasie) – brazylijski duchowny Ukraińskiego Kościoła Greckokatolickiego, bazylianin, biskup kurialny kijowsko-halicki w latach 2006–2019, delegat apostolski egzarchatu apostolskiego Włoch w latach 2019–2020, egzarcha apostolski Włoch od 2020.
Życiorys.
W 1970 złożył śluby zakonne w zakonie bazylianów. Święcenia kapłańskie otrzymał 8 grudnia 1972 z rąk Efraima Kreveya. Przez kilkanaście lat pracował w rodzinnym kraju, m.in. jako rektor bazyliańskiego seminarium oraz wykładowca w Kurytybie. W 1991 został wysłany na Ukrainę i rozpoczął pracę jako wykładowca w bazyliańskim seminarium, a następnie został dyrektorem instytutu zakonnego w Złoczowie. W 1996 wybrany przełożonym generalnym bazylianów, zaś po zakończeniu w 2004 kadencji został rektorem seminarium zakonnego we Lwowie.
Został wybrany biskupem pomocniczym archieparchii kijowskiej. 21 grudnia 2005 papież Benedykt XVI zatwierdził ten wybór i nadał mu stolicę tytularną "Egnatia". Chirotonii biskupiej udzielił mu 26 lutego 2006 kard. Lubomyr Huzar.
W 2009 Benedykt XVI mianował go wizytatorem apostolskim dla grekokatolików w Hiszpanii i we Włoszech, zaś w 2017 papież Franciszek zwolnił go z funkcji wizytatora w Hiszpanii. W 2019 kard. Angelo De Donatis jako administrator apostolski egzarchatu apostolskiego Włoch powierzył mu dalszą pieczę nad wiernymi w tym kraju, tym razem w charakterze delegata apostolskiego.
24 października 2020 roku papież Franciszek mianował go egzarchą apostolskim Włoch. Ingres do katedry greckokatolickiej w Rzymie odbył 1 grudnia 2020.

</doc>
<doc id="2623058" url="https://pl.wikipedia.org/wiki?curid=2623058" title="Albert Brnčal">
Albert Brnčal

Albert Brnčal (ur. 2 marca 1919 w Spišskich Tomášovcach, zm. 1 sierpnia 1950 w Tatrach) – słowacki taternik i nauczyciel.
W Tatrach bywał już jako uczeń, później związał się ze środowiskiem Słowackiego Towarzystwa Wspinaczkowego JAMES i w jego ramach rozwijał umiejętności taternickie. W czasie II wojny światowej brał udział w słowackim powstaniu narodowym. Po wojnie był jednym z najaktywniejszych działaczy turystycznych i taternickich na Słowacji, wspinał się też z Polakami. Był autorem pierwszego wejścia środkowym filarem wschodniej ściany Lodowego Szczytu (1946). Zginął w trakcie wspinaczki na Jastrzębią Przełęcz z Doliny Jastrzębiej.
Brnčal był autorem przewodnika turystycznego po Górnym Ponitrzu oraz kilku artykułów o tematyce turystyczno-taternickiej, m.in.: "Komu prideliť tatranské chaty" („Nové Slovo”, 16 grudnia 1949 r.), "Východná stena Stalinovho štítu" („Krásy Slovenska”, 10/1950).
Jego imieniem nazwane zostało schronisko nad Zielonym Stawem Kieżmarskim ("Brnčalova chata"). Brnčala upamiętniono także tablicą na Tatrzańskim Cmentarzu Symbolicznym pod Osterwą.

</doc>
<doc id="2623060" url="https://pl.wikipedia.org/wiki?curid=2623060" title="Obraźnik">
Obraźnik

Obraźnik, ochweśnik – wymarły zawód polegający na wytwarzaniu obrazów, rycin i odbitek drzeworytniczych wykonanych głównie na papierze – przeważnie o tematyce dewocyjnej i religijnej, oraz ich domokrążnej sprzedaży.
Historia.
Badaczom trudno obecnie ustalić, kiedy ochweśnictwo pojawiło się w Polsce, jednak folkloryści XIX-wieczni, którzy jako pierwsi badali oraz rejestrowali zwyczaje ludu, zaobserwowali działalność obraźników jako powszechny element polskiej kultury ludowej. Obraźnicy zajmowali się wyrobem drzeworytów oraz wykonywaniem z nich odbitek na papierze. Produkowali „święte obrazki”, przedstawiające Matkę Boską, Jezusa, sceny biblijne oraz wszystkich świętych, które później sprzedawali na jarmarkach, odpustach, a także chodząc bezpośrednio po domostwach.
Za centrum działalności ochweśników uznawany był Skulsk oraz Ślesin w Wielkopolsce. Ambroży Grabowski w swoich wspomnieniach nadmienia również o dwóch sławnych obraźnikach Saganie oraz Wojciechu Bryndzy ze wsi Bobrek koło Krakowa, która uznawana była za małopolską stolicę drzeworytnictwa oraz obraźnictwa.
Według badaczy folkloru, obraźnicy początkowo sprzedawali własne dzieła, aby później wraz ze wzrostem popytu podzielić się na twórców oraz marszandów, którzy zajmowali się tylko dystrybucją. Handlarze świętych obrazków wychodzili daleko poza granice Wielkopolski i trudnili się sprzedażą na całych ziemiach polskich.
Z biegiem czasu obraźnicy rozszerzyli swój asortyment również o religijne dewocjonalia, książeczki do nabożeństwa, a nawet prozaiczne przedmioty, takie jak drobne rzeczy codziennego użytku czy lekarstwa.
Ochwest.
Hermetyczny charakter środowiska handlarzy obrazami oraz długie podróże, w czasie których sprzedawcy kontaktowali się z różnymi narodami, doprowadziły do wytworzenia się specyficznego żargonu zawodowego zwanego żargonem ochweśnickim. Określenie „ochweśnicy”, jakie nadano obraźnikom, wywodzi się od rosyjskiego słowa "ochwest", oznaczającego święty obraz i zostało przejęte przez obraźników do gwary ochweśnickiej. Żargon ten po ochweśnicku zwany „kminą” („kminić” znaczy mówić; „kmina” to mowa) składał się z wyrazów zapożyczonych z polskiego żargonu złodziejskiego (70% słów, na przykład: „majcher” – nóż, „kirzyć” – pić, „sumer” – chleb); rusycyzmów handlowych („opulić” – kupić); jidisz, niemieckiego oraz w niewielkiej części z czechizmów, takich jak „braśka” – brat.
Żargon ochweśnicki powstał w I poł. XIX wieku, pomiędzy rokiem 1832, kiedy władze carskie rozpoczęły prześladowanie unitów mieszkających na terenach dawnej Rzeczypospolitej Obojga Narodów, a 1850, kiedy zniesiono granice celne między Królestwem Kongresowym, a Królestwem Pruskim.

</doc>
<doc id="2623061" url="https://pl.wikipedia.org/wiki?curid=2623061" title="Anselmo Robbiati">
Anselmo Robbiati

Anselmo Robbiati (ur. 1 stycznia 1970 w Lecco) – włoski piłkarz, grający na pozycji pomocnika lub napastnika. W trakcie kariery piłkarskiej związany był głównie z Fiorentiną. W 2009 roku zakończył karierę zawodniczą i od tamtego czasu pełni funkcję asystenta trenera w klubie Serie C2, A.S.D. Giallo-Blu Figline.
Kariera.
Jest synem Luigiego, który grał dla Interu Mediolan w Serie A w latach 50.
Robbiati rozpoczął profesjonalną karierę piłkarską w 1987 roku w klubie Serie C1, AC Monza. W 1993 roku przeszedł do Fiorentiny, wówczas grającej w Serie B. W klubie tym grał do 1999 roku, często w charakterze rezerwowego. Następnie przeszedł do SSC Napoli, a w 2000 roku został piłkarzem Interu Mediolan. Nie zdołał rozegrać tam jednak ani jednego meczu. Gdy był zawodnikiem Interu, dwukrotnie został wypożyczony: do Perugii i Fiorentiny.
W 2002 roku Robbiati został zawodnikiem Ancona Calcio, klubu grającego wtedy w Serie B. Następnie był piłkarzem US Grosseto i AC Monza. W sezonie 2005/2006 po raz pierwszy zagrał w Serie D, w barwach Como Calcio. W październiku 2006 przeszedł do ASD Figline. W tym klubie przez dwa pierwsze sezony był kapitanem, a Figline awansowało w ciągu tych dwóch lat z Eccellenza do Serie C2. W styczniu 2009 roku ogłosił zakończenie kariery piłkarskiej i został asystentem trenera w klubie.

</doc>
<doc id="2623062" url="https://pl.wikipedia.org/wiki?curid=2623062" title="Marin Barišić">
Marin Barišić

Marin Barišić (ur. 24 marca 1947 w Vidonju) – chorwacki duchowny katolicki, arcybiskup archidiecezji splicko-makarskiej w latach 2000-2022.
Życiorys.
Święcenia kapłańskie otrzymał 14 lipca 1974.
Episkopat.
3 sierpnia 1993 papież Jan Paweł II mianował go biskupem pomocniczym archidiecezji Split-Makarska ze stolicą tytularną "Feradi Maius". Sakry biskupiej 17 października 1993 udzielił mu abp Ante Jurić.
21 czerwca 2000 został ordynariuszem Splitu-Makarskiej.
13 maja 2022 papież Franciszek przyjął jego rezygnację z funkcji ordynariusza archidiecezji splicko-makarskiej.

</doc>
<doc id="2623065" url="https://pl.wikipedia.org/wiki?curid=2623065" title="Sz (parowóz)">
Sz (parowóz)

Sz () – oznaczenie serii rosyjskich parowozów towarowych, budowanych w latach 1901-1907. Miały układ osi 1'D i silnik sprzężony, pracujący na parę nasyconą.
Podłoże projektu.
Standardowymi parowozami towarowymi większości kolei rosyjskich pod koniec XIX wieku były parowozy znormalizowanych typów o układzie osi D, określonych po 1912 roku jako serie OD i OW. Wzrastające potrzeby w zakresie prędkości pociągów towarowych doprowadziły jednak do wprowadzenia parowozów o układzie 1'D, które mogły przy takim samym nacisku na szyny posiadać wydajniejszy kocioł. Prywatna Kolej Władykaukaska była pierwszą linią kolejową w Rosji, która przyjęła parowozy towarowe o układzie osi 1'D, eksploatując od 1896 roku amerykańskie maszyny zakładów Baldwin, oznaczone (po 1912 roku) jako seria Ch (ros. Х, ogółem zbudowano dla różnych kolei rosyjskich 235 sztuk). Jednocześnie, naczelnik technicznego oddziału służby ruchu Kolei Władykaukaskiej, Polak Wacław Łopuszyński, zaprojektował własny typ parowozu o takim układzie osi, oznaczony na kolei serią M, a po 1912 roku serią C (ros. Ц). Pierwsze maszyny wyprodukował niemiecki Henschel w 1896 roku, ich produkcję później podjęły także inne zakłady zagraniczne i rosyjskie (ogółem zbudowano 214). W tym czasie większość innych rosyjskich kolei kupowała wciąż tylko parowozy odmian serii O. Ponieważ lokomotywy serii Ch i C nie spełniały jednak wszystkich wymagań co do mocy, prezes zarządu Kolei Władykaukaskiej i Kolei Wschodniochińskiej, Stanisław Kierbedź polecił Łopuszyńskiemu zaprojektowanie nowej lokomotywy o większej mocy i nacisku na oś zwiększonym z 13 do 15 ton, co stało się możliwe dzięki przeprowadzonej w tym czasie modernizacji tych kolei. 
Projekt i budowa.
Projekt wstępny nowego parowozu został wykonany przez inż. Łopuszyńskiego, na bazie jego parowozu serii C, a projekt roboczy sporządziły przy jego udziale zakłady w Briańsku. W porównaniu z parowozem serii C, zmieniono wymiary silnika sprzężonego, powiększono powierzchnię ogrzewalną kotła, wymiary rusztu i ciśnienie pary. Wzrosła też masa przyczepna parowozu.
W latach 1901–1902 Zakłady Briańskie wyprodukowały 50 parowozów oznaczonych jako typ fabryczny 18 dla Kolei Władykaukaskiej, na której otrzymały początkowo lokalne oznaczenie serii O (numery O841-O890). Analogiczne parowozy wyprodukowano także w tym samym okresie dla Kolei Wschodniochińskiej w zakładach w Briańsku (50 sztuk, oznaczone jako typ 20) oraz według tego samego projektu w Charkowskiej Fabryce Lokomotyw (ChPZ) (także 50 sztuk). Nosiły one na tej kolei numery taborowe odpowiednio: 301-350 i 401-450. 
Po przerwie, zbudowano w latach 1905-1906 w Charkowie 10 takich parowozów dla doświadczalnej eksploatacji na państwowej Kolei Jekateryninskiej (oznaczone początkowo jako seria JaCh, ros. ЯХ, numery 3001-3010), a ponadto jeden w 1907 roku dla Kolei Południowo-Zachodnich (oznaczony początkowo jako CzCh, ros. ЧХ, numer 2001). Łącznie zbudowano 161 lokomotyw, które po wprowadzeniu nowego ujednoliconego systemu oznaczeń lokomotyw rosyjskich w 1912 roku oznaczono jako seria Sz (ros. Ш).
Na bazie serii Sz został skonstruowany następnie znormalizowany parowóz dla kolei rosyjskich serii Szcz.
Opis.
Parowóz towarowy serii Sz miał układ osi 1'D, napędzany był dwucylindrowym silnikiem sprzężonym, na parę nasyconą. Parowozy dla Kolei Władykaukaskiej były opalane paliwem płynnym (ropą naftową), a pozostałe - węglem.
W porównaniu z parowozem serii C, zmniejszono średnicę cylindra wysokiego ciśnienia z 530 do 510 mm, natomiast zwiększono średnicę cylindra niskiego ciśnienia z 750 do 765 m. Skok tłoka wzrósł z 650 do 700 mm. Powierzchnia ogrzewalna kotła wzrosła z 180,5 do 206,1 m² i posiadał on 272 płomieniówki o wymiarach 46/51 mm. Powierzchnia rusztu wzrosła z 2,48 do 2,8 m². Ciśnienie pary wzrosło z 12 do 13 at, a później do 14 at. Masa przyczepna wzrosła z 52 do 61 t, a masa służbowa wyniosła 74 t. Parowóz miał z przodu półwózek Bissela i był wyposażony w hamulec pneumatyczny Westinghouse'a. 
Stosowano różne rodzaje tendrów:

</doc>
<doc id="2623066" url="https://pl.wikipedia.org/wiki?curid=2623066" title="Jadwiga Beck">
Jadwiga Beck

Jadwiga Beck z d. Salkowska (ur. 13 października 1896 w Lublinie, zm. 20 stycznia 1974 w Londynie) – polska pisarka i dziennikarka.
Życiorys.
Była jedynym dzieckiem Jadwigi Sławęckiej i Wacława Salkowskiego. Jej ojciec był renomowanym prawnikiem: reprezentował wiele cukrowni, Bank Cukrownictwa, jak i liczny krąg lubelskiego ziemiaństwa. Jadwiga skończyła prywatne gimnazjum i liceum Anieli Wereckiej w Warszawie. Działała w harcerstwie. Znała 3 języki obce: francuski, włoski i niemiecki. Podczas I wojny światowej mieszkała w Lublinie i prowadziła tam gospodę żołnierską.
Jej pierwszym mężem był Stanisław Burhardt-Bukacki, wówczas kapitan, który wkrótce dostał awans na podpułkownika i objął funkcję dowódcy 8 Dywizji Piechoty stacjonującej w Modlinie. Ślub wzięli 23 stycznia 1919 w katedrze w Lublinie. W 1920 na świat przyszła ich córka Joanna, zwana pieszczotliwie Bubą. Małżeństwo po kilku latach związku rozpadło się. Od 1927 jej następnym mężem został Józef Beck, wtedy żonaty i w randze podpułkownika, który porzucił dla niej żonę i syna. Ze względu na to, że w prawie II Rzeczypospolitej nie istniała instytucja rozwodu, a zawarcie małżeństwa było możliwe wyłącznie w ramach Kościoła, Jadwiga i Józef dokonali konwersji z katolicyzmu na protestantyzm, by móc się pobrać. Jako żona wieloletniego szefa Ministerstwa Spraw Zagranicznych uczestniczyła w najważniejszych spotkaniach i imprezach dyplomatycznych, m.in.: w 1934 w Moskwie, w 1935 w Berlinie, tam poznała Hitlera, a w 1938 w Rzymie. Była też bohaterką wielu anegdot i gaf, które po części opisała w swojej autobiografii. W 1930 była sekretarką Rodziny Wojskowej. Organizatorka wystaw przekładów literatury polskiej na języki obce, za co została odznaczona przez Akademię Literatury srebrnym "Wawrzynem Akademickim".
18 września 1939 Beck wraz z żoną i pasierbicą opuścił Polskę pociągiem z Czerniowiec, którym jechali również prezydent RP Ignacy Mościcki, marszałek Edward Rydz-Śmigły, a także niektórzy ministrowie. Józef Beck wraz z rodziną dotarł do Rumunii, gdzie został internowany. Jadwiga bezskutecznie próbowała wykorzystać wszystkie swoje kontakty, aby polepszyć położenie męża. Latem 1942 zaczął chorować na gruźlicę. Jadwiga opiekowała się nim, lecz w wyniku szybko postępującej choroby zmarł 5 czerwca 1944.
Po śmierci męża przeniosła się wraz z córką do Turcji. Stamtąd przedostały się do Egiptu. W Kairze otrzymała pracę w oddziale Polskiego Czerwonego Krzyża. Następnie wspólnie z Joanną i Bohdanem Tymienieckim zamieszkała w Rzymie. W 1956 przeniosła się z nimi do Brukseli, a potem do Londynu. Później wyjechała do Konga Belgijskiego, gdzie została kierowniczką dużego magazynu. Tam zaczęła chorować na serce, dlatego została zmuszona wrócić do Londynu. Początkowo zamieszkała samodzielnie i rozpoczęła pracę w małym hoteliku jako sprzątaczka. Gdy do problemów z sercem dołączyła się astma, nie była już w stanie pracować i mieszkać bez opieki. Z tego powodu przeprowadziła się do córki.
Wraz z Władysławem Pobóg-Malinowskim i Janem Weinsteinem opracowała pamiętniki Józefa Becka, które później wydała. Pisywała również do „Wiadomości Literackich”. Swoje wspomnienia zebrała w książce pt. "Kiedy byłam ekscelencją".
Podczas nabożeństwa żałobnego odprawianego w kościele o.o. Benedyktynów na Ealingu trumna Jadwigi Beck była nakryta sztandarem Polski.

</doc>
<doc id="2623069" url="https://pl.wikipedia.org/wiki?curid=2623069" title="John Chancellor">
John Chancellor

John Chancellor (ur. 20 października 1870 w Edynburgu, zm. 31 lipca 1952 w Shieldhill) – brytyjski podpułkownik ("Lieutenant Colonel"), później polityk i dyplomata kolonialny.
Życiorys.
Dzieciństwo i młodość.
John urodził się w szlacheckiej rodzinie w Edynburgu w Szkocji. Ukończył Blair Lodge School.
Kariera wojskowa.
Chancellor służył w Korpusie Inżynierów Królewskich British Army. W 1890 ukończył Royal Military Academy, otrzymując stopień podporucznika ("Second lieutenant"). W 1893 otrzymał awans na porucznika ("Lieutenant"). Przez kilkanaście lat przebywał w Indiach Brytyjskich, uczestnicząc w walkach na pograniczu z Afganistanem.
W 1903 poślubił Mary Elisabeth Howard Thompson. Mieli troje dzieci.
Kariera dyplomatyczna.
W latach 1911-1916 był gubernatorem Mauritiusu, zdobywając pierwsze doświadczenie w służbie administracji kolonialnej. W latach 1916-1921 był gubernatorem Trynidadu i Tobago. Następnie został głównym asystentem sekretarzem Komitetu Obrony Kolonialnej (1922–1923). W latach 1923-1928 był gubernatorem Rodezji Południowej.
6 grudnia 1928 Chancellor objął stanowisko wysokiego komisarza Palestyny. Początek jego administracji zbiegł się z wybuchem krwawych wydarzeń zamieszek w Palestynie (23–31 sierpnia 1929). Był on wówczas w Londynie, a wszystkie decyzje w jego imieniu podejmował sir Harry Charles Luke. W celu dokładnego zbadania przebiegu, okoliczności i przyczyn zamieszek, powołano Komisję Śledczą, na czele której stanął wybitny prawnik sir Walter Shaw. W marcu 1930 został opublikowany raport komisji Shawa, i w jego konsekwencji ogłoszono białą księgę Passfielda ograniczającą wielkość żydowskiej imigracji napływającej do Palestyny. Chancellor pomagał w redakcji tego dokumentu. Zalecił on ograniczenie możliwości nabywania przez Żydów nowych gruntów w Palestynie, twierdząc, że nie ma już wolnych do sprzedaż gruntów rolnych. Aktywnie wspierał rozwój społeczności arabskiej. 1 listopada 1931 zakończył swoją służbę w Mandacie Palestyny.
Późniejsza działalność.
W 1937 został mianowany przewodniczącym Komisji Hodowców. Zmarł w 1952 w szkockiej wiosce Shieldhill.

</doc>
<doc id="2623074" url="https://pl.wikipedia.org/wiki?curid=2623074" title="Kolej Władykaukaska">
Kolej Władykaukaska

Kolej Władykaukaska (ros. Владикавказская железная дорога) – historyczna prywatna linia kolejowa w Rosji, na północnym Kaukazie, czynna w latach 1875-1918. Zasadnicza część została zbudowana między 1888 a 1900 rokiem. 
Kolej przechodziła przez obszary obwodów: kubańskiego, terskiego, dagestańskiego, Wojska Dońskiego, guberni: czarnomorskiej, stawropolskiej, astrachańskiej i saratowskiej. Odgrywała dużą rolę w rozwoju gospodarczym północnego Kaukazu, zwłaszcza w eksporcie zboża do Europy Zachodniej przez port w Noworosyjsku.
Główne linie (w nawiasach data otwarcia):
W 1913 r. długość linii wynosiła 2369 wiorst (2527 km), w tym 645 wiorst linii dwutorowej. Tabor obejmował 795 parowozów (opalanych paliwem płynnym - mazutem), 19 525 wagonów towarowych i 827 pasażerskich. Kolej posiadała cztery duże warsztaty kolejowe w Rostowie, Władykaukazie, Noworosyjsku i Tichoriecku oraz 18 mniejszych warsztatów remontowych. Infrastruktura towarzysząca obejmowała pierwszy w Europie zmechanizowany elewator zbożowy (na 3 miliony pudów - ok. 49 tys. ton ziarna) w Noworosyjsku, elewatory na innych stacjach, chłodzony magazyn ryb w Derbencie, bazy naftowe i 5 przystani nad Morzem Czarnym. Ponadto, kolej utrzymywała 23 szkoły kolejowe (na 5600 słuchaczy), biblioteki i 7 szpitali.
Kolej należała do Spółki Akcyjnej Kolei Władykaukaskiej i była najbardziej dochodową koleją w Imperium Rosyjskim, obok Kolei Warszawsko-Wiedeńskiej. Wśród akcjonariuszy były sfery wielkiego kapitału rosyjskiego, arystokracji i rodziny carskiej. Zarząd spółki znajdował się w Petersburgu - jej prezesem był Polak Stanisław Kierbedź (junior), następnie Władimir Pieczkowski. Zarząd kolei mieścił się w Rostowie nad Donem.
Naczelnikiem technicznego oddziału służby ruchu Kolei Władykaukaskiej był Polak Wacław Łopuszyński, będący inicjatorem powstania projektów lokomotyw towarowych dla tej kolei, serii O, C, Sz, E, z których serie O i E stały się następnie najpopularniejszymi rosyjskimi i najliczniej budowanymi na świecie lokomotywami towarowymi.
Podczas I wojny światowej w latach 1914-1918 zbudowano dodatkowo linie Gieorgiewsk - Swiatoj Kriest (ob. Budionnowsk), Prochładnaja - Naurskaja, Biesłan - Władykaukaz, Kotlarewskaja - Nalczyk, Szachmal - Temir-Chan-Szura (ob. Bujnaksk). We wrześniu 1918, po zdobyciu władzy przez bolszewików na skutek rewolucji październikowej, kolej została znacjonalizowana i włączona do sieci kolei podległych Ludowemu Komisariatowi Transportu (NKPS). Część dawnej Kolei Władykaukaskiej weszła w skład późniejszej Kolej Północnokaukaskiej.

</doc>
<doc id="2623075" url="https://pl.wikipedia.org/wiki?curid=2623075" title="Dworzec autobusowy &quot;Moskiewski&quot; w Mińsku">
Dworzec autobusowy &quot;Moskiewski&quot; w Mińsku



</doc>
<doc id="2623076" url="https://pl.wikipedia.org/wiki?curid=2623076" title="SDSS J142625.71+575218.3">
SDSS J142625.71+575218.3

SDSS J142625.71+575218.3 – biały karzeł odległy o około 800 lat świetlnych od Ziemi, położony w kierunku gwiazdozboru Wielkiej Niedźwiedzicy.
Jest to pierwszy odkryty biały karzeł należący do typu "pulsating carbon white dwarf" (zmienny biały karzeł węglowy, gwiazda zmienna typu DQV), będącego podtypem białego karła węglowego. Podobnie jak bardziej liczne, „zwykłe” białe karły węglowe, SDSS J142625 utracił zewnętrzne powłoki wodorowe i helowe tak, że jego węglowe wnętrze jest całkowicie odsłonięte.
SDSS J142625 ma masę podobną zbliżoną do masy Słońca, ale jego średnica jest mniejsza od średnicy Ziemi. Temperatura gwiazdy wynosi około 19 800 K, a jej jasność równa się około 1/600 jasności Słońca. Jasność gwiazdy zmienia się co koło 2% w okresie 8-minutowym.

</doc>
<doc id="2623079" url="https://pl.wikipedia.org/wiki?curid=2623079" title="David Jenkins">
David Jenkins

Imię i nazwisko David Jenkins nosiły lub noszą m.in. następujące osoby:

</doc>
<doc id="2623080" url="https://pl.wikipedia.org/wiki?curid=2623080" title="City Of Chicago School District 299">
City Of Chicago School District 299



</doc>
<doc id="2623081" url="https://pl.wikipedia.org/wiki?curid=2623081" title="Hans Siegling">
Hans Siegling

Hans Siegling (ur. 24 lutego 1912 w Gräfenhain, zm. po 1975) – niemiecki funkcjonariusz SA i SS, dowódca oddziału Schutzpolizei, a następnie „wschodnich” formacji kolaboracyjnych podczas II wojny światowej.
Życiorys.
Na pocz. marca 1930 wstąpił do NSDAP. Od lipca 1932 jako członek SA służył w policji ochronnej (Schutzpolizei), dochodząc do stopnia kapitana. Brał udział w ataku na Polskę w szeregach 1. kompanii 3. Batalionu Policyjnego wchodzącego w skład jednej z Einsatzgruppen. Do lata 1941 pełnił funkcję szefa policji porządkowej jednego z okręgów Generalnego Gubernatorstwa. W 1940 został członkiem SS. Po ataku wojsk niemieckich na ZSRR 22 czerwca tego roku, przeniesiono go do Schutzpolizei na okupowanych terenach Ukrainy. Zwalczał partyzantkę. Objął dowództwo 57 Batalionu Schutzmannschaft, składającego się z Ukraińców. W 1943 r. odznaczono go podwójnie Krzyżami Żelaznymi 2 i 1 klasy. Pod koniec kwietnia 1944 r. awansował do stopnia SS-Sturmbannführera. Od lipca tego roku dowodził Schutzmannschaft-Brigade Siegling, która w poł. sierpnia została przekształcona w 30 Dywizję Grenadierów SS. Hans Siegling został SS-Obersturmbannführerem i podpułkownikiem Schutzpolizei. Dywizję skierowano do okupowanej centralnej Francji, gdzie zwalczała partyzantkę. Podczas tych walk SS-Obersturmbannführer H. Siegling został ciężko ranny. Po rozwiązaniu dywizji w Grafenwöhr w połowie stycznia 1945, objął dowództwo nowo sformowanej 30 Brygady Grenadierów SS, rozwiniętej na początku marca tego roku w 30 Dywizję Grenadierów SS. Po zakończeniu wojny przebywał w niewoli alianckiej. Dalsze jego losy nie są znane. Wiadomo jedynie, że pod koniec 1975 mieszkał w Nördlingen-Kleinerdlingen w Bawarii, kierując rodzinną firmą budowlaną.

</doc>
<doc id="2623085" url="https://pl.wikipedia.org/wiki?curid=2623085" title="David Jenkins (lekkoatleta)">
David Jenkins (lekkoatleta)

David Andrew Jenkins (ur. 25 maja 1952 w Pointe-à-Pierre na Trynidadzie) – szkocki lekkoatleta sprinter, wicemistrz olimpijski z 1972 i mistrz Europy, przedsiębiorca.
Urodził się na Trynidadzie jako syn dyrektora rafinerii ropy naftowej. W wieku 19 lat, startując w reprezentacji Wielkiej Brytanii, niespodziewanie zdobył złoty medal w biegu na 400 metrów na mistrzostwach Europy w 1971 w Helsinkach. Sztafeta 4 × 400 metrów z jego udziałem zajęła w finale 5. miejsce.
Na igrzyskach olimpijskich w 1972 w Monachium zdobył wraz z kolegami srebrny medal w sztafecie 4 × 400 metrów (sztafeta brytyjska biegła w składzie: Martin Reynolds, Alan Pascoe, David Hemery i Jenkins), a w biegu na 400 metrów odpadł w półfinale{.
Jenkins zdobył brązowy medal na 400 metrów i srebrny w sztafecie 4 × 400 metrów na letniej uniwersjadzie w 1973 w Moskwie. W finale Pucharu Europy w 1973 w Edynburgu zajął 2. miejsce w biegu na 400 metrów i 3. miejsce w sztafecie 4 × 400 m.
Na mistrzostwach Europy w 1974 w Rzymie zdobył srebrny medal w biegu na 400 metrów (pokonał go Karl Honz z RFN), ale zwyciężył w sztafecie 4 × 400 metrów (sztafeta biegła w składzie: Glen Cohen, Bill Hartley, Pascoe i Jenkins). Jenkins zwyciężył zarówno w biegu na 400 m, jak i w sztafecie 4 × 400 m w finale Pucharu Europy w 1975 w Nicei.
Zajął 7. miejsce w finale biegu na 400 metrów na igrzyskach olimpijskich w 1976 w Montrealu, a sztafeta 4 × 400 m z jego udziałem zgubiła pałeczkę w eliminacjach. Nie wystąpił na mistrzostwach Europy w 1978 w Pradze. Na igrzyskach Wspólnoty Narodów w 1978 w Edmonton był w składzie zwycięskiej szkockiej sztafety 4 × 100 metrów.
Na igrzyskach olimpijskich w 1980 w Moskwie ponownie zajął 7. miejsce w finale biegu na 400 m. Zdobył srebrny medal w sztafecie 4 × 400 metrów (w składzie: Jenkins, Garry Cook, Todd Bennett i Phil Brown) na mistrzostwach Europy w 1982 w Atenach, a w biegu na 400 metrów odpadł w półfinale. W tym samym roku zakończył karierę lekkoatletyczną.
Jenkins czterokrotnie poprawiał rekord Wielkiej Brytanii w biegu na 400 m, doprowadzając go do wyniku 44,93 (21 czerwca 1975 w Eugene). Był również rekordzistą w sztafecie 4 × 400 m z wynikiem 3:00,46 (10 września 1972 w Monachium). Był mistrzem Wielkiej Brytanii (AAA) w biegu na 400 m w latach 1971-1976 oraz wicemistrzem w 1977, 1978 i 1982. Zdobył również mistrzostwo Stanów Zjednoczonych (AAU) na 400 metrów w 1975.
W latach 80. Jenkins, który mieszkał w Kalifornii, założył w Meksyku wytwórnię sterydów anabolicznych, które wprowadzał nielegalnie na rynek amerykański. W 1988 został za to skazany przez sąd amerykański na 7 lat więzienia za kierowanie przemytem steroidów o wartości ponad 70 milionów dolarów. Po 10 miesiącach został zwolniony. Był współzałożycielem, a obecnie jest właścicielem głównego producenta preparatów proteinowych w USA "Next Nutrition".

</doc>
<doc id="2623089" url="https://pl.wikipedia.org/wiki?curid=2623089" title="Stalinowski proces poetów żydowskich">
Stalinowski proces poetów żydowskich

Stalinowski proces poetów żydowskich – proces i egzekucja trzynastu żydowskich literatów i osób publicznych w ZSRR 12 sierpnia 1952 w moskiewskim więzieniu na Łubiance. Aresztowani w 1948 i 1949 roku byli torturowani i izolowani przez trzy lata, a następnie oskarżono ich o szpiegostwo i zdradę. Proces był częścią antyżydowskich prześladowań przez władze ZSRR na przełomie lat 40. i 50. XX wieku. Pięciu spośród zamordowanych było pisarzami jidyszowymi i członkami Żydowskiego Komitetu Antyfaszystowskiego.
Żydowski Komitet Antyfaszystowski.
W czasie agresji nazistowskich Niemiec na ZSRR, władze sowieckie podjęły wysuwaną przez dwóch bundowców, Henryka Erlicha i Wiktora Altera ideę powstania międzynarodowego komitetu żydowskiego na rzecz walki z hitleryzmem. Organizacji tej nadano nazwę Żydowski Komitet Antyfaszystowski (ŻKA). Po egzekucji Erlicha i Altera na rozkaz Stalina, Komitet działał pod przewodnictwem aktora i reżysera, Salomona Michoelsa. Wchodzący w jego skład znani jidyszowi literaci, aktorzy i lekarze nakłaniali w swoich artykułach, przemówieniach radiowych i podróżach po USA i Wielkiej Brytanii żydowską opinię publiczną do wsparcia ZSRR w walce przeciw nazizmowi.
W czasie nazistowskiego ludobójstwa Żydów i niszczenia pozostałości ich kultury, ŻKA nagłaśniał informacje o ich prześladowaniach i oporze w gettach. Publikował również książki, eseje i zbiory dokumentów. W 1947 Komitet opublikował „Czarną Księgę”, dokument przedstawiający zbrodnie Holocaustu w Europie Środkowo-Wschodniej. W 1948 Komitet służył ZSRR do wyrażania poparcia dla utworzenia państwa izraelskiego po zakończeniu Brytyjskiego Mandatu Palestyny. 
Zwycięstwo aliantów nad III Rzeszą sprawiło, że komitet stał się niepotrzebny. Ponadto, wbrew kalkulacjom na Kremlu, Izrael nie stał się kolejnym państwem realizującym politykę ZSRR. Oba fakty spowodowały odwrót w polityce radzieckiej wobec Komitetu, a szerzej wobec Żydów mieszkających w ZSRR. W listopadzie 1948 Biuro Polityczne KC KPZR rozwiązało Komitet, a władza rozpoczęła kampanię przeciw syjonistom oraz „kosmopolitom”, w rzeczywistości o charakterze antysemickim. 
Przesłuchania i oskarżenie.
Akt oskarżenia przeciwko podsądnym zawierał zarzuty o „kontrrewolucyjne zbrodnie” oraz zorganizowane działanie w celu „obalenia, podważenia lub osłabienia Związku Radzieckiego”. Ponadto napisano, że w śledztwie wykryto dowody, iż oskarżeni wykorzystywali ŻKA do szpiegostwa i szerzenia poglądów antyrządowych. Stwierdzono, że oskarżeni byli wrogami rządu jeszcze przed swoim zaangażowaniem się w ŻKA, zaś sam Komitet pełnił rolę międzynarodowej sieci przekazu antysowieckich poglądów.
Silne skupianie się na nieszkodliwej wymianie informacji między przywództwem ŻKA a przedstawicielami żydowskimi w innych krajach (w tym dziennikarzami amerykańskimi), służyło poparciu zarzutów o szpiegostwo. Kolejnym dowodem oskarżenia był list wystosowany przez ŻKA, będący formalną prośbą o ustanowienie na Krymie nowej żydowskiej ojczyzny.
Wszyscy oskarżeni przechodzili nieustanne przesłuchania, podczas których (z wyjątkiem Icyka Fefera) byli torturowani. Praktyki te doprowadziły do uzyskania wymuszonych i fałszywych zeznań. Jeden z oskarżonych, Josef Józefowicz, zeznał sądowi podczas rozprawy: „byłem gotów zeznać, że jestem bratankiem papieża, działającym na jego osobiste rozkazy”. Inny oskarżony, Boris Szymiełowicz, zeznał, że naliczył ponad dwa tysiące uderzeń w pośladki i pięty. Był on jedynym spośród oskarżonych, który odmówił przyznania się do zarzucanych mu czynów.
Oskarżeni.
Niektóre osoby pośrednio lub bezpośrednio związane z ŻKA były również aresztowane w czasie trwania procesu. Solomon Michoels został zamordowany w 1948 na rozkaz Stalina. Pisarz jidyszowy Der Nister został aresztowany w 1949 i zginął w obozie pracy w 1950 roku. Również w 1950 zginął w więzieniu krytyk literacki, Icchak Nusinow, zaś dziennikarzy Szmuela Persowa i Miriam Żeleznową zastrzelono.
Rozprawa.
Rozprawa rozpoczęła się 8 maja 1952, zaś wyrok zapadł 18 lipca tego samego roku. W rozprawie nie uczestniczyli oskarżyciele ani adwokaci, a jedynie trzech sędziów wojskowych. Było to zgodne z ówczesnym prawem sowieckim. Niektórzy z oskarżonych przyznawali się do winy całkowicie, inni częściowo, a pozostali podtrzymywali swoją niewinność. Ponieważ rozprawa była niejawna, oskarżeni wygłaszali wyraziste i często długie mowy, dowodząc swojej niewinności. Mieli oni również możliwość przesłuchiwania samych siebie, co dodatkowo zagęściło atmosferę procesu. Niektóre z pytań zadawanych oskarżonym przez sędziów były niezwiązane ze sprawą, a powodowane prywatną ciekawością. Np. sędziowie często pytali o mięso koszerne i posługę w synagodze.
Na skutek długich mów, sprzeczek i niespójności zeznań pomiędzy oskarżonymi, rozprawa trwała o wiele dłużej, niż oczekiwał rząd. 26 czerwca powołano biegłych w celu rozstrzygnięcia spraw związanych ze zdradą, jednak ci ostatecznie przyznali, że „ich osąd jest niekompletny i niewystarczający”. Stawało się jasne, że pewne fragmenty dowodów strony oskarżającej zostały karykaturalnie rozdmuchane. Na przykład opinia Leona Talmy, że pewna wioska rosyjska jest „nie tak piękna” jak dana wioska koreańska, posłużyła za dowód jego tendencji nacjonalistycznych. Aleksander Szepcow, główny sędzia rozprawy, dostrzegał tak dużą ilość rozbieżności i sprzeczności, że dwukrotnie apelował do przywództwa sowieckiego o rozpoczęcie śledztwa na nowo, jednak za każdym razem nieskutecznie. Nawet po skazaniu podsądnych, Szepcow usiłował przedłużyć proces, odmawiając natychmiastowej egzekucji oskarżonych.
Wyrok.
Treść wyroku brzmiała, że oskarżeni otrzymają „najwyższy wymiar kary za przestępstwa wspólnie przez nich popełnione: egzekucję przez pluton strzelecki, razem z konfiskatą całego majątku”. Sąd odebrał również oskarżonym medale i wystosował petycje o pozbawienie ich pochwał wojskowych, takich jak Order Lenina i Order Czerwonego Sztandaru Pracy. 12 sierpnia 1952 roku trzynastu z osądzonych (z wyjątkiem Liny Stern i Solomona Bregmana) zostało rozstrzelanych. Całość rozprawy i jej rezultat były utrzymywane w tajemnicy, w szczególności w prasie radzieckiej nie pojawiła się żadna wzmianka o sprawie. Rodziny zabitych oskarżono o „bycie krewnymi zdrajców ojczyzny” i wygnano z kraju w grudniu 1952. Nie znali oni losu swoich bliskich aż do listopada 1955, gdy ponownie otwarto rozprawę.
Lina Stern została skazana na 3½ roku pobytu w obozie pracy i 5 lat wygnania, jednak po śmierci Stalina zezwolono jej na powrót do domu i kontynuację badań naukowych. Podczas rozprawy stwierdzono, że jest „winna nie mniej” od pozostałych osądzonych, jednak z powodu prowadzonych przez nią badań uznano ją za pożyteczną i otrzymała mniejszy wyrok. Czas spędzony w więzieniu wliczono jej w poczet pobytu w obozie pracy, dzięki czemu wyszła na wolność natychmiast po skazaniu.
Solomon Bregman doznał zapaści w areszcie i umieszczono go w szpitalu więziennym. Pozostał w śpiączce do swojej śmierci 23 stycznia 1953. 
Reakcje i skutki.
Stalin kontynuował politykę prowokacji antyżydowskich, przygotowując tzw. spisek lekarzy kremlowskich. Kilka tygodni po śmierci Stalina, 5 marca 1953 nowe sowieckie przywództwo odżegnało się od „spisku lekarzy”, co jednocześnie wzbudziło wątpliwości co do procesu ŻKA. Wkrótce odkryto, że znaczna część zeznań w tym procesie była wynikiem tortur i przymusu – i postępowanie przeprowadzono od nowa. 22 listopada 1955 Kolegium Wojskowe Sądu Najwyższego orzekło, że „nie było podstaw do zarzutów” i zamknęło rozpatrywaną sprawę.

</doc>
<doc id="2623090" url="https://pl.wikipedia.org/wiki?curid=2623090" title="MKJ-25">
MKJ-25

MKJ-25 – minikomputer zaprojektowany i produkowany głównie jako podstawa budowy komputerowych systemów sterowania procesami technologicznymi, a także do wykonywania obliczeń numerycznych. Architektura tego komputera oparta była na 16 bitowym słowie maszynowym. Od strony elektronicznej maszyna zrealizowana została w oparciu o technikę układów scalonych klasy TTL. 
Komputer opracowany został w 1970 roku, w Zakładach Konstrukcyjno – Mechanizacyjnych Przemysłu Węglowego z Gliwic. Zbudowany był w oparciu o szeregowy arytmometr i 6 rejestrów. Lista rozkazów języka maszynowego obejmowała 34 pozycje. Czas wykonania podstawowych operacji logicznych wynosił około 50 μs, a operacji arytmetycznych około 1,25 ms. Współpraca z obiektem odbywała się za pośrednictwem pamięci buforowej. Minikomputer ten stanowił podstawę budowy systemu kompleksowej automatyzacji S, przeznaczony do nadzoru i sterowania procesu technologicznego kopalni głębinowej węgla kamiennego. Po wdrożeniu systemu S w kopalni Jan opracowano system operacyjny SOM dla tego komputera oraz język symboliczny TUZ. Zanim to nastąpiło jego programowanie odbywało się wyłącznie w języku wewnętrznym.
W skład zestawu podstawowego wchodziły:
Istniała możliwość zmiany standardowej konfiguracji systemu między innymi poprzez rozbudowę pamięci operacyjnej maksymalnie do 32 k (w blokach po 4 k), dodanie zewnętrznej pamięci: dyskowej oraz pamięci taśmowej z zapisem danych na taśmie magnetycznej. System MKJ-25 do sterowania procesami technologicznymi wymagał dołączenia odpowiedniego urządzenia sprzęgającego z obiektem UZO-4, z którym (z kartami urządzenia UZO-4) jednostka arytmetyczno-logiczna komunikowała się poprzez kanał przemysłowy.
Układ sterowania komputera, który odpowiadał interpretacji rozkazów maszynowych, posługiwał się rejestrem rozkazów (16-bitów) i licznikiem rozkazów (15-bitów). JAL odpowiadała za realizację operacji arytmetycznych i logicznych na liczbach pamiętanych w kodzie uzupełnień do dwóch, przy czym mogły być one wykonywane na słowach zarówno 16-bitowych jak i 32-bitowych. To jaka operacja ma zostać wykonana określał rejestr mikrooperacji do którego z pamięci operacyjnej pobierany był kod operacji (zapisane w zerowym bloku pamięci operacyjnej). MKJ-25 miał cztery 16-bitowe rejestry arytmetyczne: RA, RB, RC, RD. Każdy z tych rejestrów dostępny był programowo, przy czym zawartość rejestrów RA i RB wyświetlana była na bieżąco na pulpicie operatora maszyny. Adres komórki PAO określany był na podstawie 12-bitowego numeru komórki w bloku adresowanym 3 bitowym numerem. 
Układ przerwań priorytetowych opierał się na 8 hierarchicznych poziomach (oznaczonych numerami 0-7). Taki układ zapewniał, że zgłoszenie przerwania o wyższym priorytecie blokowało wykonywanie programu przerwania o niższym priorytecie i uruchamiało odpowiedni program jego obsługi. Dopiero po jego wykonaniu mogło nastąpić wznowienie obsługi przerwania o niższym priorytecie. Układ ten składał się z:
Komputer wyposażony był w pulpit operacyjny. Znajdowały się na nim wskaźniki określające stan pracy systemu komputerowego, wyświetlacze stanu rejestrów oraz klawiatura obejmująca część informacyjną i część sterującą. Oprócz pulpitu operacyjnego, maszyna wyposażona była także w pulpit techniczny.

</doc>
<doc id="2623091" url="https://pl.wikipedia.org/wiki?curid=2623091" title="Kamienica Maurycego Spokornego w Warszawie">
Kamienica Maurycego Spokornego w Warszawie

Kamienica Maurycego Spokornego – kamienica, która znajdowała się w Warszawie, na rogu Alej Ujazdowskich i ul. Fryderyka Chopina. Była jednym z najpiękniejszych przykładów secesji w Warszawie. Zniszczona podczas II wojny światowej, rozebrana ok. 1947 roku.
Historia i architektura.
Fundatorem narożnikowej kamienicy wzniesionej według projektu Dawida Lande był Maurycy Spokorny, dyrektor i akcjonariusz przedsiębiorstwa eksploatującego tramwaje warszawskie. Kamienica ta jako jedna z pierwszych w Warszawie została wyposażona w oświetlenie elektryczne, windy i ciepłą wodę bieżącą. Na dachu miała ogród. Otrzymała secesyjno-modernistyczny wystrój z narożnikiem zwieńczonym wieżyczką (usuniętą w latach 20. XX w.). Jej elewację udekorowano wykuszami, balkonami, loggiai i secesyjnym detalem. Ostatnie piętra wykończono łukami. Elewację od strony Al. Ujazdowskich ozdobiły alegoryczne rzeźby „Sławy” i „Wiedzy” dłuta Stanisława Romana Lewandowskiego.
Od 1910 w kamienicy mieszkał architekt Czesław Przybylski, mający tu swoją pracownię. W czasie wojny kamienica została wypalona, ale jej mury pozostały prawie nie naruszone. Ruiny rozebrano ok. 1947.

</doc>
<doc id="2623092" url="https://pl.wikipedia.org/wiki?curid=2623092" title="TUZ-3">
TUZ-3

TUZ-3 – język programowania przeznaczony dla minikomputerów MKJ-25. Jest to język symboliczny – asembler, przygotowany dla tego modelu komputera. Język TUZ-3 i asembler (translator języka TUZ-3 na język maszynowy) powstały w ramach prac nad oprogramowaniem dla komputera MKJ-25 prowadzonych w zespole Instytutu Kompleksowych Systemów Sterowania Wydziału Automatyki i Informatyki Politechniki Śląskiej z Gliwic. Zespołem kierował prof. Dr inż. Stefan Węgrzyn, a w jego składzie byli między innymi: dr inż. M. Bargielski, mgr inż. A. Bober, mgr inż. J. Czapnik, mgr Inż. Z. Czech, dr inż. K. Nałęcki, mgr inż. A. Wakulicz-Deja, mgr inż. S. Wołek.
Język TUZ-3 to język niskiego poziomu, będący językiem zorientowany maszynowo. Opierał się o mnemotechniczne kody rozkazów komputera MKJ-25 zapisane jako skróty odpowiednich słów języka polskiego określających poszczególne rozkazy. Został opracowany także język TUZ-3A, w którym stosowane były skróty mnemotechniczne odpowiednich nazw rozkazów wyrażonych w języku angielskim. Rozkaz języka maszynowego składał się z odpowiedniego kodu rozkazu (mnemotechnicznego skrótu słowa) i jeżeli w danym rozkazie był dopuszczalny, argumentu jego wywołania. Instrukcje języka TUZ-3 dzielą się na instrukcje właściwe, tj. takie, że dana instrukcja tłumaczona jest na jeden rozkaz języka maszynowego, oraz pseudoinstukcje sterujące pracą asemblera oraz generujące dane i teksty.
Kod źródłowy składał się z:
Kod źródłowy organizowany był w liniach składających się z co najwyżej czterech pól:
 etykieta mnemonik argument /komentarz
Komentarz rozpoczynał się od znaku ukośnika "/", a kończył znakiem nowej linii. Etykieta składała się z nazwy etykiety ujętej na początku i na końcu znakiem dwukropka, np. codice_5. Istniała możliwość definiowania podprogramów.
Asembler dla tego języka napisany był w języku maszynowym. Zajmował w pierwszym bloku pamięci operacyjnej obszar 2152 komórek oraz dodatkowe komórki na tabelę nazw symbolicznych, maksymalnie 485. Translacja programu w kodzie źródłowym języka TUZ-3 na język maszynowy realizowana był w dwóch przebiegach. Kod ten wczytywany był z taśmy papierowej. Kod wynikowy tworzony był w formacie absolutnym w pamięci operacyjnej począwszy od zadanego adresu lub w formacie przesuwalnym (trójrządkowym) umieszczanym w dowolnym obszarze jednego bloku pamięci.

</doc>
<doc id="2623093" url="https://pl.wikipedia.org/wiki?curid=2623093" title="Kościół Narodzenia Najświętszej Marii Panny w Biechowie">
Kościół Narodzenia Najświętszej Marii Panny w Biechowie

Kościół pw. Narodzenia Najświętszej Marii Panny w Biechowie – zabytkowy kościół parafialny w Biechowie, w powiecie wrzesińskim, w województwie wielkopolskim.
Historia.
Historia kościoła sięga początków XI wieku kiedy to mówi się o nim jako o dawno już istniejącym miejscu kultu religijnego. Pierwsze wzmianki historyczne pochodzą z 1232 wspominają zdobycie biechowskiego grodu przez księcia śląskiego Henryka Brodatego. Pierwotne dobra biechowskie były dobrami królewskimi. Władcom przypisuje się założenie grodu oraz budowę drewnianego kościoła pw. św. Piotra w XI wieku. Dobra trafiają do rąk prywatnych właścicieli w XIV stuleciu. Pierwszymi z nich była rodzina Doliwów z Dębna i Biechowa o przydomku "Kot". W latach 1334-1345 był nim Mikołaj Doliwa - wojewoda poznański. W roku 1439 posesorem dóbr zostaje Maciej Kot - kasztelan nakielski. 
W końcu XVI wieku kościół przechodzi w ręce luteranów, kiedy rodzina Pępowskich zmienia wyznanie. Do 1612 został doprowadzony przez nich do ruiny. Zostaje zwrócony katolikom, po czym kościół zostaje rozebrany i wybudowany nowy drewniany. Jego Konsekracji dokonał sufragan poznański ks. Biskup Marian Kurski 7 listopada 1677. 
W 1718 Świętosław Smarzewski, nowy właściciel Biechowa, sprowadza księży Filipinów z Gostynia. Obdarowuje klasztor dobrami ziemskimi i wznosi drewniany klasztor. Tę fundację zatwierdził papież Innocenty XIII w 1721. W 1725 przystąpiono do budowy nowej murowanej świątyni oraz klasztoru pod kierunkiem fundatora i właściciela Biechowa Franciszka Kowalskiego. Na skutek wad konstrukcyjnych, kościół podczas burzy uległ zniszczeniu. W 1737 rozpoczęto budowę od nowa i zakończono ją w 1765, dzięki wsparciu finansowemu miecznika poznańskiego Bieńkowskiego. Dwa lata później nowy barokowy kompleks spłonął podczas wielkiego pożaru, który spowodowali kupcy ruscy. W 1770 - od uderzenia pioruna - płonie dach kościoła nadwerężając strukturę budowli. Natychmiast dokonano remontu - wzmocniono mury oraz zlikwidowano dobudowane wieże, które groziły zawaleniem. 
W 1804 księża Filipini opuszczają Biechowo. Opiekę duszpasterską nad parafią przejmują księża diecezjalni, od 1969 OO. Paulini. 
Do dzisiaj istniejący kościół wraz z klasztorem jest budowlą z tego czasu. Zachował się w niej jeden styl późnobarokowy o rokokowym wystroju wnętrza. Świątynia jest trzynawowa, halowa, z dwoma emporami, o wymiarach 40x20x14m. Może pomieścić ok. 2800 osób. Kościół i parafia od II poł. XVII w. jest pod wezwaniem Narodzenia NMP i Apostołów św. Piotra i Pawła.
W świątyni, w ołtarzu głównym znajduje się czczony obraz Matki Bożej Pocieszenia, który 12 września 1976 roku został ukoronowany przez kard. Stefana Wyszyńskiego. 
U schyłku PRL, od listopada 1984, przez kolejne lata co miesiąc sprawowano Mszę św. w intencji Ojczyzny. Do Sanktuarium przybywały liczne grupy ludzi pracy, inteligencji oraz rolnicy zrzeszeni w "Solidarności". Pielgrzymi ufundowali pomnik ku czci zamordowanego przez SB ks. Jerzego Popiełuszki i tablicę wotywną upamiętniającą Poznański Czerwiec 1956 oraz uczcili pamięć żołnierzy Armii Krajowej i oficerów poległych w Katyniu. Na ścianach świątyni znajdują się pamiątki upamiętniające te wydarzenia.

</doc>
<doc id="2623102" url="https://pl.wikipedia.org/wiki?curid=2623102" title="Fils">
Fils

Niemcy:
Osoby:
Inne:
Zobacz też:

</doc>
<doc id="2623103" url="https://pl.wikipedia.org/wiki?curid=2623103" title="57 Batalion Schutzmannschaft">
57 Batalion Schutzmannschaft

57 Batalion Schutzmannschaft (niem. "Schutzmannschaft Wacht Bataillon 57") – kolaboracyjny oddział policji pomocniczej złożony z Ukraińców i Białorusinów podczas II wojny światowej
Historia.
Oddział został sformowany na przełomie stycznia/lutego 1942 w okupowanym Smoleńsku. Składał się w większości z Ukraińców, ale też Białorusinów. Na jego czele stanął kapitan Schutzpolizei Hans Siegling. Do jego zadań należały ochrona niemieckich instalacji militarnych i linii komunikacyjnych na tyłach frontu wschodniego oraz zwalczanie partyzantki. Batalion działał w rejonie Mohylewa, Orszy i Bobrujska. Brał udział w takich operacjach antypartyzanckich, jak "Franz", "Erntefest", "Hornung", "Lenz-Süd", "Lenz-Nord", "Hermann", "Heinrich", "Frühlingsfest". W lipcu 1944 oddział wszedł w skład 1. Pułku Schutzmannschaft-Brigade Siegling, formowanej w rejonie Łomży.

</doc>
<doc id="2623104" url="https://pl.wikipedia.org/wiki?curid=2623104" title="Kościół św. Michała Archanioła w Targowej Górce">
Kościół św. Michała Archanioła w Targowej Górce

Kościół św. Michała Archanioła w Targowej Górce – murowany kościół rzymskokatolicki w Targowej Górce.
Historia i opis budowli.
Data erygowania parafii nie jest znana. Kościół pod wezwaniem św. Michała Archanioła został ufundowany w wieku XIII. Pierwsza pisemna wzmianka dotycząca istnienia parafii pochodzi z 1364, prawdopodobnie przez Góreckich. Około 1630 Mikołaj Mielżyński, kasztelan gnieźnieński, zbudował nowy kościół z drzewa. Sufragan poznański - biskup Jan Baykowski konsekrował go w 1636. W 1739 odbudował go ks. proboszcz Kazimierz Sosnowicz. Drewniany kościół parafialny z 1739 został rozebrany w pierwszych dziesięcioleciach XIX w.
W 1802 drewniany kościół spłonął od uderzenia pioruna. Przygotowania do budowy nowej murowanej świątyni rozpoczęły się w 1823, a zakończone zostały w 1840 przez ks. proboszcza Jana Gniadczyńskiego. Fundatorem nowego kościoła była rodzina Kosińskich. Budynek został zbudowany bez jakiegokolwiek jednolitego stylu. Do tej świątyni przeniesiono wyposażenie z poprzedniego kościoła. Umieszczono w nim barokowy ołtarz główny pochodzący z XVIII w., posiadający dwie kondygnacje. W ołtarzu znajdowała się postać Świętego Michała Archanioła na smoku, po bokach dwie figury świętych i cztery anioły. Biskup Likowski dokonał konsekracji kościoła w 1892. Po II wojnie światowej otwarto frontową ścianę w kościele i utworzono dwa małe łuki boczne, analogiczne do łuku nad wielkim ołtarzem. Utworzono również kaplicę Najświętszego Serca Pana Jezusa. Architektonicznie kościół utrzymany jest w stylu neobarokowym. W głównym ołtarzu znajduje się obraz Matki Bożej Różańcowej pochodzący prawdopodobnie z XVII w. Kościół posiada również późnogotycką kamienną chrzcielnicę.
Otoczenie.
Na terenie przykościelnym stoją dwa grobowce-mauzolea:
Przy kościele zlokalizowany jest ponadto grób ks. proboszcza Piotra Kaczmarka (5.1.1908-12.12.1976). Na ścianach świątyni wmurowano dwie tablice pamiątkowe:

</doc>
<doc id="2623107" url="https://pl.wikipedia.org/wiki?curid=2623107" title="Wyższa Oficerska Szkoła Pożarnicza">
Wyższa Oficerska Szkoła Pożarnicza



</doc>
<doc id="2623111" url="https://pl.wikipedia.org/wiki?curid=2623111" title="Yecheng">
Yecheng

Yecheng (chiń. 叶城县; pinyin: "Yèchéng Xiàn"; ujg. قاغىلىق ناھىيىسى, "Qaghiliq Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 370 229 mieszkańców.

</doc>
<doc id="2623112" url="https://pl.wikipedia.org/wiki?curid=2623112" title="Kargilik">
Kargilik



</doc>
<doc id="2623113" url="https://pl.wikipedia.org/wiki?curid=2623113" title="Makit">
Makit

Makit (chiń. 麦盖提县; pinyin: "Màigàití Xiàn"; ujg. مەكىت ناھىيىسى, "Mekit Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 201 810 mieszkańców.

</doc>
<doc id="2623114" url="https://pl.wikipedia.org/wiki?curid=2623114" title="ZZ Piscium">
ZZ Piscium



</doc>
<doc id="2623115" url="https://pl.wikipedia.org/wiki?curid=2623115" title="Yopurga">
Yopurga

Yopurga (chiń. 岳普湖县; pinyin: "Yuèpǔhú Xiàn"; ujg. يوپۇرغا ناھىيىسى, "Yopurgha Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 129 441 mieszkańców.

</doc>
<doc id="2623119" url="https://pl.wikipedia.org/wiki?curid=2623119" title="Gashi">
Gashi

Gashi (chiń. 伽师县; pinyin: "Gāshī Xiàn"; ujg. پەيزاۋات ناھىيىسى, "Peyzivat Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 311 733 mieszkańców.

</doc>
<doc id="2623120" url="https://pl.wikipedia.org/wiki?curid=2623120" title="Bogdan Dziurak">
Bogdan Dziurak



</doc>
<doc id="2623121" url="https://pl.wikipedia.org/wiki?curid=2623121" title="Bachu">
Bachu

Bachu (chiń. 巴楚县; pinyin: "Bāchǔ Xiàn"; ujg. مارالبېشى ناھىيىسى, "Maralbeshi Nahiyisi") – powiat w zachodnich Chinach, w regionie autonomicznym Sinciang, w prefekturze Kaszgar. W 2000 roku liczył 375 883 mieszkańców.

</doc>
<doc id="2623122" url="https://pl.wikipedia.org/wiki?curid=2623122" title="Maralbexi">
Maralbexi



</doc>
<doc id="2623123" url="https://pl.wikipedia.org/wiki?curid=2623123" title="Payzawat">
Payzawat



</doc>
<doc id="2623124" url="https://pl.wikipedia.org/wiki?curid=2623124" title="Peyziwat">
Peyziwat



</doc>
<doc id="2623127" url="https://pl.wikipedia.org/wiki?curid=2623127" title="Chełmski Legion Samoobrony">
Chełmski Legion Samoobrony

Chełmski Legion Samoobrony (ros. Холмский легион самообороны) – ukraińska formacja zbrojna podczas II wojny światowej.
Legion został sformowany przez Ukraińców w poł. czerwca 1942 r. w okupowanym Hrubieszowie. Było to związane z wysiedlaniem przez Niemców - obok Polaków - ludności ukraińskiej z Zamojszczyzny (patrz: Aktion Zamość) na obszar powiatu hrubieszowskiego. Przymusowo osiedleni w gospodarstwach rolnych polskich chłopów zaczęli być atakowani przez oddziały partyzanckie AK i BCh. Legion wchodził w skład Ukraińskiej Samoobrony Narodowej. Dowódcą formacji został Jakiw Halczewśkyj, były oficer kontraktowy Wojska Polskiego. Kiedy 22 marca 1943 r. zginął we wsi Peresołowice, zastrzelony przez oddział AK, dowództwo Legionu objął sotnik Jurij Łukaszczuk. Latem 1944 r. liczebność formacji osiągnęła około 500 ludzi. Przez cały okres działalności prowadziła ona ciężkie walki z Polakami, ale też sowiecką partyzantką, okresowo wykorzystując pomoc ze strony Niemców.

</doc>
<doc id="2623129" url="https://pl.wikipedia.org/wiki?curid=2623129" title="Fidżi na Letnich Igrzyskach Olimpijskich 1996">
Fidżi na Letnich Igrzyskach Olimpijskich 1996

Fidżi na Letnich Igrzyskach Olimpijskich 1996 reprezentowało 17 sportowców : 14 zawodników i 3 zawodniczki. Był to 9 start reprezentacji Fidżi na letnich igrzyskach olimpijskich.
Skład kadry.
Judo.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety
Podnoszenie ciężarów.
Mężczyźni

</doc>
<doc id="2623134" url="https://pl.wikipedia.org/wiki?curid=2623134" title="Bogdan Broda">
Bogdan Broda

Bogdan Broda (ur. 10 lipca 1939 w Poznaniu, zm. 10 kwietnia 2012 tamże) – mistrz Polski w zapasach (1960, 1962, 1963), przedsiębiorca.
Życiorys.
Był absolwentem Zespołu Szkół Przemysłu Spożywczego w Poznaniu.
Trenował styl klasyczny zapasów w poznańskich klubach sportowych Cybina i Energetyk. Tytuł mistrza Polski w zapasach w wadze ciężkiej zdobył w 1960, 1962 i 1963. Był współorganizatorem klubu sportowego Sobieski w Poznaniu (wiceprezes, w okresie 1990-1997 prezes klubu).
Był cukiernikiem. Firma przejęta przez niego od swojego ojca, Zygmunta Brody, w 1974 pod nazwą "Firma Bogdan Broda Lody" zajmowała się produkcją lodów. Od momentu powstania Cechu Rzemiosł Spożywczych w Poznaniu (1 września 1983) w ciągu kolejnych 16 lat był starszym cechu. Następnie został Honorowym Starszym Cechu.
Został pochowany na cmentarzu Miłostowo w Poznaniu (pole 3, kwatera A, grób 25). 

</doc>
<doc id="2623135" url="https://pl.wikipedia.org/wiki?curid=2623135" title="Jesiotr europejski">
Jesiotr europejski



</doc>
<doc id="2623136" url="https://pl.wikipedia.org/wiki?curid=2623136" title="Proces poetów">
Proces poetów



</doc>
<doc id="2623138" url="https://pl.wikipedia.org/wiki?curid=2623138" title="Juglas">
Juglas

Juglas – jezioro w Rydze, nad którym znajduje się Łotewskie Muzeum Etnograficzne. Z jeziorem graniczą osiedla Berģi i Jugla.

</doc>
<doc id="2623142" url="https://pl.wikipedia.org/wiki?curid=2623142" title="Dettingen">
Dettingen

Niemcy:
Zobacz też:

</doc>
<doc id="2623143" url="https://pl.wikipedia.org/wiki?curid=2623143" title="Proces poetów żydowskich">
Proces poetów żydowskich



</doc>
<doc id="2623145" url="https://pl.wikipedia.org/wiki?curid=2623145" title="Lekkoatletyka na Letnich Igrzyskach Olimpijskich 2008 – rzut młotem mężczyzn">
Lekkoatletyka na Letnich Igrzyskach Olimpijskich 2008 – rzut młotem mężczyzn

Konkurs rzutu młotem mężczyzn podczas XXIX Letnich Igrzysk Olimpijskich w Pekinie został rozegrany w dniach 15–17 sierpnia na Stadionie Narodowym w Pekinie. Wzięło w nim udział 33 zawodników.
Rekordy.
W tabeli są przedstawione rekordy na stan 16 sierpnia 2008r.

</doc>
<doc id="2623149" url="https://pl.wikipedia.org/wiki?curid=2623149" title="Zozym Izquierdo Gil">
Zozym Izquierdo Gil

Zozym Izquierdo Gil (; ur. 17 grudnia 1895 w Teruel, zm. 30 lipca 1936) – hiszpański męczennik chrześcijański i błogosławiony Kościoła katolickiego.
Zozym Gil urodził się 17 grudnia 1895 roku w bardzo religijnej rodzinie. Wstąpił do seminarium duchownego i w 1920 roku otrzymał święcenia kapłańskie.
Został aresztowany podczas wojny domowej w Hiszpanii. W więzieniu zachęcał współtowarzyszy do modlitwy różańcowej. Zastrzelono go w dniu 30 lipca 1936 roku, a w 1938 ekshumowano jego ciało i pochowano na cmentarzu w Castelserás.
Został beatyfikowany w dniu 11 marca 2001 roku w grupie Józefa Aparicio Sanza i jego towarzyszy przez papieża Jana Pawła II.

</doc>
<doc id="2623151" url="https://pl.wikipedia.org/wiki?curid=2623151" title="TWS">
TWS

TWS (ang. "Thunderstorm Warning System") System ostrzegania przed wyładowaniami atmosferycznymi - jest to system dający informacje o zbliżającym się froncie burzowym, które otrzymywane są ze specjalnych systemów wykrywających zagrożenia piorunowe w najbliższej okolicy. Informacje z takiego systemu pozwalają na podjęcie stosownych kroków zapobiegawczych w celu ograniczenia skutków oddziaływania wyładowań atmosferycznych. Istnieją zarówno systemy dostarczające informacje o zagrożeniach piorunowych na rozległych terenach jak i niezależne systemy o zasięgu lokalnym, które umożliwiają ostrzeganie konkretnych obiektów. 

</doc>
<doc id="2623152" url="https://pl.wikipedia.org/wiki?curid=2623152" title="Nowa Zelandia na Letnich Igrzyskach Olimpijskich 1996">
Nowa Zelandia na Letnich Igrzyskach Olimpijskich 1996

Nową Zelandię na Letnich Igrzyskach Olimpijskich 1996 reprezentowało 96 zawodników: 66 mężczyzn i 29 kobiet.
Skład kadry.
Badminton.
Kobiety
Boks.
 Mężczyźni
Judo.
Mężczyźni
Kajakarstwo górskie.
Mężczyźni
Kolarstwo.
Mężczyźni
Kobiety
Lekkoatletyka.
Mężczyźni
Kobiety
Łucznictwo.
Mężczyźni
Pływanie.
Mężczyźni
Kobiety
Siatkówka plażowa.
Mężczyźni
Strzelectwo.
Mężczyźni
Tenis stołowy.
Kobiety
Tenis ziemny.
Mężczyźni
Wioślarstwo.
Mężczyźni
Kobiety

</doc>
<doc id="2623154" url="https://pl.wikipedia.org/wiki?curid=2623154" title="Mistrzostwa Świata w Piłce Ręcznej Kobiet 2013 (eliminacje)">
Mistrzostwa Świata w Piłce Ręcznej Kobiet 2013 (eliminacje)

Kwalifikacje do Mistrzostw Świata w Piłce Ręcznej Kobiet 2013 miały na celu wyłonienie żeńskich reprezentacji narodowych w piłce ręcznej, które wystąpiły w finałach tego turnieju.
Informacje ogólne.
Turniej finałowy organizowanych przez IHF mistrzostw świata odbył się w Serbii w grudniu 2013 roku i wzięły w nim udział dwadzieścia cztery drużyny. Automatycznie do mistrzostw zakwalifikowała się reprezentacja Norwegii jako mistrz świata z 2011 i Serbia jako organizator imprezy. O pozostałe 22 miejsca odbywały się kontynentalne kwalifikacje. Wolne miejsca zostały podzielone według następującego klucza geograficznego: Europie przydzielono 10 miejsc, Ameryce (Południowej wspólnie z Północną) i Afryce przyznano po cztery miejsca, trzy przypadły Azji, a jedno Oceanii.
Europa.
Chęć udziału w mistrzostwach świata wyraziły 32 europejskie federacje piłki ręcznej. Szesnaście z tych drużyn uczestniczyło w turnieju głównym ME, z którego dwie najlepsze drużyny (prócz Serbii i Norwegii, które miały już zapewniony awans) uzyskały bezpośredni awans, pozostałe szesnaście natomiast, podzielone na cztery czterozespołowe grupy, rozegrały turnieje o cztery miejsca uprawniające do udziału w fazie play-off. Zwycięzcy grup, a także dwanaście drużyn, które nie uzyskały awansu z mistrzostw kontynentu, podzielone na osiem par rozegrały pomiędzy sobą dwumecze o awans do turnieju głównego mistrzostw świata.
Europejski turniej eliminacyjny – faza grupowa.
Losowanie grup odbyło się 24 lipca 2012 roku w Wiedniu. Pierwotnie szesnaście drużyn podzielonych zostało na trzy koszyki według wyników osiągniętych w eliminacjach do ME 2012, a w wyniku losowania miały zostać utworzone cztery czterozespołowe grupy, w których drużyny miały rywalizować systemem kołowym w okresie od 4 października–2 grudnia 2012 roku, choć możliwe było za zgodą wszystkich zespołów z danej grupy również przeprowadzenie eliminacji w formie turnieju rozegranego w jednej hali w dniach 28 listopada–2 grudnia 2012 roku. Po wycofaniu się reprezentacji Wielkiej Brytanii system został zmodyfikowany i powstały trzy czterozespołowe grupy i jedna składająca się z trzech drużyn.
Jedynie zwycięzcy grup awansowali do fazy play-off europejskich eliminacji. Drużyny z grup 1 i 2 rywalizowały w turniejach na Słowacji i w Holandii na przełomie listopada i grudnia 2012, grupy 3 i 4 rozegrały eliminacje w systemie "mecz-rewanż" w sześciu terminach:
Do dalszej fazy rozgrywek awansowały Turcja, Słowacja, Holandia i Polska.
Mistrzostwa Europy w Piłce Ręcznej Kobiet 2012.
Kwalifikację na mistrzostwa świata uzyskały dwie najlepsze, prócz Serbii i Norwegii, które miały już zapewniony awans, drużyny Mistrzostw Europy 2012, które odbyły się w dniach 4-16 grudnia 2012 roku w Serbii. Okazały się nimi pozostałe dwie półfinalistki tego turnieju – reprezentantki Czarnogóry i Węgier.
Europejski turniej eliminacyjny – faza play-off.
W tej fazie rozgrywek wzięło udział szesnaście reprezentacji narodowych – dwanaście drużyn uczestniczących w mistrzostwach kontynentu, które dotychczas nie uzyskały awansu, oraz czterech zwycięzców grup w fazie grupowej eliminacji. Losowanie ośmiu par odbyło się 16 grudnia 2012 roku w Belgradzkiej Arenie w ostatnim dniu Mistrzostw Europy 2012. W pierwszym koszyku znalazły się drużyny, które na ME 2012 zajęły miejsca 5–12, zespoły z miejsc 13–16 oraz czterej kwalifikanci trafili do koszyka drugiego. Dwumecze odbyły się w dniach 1–2 czerwca i 8–9 czerwca 2013 roku, a ich zwycięzcy awansowali do turnieju finałowego mistrzostw świata.
W dwumeczach lepsze okazały się reprezentantki Hiszpanii, Polski, Czech, Rumunii, Danii, Holandii, Francji i Niemiec. 
Afryka.
Turniejem kwalifikacyjnym w Afryce były mistrzostwa tego kontynentu, które odbyły się w dniach 11-20 stycznia 2012. Awans na mistrzostwa świata uzyskali jego półfinaliści: Angola, Tunezja, Demokratyczna Republika Konga i Algieria.
Ameryka.
Turniejem kwalifikacyjnym w Ameryce były mistrzostwa tego kontynentu, które odbyły się w dniach 1–8 lipca 2013 roku w Santo Domingo. Awans na mistrzostwa świata uzyskali jego półfinaliści: Brazylia, Argentyna, Dominikana i Paragwaj.
Azja.
Turniejem kwalifikacyjnym w Azji były mistrzostwa tego kontynentu, które odbyły się w dniach 7-16 grudnia 2012. Awans na mistrzostwa świata uzyskali jego medaliści: Korea Południowa, Chiny i Japonia.
Oceania.
Awans na mistrzostwa świata uzyskał zwycięzca Pucharu Narodów Oceanii, który odbył się w dniach 26–27 kwietnia 2013 roku w Wellington. Lepsza w dwumeczu okazała się Australia.

</doc>
<doc id="2623156" url="https://pl.wikipedia.org/wiki?curid=2623156" title="Papua-Nowa Gwinea na Letnich Igrzyskach Olimpijskich 1996">
Papua-Nowa Gwinea na Letnich Igrzyskach Olimpijskich 1996

Papuę-Nową Gwineę na Letnich Igrzyskach Olimpijskich 1996 reprezentowało 11 zawodników (sami mężczyźni). Był to 5 start reprezentacji Papui-Nowej Gwinei na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Podnoszenie ciężarów.
Mężczyźni

</doc>
<doc id="2623158" url="https://pl.wikipedia.org/wiki?curid=2623158" title="Samoa na Letnich Igrzyskach Olimpijskich 1996">
Samoa na Letnich Igrzyskach Olimpijskich 1996

Samoa na Letnich Igrzyskach Olimpijskich 1996 reprezentowało pięcioro zawodników: czterech mężczyzn i jedna kobieta. Był to czwarty start reprezentacji Samoa na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Kobiety
Podnoszenie ciężarów.
Mężczyźni

</doc>
<doc id="2623162" url="https://pl.wikipedia.org/wiki?curid=2623162" title="William Verner">
William Verner

William Franklyn „Bill” Verner (ur. 24 czerwca 1883 w hrabstwie Grundy w stanie Illinois, zm. 1 lipca 1966 w Pinckney w stanie Michigan) – amerykański lekkoatleta, średnio- i długodystansowiec, dwukrotny wicemistrz olimpijski z 1904.
Od 1903 studiował na Uniwersytecie Purdue, gdzie dał się poznać jako utalentowany biegacz.
Wystąpił w czterech konkurencjach lekkoatletycznych na igrzyskach olimpijskich w 1904 w Saint Louis jako członek "Chicago Athletic Association". Zdobył srebrny medal w biegu na 1500 metrów za Jimem Lighbodym, a drugi taki medal w biegu drużynowym na 4 mile, gdzie występował w drużynie mieszanej "Chicago Athletic Association". Zajął również 4. miejsce w biegu na 2590 metrów z przeszkodami oraz 6. miejsce w biegu na 800 metrów.
Mógł startować na igrzyskach międzyolimpijskich w 1906 w Atenach, ale zrezygnował, gdyż wolał być kapitanem drużyny Uniwersytetu Purdue. Ukończył studia jako inżynier mechanik w 1906. Od 1908 uczył geometrii wykreślnej i rysunku technicznego na Uniwersytecie Michigan, a później pracował jako inżynier w biurze skarbnika hrabstwa Washtenaw w Michigan.

</doc>
<doc id="2623167" url="https://pl.wikipedia.org/wiki?curid=2623167" title="Tonga na Letnich Igrzyskach Olimpijskich 1996">
Tonga na Letnich Igrzyskach Olimpijskich 1996

Tonga na Letnich Igrzyskach Olimpijskich 1996 reprezentowało pięcioro zawodników: czterech mężczyzn i jedna kobieta. Był to 4 start reprezentacji Tonga na letnich igrzyskach olimpijskich. Paea Wolfgramm zdobył pierwszy medal dla Tonga na igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Kobiety
Podnoszenie ciężarów.
Mężczyźni

</doc>
<doc id="2623169" url="https://pl.wikipedia.org/wiki?curid=2623169" title="Vanuatu na Letnich Igrzyskach Olimpijskich 1996">
Vanuatu na Letnich Igrzyskach Olimpijskich 1996

Vanuatu na Letnich Igrzyskach Olimpijskich 1996 reprezentowało czworo zawodników: trzech mężczyzn i jedna kobieta. Był to trzeci start reprezentacji Vanuatu na letnich igrzyskach olimpijskich.
Skład kadry.
Lekkoatletyka.
Mężczyźni
Kobiety

</doc>
<doc id="2623172" url="https://pl.wikipedia.org/wiki?curid=2623172" title="Boks kotów (Prof. Welton’s)">
Boks kotów (Prof. Welton’s)

Boks kotów (Prof. Welton’s) – amerykański film niemy z 1894 roku w reżyserii William Heise i William K.L. Dickson

</doc>
<doc id="2623173" url="https://pl.wikipedia.org/wiki?curid=2623173" title="Wyspy Salomona na Letnich Igrzyskach Olimpijskich 1996">
Wyspy Salomona na Letnich Igrzyskach Olimpijskich 1996

Wyspy Salomona na Letnich Igrzyskach Olimpijskich 1996 reprezentowało czworo zawodników: trzech mężczyzn i jedna kobieta. Był to czwarty start reprezentacji Wysp Salomona na letnich igrzyskach olimpijskich.
Skład kadry.
Lekkoatletyka.
Mężczyźni
Kobiety
Podnoszenie ciężarów.
Mężczyźni

</doc>
<doc id="2623176" url="https://pl.wikipedia.org/wiki?curid=2623176" title="Tycho van Meer">
Tycho van Meer

Tycho van Meer (ur. 30 września 1974) – holenderski hokeista na trawie. Złoty medalista olimpijski z Atlanty.
Zawody w 1996 były jego jedynymi igrzyskami olimpijskimi, Holendrzy triumfowali. W turnieju rozegrał trzy spotkania. W reprezentacji Holandii grał w latach 1994-2000, występując łącznie w 90 spotkaniach i strzelając 17 bramek. Był mistrzem świata w 1998.

</doc>
<doc id="2623178" url="https://pl.wikipedia.org/wiki?curid=2623178" title="Porębski Groń">
Porębski Groń

Porębski Groń (735 m) – szczyt w Paśmie Bukowskim w Beskidzie Małym. Jego stoki opadają: południowo-zachodnie – ku Przełęczy Bukowskiej i dolinie potoku Wielka Puszcza, zaś północne – ku dolinie potoku będącego dopływem Targaniczanki. Na południowym stoku Porębskiego Gronia, przy zielonym szlaku (Porąbka – Przełęcz Kocierska) znajduje się murowana kapliczka z obrazem Matki Boskiej Śnieżnej oraz wypływającym spod niej źródełkiem. Z jej powstaniem wiąże się legenda o mieszkańcu osiedla Trzonka, który – powołany do austriackiego wojska – ślubował, że jeżeli powróci szczęśliwie do domu, wystawi kaplicę. Corocznie, w pierwszą niedzielę sierpnia organizowany jest tu górski odpust.

</doc>
<doc id="2623181" url="https://pl.wikipedia.org/wiki?curid=2623181" title="Lacey Hearn">
Lacey Hearn

 Lacey Earnest Hearn (ur. 23 marca 1881 w Portland w stanie Indiana, zm. 19 października 1969 w Fort Wayne) – amerykański lekkoatleta, średnio- i długodystansowiec, dwukrotny medalista olimpijski z 1904.
Studiował na Uniwersytecie Purdue, gdzie dał się poznać jako utalentowany biegacz.
Wystąpił w trzech konkurencjach lekkoatletycznych na igrzyskach olimpijskich w 1904 w Saint Louis jako członek "Chicago Athletic Association". Zdobył brązowy medal w biegu na 1500 metrów za Jimem Lighbodym i swym kolegą z Purdue Williamem Vernerem, a także srebrny medal w biegu drużynowym na 4 mile, gdzie występował w drużynie mieszanej "Chicago Athletic Association" (razem z nim biegli Lightbody, Verner, Sidney Hatch i Albert Corey). Startował również w biegu na 800 metrów, ale zajął miejsce poza pierwszą szóstką.
Ukończył studia jako inżynier elektryk w 1905. Później pracował jako pośrednik w obrocie nieruchomościami.

</doc>
<doc id="2623182" url="https://pl.wikipedia.org/wiki?curid=2623182" title="Jaap-Derk Buma">
Jaap-Derk Buma

Jaap-Derk Buma (ur. 27 sierpnia 1972) – holenderski hokeista na trawie. Złoty medalista olimpijski z Sydney.
Zawody w 2000 były jego jedynymi igrzyskami olimpijskimi, Holendrzy triumfowali. W turnieju rozegrał siedem spotkań. W reprezentacji Holandii grał w latach 1994-2002, występując łącznie w 143 spotkaniach i strzelając 19 bramek. Był mistrzem świata w 1998. Grał w szeregu turniejów Champions Trophy, zwyciężając w 2000.
Jego ojciec Edo również był hokeistą na trawie, reprezentantem kraju.

</doc>
<doc id="2623183" url="https://pl.wikipedia.org/wiki?curid=2623183" title="Jaap Derk Buma">
Jaap Derk Buma



</doc>
<doc id="2623189" url="https://pl.wikipedia.org/wiki?curid=2623189" title="Piet Hein Geeris">
Piet Hein Geeris



</doc>
<doc id="2623190" url="https://pl.wikipedia.org/wiki?curid=2623190" title="Shanshan (powiat)">
Shanshan (powiat)

Shanshan (chiń. 鄯善县; pinyin: "Shànshàn Xiàn"; ujg. پىچان ناھىيىسى, "Pichan Nahiyisi") – powiat w zachodnich Chinach, w regionie autonomicznym Sinciang, w prefekturze miejskiej Turfan. W 2000 roku liczył 196 929 mieszkańców.

</doc>
<doc id="2623191" url="https://pl.wikipedia.org/wiki?curid=2623191" title="Państwa uczestniczące w Letnich Igrzyskach Olimpijskich 2012">
Państwa uczestniczące w Letnich Igrzyskach Olimpijskich 2012

Poniższa lista ukazuje 204 państwa i terytoria, które zakwalifikowały się do Letnich Igrzysk Olimpijskich 2012 odbywających się w Londynie w dniach 27 lipca - 12 sierpnia. Cztery lata wcześniej w Pekinie wystąpiły również 204 reprezentacje.
Na igrzyskach wystąpili dodatkowo sportowcy z nieistniejących już Antyli Holenderskich i z Sudanu Południowego, który jeszcze nie posiada swojego oficjalnego narodowego komitetu olimpijskiego. Sportowcy z tych krajów startowali wspólnie pod flagą olimpijską jako Niezależni Sportowcy Olimpijscy.

</doc>
<doc id="2623192" url="https://pl.wikipedia.org/wiki?curid=2623192" title="Piqan">
Piqan



</doc>
<doc id="2623193" url="https://pl.wikipedia.org/wiki?curid=2623193" title="Piet-Hein Geeris">
Piet-Hein Geeris

Piet Hein Willem Geeris (ur. 29 marca 1972) – holenderski hokeista na trawie. Złoty medalista olimpijski z Sydney.
Zawody w 2000 były jego jedynymi igrzyskami olimpijskimi, Holendrzy triumfowali. W turnieju rozegrał siedem spotkań. W reprezentacji Holandii grał w latach 1993-2004, występując łącznie w 194 spotkaniach i strzelając 29 bramek. Był mistrzem świata w 1998. Grał w szeregu turniejów Champions Trophy, zwyciężając w 2000, 2002 i 2003.

</doc>
<doc id="2623195" url="https://pl.wikipedia.org/wiki?curid=2623195" title="Toksun">
Toksun

Toksun (chiń. 托克逊县; pinyin: "Tuōkèxùn Xiàn"; ujg. توقسۇن ناھىيىسى, "Toqsun Nahiyisi") – powiat w zachodnich Chinach, w regionie autonomicznym Sinciang, w prefekturze miejskiej Turfan. W 2000 roku liczył 102 150 mieszkańców.

</doc>
<doc id="2623196" url="https://pl.wikipedia.org/wiki?curid=2623196" title="Shanshan">
Shanshan



</doc>
<doc id="2623199" url="https://pl.wikipedia.org/wiki?curid=2623199" title="Diederik van Weel">
Diederik van Weel

Diederik van Weel (ur. 28 września 1973) – holenderski hokeista na trawie. Złoty medalista olimpijski z Sydney.
Zawody w 2000 były jego jedynymi igrzyskami olimpijskimi, Holendrzy triumfowali. W turnieju rozegrał pięć spotkań. W reprezentacji Holandii grał w latach 1998-2002, występując łącznie w 61 spotkaniach. Grał w szeregu turniejów Champions Trophy, zwyciężając w 2000.

</doc>
<doc id="2623200" url="https://pl.wikipedia.org/wiki?curid=2623200" title="Seeboden am Millstätter See">
Seeboden am Millstätter See

Seeboden am Millstätter See – uzdrowiskowa gmina targowa w Austrii, w kraju związkowym Karyntia, w powiecie Spittal an der Drau. Liczy 6325 mieszkańców. Leży nad jeziorem Millstätter See.

</doc>
<doc id="2623208" url="https://pl.wikipedia.org/wiki?curid=2623208" title="Detlef Gojowy">
Detlef Gojowy

Detlef Gojowy (ur. 7 października 1934 w Freital, zm. 12 października 2008 w Remagen) – niemiecki muzykolog i slawista, zajmujący się muzyką polską i radziecką.
Detlef Gojowy uczęszczał do związanej z drezdeńskim chórem chłopięcym Kreuzschule w Dreźnie, studiował w Berlinie i Getyndze germanistykę, muzykologię i slawistykę. 
W Getyndze uzyskał dyplom na podstawie pracy "Moderne Musik in der Sowjetunion bis 1930" (Współczesna muzyka radziecka do roku 1930). W roku 1967 dzięki stypendium Niemieckiej Centrali Wymiany Akademickiej DAAD przebywał w Moskwie i Leningradzie. Współpracował z Instytutem Jana Sebastiana Bacha w Getyndze i z Niemiecką Radą Muzyki (Deutscher Musikrat), następnie był redaktorem w dziale Nowej Muzyki w Radio Bremen, a w latach 1976-1997 w Westdeutscher Rundfunk w Kolonii
Prace muzykologiczne Gojowego dotyczą dzieł Jana Sebastiana Bacha oraz muzyki Europy Wschodniej XX wieku. Napisał monografie Dmitrija Szostakowicza i Augustyna Blocha oraz książkę o nowej muzyce radzieckiej lat dwudziestych.
Uczestniczył w organizacji kongresów muzykologicznych w Heidelbergu, Dreźnie, Saarbrücken, Jenie, Lovran i Berlinie.

</doc>
<doc id="2623212" url="https://pl.wikipedia.org/wiki?curid=2623212" title="Zamek Sommeregg">
Zamek Sommeregg

Zamek Sommeregg – obecnie ruiny zamku w Seeboden am Millstätter See, w Karyntii, Austria.
Historia.
Pierwsza wzmianka historyczna pochodzi z roku 1187.
Obecnie w zamku znajduje się Muzeum Tortur. 

</doc>
<doc id="2623220" url="https://pl.wikipedia.org/wiki?curid=2623220" title="Cerkiew prawosławna św. Dymitra w Bodakach">
Cerkiew prawosławna św. Dymitra w Bodakach

Cerkiew pod wezwaniem św. Dymitra – prawosławna cerkiew filialna w Bodakach. Należy do parafii Świętych Kosmy i Damiana w Bartnem, w dekanacie Gorlice diecezji przemysko-gorlickiej Polskiego Autokefalicznego Kościoła Prawosławnego. Położona na małopolskim Szlaku Architektury Drewnianej.
Świątynia znajduje się w pobliżu kościoła rzymskokatolickiego św. Dymitra (dawnej cerkwi greckokatolickiej).
Jest to budowla drewniana, oszalowana, orientowana, bezwieżowa, trójdzielna. Nawa jest szersza od babińca i prezbiterium. Dach blaszany, z dwiema kopułami (nad nawą i prezbiterium). Wewnątrz znajduje się skromny, drewniany ikonostas.
Świątynię wzniesiono w latach 1932–1934, w wyniku konwersji części mieszkańców wsi na prawosławie (tzw. schizma tylawska).
Cerkiew zbudował miejscowy cieśla Wasyl Frencko. Po wysiedleniu ludności w ramach akcji „Wisła” (1947), obiekt zamieniono na stodołę. Ponowne otwarcie cerkwi nastąpiło w 1957. Od tego czasu świątynia była wielokrotnie remontowana, m.in. w 2005 wymieniono pokrycie dachu.
Nabożeństwa w cerkwi odprawiane są w większość niedziel. Święto patronalne obchodzone jest 8 listopada (według starego stylu 26 października).
Cerkiew została wpisana do rejestru zabytków 3 marca 2006 pod nr A/45/M.

</doc>
<doc id="2623222" url="https://pl.wikipedia.org/wiki?curid=2623222" title="Dora Jessie Saint">
Dora Jessie Saint



</doc>
<doc id="2623223" url="https://pl.wikipedia.org/wiki?curid=2623223" title="Bracia Glenroy (komiczny boks)">
Bracia Glenroy (komiczny boks)

Bracia Glenroy (komiczny boks) – amerykański film niemy z 1894 roku.

</doc>
<doc id="2623224" url="https://pl.wikipedia.org/wiki?curid=2623224" title="Mark Aitchison Young">
Mark Aitchison Young

Mark Aitchison Young GCMG (ur. 30 czerwca 1886 w Indiach Brytyjskich, zm. 12 maja 1974 w Winchesterze), – brytyjski urzędnik służb kolonialnych, polityk i dyplomata.
Życiorys.
Dzieciństwo i młodość.
Urodził się w Indiach Brytyjskich w rodzinie brytyjskich urzędników kolonialnych. W młodości został wysłany do Anglii, gdzie ukończył jedną z najstarszych angielskich szkół męskich Eton College w Eton. Następnie uczęszczał do kolegium King’s College w University of Cambridge. Uzyskał dyplom z wyróżnieniem z literatury klasycznej.
Poślubił Mary Josephine. Mieli czworo dzieci.
Kariera zawodowa.
W 1909 rozpoczął służbę cywilną od pracy w administracji kolonialnej Cejlonu. Podczas I wojny światowej od 1915 służył w British Army w Brygadzie Strzelców. Po wojnie powrócił do administracji na Cejlonie.
W latach 1923–1928 był głównym asystentem sekretarza kolonii Cejlonu. W latach 1928-1930 był sekretarzem kolonii Sierra Leone, a w latach 1930-1933 Był głównym sekretarzem Rządu Mandatu Palestyny. W dniach od 1 listopada do 20 listopada 1931 był pełniącym obowiązki wysokiego komisarza Palestyny. Od 5 sierpnia 1933 do marca 1938 był gubernatorem Barbadosu. Od listopada 1937 do lutego 1938 pełnił funkcje w rządzie Trynidadu i Tobago. Następnie w latach 1938-1941 był gubernatorem Tanganiki.
W 1941 objął urząd gubernatora Hongkongu. Jego kadencja zbiegła się z II wojną światową na Pacyfiku. Po osiemnastu dniach oblężenia, 25 grudnia 1941 Young poddał miasto i wyspę japońskiej armii. Przez trzy lata był jeńcem wojennym. Razem z grupą wysokich rangą alianckich jeńców przeszedł kolejne obozy jenieckie w Szanghaju, na Tajwanie, w Japonii, a następnie w Mandżukuo, gdzie został wyzwolony. Po wojnie leczył się w Anglii, i w dniu 1 maja 1946 wznowił swoje obowiązku gubernatora Hongkongu (do 1947).
Późniejsza działalność.
Powrócił do Anglii i zamieszkał w Winchesterze. Zmarł w 1974.

</doc>
<doc id="2623227" url="https://pl.wikipedia.org/wiki?curid=2623227" title="Władimir Iliew">
Władimir Iliew

Władimir Iliew (bułg. Владимир Илиев; ur. 17 marca 1987 w Trojan) – bułgarski biathlonista, wicemistrz świata.
Kariera.
Starty w biathlonie rozpoczął od zawodów Pucharu Europy juniorów w 2004 roku w Obertilliach, gdzie zajął 56. miejsce w biegu indywidualnym. W 2005 roku wziął udział w mistrzostwach świata juniorów w Kontiolahti, zajmując 46. miejsce w biegu indywidualnym, 25. miejsce w sprincie i 21. miejsce w biegu pościgowym. Jeszcze trzykrotnie startował na imprezach tego cyklu, zajmując między innymi 18. miejsce w biegu pościgowym podczas mistrzostw świata juniorów w Presque Isle w 2006 roku i w biegu indywidualnym podczas mistrzostw świata juniorów w Ruhpolding dwa lata później.
W Pucharze Świata zadebiutował w 2006 roku w Östersund, gdzie zajął 105. lokatę w sprincie. Pierwsze punkty wywalczył 17 lutego 2009 roku w Pjongczangu, gdzie zajął 32. miejsce w biegu indywidualnym. Na podium zawodów tego cyklu jedyny raz stanął 13 marca 2019 roku w Östersund, kończąc rywalizację w biegu indywidualnym na drugiej pozycji. Najlepsze wyniki osiągnął w sezonie 2014/2015, kiedy zajął 25. miejsce w klasyfikacji generalnej.
Na mistrzostwach świata w Östersund w 2019 roku wywalczył srebrny medal w biegu indywidualnym. Był to pierwszy w historii medal dla Bułgarii w tej konkurencji. W zawodach tych rozdzielił na podium Niemca Arnda Peiffera i Tarjei Bø z Norwegii. Był też między innymi szósty w biegu pościgowym podczas mistrzostw świata w Kontiolahti w 2015 roku. Zdobył ponadto trzy medale mistrzostw Europy, w tym złoty w sprincie na mistrzostwach Europy w Dusznikach-Zdroju w 2017 roku.
W 2010 roku wystartował na igrzyskach olimpijskich w Vancouver, gdzie zajął 79. miejsce w biegu indywidualnym, 83. miejsce w sprincie i 16. w sztafecie. Na rozgrywanych cztery lata później igrzyskach w Soczi zajął między innymi 38. miejsce w biegu indywidualnym i 15. w sztafecie. Brał też udział w igrzyskach olimpijskich w Pjongczangu w 2018 roku jego najlepszym wynikiem była 16. pozycja w biegu masowym.

</doc>
<doc id="2623231" url="https://pl.wikipedia.org/wiki?curid=2623231" title="Millstätter See">
Millstätter See

Millstätter See, Jezioro Millstatt lub Millstaetter (słoweń.Miljsko jezero) – drugie co do wielkości jezioro Karyntii i najgłębsze jezioro Austrii. Powierzchnia 13,3 km². Głębokość jeziora dochodzi do 142 m. Jezioro położone jest w Centralnych Alpach Wschodnich, niedaleko miejscowości Spittal an der Drau. Od północnej strony otaczają jezioro góry dochodzące do wysokości 2100 m n.p.m., które osłaniają go od zimnych wiatrów. Powoduje to, że tempertura na powierzchni jeziora dochodzi w lecie do 25 °C. 
Nazwa.
Nazwa jeziora pochodzi od miasteczka Millstatt znajdującego się na północnym brzegu. 
Według legendy Domician, który jeszcze za życia był uważany za świętego, wrzucił do jeziora wiele pogańskich posążków. Nazwa Millstatt wzięła się z języka łacińskiego mille statuae czyli "tysiąc posążków". 

</doc>
<doc id="2623233" url="https://pl.wikipedia.org/wiki?curid=2623233" title="Black Stone">
Black Stone

BLACK STONE – dwudziesty pierwszy singel japońskiego artysty Gackta, wydany 27 kwietnia 2005 roku. Singel osiągnął 3 pozycję w rankingu Oricon i pozostał na listach przebojów przez 7 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2623237" url="https://pl.wikipedia.org/wiki?curid=2623237" title="Zlepieniec koperszadzki">
Zlepieniec koperszadzki

Zlepieniec koperszadzki – permska skała osadowa, okruchowa, o charakterze zlepieńca, występujący w słowackich Tatrach Wysokich. Jest to najstarsza znana w Tatrach skała osadowa.
Występowanie.
Zlepieniec koperszadzki występuje w północnej grani Jagnięcego Szczytu, w Koperszadzkiej Grani ("Meďodolský hrebeň", "Šachtový hrebeň"), łączącej go z Tatrami Bielskimi. Zalega bezpośrednio na granicie trzonu krystalicznego Tatr. Na nim z kolei zalegają piaskowce dolnotriasowe (werfen). Zarówno spąg jak i strop zlepieńca wykazują cechy kontaktu sedymentacyjnego.
Opis.
Zlepieniec koperszadzki składa się z otoczaków granitu szarego, czerwonego, pegmatytu i aplitu. Są one zaokrąglone lub kanciaste, a ich wielkość osiąga rozmiary głowy ludzkiej. Tkwią w masie ilasto-żelazistej z ostrokrawędzistym druzgotem granitowym. Górna część składa się z czerwonobrunatnej gliny, w której tkwią okruchy szarego i czerwonego granitu, skaleni, skał wulkanicznych oraz miki. W górnej części występują cienkie wkładki tufów lub tufitów.
Historia badań.
Skałę tę po raz pierwszy odkrył Viktor Uhlig. Mieczysław Limanowski uznał, że jest ona rezultatem zsuwu zwietrzeliny powstałej w klimacie gorącym, a wyżejległe piaskowce za osady pustynne. Stanisław Sokołowski rozdzielił oba kompleksy i określił wiek zlepieńców jako permski, a piaskowców jako triasowy (werfen). Andrzej Michalik uznał ten utwór za brekcję tektoniczną, natomiast bloki miały powstać w wyniku kulistego wietrzenia granitu. Późniejsze badania Edwarda Passendorfera, Marii Turnau-Morawskiej, Zbigniewa Kotańskiego, Zbigniewa Wójcika i Wojciecha Jaroszewskiego potwierdziły osadową genezę skały.

</doc>
<doc id="2623238" url="https://pl.wikipedia.org/wiki?curid=2623238" title="Bawoli taniec">
Bawoli taniec

Bawoli taniec – amerykański film niemy z 1894 roku w reżyserii Williama K.L. Dicksona, przedstawiający tańczących Indian.

</doc>
<doc id="2623240" url="https://pl.wikipedia.org/wiki?curid=2623240" title="KT88">
KT88

KT88 – lampa elektronowa (tetroda strumieniowa) o cokole oktalowym, stosowana w sprzęcie audio (wzmacniacze mocy).
Amerykańską lampą zbliżoną parametrami do tej tetrody jest lampa 6550. 
KT88 została wprowadzona na rynek w Wielkiej Brytanii przez firmę "GEC" w 1956 r. jako większy wariant KT66. Wyróżnia się w swojej klasie wysokim dopuszczalnym napięciem anodowym oraz dużą dopuszczalną mocą traconą na anodzie. 
KT88 była i jest używana przy produkcji wzmacniaczy Hi-Fi, rzadziej (ze względu na cenę) we wzmacniaczach gitarowych. Obecnie jest produkowana m.in. w "JSC Svetlana" (Rosja), "Sovtek" (Rosja), "Shuguang" (Chiny) oraz "JJ Electronic" (Słowacja).
Dane techniczne.
Żarzenie:

</doc>
<doc id="2623246" url="https://pl.wikipedia.org/wiki?curid=2623246" title="Yvonne McKague Housser">
Yvonne McKague Housser

Yvonne McKague Housser (ur. 4 sierpnia 1897 w Toronto, Ontario, zm. 26 stycznia 1996 tamże) – kanadyjska malarka, członek założyciel Kanadyjskiej Grupy Malarzy. Odznaczona Orderem Kanady.
Życiorys.
Yvonne McKague Housser była córką Hugh Henry McKague i Louise Elliott. Wyszła za Fredericka Houssera, krytyka sztuki i autora “A Canadian Art Movement”. W latach 1915–1920 uczęszczała do Ontario College of Art, studiując pod kierunkiem Williama Cruikshanka, J. W. Beatty i Roberta Holmesa. W kolejnych latach kontynuowała studia za granicą, w paryskich Académie de la Grande Chaumière pod kierunkiem Luciena Simona, w Académie Colarossi, i w Académie Ranson (1921–22) pod kierunkiem Maurice'a Denisa. Po ukończeniu Ontario College of Art Housser pozostała na uczelni, początkowo jako asystentka Arthura Lismera, a później jako wykładowczyni (do 1946). Wśród jej pierwszych studentów była przyszła malarka Isabel McLaughlin, który stała się bliską przyjaciółką i uczestniczką wspólnych sesji malarskich. Jako wykładowczyni Housser była głównym doradcą Ligi Studentów Sztuki w Toronto (Toronto's Art Students' League), kiedy ta została założona w 1926. Uczyła dorosłych i dzieci w wielu szkołach i na uniwersytetach na terenie Toronto. Housser po raz pierwszy pokazała swoje prace w 1923 na wystawie Królewskiej Kanadyjskiej Akademii Sztuki, a w 1927 jej prace zostały włączone do corocznej Wystawy Sztuki Kanadyjskiej organizowanej przez National Gallery of Canada. Począwszy od 1928 roku brała udział w trzech wystawach Grupy Siedmiu (1928–31). W 1930 studiowała sztukę dziecięcą w Wiedniu pod kierunkiem Franza Cižka. Następnie uczestniczyła w licznych wystawach, krajowych i międzynarodowych. W latach 20., 30. i 40. organizowała liczne wyprawy malarskie, podróżując do Gór Skalistych, Quebecu, i północnego Ontario. W 1939 wyjechała razem Isabel McLaughlin do Taos w Nowym Meksyku, gdzie pod kierunkiem Emila Bisttrama studiowała zagadnienia symetrii dynamicznej. W 1949 odeszła na emeryturę z Ontario College of Art, ale kontynuowała nauczanie w Doon School of Fine Arts w Kitchener i w Ryerson Polytechnical Institute w Toronto (od 2001 Ryerson University). W latach 50. w okresie dwóch sezonów letnich studiowała w Cape Cod (Massachusetts) pod kierunkiem abstrakcyjnego ekspresjonisty Hansa Hofmanna. W latach 50. I 60. kilkakrotnie wyprawiała się do Meksyku i na Karaiby.
Housser była członkiem-założycielem Kanadyjskiej Grupy Malarzy (Canadian Group od Painters, 1933) oraz Federacji Artystów Kanadyjskich (Federation of Canadian Artists, 1941). Była członkiem Heliconian Club, Stowarzyszenia Artystów Ontario (Ontario Society of Artists, od 1927) i Królewskiej Kanadyjskiej Akademii Sztuk Pięknych (Royal Canadian Academy of Arts; od 1951). W 1981 została członkiem honorowym Ontario College of Art. W 1984 została odznaczona Orderem Kanady.
Twórczość.
Swoimi ożywionymi obrazami górniczych miast północnego Ontario oraz rysunkami i grafikami Housser wniosła osobistą interpretację narodowej tradycji do sztuki kanadyjskiej. Wczesne prace artystki, takie jak "Kobalt" (1931), wykazują pokrewieństwo ze stylem Grupy Siedmiu (bogate kolorystycznie domy i przypominające lodowce hałdy odpadów przemysłowych). Housser pozornie opuszczone osiedle górnicze przedstawia tu jako pociągające miasteczko o figlarnie powykrzywianych kształtach. Z kolei obraz "Nabrzeże, Północne Ontario" (1945) ukazuje rosnące, osobiste podejście artystki do zagadnień formy i koloru. Zainspirowana w późniejszych dekadach przez kanadyjskich malarzy abstrakcyjnych i swego nauczyciela Hansa Hofmanna, Housser zaczęła eksperymentować ze sztuka abstrakcyjną i formami pokrewnymi.
Jej obrazy wchodzą dziś w skład kolekcji Art Gallery of Ontario w Toronto, National Gallery of Canada w Ottawie, Art Gallery of Hamilton, McMichael Canadian Art Collection, University of Toronto, college’u Victoria University przy University of Toronto, znajdują się też w wielu zbiorach prywatnych.

</doc>
<doc id="2623248" url="https://pl.wikipedia.org/wiki?curid=2623248" title="Komitet Białoruski">
Komitet Białoruski

Komitet Białoruski (biał. "Беларускі камiтэт") – kolaboracyjna organizacja białoruska podczas II wojny światowej
Komitet został zorganizowany przez Niemców na przełomie 1939/1940 roku w okupowanej Warszawie. Początkowo był podporządkowany berlińskiemu Białoruskiemu Komitetowi Samopomocy, ale od poł. 1940 r. działał samodzielnie. Na jego czele stanęli Fabian Akińczyc i Mikoła Szczors. Obaj działacze rywalizowali ze sobą o wpływy w organizacji. Latem 1940 roku w skład kierownictwa wszedł ksiądz Wincenty Godlewski, zaś F. Akińczyc został przez Niemców odesłany do Berlina. Kierownictwo Komitetu orientowało się na współpracę z Abwehrą i SD. Organizacja miała oddziały w Białej Podlaskiej i Krakowie. Do jej zadań należało "zjednoczenie narodu białoruskiego w celu walki o niezawisłe państwo białoruskie pod protektoratem Niemiec". Faktycznie było to reprezentowanie Białorusinów przed niemieckimi władzami okupacyjnymi Generalnego Gubernatorstwa, organizowanie pomocy ludności białoruskiej, czy prowadzenie działań oświatowo-kulturalnych. Zorganizowano w Warszawie stołówkę, gdzie wydawano posiłki i rozdawano produkty żywnościowe, prowadzono kursy białorusoznawcze, wieczorki dyskusyjne, seminaria, wykłady i odczyty, na których występowali białoruscy działacze narodowi. Działały też białoruski chór, biblioteka, orkiestra, sekcja dramatyczna, która wystawiała przedstawienia teatralne. Na pocz. 1942 r. pod opieką Komitetu znajdowało się ok. 6 tys. osób. W tym samym roku w Warszawie powstała szkoła podstawowa z internatem. Latem 1943 r. utworzono obóz uczniowski. W składzie Komitetu istniała sekcja kościelna, która prowadziła działalność religijną wśród ludności prawosławnej. Patronowała m.in. utworzeniu bractwa cerkiewnego im. Św. Jurija, które prowadziło aktywną działalność wydawniczą. Ksiądz W. Godlewski należał jednocześnie do konspiracyjnej Białoruskiej Partii Niepodległościowej, dlatego Komitet stał się "przykrywką" dla działalności jej działaczy. Po ataku wojsk niemieckich na ZSRR 22 czerwca 1941 roku, Komitet wysyłał nielegalnie na okupowane obszary Białorusi działaczy niepodległościowych. Z kolei Niemcy, wykorzystując działalność organizacji, prowadzili werbunek Białorusinów, zarówno jeńców wojennych Wojska Polskiego, jak też Armii Czerwonej, do szkolenia dywersyjnego, po zakończeniu którego byli przerzucani przez linię frontu na tyły wojsk sowieckich. Szkolenie odbywało się w Sulejówku i Niemczech, zaś baza przerzutowa mieściła się w Białej Podlaskiej, gdzie wykorzystywano członków miejscowego oddziału Komitetu. W ten sposób na sowiecką Białoruś kilka dni przed atakiem wojsk niemieckich na Związek Radziecki został przerzucony Pierwszy białoruski oddział szturmowy. W tym samym czasie w Berlinie odbył się zjazd przedstawicieli wszystkich organizacji białoruskich z III Rzeszy i Generalnego Gubernatorstwa, na którym zostało utworzone Białoruskie Centrum Narodowe na czele z działaczem warszawskiego Komitetu Białoruskiego M. Szczorsem. Komitet działał w Warszawie do 1 sierpnia 1944 r., kiedy wybuchło powstanie warszawskie. W tej sytuacji jego siedziba została przeniesiona do Krakowa, gdzie istniała do zajęcia miasta przez Armię Czerwoną w styczniu 1945 r.

</doc>
<doc id="2623249" url="https://pl.wikipedia.org/wiki?curid=2623249" title="Eljazz">
Eljazz

Klub Eljazz – klub muzyczny w Bydgoszczy; posiada własną orkiestrę jazzową, studio nagraniowe i agencję koncertową, organizator Bydgoszcz Jazz Festival. 
Historia.
Protoplastą „Eljazzu” była założona 26 września 1991 r. w dawnej świetlicy Zieleni Miejskiej przy ul. Krętej 3 – Świetlica Artystyczna „Trytony”. Był to pierwszy klub muzyczny nowej generacji, jaki powstał w Bydgoszczy po przełomie politycznym 1989 r. Do założycieli i współwłaścicieli należeli m.in.: Zbigniew Zieliński, Piotr Różycki, Rafał Budzbon. Klub ten stał się awangardą bydgoskiego środowiska muzycznego, miejscem spotkań muzyków i wielbicieli muzyki jazzowej i awangardowej. Każdego wieczoru grał tu zespół „"Trytony"” w składzie: Tomasz Gwinciński (gitara), Sławomir Janicki (kontrabas), Jacek Buhl (perkusja) i okazjonalnie Andrzej Przybielski (trąbka). Gościnnie występowali tu m.in.: Wojciech Waglewski, Stanisław Sojka, Jorgos Skolias, Mira Kubasińska, Jan Pospieszalski, Jacek Pelc, Sławomir Wierzcholski z Nocną Zmianą Bluesa. Poza koncertami odbywały się tu plastyczne wernisaże (członkowie Grupy Bydgoskiej) oraz wieczory teatralne (Teatr „W drodze”). 
Gdy grupa artystów pod wodzą Sławomira Janickiego i Jacka Majewskiego, szukając nowych możliwości repertuarowych, utworzyła Fabrykę Rzeźb Gadających ze Sobą „Mózg” – „Trytony” prowadzone wówczas przez Wacława Węgrzyna zmieniły nazwę na „Klub 10,5”.
W październiku 1995 r. nowy właściciel – jazzman, perkusista i bandleader Józef Eliasz zmienił nazwę klubu na „Eljazz” i ustalił jego profil muzyczny na jazz, z elementami poezji śpiewanej. Przy klubie od 1999 r. funkcjonował Big-Band założony i prowadzony przez właściciela klubu. W „Eljazzie” występowały liczne grupy zagraniczne oraz czołówka polskiego jazzu, a Janowi Ptaszynowi-Wróblewskiemu przyznano tytuł Honorowego Artysty klubu. 
Oprócz koncertów odbywały się tu imprezy cykliczne o różnorodnym charakterze, np. „Talent Show” adresowany do wykonawców-amatorów, wtorkowe spotkania weteranów bydgoskiego jazzu, środowe koncerty jazzowe Big-Bandu, „czwartki z bluesem”, „gorączki sobotniej nocy” itp. W „Eljazzie” narodziły się też inicjatywy fonograficzne, np. w 2003 r. powstała płyta z przedwojennymi polskimi szlagierami w nowym aranżacyjnym opracowaniu (m.in. Bogdana Ciesielskiego, Krzysztofa Herdzina) Lory Szafran z towarzyszeniem Big Bandu Józefa Eliasza. 
W 1999]] r. zainaugurowano cykl koncertów pt. „Europejskie Spotkania Jazzowe”, który z czasem przekształcił się w Bydgoski Festiwal Jazzowy – coroczną, wielodniową imprezę z udziałem gwiazd muzyki jazzowej. W 2000 r. muzycy i jazzmani związani z klubem założyli „Bydgoskie Stowarzyszenie Eljazz”, które stało się organizatorem wielu koncertów, konkursów, festiwali i warsztatów jazzowych, m.in.: Bydgoszcz Jazz Festival, Europejskich Spotkań Jazzowych „European Jazz Meetings”, Zaduszek Jazzowych i Zaduszek Bluesowych, pikników „Jazz Na Brdzie” i „Jazz na Świecie” – festiwalu jazzowego w Świeciu nad Wisłą.
Charakterystyka.
„Eljazz” zalicza się do najbardziej popularnych i rozpoznawalnych klubów muzycznych w Bydgoszczy. To bydgoska scena jazzowa i awangardowa. Posiada powierzchnię 200 m2, dwie sale i w sezonie ogródek letni. Nad klubem znajduje się bar „Tuba”. Stare piwniczne pomieszczenia tworzą specyficzną atmosferę do słuchania muzyki jazzowej, bluesa, funky i soulu.
W klubie koncertują muzycy jazzowi, odbywają się stałe cykle muzyczne – środowe jam session z udziałem bydgoskich muzyków, niedzielne talent show, czyli prezentacje niezawodowych wokalistów i instrumentalistów w repertuarze standardów jazzowych. Pod koniec roku, w listopadzie odbywają się w klubie tradycyjnie Zaduszki Bluesowe i Zaduszki Jazzowe.
Przy klubie działa „Bydgoskie Stowarzyszenie Eljazz”, agencja koncertowa, zespoły muzyczne: ELjazz Big Band, Eljazz Orchestra, Los Angeles Trio, Eljazz Quintet oraz restauracja z galerią sztuki
Zespół Eljazz Big Band (25 muzyków) uhonorowany został wieloma nagrodami na krajowych i międzynarodowych festiwalach jazzowych, m.in. zdobył „Złotą Tarkę” na Międzynarodowym Festiwalu Jazzu Tradycyjnego „Old Jazz Meeting”. Jest to jedyna w Polsce, regularnie koncertująca orkiestra jazzowa tej klasy. Na stałe współpracują z nią tacy soliści jak: Jan Ptaszyn Wróblewski, Lora Szafran, Adam Went, Waldemar Szymański, Jacek Siciarek 

</doc>
<doc id="2623251" url="https://pl.wikipedia.org/wiki?curid=2623251" title="Japoński taniec cesarski">
Japoński taniec cesarski

Japoński taniec cesarski – amerykański film niemy z 1894 roku w reżyserii William K.L. Dickson, William Heise

</doc>
<doc id="2623253" url="https://pl.wikipedia.org/wiki?curid=2623253" title="Wolfgang Rott">
Wolfgang Rott

Wolfgang Rott (ur. 28 listopada 1946) – niemiecki hokeista na trawie, złoty medalista olimpijski z Monachium.
Reprezentował barwy RFN. Brał udział w trzech igrzyskach (IO 68, IO 72, IO 76). Największy sukces w karierze odniósł w 1972 przed własną publicznością, kiedy to sięgnął po złoty medal olimpijski. Był bramkarzem. Sięgnął po brąz mistrzostw świata w 1973 i 1975, był mistrzem Europy w 1970 i wicemistrzem w 1974. Łącznie rozegrał w kadrze 99 spotkań w latach 1966-1977. 
Jego syn, Eiko, także był hokeistą na trawie, reprezentantem kraju.

</doc>
<doc id="2623258" url="https://pl.wikipedia.org/wiki?curid=2623258" title="Kwas metakrzemowy">
Kwas metakrzemowy



</doc>
<doc id="2623259" url="https://pl.wikipedia.org/wiki?curid=2623259" title="Kwas krzemowy">
Kwas krzemowy



</doc>
<doc id="2623260" url="https://pl.wikipedia.org/wiki?curid=2623260" title="Kwas ortokrzemowy">
Kwas ortokrzemowy



</doc>
<doc id="2623262" url="https://pl.wikipedia.org/wiki?curid=2623262" title="USS Honolulu (CL-48)">
USS Honolulu (CL-48)

 
USS Honolulu (CL-48) – amerykański krążownik lekki typu "Brooklyn", który brał udział w działaniach II wojny światowej na Pacyfiku.
Był drugim okrętem w United States Navy nazwanym od miasta Honolulu na Hawajach. Został zwodowany 26 sierpnia 1937 roku w Brooklyn Navy Yard, jego matką chrzestną była Helena Poindexter (córka Josepha Poindextera, gubernatora Hawajów). Wcielony do służby 15 czerwca 1938 roku, z komandorem Oscarem Smithem jako dowódcą.
Służba w okresie międzywojennym.
Po rejsie do Wielkiej Brytanii „Honolulu” wziął udział w ćwiczeniach floty na Morzu Karaibskim. „Honolulu” wypłynął z Nowego Jorku 24 maja 1939 roku w celu dołączenia do Floty Pacyfiku, docierając do San Pedro 14 czerwca. Przez resztę roku krążownik brał w ćwiczeniach wzdłuż zachodniego wybrzeża Stanów Zjednoczonych. Podczas pierwszej połowy 1940 roku „Honolulu” kontynuował operacje w pobliżu Long Beach i po remoncie w stoczni Puget Sound wypłynął on 5 listopada na służbę w Pearl Harbor. „Honolulu” operował tam przez cały 1941 rok i w dniu japońskiego ataku na Pearl Harbor 7 grudnia 1941 roku krążownik był zacumowany przez stacji morskiej. „Honolulu” odniósł jedynie minimalne uszkodzenia od bliskiego trafienia.
II wojna światowa.
Po naprawach „Honolulu” wypłynął 12 stycznia, by eskortować konwój do San Francisco, dopływając do miasta 21 stycznia. Krążownik kontynuował służbę eskortowca konwojów do Australii, Samoa i Stanów Zjednoczonych do końca maja.
W wyniku japońskich postępów na północy w kierunku Alaski „Honolulu” wypłynął 29 maja w celu wzmocnienia sił w tym rejonie. Po dwóch miesiącach operacji niedaleko miasta Kodiak 7 sierpnia krążownik skierował się w kierunku wyspy Kiska w archipelagu Aleutów w celu rozpoczęcia bombardowania wyspy. 21 sierpnia okręt osłaniał pierwszy amerykański desant na wyspę w Aleutach – wyspę Adak. Po naprawach w Mare Island Naval Shipyard „Honolulu” opuścił San Francisco 3 listopada, eskortując konwój do Numei na południowym Pacyfiku. Pod koniec tego samego miesiąca „Honolulu” opuścił Espiritu Santo w Nowych Hebrydach w celu przechwycenia japońskiego konwoju, kierującego się na Guadalcanal. Bitwa pod Tassafaronga rozpoczęła się krótko przed północą 30 listopada i trwała przez całą noc. Jeden japoński niszczyciel został zatopiony przez ogień artyleryjski amerykańskich krążowników, jednak cztery krążowniki zostały trafione przez japońskie torpedy. W wyniku trafienia torpedami jeden z krążowników, USS „Northampton”, zatonął. „Honolulu” wycofał się z pola bitwy z ciężkimi uszkodzeniami. Starcie to jest uważane za jedną z największych porażek w historii US Navy podczas II wojny światowej.
"Honolulu” działał z Espiritu Santo na początku 1943 roku razem z Task Force 67 w celu przechwytywania Tokyo Express. W maju okręt brał udział w bombardowaniach Nowej Georgii. „Honolulu” wypłynął z Espiritu Santo 28 czerwca w celu przeprowadzenia większej liczby bombardowań artyleryjskich na Wyspach Salomona. Po wsparciu desantów na Nowej Georgii 4 lipca krążownik otworzył ogień do okrętów nieprzyjaciela w bitwie w zatoce Kula, zatapiając jeden niszczyciel i biorąc udział w zatopieniu innego niszczyciela.
USS „Honolulu”, który brał już udział w wielu bitwach, miał kolejną szansę stoczyć walkę z okrętami floty japońskiej 13 lipca w bitwie pod Kolombangarą. Tuż po północy kontakt został nawiązany z zespołem japońskim w "The Slot". O godzinie 1:10 w nocy „Honolulu” otworzył ogień do lekkiego krążownika typu "Sendai". Po trzech salwach na japońskim krążowniku wybuchły potężne pożary i wkrótce zatonął. „Honolulu” skierował wtedy ogień na nieprzyjacielski niszczyciel, który został natychmiast trafiony i zniknął. O godzinie 2:11 „Honolulu” został trafiony torpedą w sterburtę co spowodowało dziurę w kadłubie. Task Force wycofał się wtedy w kierunku Tulagi w celu przeprowadzenia drobnych napraw, a następnie wycofał się do Pearl Harbor. 16 sierpnia „Honolulu” dotarł do Pearl Harbor, by przeprowadzić gruntowny remont. Okręt skierował się następnie do stoczni na Mare Island, w pobliżu San Francisco, by przeprowadzić tam kolejne naprawy.
Po dodatkowych remontach na Mare Island „Honolulu” wypłynął z San Francisco 17 listopada, by kontynuować działania wojenne wobec Japonii. Okręt dotarł do Espiritu Santo 11 grudnia, a następnie powrócił do operacji w rejonie Salomonów pod koniec tego samego miesiąca. 27 grudnia krążownik brał udział w bombardowaniu miejsc koncentracji barek, żołnierzy i zaopatrzenia wroga na wyspie Bougainville’a. Na początku 1944 roku krążownik kontynuował bombardowania i patrole na Wyspach Salomona. Okręt wspierał desanty na Wyspy Zielone 13 lutego, zanim się wycofał się z Salomonów, w celu przygotowania się do operacji w pobliżu Saipanu i Guam w archipelagu Wysp Mariańskich.
Na początku czerwca „Honolulu” brał udział w bombardowaniach artyleryjskich południowo-wschodniej części Saipanu, kiedy w międzyczasie marynarka wojenna i marines pokonywali Pacyfik w drodze na Mariany. Podczas bombardowania Guam w połowie czerwca „Honolulu” został skierowany na północny zachód w celu przechwycenia japońskiej floty. Krążownik powrócił na atol Enewetak 28 czerwca w celu uzupełnień, przed wsparciem inwazji na Guam. Okręt pozostawał w pobliżu Guam przez trzy tygodnie, wspierając działania swoim ogniem artyleryjskim, przed powróceniem 18 sierpnia do zatoki Purvis na Florida Island na Wyspach Salomona. „Honolulu” wypłynął 6 września, by wspierać desanty na wyspach Peleliu i Angaur, pozostając w tym rejonie przez resztę września, bez kontaktów bojowych z flotą japońską. Stany Zjednoczone miały już wówczas zdecydowana przewagę na Pacyfiku i tym samym mogły przeprowadzać operacje desantowe bez poważniejszych problemów.
Bitwa o Leyte.
„Honolulu” opuścił rejon wyspy Manus w archipelagu Wysp Admiralicji 12 października i popłynął w kierunku Filipin, by wziąć udział w inwazji na Leyte. Okręt rozpoczął bombardowanie artyleryjskie z zatoki Leyte 19 października, a następnego dnia rozpoczął osłanianie desantów. O godz. 16:00 20 października „Honolulu” został zaatakowany przez japoński samolot torpedowy, który zrzucił torpedę w jego kierunku. Pomimo umiejętnego manewrowania przez komandora Thurbera w celu uniknięcia trafienia torpeda trafiła krążownik.
„Honolulu” opuścił następnie rejon Leyte i dopłynął do Manus 29 października w celu dokonania pobieżnych napraw, a następnie skierował się do Norfolk w Wirginii 19 listopada, docierając 20 grudnia przez Pearl Harbor, San Diego i Kanał Panamski. „Honolulu” pozostał w Norfolk przez resztę wojny, będąc cały czas remontowany i w październiku 1945 roku popłynął do Newport na Rhode Island, gdzie został przemianowany na okręt treningowy. „Honolulu” dotarł do Filadelfii 8 stycznia 1946 roku i został tam wycofany ze służby 3 lutego 1947 roku, a następnie włączony do Floty Rezerwowej w Filadelfii. W przeciwieństwie do jego okrętów siostrzanych, które zostały przekazane marynarkom wojennym Brazylii, Argentyny i Chile w 1951 roku, z powodu ciężkich uszkodzeń zadanych „Honolulu” okręt był niezdolny do przekazania go innej marynarce wojennej. 17 listopada 1959 roku „Honolulu” został sprzedany na złom.
Odznaczenia.
Za swoją służbę podczas II wojny światowej „Honolulu” otrzymał osiem battle stars i był wyróżniony Presidential Unit Citation.

</doc>
<doc id="2623265" url="https://pl.wikipedia.org/wiki?curid=2623265" title="Patrycja Hojnisz">
Patrycja Hojnisz

Patrycja Hojnisz (ur. 12 października 1987 w Chorzowie) – polska biathlonistka, medalistka mistrzostw Polski, uczestniczka mistrzostw świata juniorów w biathlonie w Ruhpolding i pięciokrotna uczestniczka mistrzostw Europy w biathlonie, gdzie startowała bez większych sukcesów.

</doc>
<doc id="2623267" url="https://pl.wikipedia.org/wiki?curid=2623267" title="Akrobata Luis Martinetti">
Akrobata Luis Martinetti

Akrobata Luis Martinetti – amerykański film niemy z 1894 roku w reżyserii Williama K.L. Dicksona.

</doc>
<doc id="2623268" url="https://pl.wikipedia.org/wiki?curid=2623268" title="Sławomir Janicki (muzyk)">
Sławomir Janicki (muzyk)

Sławomir Janicki – kontrabasista, jeden z założycieli i szefów bydgoskiego Klubu Mózg.
Na początku lat 90. XX w. współtworzył grupę „Trytony” w Bydgoszczy razem z Tomaszem Gwincińskim i Jackiem Buhlem. Fonograficznym śladem tamtego okresu są dwie płyty: „"Tańce bydgoskie"” i „"Zarys matematyki niewinnej"”. Trzy kolejne płyty nagrał z Formacją Jerzego Mazzola „Arhytmic Perfection”: „"a"”, „"Out to lunch"” i „"Rozmowy s catem"”. Jego udział w tych nagraniach został wysoko oceniony. Podobne walory instrumentalisty-improwizatora zaprezentował na płycie „"From the beginning to the end"”, jaką nagrał w 2003 r. z zespołem Mazzola „Arhytmic Brain” (Mazzol, Janicki, Majewski).
W 1994 r. wraz z Jackiem Majewskim był założycielem klubu muzycznego „Mózg” w Bydgoszczy, którym kieruje (w 2005 r. Jacek Majewski wycofał się ze względów zdrowotnych). W klubie Mózg jest organizatorem wielu niekonwencjonalnych imprez muzycznych, plastycznych i teatralnych.

</doc>
<doc id="2623269" url="https://pl.wikipedia.org/wiki?curid=2623269" title="Komunikacja miejska we Wrocławiu">
Komunikacja miejska we Wrocławiu

Komunikacja miejska we Wrocławiu – system transportu miejskiego oparty współcześnie na komunikacji tramwajowej i autobusowej, stosowany we Wrocławiu. Na system ten składają się zarówno odpowiednie środki techniczne umożliwiające przewóz osób w obrębie miasta oraz w rejonach podmiejskich, jak i odpowiednia organizacja i inżyniera ruchu. We Wrocławiu komunikacja miejska funkcjonuje od 1840 roku, kiedy to uruchomiono pierwsze połączenia omnibusowe z Rynku do ówcześnie podwrocławskich Popowic.
Rodzaje stosowanych środków technicznych.
W całej historii komunikacji miejskiej funkcjonowały we Wrocławiu różne rodzaje transportu miejskiego, oparte na następujących środkach transportu:
Współcześnie w ramach komunikacji miejskiej funkcjonuje zorganizowany system transportu miejskiego oparty na komunikacji tramwajowej i autobusowej. W zakresie tego systemu przewozy prowadzi kilka firm, przy czym komunikację tramwajową i autobusową obsługuje Miejskie Przedsiębiorstwo Komunikacyjne sp. z o.o. (MPK), a w zakresie komunikacji autobusowej także Dolnośląskie Linie Autobusowe (DLA), Polbus i inne. Oprócz nich w obrębie miasta zlokalizowane są końcowe przystanki autobusowe pojedynczych linii komunikacji gminnej Gminy Kobierzyce. We wcześniejszych, pewnych okresach istniała również możliwość korzystania z przewozu autobusami w obrębie miasta w ramach lokalnych linii PKS. Ponadto w mieście działa 20 korporacji taksówkowych. MPK zapewnia także przewozy osób niepełnosprawnych, poruszających się na wózkach inwalidzkich, dzięki 4 zakupionym przez PFRON, odpowiednio przystosowanym taksówkom–busom. 
Rys historyczny.
Jak wyżej zaznaczono początek uruchomienia regularnych połączeń dla przewozu pasażerów we Wrocławiu sięga roku 1840, kiedy to prywatna firma uruchomiła linię łączącą Rynek z Popowicami, obsługiwaną za pomocą omnibusów. Komunikacja omnibusowa szybko została przejęta przez "Breslauer Omnibusgesellschaft" (Wrocławskie Towarzystwo Omnibusowe). W roku 1877 uruchomiono pierwsze tramwaje konne, które z czasem stały się dominującym środkiem komunikacji miejskiej. Ten system komunikacji prowadzony był przez powołane do życia w 1876 roku "Breslauer Straßen-Eisenbahn-Gesellschaft" – BSEG (Wrocławskie Towarzystwo Kolei Ulicznej). W 1893 roku uruchomiono pierwsze połączenia tramwajów elektrycznych. Sieć tramwajową zbudowała firma AEG, a komunikację realizowała spółka akcyjna "Elektrische Strassenbahn Breslau" – ESB (Wrocławskie Tramwaje Elektryczne). W tym okresie równolegle funkcjonowała komunikacja omnibusowa i tramwajowa, zarówno tramwajów konnych, jak i elektrycznych. W 1901 roku została powołana spółka "Städtische Straßenbahn Breslau" – SSB (Tramwaje Miejskie Wrocław), która kolejno wchłonęła konkurencyjne firmy i scaliła komunikację w mieście: BSEG w 1911 roku i ESB w 1924 roku. W 1939 roku SSB została przekształcona w firmę "Breslauer Verkehrsbetriebe" – BVB. W 1912 roku spółka "Gleislose Lloyd-Bahn Brockau" uruchomiła jedyną linię trolejbusową, która została zamknięta i rozebrana już w następnym 1913 roku. W 1925 roku SSB uruchomiła komunikację autobusową.
Po zakończeniu II wojny światowej pierwsze połączenia tramwajowe i autobusowe uruchomiono już w 1945 roku. Do początku lat 90. XX wieku komunikację realizowało państwowe przedsiębiorstwo MPK, w 1991 roku przekształcone w zakład budżetowy Gminy Wrocław, a od 1996 roku spółka z ograniczoną odpowiedzialnością. W mieście pojawili się także inni przewoźnicy autobusowi: DLA, POLBUS i inni.
Kalendarium.
Poniżej przestawiono kalendarium z uwzględnieniem uruchamiania i likwidowania poszczególnych rodzajów transportu miejskiego, przy czym dla tramwajów wodnych i promów brak jest dat rozpoczęcia ich eksploatacji (brak danych).
Współczesna komunikacja miejska.
Współczesna komunikacja miejska we Wrocławiu oparta jest na dwóch środkach transportu: tramwajach i autobusach.
Komunikacja tramwajowa.
Wszystkie linie tramwajowe obsługiwane są przez MPK. W latach 2009–2012 wybudowano i uruchomiono nowe torowiska na osiedlu Gaj oraz Kozanów i Maślice, bez pętli tramwajowych, lecz z krańcówką dla pojazdów dwustronnych, na których uruchomiono linie w ramach programu „Tramwaj Plus”.
Komunikacja autobusowa.
Współcześnie linie autobusowe obsługiwane są przez różnych przewoźników, tj. MPK, DLA, Polbus i inni. Oprócz linii miejskich utrzymywanych i wyznaczanych przez miasto, funkcjonują linie uruchomione i utrzymywane przez duże centra handlowe.
Kolej linowa.
Zaplanowano także budowę linii kolei linowej, która połączyłaby dwa brzegi rzeki Odry w okolicach Politechniki Wrocławskiej (okolice budynku C13 Politechniki Wrocławskiej przy Wybrzeżu Wyspiańskiego) i na przeciwległym brzegu okolice nowo wznoszonego budynku Geocentrum – kampus przy ulicy Na Grobli. Pierwsze plany pojawiły się w 2011 r. Założono, że kolejka umożliwi transport do 370 osób na godzinę w obu kierunkach. Jednorazowo będzie można przewieźć na przeciwległy brzeg rzeki 15 pasażerów w czasie około 2,5 minuty. Koszt tej inwestycji ma wynieść około 8 milionów zł.
Inwestycję zrealizowano i oddano do użytkowania pod koniec 2013 r. Nową kolejkę nazwano "Polinka".
Przedsiębiorstwa.
Na przestrzeni historii miasta w zakresie obsługi komunikacji miejskiej i podmiejskiej działały między innymi następujące przedsiębiorstwa:
Plany i przyszłość.
W mieście rozważana jest budowa tunelu tramwajowego bądź metra. Takie projekty powstawały już wcześniej. Zarówno przed wojną w latach 30. XX wieku planowano metro, jak i w okresie powojennym pojawiały się takie postulaty. Obecnie władze Wrocławia zleciły naukowcom z Polskiej Akademii Nauk wykonanie analizy możliwości i opłacalności budowy podziemnego systemu komunikacji. Rozważane jest także stworzenie kolei aglomeracyjnej oraz szybkiej kolei miejskiej. 

</doc>
<doc id="2623271" url="https://pl.wikipedia.org/wiki?curid=2623271" title="Granatnik Wasp 58">
Granatnik Wasp 58

Wasp-58 – francuski jednostrzałowy granatnik przeciwpancerny opracowany w latach 80.
Granatnik Wasp-58 jest konstrukcyjnym odpowiednikiem radzieckiego RPG-18 oraz amerykańskiego M72 LAW. Pocisk posiada przeciwmasę o masie 0,9 kg (sam pocisk ma masę 0,55 kg). Zastosowanie przeciwmasy powoduje mniejszy płomień co jest niewątpliwą zaletą.

</doc>
<doc id="2623272" url="https://pl.wikipedia.org/wiki?curid=2623272" title="Peter Trump">
Peter Trump

Peter Trump (ur. 3 grudnia 1950) – niemiecki hokeista na trawie, złoty medalista olimpijski z Monachium.
Reprezentował barwy RFN. Brał udział w dwóch igrzyskach (IO 72, IO 76). Największy sukces w karierze odniósł w 1972 przed własną publicznością, kiedy to sięgnął po złoty medal olimpijski. Sięgnął po brąz mistrzostw świata w 1973 i 1975, był mistrzem Europy w 1978 i wicemistrzem w 1974. Łącznie rozegrał w kadrze 213 spotkań w latach 1970-1980.

</doc>
<doc id="2623273" url="https://pl.wikipedia.org/wiki?curid=2623273" title="Josyf Miljan">
Josyf Miljan



</doc>
<doc id="2623274" url="https://pl.wikipedia.org/wiki?curid=2623274" title="Czarna błyskawica">
Czarna błyskawica

Czarna błyskawica (ros.: Чёрная Молния, dystrybucja światowa pod angielskim tytułem: "Black Lightning") – rosyjski film przygodowy science fiction z roku 2009, w reżyserii Aleksandra Wojtinskiego (ros.: Александр Войтинский) i Dmitrija Kisieliowa (ros.: Дмитрий Киселёв).
Fabuła filmu.
Akcja rozpoczyna się pod koniec 2009 roku. Dmitrij Majkow, student Uniwersytetu Moskiewskiego otrzymał od ojca na urodziny samochód: starą, czarną Wołgę, model z roku 1966. Nie był to jednak zwykły samochód a model eksperymentalny z czasów ZSRR, ukradziony przez robotników budowlanych z miejsca rozbiórki starego, zapomnianego tajnego laboratorium. Laboratorium odkryto przypadkowo na terenie prac budowlanych. Samochód był wyposażony w silniki odrzutowe, napędzane nieznanym urządzeniem ogromnej mocy i zasilane paliwem o fantastycznej wydajności. Ani ojciec, ani Dmitrij nie byli tego świadomi. Dmitrij odkrył w schowku na rękawiczki starą płytę gramofonową i jakieś notatki. Zanim poznał ich sens, zdążył przeżyć pierwszy... lot samochodem w swoim życiu.
Po dramatycznym locie Wołgą nad ulicami Moskwy, Dmitrij odnalazł naukowców, którzy wykonali przeróbki samochodu. Dotarł do nich dzięki starej płycie gramofonowej i wyszukiwarkom internetowym. Po poznaniu tajemnicy auta, zaczął go używać jako środka transportu pracując jako doręczyciel kwiatów oraz jako tajemniczy bohater, Czarna Błyskawica, który ratował ludzi z różnych niebezpieczeństw oraz unieszkodliwiał bandytów.
W tym samym czasie Dmitrij zakochał się w Nastii, koleżance ze studiów, która myśli, że Czarną Błyskawicą jest ich kolega ale konkurent do ręki Nastii, Maksim.
Wykładowca uniwersytecki, bogacz i zły naukowiec, prof. Wiktor Kupcow odkrył na dużej głębokości niewyobrażalne ilości diamentów, zalegających pod płytą tektoniczną, na której spoczywa Moskwa. Zbudował on gigantyczne wiertło, które miało dotrzeć do tych bogactw. Naukowiec ten znał tajne wyniki badań nad urządzeniem, które napędzało Wołgę Dmitrija. Wyliczył, że tylko to paliwo i to urządzenie potrafi zasilić wiertła odpowiednią ilościa mocy, aby przebić się pod Moskwę do diamentów. Stosując przemoc, dotarł do naukowców, wynalazców silnika Wołgi. Zmusił ich do budowy instalacji, do której dałoby się podłączyć tajne urządzenie z Wołgi. Wszystko razem miało dać napęd gigantycznego wiertła. Geolodzy ostrzegali go, że naruszenie płyty geologicznej spowoduje zapadnięcie się całej Moskwy. Naukowiec jednak przedkładał swoją chciwość nad życie mieszkańców miasta. Dmitrij chciał przeszkodzić profesorowi w jego odwiertach. Profesor porwał Nastię, aby wymusić na Dmitriju oddanie urządzenia zasilającego z Wołgi. Dmitrij okazał się sprytniejszy od szalonego profesora, skutecznie pokrzyżował jego zbrodnicze plany. Zgładził go, wyrzucającgo go wraz z jego samochodem mercedesem poza orbitę Ziemi. Dokonał tego czynu z pomocą Wołgi dokładnie w noc sylwestrową.

</doc>
<doc id="2623277" url="https://pl.wikipedia.org/wiki?curid=2623277" title="Metamorphoze">
Metamorphoze

 – dwudziesty drugi singel japońskiego artysty Gackta, wydany 25 maja 2005 roku. Oba utwory zostały wykorzystane w filmie "Zeta Gundam A New Translation: Heirs to the Stars". Teledysk łączy w sobie materiał z anime z aktorskimi ujęciami Gackta w skafandrze pilotującego statek w UC 0093 (ery ). Singel osiągnął 2 pozycję w rankingu Oricon i pozostał na listach przebojów przez 13 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2623279" url="https://pl.wikipedia.org/wiki?curid=2623279" title="Tomasz Boczar">
Tomasz Boczar

Tomasz Boczar (ur. 29 października 1968 w Prudniku) – polski elektrotechnik, specjalizujący się w technice wysokich napięć, elektroenergetyce i odnawialnych źródłach energii; nauczyciel akademicki.
Życiorys.
Urodził się w 1968 w Prudniku, jednak swoje dalsze lata życia spędził w Opolu, z którym związał całe swoje życie zawodowe. W latach 1975–1983 uczęszczał do tamtejszej Publicznej Szkoły Podstawowej nr 11, a następnie do klasy o profilu elektromechanicznym w Zespole Szkół Elektrycznych w Opolu. W 1988 uzyskał tytuł zawodowy technika oraz pomyślnie zdał egzamin maturalny. W latach 1988–1993 studiował elektrotechnikę w Wyższej Szkole Inżynierskiej w Opolu, uzyskując tytuły magistra i inżyniera.
Bezpośrednio po ukończeniu studiów rozpoczął pracę naukowo-dydaktyczną na macierzystej uczelni, jednocześnie kontynuując studia doktoranckie na Wydziale Elektrycznym Politechniki Śląskiej w Gliwicach. W 1998 uzyskał tam stopień naukowy doktora nauk technicznych na podstawie pracy pt. "Identyfikacja formy wyładowania niezupełnego na podstawie jego widm częstotliwościowych emisji akustycznej", napisanej pod kierunkiem prof. Jerzego Skubisa. W 2004 na tej samej uczelni otrzymał stopień naukowy doktora habilitowanego nauk technicznych w zakresie elektrotechniki. Następnie otrzymał w 2005 stanowisko profesora nadzwyczajnego w Politechnice Opolskiej, a niedługo potem w 2011 tytuł profesora nauk technicznych i stanowisko profesora zwyczajnego.
Tomasz Boczar pełnił wiele istotnych funkcji na Politechnice Opolskiej. Jest on kierownikiem Katedry Wysokich Napięć, działającej w ramach Instytutu Elektroenergetyki PO. W latach 2005–2011 pełnił funkcję prodziekana do spraw organizacyjnych Wydziału Elektrotechniki, Automatyki i Informatyki PO. Po tragicznej śmierci prof. Jerzego Jantosa, przejął jego stanowisko prorektora do spraw studenckich, które sprawował do 2012. W latach 2016-2019 piastował urząd dziekana Wydziału Elektrotechniki, Automatyki i Informatyki. W 2019 roku objął stanowisko prorektora ds. ogólnych i operacyjnych oraz pierwszego zastępcy rektora (od 2020).

</doc>
<doc id="2623281" url="https://pl.wikipedia.org/wiki?curid=2623281" title="11 Pułk Myśliwski">
11 Pułk Myśliwski



</doc>
<doc id="2623282" url="https://pl.wikipedia.org/wiki?curid=2623282" title="Walka Leonard-Cushing">
Walka Leonard-Cushing

Walka Leonard-Cushing - amerykański film niemy z 1894 roku w reżyserii William K.L. Dickson

</doc>
<doc id="2623283" url="https://pl.wikipedia.org/wiki?curid=2623283" title="Dieter Freise">
Dieter Freise

 
Dieter Freise (ur. 18 lutego 1945 w Heidelbergu, zm. 5 kwietnia 2018) – niemiecki hokeista na trawie, złoty medalista olimpijski z Monachium.
Reprezentował barwy RFN. Brał udział w dwóch igrzyskach (IO 72, IO 76). Największy sukces w karierze odniósł w 1972 przed własną publicznością, kiedy to sięgnął po złoty medal olimpijski. Występował w obronie. Sięgnął po brąz mistrzostw świata w 1973, był mistrzem Europy w 1970. Łącznie rozegrał w kadrze 85 spotkań w latach 1969-1977.

</doc>
<doc id="2623284" url="https://pl.wikipedia.org/wiki?curid=2623284" title="Eichinger">
Eichinger



</doc>
<doc id="2623289" url="https://pl.wikipedia.org/wiki?curid=2623289" title="Kollyrydianie">
Kollyrydianie

Kolyrydianie

</doc>
<doc id="2623290" url="https://pl.wikipedia.org/wiki?curid=2623290" title="Odstępca">
Odstępca



</doc>
<doc id="2623292" url="https://pl.wikipedia.org/wiki?curid=2623292" title="Tony Zale">
Tony Zale

Anthony Florian Zaleski (Antoni Florian Załęski), bardziej znany jako Tony Zale (ur. 29 maja 1913 w Gary, zm. 20 marca 1997 w Portage) – amerykański zawodowy bokser polskiego pochodzenia, dwukrotny niekwestionowany mistrz świata w wadze średniej (1941−1947, 1948). Słynął z mocnego uderzenia, nieustępliwości i odporności na ciosy rywali, co zaskarbiło mu przydomek „Człowieka ze stali”. Jest uznawany za jednego z najlepszych pięściarzy w historii kategorii średniej.
Dzieciństwo.
Urodził się w 1913 roku w Gary, w stanie Indiana. Został ochrzczony jako Anthony Florian Zaleski. Był szóstym dzieckiem Józefa i Katarzyny Załęskich, imigrantów z Mokrej Wsi koło Starego Sącza. Przybyli oni do Ameryki w 1911 roku na fali wielkiej galicyjskiej emigracji zarobkowej z przełomu XIX i XX wieku. Początkowo przebywali w Chicago, aby ostatecznie osiedlić się w Gary, mieście słynącym z przemysłu metalurgicznego. W jednej z tamtejszych stalowni znalazł bowiem zatrudnienie Józef.
Gdy Antoni miał niecałe 3 lata, jego ojciec zginął potrącony przez samochód. Trudna sytuacja bytowa rodziny (Załęscy mieli w sumie siedmioro potomstwa) zmusiła starsze rodzeństwo przyszłego boksera do pracy w stalowniach już we wczesnym wieku. On sam, po osiągnięciu kilkunastu lat, w chwilach wolnych od nauki również zaczął dorabiać w hucie.
Kariera bokserska.
Początki.
Dwaj starsi bracia Załęskiego w wolnym czasie amatorsko trenowali boks w lokalnym klubie działającym pod egidą Związku Narodowego Polskiego. Poszedł on w ich ślady i w wieku 15 lat stoczył swoją pierwszą walkę. Początkowo występował w wadze lekkiej, a później w półśredniej i średniej. Okazał się utalentowanym pięściarzem. W sumie stoczył 95 amatorskich walk, z których 87 wygrał, w tym ponad połowę przed czasem. Zdobył przy tym cztery razy mistrzostwo miasta (turnieje z serii Golden Gloves).
W 1934 roku, w wieku 21 lat, postanowił porzucić pracę w hucie i rozpocząć karierę zawodowego boksera wagi średniej (do 160 lb/72,6 kg). Przybrał pseudonim Tony Zale, pod którym występował później we wszystkich swoich walkach. Jego ówczesny menadżer okazał się jednak osobą nierzetelną. Eksploatował on nadmiernie młodego zawodnika, wystawiając go w samym tylko okresie od czerwca do grudnia 1934 roku w aż 21 pojedynkach. W konsekwencji Zale często walczył przemęczony i z niezaleczonymi kontuzjami. W końcu, gdy w następnym roku przegrał trzy walki z rzędu – dwie przed czasem i jedną zdecydowanie na punkty – zniechęcił się i zrezygnował z dalszych występów na ringu. Przez następne 2 lata znów zarabiał na życie przy wyrobie stali. Ciężkiej pracy fizycznej w tym okresie przypisywał potem nabranie muskulatury i wzmocnienie siły oraz wytrzymałości, której brakowało mu podczas wczesnego etapu kariery sportowej.
Rozwój.
Do zawodowego boksu powrócił w 1937 roku. Przeprowadził się do Chicago i nawiązał współpracę z cenionym menadżerskim duetem w osobach Sama Piana (odpowiadał za finanse i sprawy organizacyjne) oraz Arta Wincha (trener), który doprowadził kilka lat wcześniej innego chicagowskiego boksera, Barneya Rossa do potrójnego mistrzostwa świata. Pod opieką Wincha Zale poprawił znacznie technikę, zaczął wygrywać z coraz poważniejszymi rywalami i sukcesywnie piąć się w rankingach. W 1939 roku, kiedy wygrał 7 walk z rzędu (w tym 6 przed czasem), był już notowany w pierwszej dziesiątce wagi średniej na świecie.
Przełom w karierze Zale’a nastąpił na początku 1940 roku, gdy Pianowi udało się zakontraktować towarzyską walkę z Alem Hostakiem, mistrzem świata w wersji National Boxing Association (od początku lat 30. istniał rozłam w kategorii średniej, swoje tytuły mistrzów świata przyznawała w niej również Komisja Sportowa Stanu Nowy Jork – NYSAC). Hostak, Czech z pochodzenia, legitymował się bilansem walk 51-2-8. Dysponował dużą szybkością oraz nokautującym uderzeniem z obu rąk; był zdecydowanym faworytem. Walka odbyła się 29 stycznia w Chicago. Jej początek stał pod znakiem ataków Hostaka, który w 1. i 5. rundzie doprowadził do ciężkich nokdaunów Polaka. Zale przetrzymał jednak napór rywala i od 6. rundy zaczął dominować, głównie dzięki świetnie bitym seriom ciosów w korpus. Ostatecznie wygrał przez jednogłośną decyzję. Wytrzymałość i nieprzeciętna odporność na ciosy jaką wykazał Zale, w połączeniu z jego robotniczym pochodzeniem, spowodowały, że właśnie po tej walce został ochrzczony przez prasę „Człowiekiem ze stali” ("Man of Steel").
Mistrzostwo świata.
Pojedynek z Hostakiem miał jedynie rangę towarzyskiego, więc Czech zachował mistrzostwo świata NBA. Zale miał jednak w przypadku swojego zwycięstwa zagwarantowane w kontrakcie prawo do drugiej walki, której stawką miał być tytuł. 19 lipca 1940 roku doszło więc w Seattle do rewanżu. Zale tym razem przeważał od samego początku. W połowie walki Hostak miał już tak zapuchnięte oczy, że ledwo mógł widzieć. Leżał na deskach w 9. i 12. rundzie. Wkrótce po jego trzecim nokdaunie w 13. rundzie sędzia przerwał pojedynek i ogłosił techniczny nokaut. Tym samym Zale został nowym mistrzem świata NBA w wadze średniej.
Zaledwie miesiąc później stoczył towarzyską walkę z Billym Soose’em (25-4-0). Mimo że Zale w pierwszych rundach miał przewagę, ostatecznie przegrał wyraźnie na punkty. Dziewięć miesięcy później Soose został mistrzem świata NYSAC. Zale stoczył natomiast w Chicago dwie walki w obronie swojego mistrzostwa NBA. Najpierw w lutym 1941 roku znokautował w 14. rundzie Steve’a Mamakosa (25-8-1), a potem w maju potrzebował niecałych 2 rund, aby uporać się po raz trzeci z Hostakiem. Tymczasem Soose przeszedł do kategorii półciężkiej, pozostawiając mistrzostwo NYSAC nieobsadzone. Stworzyło to szansę na unifikację mistrzostwa świata w wadze średniej. NBA i NYSAC porozumiały się co do pretendenta – został nim Georgie Abrams (43-4-2). Pięściarz ten w przeszłości trzykrotnie pokonał niedawnego pogromcę Zale’a, Billy’ego Soose’a. Walka została rozegrana 28 listopada 1941 roku w nowojorskiej hali Madison Square Garden, w obecności ponad 10 000 widzów. Abrams dobrze rozpoczął, powalając w 1. rundzie ciosem sierpowym Zale’a, który z trudem wstał dopiero na „9”. Począwszy od 3. rundy bokser z Gary zaczął jednak przejmować inicjatywę, obijając korpus coraz bardziej słabnącego przeciwnika. Abrams próbował jeszcze odwrócić losy walki w 8. rundzie, gdy kolejnym sierpowym w szczękę zachwiał Zale’em. Ten przełamał jednak kryzys i już do końca pojedynku kontrolował sytuację. Ostatecznie Zale wygrał przez jednogłośną decyzję, będąc zdaniem korespondenta The New York Times lepszym w 11 z 15 rund. Zunifikował mistrzostwo świata, stając się pierwszym od 10 lat niekwestionowanym czempionem wagi średniej.
Niecałe dwa tygodnie później Japończycy zaatakowali Pearl Harbor, w reakcji na co Stany Zjednoczone przystąpiły do II wojny światowej. Zale zdążył jeszcze stoczyć w lutym 1942 roku przegraną towarzyską walkę z byłym mistrzem świata wagi półciężkiej, Billym Connem (61-10-1), po czym zgłosił się na ochotnika do marynarki wojennej. Służył w niej do jesieni 1945 roku w roli instruktora zaprawy fizycznej. Na ring powrócił dopiero w styczniu 1946 roku, po niemal 4-letnim rozbracie z boksem. Mimo to wciąż uznawany był za mistrza świata, gdyż na czas wojny zostały „zamrożone” wszelkie tytułu, których posiadacze znajdowali się w czynnej służbie wojskowej.
Walki przeciwko Graziano.
W czasie gdy Zale był w marynarce wojennej, pojawił mu się nowy konkurent do mistrzostwa. Był nim Rocky Graziano – młody nowojorczyk, potomek włoskich imigrantów. W 1942 roku został on powołany do wojska, jednak jego służba trwała krótko, bowiem uderzył oficera i dopuścił się dezercji. W konsekwencji odbył karę pozbawienia wolności i został wydalony z armii, dzięki czemu już w czerwcu 1943 roku mógł wznowić pięściarską karierę. W połowie 1946 roku miał na swoim koncie 54 zawodowe walki, w tym 43 wygrane (23 przed czasem). Był obdarzony mocnym ciosem z prawej ręki, dzięki któremu w samym tylko 1945 roku zanotował 6 zwycięstw z rzędu przez nokaut, w tym nad Alem „Bummym” Davisem, Haroldem Greenem oraz dwukrotnie Freddym Cochrane’em – ówczesnym mistrzem świata w wadze półśredniej. Jego pierwsza walka z tym ostatnim została uznana przez fachowy magazyn „The Ring” pojedynkiem roku. Pozycję głównego pretendenta do tytułu Graziano ugruntował na początku 1946 roku, gdy rozprawił się w niecałe dwie rundy z Martym Servo (przyszłym mistrzem kategorii półśredniej).
Menadżerowie Zale’a przystali na walkę z Graziano, jednak zanim do niej doszło, zorganizowali swojemu zawodnikowi w pierwszej połowie 1946 roku 6 walk towarzyskich. Miały one pomóc mu dojść do należytej formy po długiej przerwie od boksowania. Zale wygrał wszystkie przez nokaut.
Do walki o mistrzostwo świata doszło 27 września 1946 roku na nowojorskim Yankee Stadium, w obecności około 40 000 widzów. Mimo że to Zale bronił tytułu, bukmacherzy upatrywali faworyta w Graziano (3:1). Podyktowane było to tym, że Polak miał już 33 lata (co w ówczesnych realiach wagi średniej było wiekiem zaawansowanym) i potencjalnie najlepsze lata swojej kariery stracił służąc w marynarce wojennej. Ponadto dopiero co wyzdrowiał po przebytym zapaleniu płuc, z którego to powodu pojedynek został przełożony o dwa tygodnie. Z kolei Graziano był 9 lat młodszy i nieprzerwanie od trzech lat toczył walki na wysokim poziomie.
Początek pojedynku należał do obrońcy tytułu, który wykorzystał manierę rywala do opuszczania gardy, powalając go lewym sierpowym w szczękę. Graziano powstał jednak dość szybko i w końcówce rundy przypuścił gwałtowny kontratak, który spowodował, że Zale nie był w stanie o własnych siłach trafić do swojego narożnika. Dwie następne rundy stały już pod znakiem całkowitej dominacji pretendenta – w 2. Zale był liczony, jego twarz była porozbijana a prawy kciuk złamany. Mistrz nieco lepiej radził sobie w 4. starciu, gdy kilkakrotnie zapunktował silnymi ciosami w korpus, jednak w 5. był znów na krawędzi nokautu. Sędzia ringowy Ruby Goldstein był w tym momencie bardzo bliski podjęcia decyzji o zatrzymaniu walki. W 6. rundzie Graziano, nie dbając już zupełnie o obronę oraz chcąc w końcu znokautować przeciwnika, przyspieszył jeszcze tempo i zaczął bić ciężkie, obszerne ciosy. Odporność i doświadczenie Zale’a wzięły jednak wtedy górę. Przeczekał on napór i niespodziewanie wyprowadził kombinację prawy sierpowy w korpus – lewy sierpowy w głowę. Trafiony nią Graziano bezwładnie osunął się na deski. Mimo że z trudem zdołał dźwignąć się na nogi, został wyliczony przez sędziego, po raz pierwszy w swojej karierze przegrywając przed czasem. Zdaniem będącego na widowni Nata Fleischera, redaktora naczelnego The Ring, była to najbardziej dramatyczna walka bokserska od czasów pojedynku Dempseya z Firpo. Obaj pięściarze otrzymali w ramach wynagrodzenia po 78 890 dolarów, co stanowił ówcześnie rekordową kwotę dla wagi średniej. Zale powrócił do Gary, gdzie był witany przez 30-tysięczny tłum i otrzymał od władz symboliczne klucze do miasta.
16 lipca 1947 roku w hali Chicago Stadium doszło do oczekiwanego przez publikę rewanżu. Był on niemniej zacięty i brutalny niż pierwsza walka, ale toczony w znacznie gorszych warunkach – wewnątrz hali panował zaduch, temperatura sięgała prawie 50 °C. Tym razem to Zale miał przewagę w pierwszych rundach – w 3. Graziano był liczony, a w 5. miał już porozcinaną twarz i całkowicie zapuchnięte prawe oko. Mimo to z upływem czasu nowojorczyk coraz częściej przechodził do kontrataków. W 6. rundzie zadał Zale’owi kilkanaście silnych ciosów, po których ten zaczął się chwiać. Czempion przestał w końcu odpowiadać na uderzenia i wyraźnie wyczerpany upadł na kolana, z głową wysuniętą za liny. Arbiter Johnny Behr liczył tylko do „2”, po czym – uznając, że Załęski nie będzie się już w stanie bronić – ogłosił zakończenie walki przez techniczny nokaut. Zale i jego zwolennicy kwestionowali później tę decyzję, uważając ją za przedwczesną. Behr w słynnych słowach odpowiedział: "Chcieliście, żebym dopuścił do morderstwa?". Mimo porażki i utraty tytułu Zale otrzymał 140 682 dolary, co było rekordową wypłatą w jego karierze.
Przez następne pół roku nie walczył, po czym w krótkim czasie stoczył trzy wygrane przed czasem pojedynki, w tym z pretendującym do walki o tytuł Lou Woodsem. Zapewniło mu to prawo do kolejnej walki z Graziano i szansę odzyskania mistrzostwa. Trzecia i ostatnia konfrontacja między tymi pięściarzami miała miejsce 10 czerwca 1948 roku na Ruppert Stadium w Newark. Od pierwszego gongu zdecydowaną przewagę uzyskał Zale, szybko doprowadzając do nokdaunu mistrza. Graziano próbował kontratakować w 2. rundzie, jednak nie przyniosło to większego efektu. W 3. rundzie Zale odzyskał inicjatywę i po raz drugi powalił rywala. Graziano wstał na „7”, ale był zamroczony. Wkrótce potem pretendent wyprowadził nokautującą kombinację lewy sierpowy w wątrobę – prawy sierpowy w szczękę, po której obrońca tytułu upadł nieprzytomny na plecy i ze wstrząśnieniem mózgu został odwieziony do szpitala. Zale został tym samym pierwszym od czasów Stanleya Ketchela niekwestionowanym czempionem wagi średniej, któremu udało się odzyskać mistrzostwo.
Walki Zale’a z Graziano uznawane są powszechnie za jedną z najlepszych i najbardziej dramatycznych trylogii w historii zawodowego pięściarstwa. Mimo zaciekłej rywalizacji obaj pięściarze darzyli się wzajemnym szacunkiem, a potem nawet się zaprzyjaźnili.
Utrata mistrzostwa.
Zaledwie trzy miesiące po trzecim starciu z Graziano, 21 września 1948 roku Zale stanął do obrony odzyskanego tytułu. Zmierzył się w Jersey City z mistrzem Europy, Marcelem Cerdanem (108-3-0). Francuz był dobrze znany w USA, wcześniej pokonał już bowiem takich amerykańskich zawodników jak Holman Williams, Georgie Abrams czy Harold Green. Był bokserem wszechstronnym, silnym fizycznie i świetnie wyszkolonym technicznie. Zale był jednak faworytem bukmacherów (8:5). Od początku walki Cerdan był pięściarzem aktywniejszym. Częściej trafiał i umiejętnie się bronił przed kontrami czempiona. Począwszy od 8. rundy Zale zaczął słabnąć i tracić szybkość. Niemal równo z gongiem kończącym 11. starcie został trafiony lewym sierpowym, po którym upadł na kolana. Został zawleczony do narożnika przez sekundantów, ale nie był już w stanie wyjść do następnej rundy. Stracił mistrzostwo świata i wkrótce potem, mając 35 lat, zakończył pięściarską karierę.
Późniejsze lata.
Zaangażował się w różne przedsięwzięcia handlowe, m.in. w branży samochodowej. Nie rozstał się jednak zupełnie z boksem. Uzyskał licencję sędziego ringowego. Ponadto, w latach 1949–1970 nauczał boksu w miejscowej Organizacji Młodzieży Katolickiej, a potem prowadził zajęcia pięściarskie dla nastolatków na zlecenie Chicago Park District. W 1956 roku został zaangażowany do filmu „Między linami ringu”, opowiadającym o życiu Rocky’ego Graziano. Miał w nim zagrać siebie samego. Podczas zdjęć przypadkowo znokautował odtwarzającego rolę Graziano Paula Newmana. Spowodowało to, że gwiazdor bał się potem ciosów i sparował z nadmierną ostrożnością, a sceny walki wyglądały przez to nieprzekonywująco. W rezultacie reżyser Robert Wise postanowił zastąpić Zale’a zawodowym aktorem.
W 1951 roku rozpadło się pierwsze małżeństwo Zale’a (od 1942 roku był żonaty z Adelaine, z którą miał dwie córki – Mary Aline i Therese Louise). Ożenił się powtórnie w 1970 roku – z Philomeną, byłą zawodową baseballistką, a później nauczycielką wychowania fizycznego.
Mimo że urodził się i wychował w USA, uważał się za Polaka i dość swobodnie wypowiadał się po polsku. Był aktywny w środowisku amerykańskiej Polonii, a także często gościł u siebie sportowców z Polski. W latach 60. był kilkukrotnie zapraszany przez różne instytucje społeczne do kraju, jednak będąc nieufnym wobec komunistycznych władz nie zdecydował się na przyjazd.
Z upływem czasu jego stan zdrowia się pogarszał. Miał coraz większe problemy z mówieniem, więc podczas wystąpień publicznych przemawiała za niego żona. Zdiagnozowano u niego chorobę Parkinsona oraz Alzheimera. Pod koniec życia był częściowo sparaliżowany, poruszał się na wózku inwalidzkim. Po śmierci żony w 1992 roku zamieszkał w domu opieki i przestał pokazywać się publicznie. Zmarł w 1997 roku w Portage. Został pochowany na Calvary Cemetery w Hobart, w pobliżu Chicago.
Styl walki.
Jego przydomek „Człowieka ze stali” odzwierciedlał cechującą go ponadprzeciętną wytrzymałość i odporność na uderzenia. Dzięki temu, bez obawy przed ciosami rywali, mógł swobodnie skracać dystans i razić ich z bliskiej odległości. Jego największym atutem były uderzenia w korpus, którymi męczył przeciwników, przygotowując grunt pod nokaut. Jak stwierdził w często cytowanej wypowiedzi jeden z rywali Zale’a, Billy Soose, "kiedy uderzał cię w brzuch, sprawiało to wrażenie, jakby przeszył cię i utkwił w twoim ciele rozżarzony pogrzebacz". Bert Sugar i Teddy Atlas umieścili Załęskiego na pierwszym miejscu swojej listy najlepiej bijących w korpus bokserów wszech czasów.
Był dość dobrze wyszkolony technicznie, jednak miewał problemy w starciach z przeciwnikami górującymi nad nim w tej materii, co szczególnie widoczne było w walkach z Soose’em czy Cerdanem. Braki techniczne nadrabiał nieustępliwością oraz bardzo silnym uderzeniem. Był "puncherem", tj. pięściarzem zdolnym rozstrzygać losy walki pojedynczymi, nokautującymi ciosami – ponad 2/3 swoich zwycięstw odniósł przed czasem.
Wyróżnienia.
Dzięki pierwszemu zwycięstwu nad Rockym Graziano, Zale został uznany przez magazyn „The Ring” bokserem 1946 roku. Trzy walki z jego udziałem – pierwsza i druga przeciwko Graziano oraz pojedynek przeciwko Cerdanowi – zostały wyróżnione przez to czasopismo tytułem walki roku. W 1947 roku otrzymał również przyznawaną corocznie przez Amerykański Związek Dziennikarzy Bokserskich nagrodę im. Edwarda J. Neila dla najbardziej zasłużonego pięściarza poprzedniego roku.
W 1985 roku gazeta „Chicago Tribune” umieściła go na 2. miejscu wśród 10 najwybitniejszych bokserów związanych z Chicago (wyżej został oceniony jedynie Barney Ross, mistrz świata w trzech kategoriach wagowych w latach 30.). Natomiast w 2003 roku znalazł się na 41. miejscu w sporządzonym przez „The Ring” rankingu 100 największych "puncherów" w historii boksu.
Historycy boksu Bert Sugar i Herb Goldman, a także trener oraz komentator telewizyjny Teddy Atlas wymienili Zale’a w swoich zestawieniach 10 najlepszych pięściarzy w historii wagi średniej.
W 1958 roku w uznaniu sportowych osiągnięć Tony Zale został wpisany do Galerii Sław Boksu magazynu „The Ring”, a w 1991 roku do Międzynarodowej Galerii Sław Boksu (IBHOF).

</doc>
<doc id="2623294" url="https://pl.wikipedia.org/wiki?curid=2623294" title="Roland Jahn">
Roland Jahn

Roland Jahn (ur. 14 lipca 1953 w Jenie) – niemiecki dziennikarz, były opozycjonista w NRD, pozbawiony obywatelstwa w 1983. Od 2011 prezes Instytutu Gaucka.
Skrytykował gen. Jaruzelskiego nazywając go dyktatorem.

</doc>
<doc id="2623295" url="https://pl.wikipedia.org/wiki?curid=2623295" title="Amerykański Rewolucyjny Sojusz Ludowy">
Amerykański Rewolucyjny Sojusz Ludowy

Amerykański Rewolucyjny Sojusz Ludowy (hiszpański "Alianza Popular Revolucionaria Americana – Partido Aprista Peruano", APRA) – peruwiańska centrolewicowa partia polityczna.
Historia.
APRA została założona przez Victora Raúla Haya de la Torre w mieście Meksyk 7 maja 1924. Miała aspiracje, by stać się partią ogólnoamerykańską. Ugrupowanie domagało się oddzielenia państwa od Kościoła, nacjonalizacji przemysłu, wywłaszczenia największych majątków (za odszkodowaniem) i praw wyborczych dla kobiet. W sprawach międzynarodowych partia sprzeciwiała się imperializmowi i ingerencji Stanów Zjednoczonych w sprawy państw Ameryki Łacińskiej i domagała się rewolucji antykapitalistycznej.
Jedyną sekcją partii jaka przetrwała jest sekcja peruwiańska. Jest jedną z najstarszych partii Peru. W 1950 roku została prawnie uznana za partię polityczną, musiała jednak przy tym zrezygnować z najbardziej radykalnych postulatów. Mogła wystartować po raz pierwszy po upadku wojskowego reżimu w wyborach w 1979 roku. Haya de la Torre został wybrany przewodniczącym Zgromadzenia Konstytucyjnego, miał być kandydatem partii na prezydenta w wyborach w 1980 roku, ale zmarł przed wyborami. W 1985 roku prezydentem kraju został działacz APRA Alan García Pérez, który ponownie został prezydentem w 2006 roku.
Ugrupowanie jest członkiem Międzynarodówki Socjalistycznej, wydaje dziennik "La tribuna".

</doc>
<doc id="2623296" url="https://pl.wikipedia.org/wiki?curid=2623296" title="Józef Eliasz">
Józef Eliasz

Józef Henryk Eliasz (ur. 19 stycznia 1954 w Inowrocławiu) – polski perkusista, aranżer, bandleader, właściciel Klubu „Eljazz” w Bydgoszczy.
Życiorys.
Urodził się 19 stycznia 1954 w Inowrocławiu. Jest synem bydgoskiego muzyka i pedagoga Leona Eliasza. W połowie lat 60. XX w. trafił wraz z rodziną do Bydgoszczy, gdzie ojciec otrzymał mieszkanie w tzw. „Filharmoniku” – wieżowcu dla pracowników Filharmonii Pomorskiej. Pierwszą muzyczną edukację pobierał w orkiestrze dętej Technikum Elektronicznego w Bydgoszczy, której założycielem i kapelmistrzem (1969–1995) był jego ojciec. Następnie występował w zespole Edwarda Iwaszkiewicza w „Domu Rzemiosła” (gitara, perkusja). Ukończył Technikum Samochodowe i nie posiadł wykształcenia muzycznego. Jego pasją pozostała jednak muzyka rozrywkowa, której był samoukiem. Przez pewien czas studiował muzykę w Wyższej Szkole Pedagogicznej w Bydgoszczy, a później na wydziale jazzu i muzyki rozrywkowej Akademii Muzycznej w Katowicach.
W 1974 rozpoczął współpracę ze studenckim klubem „Beanus”. Założył grupę jazzową „Bean Jazz”, z którą na festiwalu „Jazz nad Odrą” we Wrocławiu zdobył nagrodę indywidualną jako perkusista. W latach 1978–1980 grał w czołowych formacjach jazzowych Gdańska („Antiquintet”) i Szczecina („Breakwater”). W 1979 współpracował z orkiestrą Polskiego Radia i Telewizji w Poznaniu pod dyr. Zbigniewa Górnego. Począwszy od 1980 odbywał egzotyczne rejsy na luksusowych statkach, podczas których grał w orkiestrach pokładowych. Został bandleaderem kierującym dwoma zespołami.
Po 11 latach przepracowanych za granicą wrócił do Bydgoszczy. Był jednym z założycieli pierwszego bydgoskiego klubu muzycznego nowej generacji „Trytony”. Będąc właścicielem klubu w 1995 zmienił jego nazwę na „Eljazz” i ustalił jazzowy profil muzyczny. Następnie skompletował przy klubie zespół jazzowy pod nazwą „Eljazz Big Band”. Zespół ten uzyskał wiele nagród na krajowych i międzynarodowych festiwalach jazzowych, m.in. zwyciężył na Ogólnopolskim Konkursie Big Bandów w Nowym Tomyślu, na ogólnopolskiej Famie, a w Międzynarodowym Festiwalu Jazzu Tradycyjnego zdobył „Złotą Tarkę”. W prowadzonym przez niego zespole pojawiali się tacy muzycy, jak: Krzysztof Herdzin, Grzegorz Nagórski, Jędrzej Kujawa, Zbigniew Wrombel, Adam Wendt, Bogdan Ciesielski czy Jacek Siciarek.
W klubie Eljazz był inspiratorem wielu koncertów muzycznych oraz festiwali jazzowych, które organizował za pośrednictwem Bydgoskiego Stowarzyszenia Eljazz.
Po 2000 zaangażował się w działalność społeczną na rzecz Bydgoszczy. W latach 2002–2006 był radnym miejskim (wybranym z listy Bydgoskiego Porozumienia Obywatelskiego), działając na polu kultury. Należał do Platformy Obywatelskiej. Bez powodzenia kandydował z jej listy do Sejmu w 2011 i do Parlamentu Europejskiego w 2014. W czerwcu 2014 opuścił partię wraz z grupą działaczy, którzy zapowiedzieli powołanie stowarzyszenia Samorządna Bydgoszcz.
Poza działalnością zawodową jest fanem sportu, czynnie uprawiając siatkówkę i koszykówkę.
Rodzina.
Józef Eliasz jest żonaty (żona Kinga, artysta plastyk, grafik komputerowy w TVP Bydgoszcz). Posiada pięć córek (Joannę, Małgorzatę, Katarzynę, Wiktorię i Kornelię).
Dyskografia.
Inne nagrania.
Z zespołem Nocna Zmiana Bluesa:
Z duetem Wierzcholski, Karolak: 
Z zespołem Antiquintet:
Z projektem Karolina Kowalczewska &amp; Friends:
Z zespołem Breakwater:

</doc>
<doc id="2623298" url="https://pl.wikipedia.org/wiki?curid=2623298" title="Reba">
Reba

Reba (2001-2007) – amerykański serial komediowy stworzony przez Allison M. Gibson. Wyprodukowany przez Acme Productions, Bee Caves Road i 20th Century Fox Television.
Światowa premiera serialu odbyła się 5 października 2001 roku na kanale The WB i był emitowany do 5 maja 2006 roku. Od 19 listopada 2006 roku serial nadawany był przez kanał The CW. Ostatni odcinek został wyemitowany 18 lutego 2007 roku. W Polsce serial nadawany był na kanale TV4.
Opis fabuły.
Serial opowiada o samotnej matce Rebie Hart (Reba McEntire), kobiecie obdarzonej dużą dawką humoru, dzięki któremu potrafi z dystansem komentować dziejące się wokół niej wydarzenia.
Obsada.
i inni

</doc>
<doc id="2623299" url="https://pl.wikipedia.org/wiki?curid=2623299" title="Aleksandra Żurawska">
Aleksandra Żurawska

Aleksandra Żurawska (ur. 12 lutego 1964 w Kluczborku) – polska fizyk, specjalizująca się w fizyce doświadczalnej; nauczyciel akademicki, była prorektor Politechniki Opolskiej.
Życiorys.
Urodziła się w 1964 roku w Kluczborku, gdzie spędziła dzieciństwo i wczesną młodość. Po ukończeniu szkoły średniej oraz pomyślnie zdanym egzaminie maturalnym rozpoczęła w 1983 roku studia na kierunku fizyka w Wyższej Szkole Pedagogicznej w Częstochowie, które ukończyła w 1987 roku. Bezpośrednio po ich ukończeniu rozpoczęła pracę na stanowisku asystenta stażysty w Wyższej Szkole Inżynierskiej w Opolu (w 1996 roku przekształcona w Politechnikę Opolską), z którą związała życie zawodowe. Przedmiotem jej badań były przemiany fazowe warstwy powierzchniowej fazy stałej przy zastosowaniu metod spektroskopii fotoakustycznej. W 1996 roku została zatrudniona na stanowisku specjalisty fizyka. W 2001 roku uzyskała stopień naukowy doktora nauk fizycznych w zakresie fizyki o specjalności fizyka techniczna na Wydziale Matematyczno-Fizycznym Politechniki Śląskiej w Gliwicach na podstawie pracy pt. "Zastosowanie efektu fotoakustycznego do detekcji przemian fazowych", napisanej pod kierunkiem prof. Tadeusza Góreckiego. W tym samym roku otrzymała stanowisko adiunkta Zakładzie (od 2006 roku Katedrze) Fizyki PO.
Jest autorem 30 publikacji naukowych, w tym 8 z listy filadelfijskiej. W swojej pracy naukowo-dydaktycznej zajmowała się głównie działalnością organizacyjną. W latach 1993–1997 była organizatorem i sekretarzem dwóch międzynarodowych i trzech krajowych konferencji naukowych. W 2001 roku zorganizowała w Warszawie Międzynarodowe Forum Techniczne „New Materials in Casting Engineering”. Od 2004 roku należy z ramienia Politechniki Opolskiej do głównych organizatorów Opolskiego Festiwalu Nauki. Ponadto od czerwca 2004 do maja 2005 roku pełniła funkcję prezesa Opolskiego Parku Technologicznego Sp. z.o.o. W latach 2005–2012 była prorektorem do spraw organizacyjnych Politechniki Opolskiej.

</doc>
<doc id="2623301" url="https://pl.wikipedia.org/wiki?curid=2623301" title="Płaszczowiny wierchowe">
Płaszczowiny wierchowe

Płaszczowiny wierchowe – płaszczowiny, z których zbudowane są północne zbocza Tatr. Zalegają na autochtonicznych seriach wierchowych lub bezpośrednio na trzonie krystalicznym Tatr. Na nich z kolej zalegają płaszczowiny reglowe.
Płaszczowiny wierchowe dzielą się na mniejsze jednostki. Są to:
Tworzą pas wychodni od Osobitej poprzez Grzesia, południowe stoki Bobrowca, Ornak, Kominiarski Wierch, Czerwone Wierchy, północne zbocza Koszystej, Szeroką Jaworzyńską, północne zbocza Jagnięcego Szczytu po Dolinę Kieżmarską i Steżki.
Ponieważ ze skał tych płaszczowin zbudowane są znaczące szczyty (w gwarze podhalańskiej „wierchy”), stąd nazwa – płaszczowiny wierchowe.
Płaszczowiny wierchowe składają się z osadów triasu, jury i kredy.

</doc>
<doc id="2623302" url="https://pl.wikipedia.org/wiki?curid=2623302" title="Płaszczowiny reglowe">
Płaszczowiny reglowe

Płaszczowiny reglowe – płaszczowiny, z których zbudowane są północne zbocza Tatr. Zalegają na płaszczowinach wierchowych. Na nich z kolej zalegają osady eoceńskie – zlepieńce, wapienie numulitowe oraz flisz podhalański.
Płaszczowiny reglowe dzielą się na mniejsze jednostki. Są to:
Tworzą pas wychodni wzdłuż północnego brzegu Tatr Zachodnich i Wysokich oraz obejmują prawie całe Tatry Bielskie. Ponieważ północne stoki Tatr w gwarze podhalańskiej nazywane są reglami, stąd nazwa – płaszczowiny reglowe.
Serie reglowe składają się z osadów triasu, jury i kredy, przy czym poszczególne piętra są różnie wykształcone w różnych jednostkach.

</doc>
<doc id="2623304" url="https://pl.wikipedia.org/wiki?curid=2623304" title="Cerkiew św. Bazylego Wielkiego w Koniecznej">
Cerkiew św. Bazylego Wielkiego w Koniecznej

Cerkiew pod wezwaniem św. Bazylego Wielkiego – prawosławna cerkiew filialna w Koniecznej. Należy do parafii Opieki Matki Bożej w Zdyni, w dekanacie Gorlice diecezji przemysko-gorlickiej Polskiego Autokefalicznego Kościoła Prawosławnego.
Obiekt włączony do małopolskiego Szlaku Architektury Drewnianej.
Świątynia znajduje się przy drodze do Gładyszowa, około 500 m od granicy ze Słowacją.
Cerkiew drewniana, orientowana, trójdzielna. Wieża obita blachą, 3-kondygnacyjna, o konstrukcji zrębowej w części dolnej i szkieletowej w górnej. Nawa na planie kwadratu, oszalowana. Prezbiterium wieloboczne, częściowo oszalowane, w tylnej części obite blachą. Dachy kalenicowe, blaszane. Wewnątrz mieści się ikonostas (o rzadko spotykanym, schodkowym układzie ikon), przywieziony z Sambora w 1912. Sufit i ściany pokrywają polichromie. Obok świątyni znajduje się cmentarz z kwaterą żołnierzy poległych w czasie I wojny światowej.
Cerkiew św. Bazylego Wielkiego zbudowano w latach 1903–1905 jako świątynię greckokatolicką. Po wysiedleniu ludności łemkowskiej w ramach akcji „Wisła” (1947), w obiekcie sporadycznie celebrowano msze rzymskokatolickie dla przybyłych osadników. Od 1957 (kiedy część Łemków powróciła na ojcowiznę) w cerkwi zaczęto również odprawiać nabożeństwa według obrządku bizantyjsko-ukraińskiego, co trwało do czasu aresztowania przez władze państwowe księdza greckokatolickiego (1961). Od tej pory wierni z Koniecznej pozostawali pod opieką duchownych prawosławnych z Bartnego. W dniu 29 lipca 1969 cerkiew została przekazana do użytkowania Polskiemu Autokefalicznemu Kościołowi Prawosławnemu jako świątynia filialna utworzonej w 1967 parafii w Zdyni. Od tego czasu cerkiew kilkakrotnie remontowano (po 1969, w latach 1996–1999, po 2004).
Na podstawie ustawy z dnia 17 grudnia 2009 o uregulowaniu stanu prawnego niektórych nieruchomości pozostających we władaniu Polskiego Autokefalicznego Kościoła Prawosławnego świątynia stała się wyłączną własnością tego Kościoła.
W 2. dekadzie XXI w. w ramach unijnego projektu „Wschodniosłowiańskie dziedzictwo kulturowe – konserwacja, renowacja i digitalizacja drewnianych cerkwi i ich wyposażenia w Małopolsce, na Podkarpaciu, Lubelszczyźnie i Podlasiu” przeprowadzono kolejny, kapitalny remont świątyni. Po jego zakończeniu, cerkiew została 21 lipca 2019 r. poświęcona przez arcybiskupa przemyskiego i gorlickiego Paisjusza.
Uroczystość patronalna obchodzona jest 14 stycznia (według starego stylu 1 stycznia).
Cerkiew została wpisana do rejestru zabytków 20 czerwca 1994 pod nr A-747.

</doc>
<doc id="2623307" url="https://pl.wikipedia.org/wiki?curid=2623307" title="Maddox (imię)">
Maddox (imię)

Maddox – głównie męskie imię używane w krajach anglojęzycznych wywodzące się od walijskiego nazwiska znaczącego „syn Madoca”. Madoc lub Madog był legendarnym walijskim księciem, który według walijskiego folkloru popłynął do Nowego Świata trzysta lat przed Krzysztofem Kolumbem. Imię oznacza „pomyślny/fortunny” i pochodzi od walijskiego słowa „mad”.
Imię zyskało na popularności w Stanach Zjednoczonych, gdzie zostało sklasyfikowane pod numerem 180 wśród imion dla chłopców urodzonych w Stanach Zjednoczonych w 2009 roku, przeskakując 402 miejsca od 2003 roku, kiedy to znajdowało się na miejscu 583. Stało się to po tym, kiedy aktorka Angelina Jolie nadała to imię swojemu adoptowanemu synowi w 2002 roku (Maddox Chivan Jolie-Pitt).

</doc>
<doc id="2623310" url="https://pl.wikipedia.org/wiki?curid=2623310" title="Tumushuke">
Tumushuke



</doc>
<doc id="2623312" url="https://pl.wikipedia.org/wiki?curid=2623312" title="Ernesto Matozzi">
Ernesto Matozzi

Ernesto J. Matozzi (ur. 19 maja 1895, zm. 2 kwietnia 1964) – argentyński piłkarz, grający podczas kariery na pozycji obrońcy.
Kariera klubowa.
Ernesto Matozzi podczas piłkarskiej kariery występował w Estudiantil Porteño Ciudadela.
Kariera reprezentacyjna.
W reprezentacji Argentyny Matozzi występował w latach 1916–1923. W reprezentacji zadebiutował 15 sierpnia 1916 w wygranym 2-1 meczu z Urugwajem, którego stawką było Copa Lipton. 
W 1917 wystąpił w Mistrzostwach Ameryki Południowej.
Na turnieju w Montevideo wystąpił we wszystkich trzech meczach z Brazylią, Chile i Urugwajem. W 1919 po raz drugi wystąpił w Mistrzostwach Ameryki Południowej. Na turnieju w Rio de Janeiro wystąpił we wszystkich trzech meczach z Urugwajem, Brazylią i Chile. Ostatni raz w reprezentacji wystąpił 8 grudnia 1923 w przegranym 2-3 meczu z Urugwajem, którego stawką było Copa Ministro de Relaciones Exteriores. Ogółem w barwach "albicelestes" wystąpił w 22 meczach, w których strzelił bramkę.

</doc>
<doc id="2623313" url="https://pl.wikipedia.org/wiki?curid=2623313" title="Czang-ciang">
Czang-ciang



</doc>
<doc id="2623315" url="https://pl.wikipedia.org/wiki?curid=2623315" title="Yangzi Jiang">
Yangzi Jiang



</doc>
<doc id="2623316" url="https://pl.wikipedia.org/wiki?curid=2623316" title="Jangcy-ciang">
Jangcy-ciang



</doc>
<doc id="2623317" url="https://pl.wikipedia.org/wiki?curid=2623317" title="Mikoła Szczors">
Mikoła Szczors

Mikoła Szczors, biał. Мiкола Шчорс (ur. w 1913 r. w Nowym Świerżniu, zm. 22 grudnia 1995 r.) – białoruski działacz studencki, narodowy, społeczny i lekarski
Ukończył gimnazjum w Stołpcach, zaś w 1938 r. studia medyczne na uniwersytecie w Wilnie. W latach 1935-1937 był przewodniczącym Białoruskiego Związku Studenckiego. Redagował też pismo "Maładaja Białoruś". Reprezentował poglądy chadeckie. Pracował jako lekarz w Wilnie. Po upadku Polski jesienią 1939 r., na przełomie 1939/1940 r. wszedł w skład kierownictwa Komitetu Białoruskiego w okupowanej Warszawie. 19 czerwca 1941 r. stanął na czele nowo utworzonego Białoruskiego Centrum Narodowego w Berlinie. Kiedy po ataku wojsk niemieckich na ZSRR 22 czerwca tego roku okazało się, że Niemcy nie zamierzają odbudować niepodległego państwa białoruskiego, powrócił do Warszawy, kontynuując działalność w Komitecie Białoruskim. Latem 1944 r. ewakuował się do Niemiec. Po zakończeniu wojny wyemigrował do USA, gdzie działał w szeregu emigracyjnych organizacji białoruskich. Od 1950 r. przewodniczył Zjednoczonemu Białorusko-Amerykańskiemu Komitetowi Pomocy, od 1951 r. Białoruskiemu Komitetowi Kongresowemu Ameryki, zaś od 1958 r. Związkowi Białorusko-Amerykańskiemu. Ponadto pełnił funkcję wiceprezydenta Amerykańskiego Stowarzyszenia Chirurgów.
Bibliografia.
Oleg W. Romańko, Легион под знаком Погони. Белорусские коллаборационистские формирования в силовых структурах нацистской Германии (1941-1945), 2008

</doc>
<doc id="2623318" url="https://pl.wikipedia.org/wiki?curid=2623318" title="Czu Jüan-czang">
Czu Jüan-czang



</doc>
<doc id="2623320" url="https://pl.wikipedia.org/wiki?curid=2623320" title="Kontestacja">
Kontestacja

Kontestacja (fr. "contestation" – spór, negacja; od łac. "contestari" protestować) – sprzeciw, najczęściej przeciwko systemowi społecznemu i politycznemu, wyrażany publicznie poprzez wypowiedzi i zachowanie. Wypowiedzi kontestujące mogą mieć charakter werbalny lub pozawerbalny, np. poprzez sztukę. Kontestacja jest skrajnym przeciwieństwem konformizmu.
Termin ewoluował z łacińskiego "contestor, contestari", oznaczającego potwierdzenie, odwołanie się do świadectwa wyższej instancji, poprzez francuskie "contestation" – zakwestionowanie, spór, negację. Współcześnie termin łączy w sobie oba znaczenia. Kontestacja jest zaprzeczeniem i potwierdzeniem wartości, w imieniu których kontestator podważa rzeczywistość zastaną. 
Rodzaje kontestacji.
Kontestacja polityczna.
Ten rodzaj kontestacji polega na krytykowaniu rządzących i ich działań, aż do podważania ich mandatu do sprawowania władzy. W zależności od systemu politycznego i zakresu oraz sposobu działania, kontestatorów politycznych można podzielić na 
Przykładem ruchu kontestacji politycznej była Solidarność, mająca w różnych okresach charakter legalnej pozaparlamentarnej bądź nielegalnej opozycji o celach rewolucyjnych. Przez władze PRL oceniana była, szczególnie na początku, jako ruch anarchistyczny.
Kontestacja religijna.
Pojawia się w ramach określonej religii i przejawia się w negowaniu obowiązującej doktryny lub stosowanych praktyk. Przykładami kontestatorów religijnych mogą być Marcin Luter i Jan Kalwin. Kontestatorami nazywa się odstępców, członków sekt, kacerzy (od montanistów, arian, manichejczyków, waldensów, katarów, husytów do mennonitów), purytanów, kwakrów, mormonów, shakerysów i amiszów.
Kontestacja ekonomiczna.
Jej celem jest wykazanie anachronizmu i wymuszenie zmian w zakresie organizacji produkcji, technologii lub podziału dóbr. Kontestacji ekonomicznej towarzyszy zwykle kontestacja polityczna i społeczna. Formy działania stosowane przez kontestatorów ekonomicznych to: strajk, sabotaż, bojkot.
Kontestacja społeczna.
Celem jej jest zmiana stosunków społecznych, a w szczególności:
Przejawem tego rodzaju kontestacji była dziewiętnastowieczna koncepcja socjalizmu stworzona przez Marksa i Engelsa.
Postawy kontestacyjne.
Ze względu na zakres działania wyróżnia się kontestacje:
W zależności od postawionych celów, okoliczności społeczno-politycznych i osobowości kontestatora postawy kontestacyjne mogą przybierać różne formy:
Ta różnorodność postaw powoduje, że kontestatorami mogą być zarówno politycy, prorocy, mistycy, rewolucjoniści, jak i zbrodniarze, maniacy, outsiderzy. 
Historia pojęcia.
Mimo że zachowania kontestacyjne znane były od zawsze, pierwszy raz użyto tego terminu na opisanie ruchu hippisowskiego w latach 60 XX w. Według Palecznego termin ten został wprowadzony w celu uwolnienia się od emocjonalnego i wartościującego nacechowania, od jakiego nie były wolne dawniej stosowane określenia: buntownik, wichrzyciel, wywrotowiec, kacerz, heretyk, anarchista, warchoł i inne podobne.

</doc>
<doc id="2623322" url="https://pl.wikipedia.org/wiki?curid=2623322" title="Fa Sien">
Fa Sien



</doc>
<doc id="2623323" url="https://pl.wikipedia.org/wiki?curid=2623323" title="Uli Vos">
Uli Vos

Uli Vos, właśc. Ullrich Vos (ur. 2 września 1946, zm. 1 grudnia 2017) – niemiecki hokeista na trawie, złoty medalista olimpijski z Monachium.
Reprezentował barwy RFN. Brał udział w trzech igrzyskach (IO 68, IO 72, IO 76). Największy sukces w karierze odniósł w 1972 przed własną publicznością, kiedy to wywalczył złoty medal olimpijski. Sięgnął po brąz mistrzostw świata w 1973 i 1975, był mistrzem Europy w 1970 i wicemistrzem w 1974. Występował w pomocy. Łącznie rozegrał w kadrze 150 spotkań, debiutował w 1966.

</doc>
<doc id="2623324" url="https://pl.wikipedia.org/wiki?curid=2623324" title="José Clarke">
José Clarke

José Clarke (ur. ? – zm. ?) - argentyński piłkarz, grający podczas kariery na pozycji napastnika.
Kariera klubowa.
José Clarke piłkarską karierę rozpoczął w Rosario Central w 1915. Z Rosario trzykrotnie wygrał lokalną Liga Rosarina de Fútbol w 1915, 1916 i 1917. W latach 1918-1920 był zawodnikiem Porteño Buenos Aires, a 1921-1926 w CS Palermo. W latach 1926-1927 występował w Estudiantil Porteño Ciudadela i Universalu Buenos Aires i River Plate, w którym zakończył karierę.
Kariera reprezentacyjna.
W reprezentacji Argentyny Clarke występował w latach 1918-1923. W reprezentacji zadebiutował 15 sierpnia 1918 w zremisowanym 0-0 meczu z Urugwajem, którego stawką było Gran Premio de Honor Argentino. 
Rok wcześniej był w kadrze na Mistrzostwa Ameryki Południowej.
W 1919 po raz drugi wystąpił w Mistrzostwach Ameryki Południowej. Na turnieju w Rio de Janeiro wystąpił we wszystkich trzech meczach z Urugwajem, Brazylią i Chile, w którym popisał się hat-trickiem. Ostatni raz w reprezentacji Clarke wystąpił 12 listopada 1922 w przegranym 0-1 z Urugwajem, którego stawką było Copa Lipton. Ogółem w barwach "albicelestes" wystąpił w 9 meczach, w których strzelił 6 bramek.

</doc>
<doc id="2623325" url="https://pl.wikipedia.org/wiki?curid=2623325" title="Edwin Clarcke">
Edwin Clarcke



</doc>
<doc id="2623326" url="https://pl.wikipedia.org/wiki?curid=2623326" title="Rainer Seifert">
Rainer Seifert

Rainer Seifert (ur. 10 grudnia 1947 w Wiesbaden) – niemiecki hokeista na trawie, złoty medalista olimpijski z Monachium.
Reprezentował barwy RFN. Brał udział w dwóch igrzyskach (IO 72, IO 76). Największy sukces w karierze odniósł w 1972 przed własną publicznością, kiedy to wywalczył złoty medal olimpijski. Sięgnął po brąz mistrzostw świata w 1973 i 1975, był mistrzem Europy w 1978. Łącznie rozegrał w kadrze 122 spotkania, w latach 1969-1980.

</doc>
<doc id="2623327" url="https://pl.wikipedia.org/wiki?curid=2623327" title="Harry Elkins Widener">
Harry Elkins Widener

Harry Elkins Widener (ur. 3 stycznia 1885 r. w Filadelfii, zm. 15 kwietnia 1912 r. na pokładzie Titanica) – amerykański biznesmen i kolekcjoner książek, zginął w katastrofie Titanica.
Życiorys.
Urodził się 3 stycznia 1885 roku w Filadelfii jako syn George'a Duntona Widenera i Eleanor Elkins Widener. Był wnukiem niezwykle bogatego przedsiębiorcy Petera Arrella Browna Widenera. Wraz z ojcem i matką, w kwietniu 1912 roku wszedł na pokład Titanica w Cherbourgu. Po kolizji statku z górą lodową, cała rodzina zaczęła się ewakuować. George umieścił swoją żonę i pokojówkę w szalupie ratunkowej. Rano kobiety odebrał statek RMS Carpathia. Harry i jego ojciec zmarli w lodowatej wodzie. Ich ciała zostały odzyskane, ale nigdy nie udało się ich zidentyfikować. Nabożeństwo żałobne za nich odbyło się w kościele św. Episkopatu Pawła w Elkins Park, w Pensylwanii. W tymże kościele na ich cześć zostały poświęcone witraże.
Był absolwentem The Hill School w Pottstown w stanie Pensylwania, gdzie oba budynki zostały jemu dedykowane. Widener był w 1907 roku absolwentem Harvard College, gdzie był członkiem Klubu Sowich. Jego owdowiała matka zbudowała Harry Elkins Widener Memorial Library, największą bibliotekę uniwersytecką na świecie, zaprojektowaną przez architekta Horace'a Trumbauera. Otwarcie biblioteki nastąpiło w 1915 roku.

</doc>
<doc id="2623328" url="https://pl.wikipedia.org/wiki?curid=2623328" title="Franciszek Maria z Camporosso">
Franciszek Maria z Camporosso

Franciszek Maria z Camporosso (wł. "Giovanni Croese", ur. 27 grudnia 1804 w Camporosso, zm. 17 września 1866 w Genui) – włoski kapucyn, kwestarz, opiekun chorych zwany przez ludzi "Il Padre Santo" (wł. Święty Ojciec), Święty Kościoła rzymskokatolickiego. 
Dzieciństwo.
Przyszedł na świat jako czwarte dziecko Anzelma Croese i Marii Antoniny z domu Garza. Cały ich majątek składał się ze średniej wielkości gaju oliwkowego i paru sztuk świń. Jego rodzice byli szanowanymi i lubianymi ludźmi odznaczającymi się głęboką wiarą. Bardzo wyraźnie oddają to słowa jego ojca, który wypowiedział kiedyś do niego następujące zdanie: „Dzień powinno się zacząć w kościele. To jest najlepsze błogosławieństwo, jakie może człowieka spotkać od Pana na początku dnia”. 
Dorastając w domu, gdzie panowała religijna atmosfera uczył się od rodziców pierwszych modlitw i pomagał im w oporządzaniu skromnego dobytku. W 1816 r. przyjął pierwszą Komunię Świętą, a w październiku tegoż samego roku sakrament bierzmowania z rąk biskupa z Nicei – Joana Colonny d'Istria. Po zakończeniu mszy świętej, pozostał w kościele modląc się aż do wieczora. W 1817 r. ciężko zachorował, idąc wraz z ojcem do Mentone. Jego matka udała się do sanktuarium Madonna di Laghetto, by prosić Matkę Bożą o zdrowie dla swojego syna. Otrzymała tę łaskę i przyszły święty za jej orędownictwem odzyskał zdrowie.
Życie zakonne.
W jakiś czas po chorobie podjął decyzję, aby wstąpić do klasztoru. W 1822 r. udał się wraz z rodakiem z Camporosso do klasztoru franciszkanów konwentualnych San Francesco, w Sestri Ponente. Tam otrzymał tercjarski habit i imię zakonne Antoni. Przebywał tam dwa lata, jednak przez cały ten czas odczuwał, że to wciąż nie jest to miejsce, którego szukał. Pewnego dnia zobaczył w przyklasztornym kościele modlącego się kapucyna i postanowił przenieść się do tego zgromadzenia zakonnego. Przełożony klasztoru, w którym przebywał dotychczas nie zgodził się na to, ale wysłał go do sanktuarium L'Asquasanta, koło Voltri, będącego od 1568 r. w rękach kapucynów. Miał on nadzieję, że brat Antoni zrezygnuje ze swojego postanowienia. Był on bowiem uważany za bardzo przykładnego brata. Brat Antoni przez cały czas swojego pobytu w tamtym miejscu był do tego stopnia oczarowany prostotą życia i przestrzeganiem milczenia przez braci tam mieszkających, że zapragnąłby tam zostać jako brat mniejszy kapucyn. Został jednak zmuszony do opuszczenia go i powrotu do San Francesco. Po krótkim czasie powrócił tam, by prosić o przyjęcie do nowicjatu, ale bracia kapucyni byli mu niechętni z powodu jego niestałości. Pomimo to, niedługo potem otrzymał zezwolenie na przejście do tegoż zgromadzenia zakonnego. Obawiając się, aby nie próbowali go zatrzymać bracia z klasztoru San Francesco, opuścił go nocą po kryjomu. Jako nowy członek Zakonu Braci Mniejszych Kapucynów otrzymał nowe imię: Franciszek Maria. Zaraz potem udał się z domu przejściowego w Voltri do nowicjatu w Genui, w klasztorze św. Barnaby. Jego mistrzem nowicjatu był o. Bernard z Pontedecimo. 
17 grudnia 1825 r. po dorocznych rekolekcjach został obłóczony w kapucyński habit, a w rok później, w rocznicę tego wydarzenia 17 grudnia 1826 r. złożył swoje śluby zakonne. W czasie nowicjatu okazywał wielką gorliwość w postach i umartwianiu w intencji nawrócenia grzeszników. Jego przełożeni próbowali hamować nieco jego zapał, ale brat Franciszek pozostał niewzruszony w swoich postanowieniach.
Ze względu na jego łagodny i pełen dobroci charakter bracia przeznaczyli go do opieki nad chorymi. Od wyznaczenia mu nowego zadania dzielił swój czas pomiędzy chorych i modlitwę w chórze zakonnym (zarówno indywidualną, jak i wspólnotową). Później także otrzymał zadanie chodzenia po kweście, w celu zaopatrywania klasztoru w jedzenie i środki niezbędne do życia. Była to bardzo odpowiedzialna funkcja, którą powierzano tylko najlepszym braciom, gdyż byli oni „wizytówką” klasztoru. Na początku czerwca 1832 r. umarł jego ojciec. Brat Franciszek szybko zdobył zaufanie i życzliwość wśród mieszkańców, zaczęto go nazywać „Il Padre Santo” (Święty Ojciec). Niejednokrotnie wspomagał strapionych i załamanych, a grzeszących napominał i przestrzegał. Często modlił się przed tabernakulum, wypraszając wiele łask dla innych ludzi. Istotę ubóstwa widział nie tylko w tym, aby prowadzić skromny i prosty styl życia, ale raczej w pomocy biednym i upadłym. 
W 1857 r. umarła mu matka w wieku 88 lat. Kiedy w 1865 r. przeniesiono go na skutek wyczerpania organizmu do szpitala, odkryto na jego biodrach pas pokutny oraz wiele ran na ciele spowodowanych surowym stylem życia. W 1866 r. w Genui wybuchła epidemia cholery. Brat Franciszek chodził wtedy po domach niosąc chorym pomoc na miarę swoich słabnących sił. Wkrótce sam się zaraził. Choroba szybko postępowała. W niedzielę, 16 września nastąpiła poprawa stanu zdrowia, jednak już następnego dnia jego stan szybko się pogorszył. Tego dnia przyjął sakrament namaszczenia chorych i absolucję generalną. 17 września 1866 r., o godzinie 17:00, Franciszek Maria umarł .
30 czerwca 1929 r. papież Pius XI ogłosił go błogosławionym, a 9 grudnia 1962 r. papież Jan XXIII kanonizował go. Jego wspomnienie obchodzi się 19 września.

</doc>
<doc id="2623329" url="https://pl.wikipedia.org/wiki?curid=2623329" title="Eckardt Suhl">
Eckardt Suhl

Eckardt Suhl (ur. 20 kwietnia 1943) – niemiecki hokeista na trawie, złoty medalista olimpijski z Monachium.
Reprezentował barwy RFN. Brał udział w dwóch igrzyskach (IO 68, IO 72). Największy sukces w karierze odniósł w 1972 przed własną publicznością, kiedy to wywalczył złoty medal olimpijski. Łącznie rozegrał w kadrze 47 spotkania, w latach 1965-1972.

</doc>
<doc id="2623330" url="https://pl.wikipedia.org/wiki?curid=2623330" title="Stefania Grzeszczyk">
Stefania Grzeszczyk

Stefania Grzeszczyk (ur. 1950) – polska naukowiec, specjalizująca się w budownictwie, inżynierii materiałów budowlanych oraz technologii materiałów budowlanych; nauczyciel akademicki.
Życiorys.
Jest absolwentką Uniwersytetu Wrocławskiego, który ukończyła w 1975 roku. Następnie pracowała w Instytucie Mineralnych Materiałów Budowlanych w Opolu. Jednocześnie podjęła studia doktoranckie, uzyskując w 1983 roku stopień naukowy doktora nauk technicznych na Politechnice Wrocławskiej. Stopień naukowy doktora habilitowanego nauk technicznych w zakresie inżynierii materiałowej, otrzymała w 1993 roku na podstawie rozprawy pt. "Właściwości reologiczne zaczynów cementowych a reaktywność klinkieru", który został jej nadany przez Radę Wydziału Inżynierii Materiałowej i Ceramiki Akademii Górniczo-Hutniczej w Krakowie. W tym samym roku otrzymała stanowisko profesora nadzwyczajnego w opolskim Instytucie Mineralnych Materiałów Budowlanych.
Od 1995 roku pracuje w Politechnice Opolskiej. W 2001 roku otrzymała tytuł profesor nauk technicznych, a trzy lata później otrzymała stanowisko profesora zwyczajnego na opolskiej uczelni technicznej. Od 1996 roku jest kierownikiem Katedry Inżynierii Materiałów Budowlanych PO. W latach 1996-1999 była prodziekanem ds. nauki Wydziału Budownictwa PO. Od 2008 roku jest dziekanem tego wydziału. Za jej kadencji w 2009 roku jednostka ta rozpoczęła kształcić studentów na kierunku: architektura i urbanistyka.
W latach 2001-2004 przebywała jako Visting Professor na uniwersytetach w Żylinie (Słowacja) i Stuttgarcie (Niemcy). Zasiadała w wielu krajowych organizacjach naukowych, w tym Komitecie Inżynierii Lądowej i Wodnej Polskiej Akademii Nauk, Polskim Towarzystwie Ceramicznym. Za swoją działalność naukowo-dydaktyczną była wielokrotnie odznaczana, w tym m.in. Złotym Krzyżem Zasługi.
Publikacje.
Jest autorką ponad 200 publikacji naukowych. Do najważniejszych z nich należą:

</doc>
<doc id="2623331" url="https://pl.wikipedia.org/wiki?curid=2623331" title="Horst Dröse">
Horst Dröse

Horst Dröse (ur. 23 listopada 1949) – niemiecki hokeista na trawie, złoty medalista olimpijski z Monachium.
Reprezentował barwy RFN. Brał udział w dwóch igrzyskach (IO 72, IO 76). Największy sukces w karierze odniósł w 1972 przed własną publicznością, kiedy to wywalczył złoty medal olimpijski. Łącznie rozegrał w kadrze 106 spotkań, w latach 1969-1978.
Przypisy.
 

</doc>
<doc id="2623339" url="https://pl.wikipedia.org/wiki?curid=2623339" title="Tour of Europe 1979">
Tour of Europe 1979

Tour of Europe 1979 – pierwsza trasa koncertowa Mike'a Oldfielda; w jej trakcie odbyło się dwadzieścia jeden koncertów.

</doc>
<doc id="2623340" url="https://pl.wikipedia.org/wiki?curid=2623340" title="Marcos Croce">
Marcos Croce

Marcos Francisco Croce (ur. 6 marca 1894, zm. 10 lipca 1978) – argentyński piłkarz, grający podczas kariery na pozycji bramkarza.
Kariera klubowa.
Marcos Croce piłkarską karierę rozpoczął w 1910 w Alumni AC. W latach 1916-1925 występował w Racing Club de Avellaneda.
Z Racingiem siedmiokrotnie zdobył mistrzostwo Argentyny w 1915, 1916, 1917, 1918, 1919, 1921 i 1925. Karierę zakończył w CS Palermo w 1931.
Kariera reprezentacyjna.
W reprezentacji Argentyny Croce występował w latach 1916-1924. W reprezentacji zadebiutował 12 lipca 1916 w wygranym 1-0 towarzyskim meczu z Chile. 
W 1917 wystąpił w Mistrzostwach Ameryki Południowej.
Na turnieju w Montevideo był rezerwowym i nie wystąpił w żadnym meczu. Ostatni raz w reprezentacji wystąpił 10 sierpnia 1924 w zremisowanym 0-0 meczu z Urugwajem, którego stawką była Copa Ministro de Relaciones Exteriores. Ogółem w barwach "albicelestes" wystąpił w 4 meczach.

</doc>
<doc id="2623341" url="https://pl.wikipedia.org/wiki?curid=2623341" title="Wang Czen">
Wang Czen



</doc>
<doc id="2623344" url="https://pl.wikipedia.org/wiki?curid=2623344" title="The Metamorphosis Melody">
The Metamorphosis Melody

The Metamorphosis Melody – trzeci album niemiecko-norweskiej grupy folk metalowej Midnattsol. Wydany w 2011 roku przez wytwórnię Napalm Records.
Lista utworów.
Wszystkie utwory napisane przez Carmen Elise Espenæs.

</doc>
<doc id="2623346" url="https://pl.wikipedia.org/wiki?curid=2623346" title="Raul Ruidiaz">
Raul Ruidiaz



</doc>
<doc id="2623351" url="https://pl.wikipedia.org/wiki?curid=2623351" title="Eugenio Mena">
Eugenio Mena

Eugenio Esteban Mena Reveco (ur. 18 lipca 1988 w Viña del Mar) – chilijski piłkarz występujący na pozycji lewego obrońcy, reprezentant kraju, od 2018 roku zawodnik argentyńskiego Racing Club.
Kariera klubowa.
Mena jest wychowankiem zespołu Santiago Wanderers z siedzibą w mieście Valparaíso. Do seniorskiej drużyny, występującej wówczas w drugiej lidze, został włączony w wieku 20 lat. Szybko został podstawowym zawodnikiem ekipy i już w sezonie 2009 zajął z nią drugie miejsce w rozgrywkach ligowych, awansując z nią do chilijskiej Primera División. Wówczas także strzelił pierwszego gola w profesjonalnej karierze – 11 października w konfrontacji z San Marcos. W najwyższej klasie rozgrywkowej zadebiutował za to 24 stycznia 2010 w przegranym 1:2 spotkaniu z Cobreloą.
Udane występy Meny w Wanderers zaowocowały latem 2010 transferem do znacznie bardziej utytułowanego klubu – stołecznego Universidadu de Chile. Tam przez pierwsze pół roku pełnił rolę rezerwowego, jednak w sezonie 2011, wraz z przybyciem szkoleniowca Jorge Sampaolego, wywalczył sobie miejsce w wyjściowej jedenastce. W tych rozgrywkach był jednym z najważniejszych graczy Universidadu, zdobywając z nim mistrzostwo kraju zarówno w wiosennej fazie Apertura, jak i jesiennej Clausura. Zwyciężył także w turnieju Copa Sudamericana, występując w obydwóch meczach finałowych z LDU Quito od pierwszej do ostatniej minuty.
Kariera reprezentacyjna.
W 2009 roku Mena został powołany do młodzieżowej kadry Chile na Turniej w Tulonie, gdzie zajął ze swoją drużyną pierwsze miejsce, pokonując w finale Francję. Wziął także udział w następnej edycji tych rozgrywek – w roku 2010, kiedy to Chilijczycy zostali ostatecznie sklasyfikowani na czwartej pozycji.
W seniorskiej reprezentacji Chile Mena zadebiutował 7 września 2010 w przegranym 1:2 meczu towarzyskim z Ukrainą. Premierowego bramkę w kadrze zdobył natomiast w trzecim występie – 22 marca 2012 w wygranym 3:1 sparingu z Peru.

</doc>
<doc id="2623352" url="https://pl.wikipedia.org/wiki?curid=2623352" title="Imre Hódos">
Imre Hódos

Imre Hódos (ur. 10 stycznia 1928, zm. 23 kwietnia 1989), węgierski zapaśnik. Złoty medalista olimpijski z Helsinek.
Walczył w stylu klasycznym, w kategorii koguciej (do 57 kg). Brał udział w trzech igrzyskach (IO 52, IO 56, IO 60). Największy sukces w karierze odniósł na igrzyskach w 1952, zwyciężając w wadze do 73 kg. Był wicemistrzem świata w 1953. Był mistrzem Węgier w 1952, 1953, 1954, 1957 i 1960.

</doc>
<doc id="2623353" url="https://pl.wikipedia.org/wiki?curid=2623353" title="Imre Hodos">
Imre Hodos



</doc>
<doc id="2623354" url="https://pl.wikipedia.org/wiki?curid=2623354" title="Piotr Potocki (kasztelan lubelski)">
Piotr Potocki (kasztelan lubelski)



</doc>
<doc id="2623356" url="https://pl.wikipedia.org/wiki?curid=2623356" title="Shelby Wilson">
Shelby Wilson

Shelby Autrie Wilson (ur. 14 lipca 1937) – amerykański zapaśnik. Złoty medalista olimpijski z Rzymu.
Walczył w stylu wolnym, w kategorii lekkiej (do 67 kg). Zawody w 1960 były jego jedyną olimpiadą.
Zawodnik Ponca City High School w Ponca City i Oklahoma State University–Stillwater. Dwa razy All-American w NCAA Division I (1958–1959). Drugi w 1958 i 1959 roku. 

</doc>
<doc id="2623357" url="https://pl.wikipedia.org/wiki?curid=2623357" title="Hrabstwo Audrain">
Hrabstwo Audrain

Hrabstwo Audrain (ang. "Audrain County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 696,79 mil2 (1 805 km2). Według danych z 2010 r. hrabstwo miało 25 529 mieszkańców. Hrabstwo powstało w 1836 roku.

</doc>
<doc id="2623358" url="https://pl.wikipedia.org/wiki?curid=2623358" title="Wang Zhen (polityk)">
Wang Zhen (polityk)

Wang Zhen (ur. 11 kwietnia 1908 w Liuyang w prow. Hunan, zm. 12 marca 1993 w Kantonie) − chiński polityk komunistyczny.
Życiorys.
Pochodził z ubogiej rodziny rolniczej. Ukończył jedynie 3 klasy szkoły podstawowej, bowiem ciężka sytuacja materialna zmusiła go do pracy na kolei. Od 1927 roku członek Komunistycznej Partii Chin, brał udział w walkach z Kuomintangiem pod dowództwem He Longa. Uczestnik Długiego Marszu. W 1941 roku stanął na czele brygady rolnej, która zagospodarowała jałowy region Nanniwan w prowincji Shaanxi. Cud gospodarczy w Nanniwan był później wielokrotnie wykorzystywany przez propagandę jako wzorcowy model gospodarowania.
W 1949 roku mianowany dowódcą wojsk stacjonujących w Xinjiangu, zwalczał opór ludności muzułmańskiej przeciw komunistycznej władzy. W latach 1951-1953 był dowódcą okręgu wojskowego Xinjiang. Odpowiedzialny był za przeprowadzenie reformy rolnej w tym regionie i zasiedlanie go chińskimi osadnikami. W 1955 roku awansowany do stopnia generała. Rok później wybrany na członka Komitetu Centralnego KPCh, w którym zasiadał do 1985 roku. W latach 1956-1967 był ministrem gospodarki rolnej. Jako jeden z nielicznych wysoko postawionych polityków uniknął jakichkolwiek represji podczas rewolucji kulturalnej.
W 1978 roku wszedł w skład Politbiura KC KPCh, w którym zasiadał do 1985 roku. W latach 1982-1989 był dyrektorem Centralnej Szkoły Partyjnej, w 1988 roku wybrany wiceprzewodniczącym Chińskiej Republiki Ludowej. Był jednym z najbardziej konserwatywnych polityków wysokiego szczebla, opowiadał się przeciwko reformom gospodarczym Deng Xiaopinga. W 1989 roku poparł stłumienie przez wojsko protestów na placu Niebiańskiego Spokoju.

</doc>
<doc id="2623362" url="https://pl.wikipedia.org/wiki?curid=2623362" title="Antoni Załęski">
Antoni Załęski



</doc>
<doc id="2623366" url="https://pl.wikipedia.org/wiki?curid=2623366" title="Port lotniczy Łuck">
Port lotniczy Łuck

Port lotniczy Łuck (, , kod IATA: UCK, kod ICAO: UKLC) – port lotniczy w Łucku, na Ukrainie. 
Obsługuje tylko małe linie lotnicze.

</doc>
<doc id="2623370" url="https://pl.wikipedia.org/wiki?curid=2623370" title="Matra MS7">
Matra MS7

Matra MS7 – samochód Formuły 2, zaprojektowany przez Bernarda Boyera. Model wziął udział również w sześciu Grand Prix Formuły 1 w latach 1967–1969.
MS7 był oparty na aluminiowym monocoque. Wykorzystywał silnik Ford Cosworth FVA o mocy około 420 KM. Moc była przenoszona za pośrednictwem ręcznej pięciobiegowej skrzyni biegów Hewland FG200. Jako że silnik samochodu zużywał dużo paliwa, w sekcjach bocznych umieszczono zbiorniki paliwa o pojemności 120 litrów. W wersjach z lat 1968–1969 zamontowano przednie i tylne spojlery.
Samochód wygrał mistrzostwa Formuły 2 w latach 1967–1969 (mistrzami byli wówczas Jacky Ickx w 1967, Jean-Pierre Beltoise w 1968 i Johnny Servoz-Gavin w 1969 roku). Wystartował także w 4 Grand Prix Formuły 1, ale bez większych sukcesów.
Na MS7 opierała się Matra MS9.

</doc>
<doc id="2623371" url="https://pl.wikipedia.org/wiki?curid=2623371" title="Jean Louisa Kelly">
Jean Louisa Kelly

Jean Louisa Kelly (9 marca 1972 r. w Worcester (Massachusetts)) – amerykańska aktorka i piosenkarka.

</doc>
<doc id="2623372" url="https://pl.wikipedia.org/wiki?curid=2623372" title="Kollyridianie">
Kollyridianie



</doc>
<doc id="2623373" url="https://pl.wikipedia.org/wiki?curid=2623373" title="Port lotniczy Mikołajów">
Port lotniczy Mikołajów

Port lotniczy Mikołajów (, , kod IATA: NLV, kod ICAO: UKON) – port lotniczy w Mikołajowie, na Ukrainie. 

</doc>
<doc id="2623375" url="https://pl.wikipedia.org/wiki?curid=2623375" title="Earl Young">
Earl Young

Earl Verdelle Young (ur. 14 lutego 1941 w San Fernando w stanie Kalifornia) – amerykański lekkoatleta sprinter, mistrz olimpijski z 1960 i rekordzista świata.
Specjalizował się w biegu na 400 metrów. 12 sierpnia 1960 w Walnut sztafeta amerykańska w składzie: Eddie Southern, Young, Otis Davis i Jack Yerman ustanowiła rekord świata na dystansie 4 × 440 jardów z czasem 3:05,6.
Na igrzyskach olimpijskich w 1960 w Rzymie amerykańska sztafeta 4 × 400 metrów w składzie Yerman, Young, Glen Davis i Otis Davis zdobyła złoty medal i ustanowiła rekord świata wynikiem 3:02,2. Young zajął również 6. miejsce w finale biegu na 400 metrów.
Young zdobył dwa złote medale na igrzyskach panamerykańskich w 1963 w São Paulo, w sztafecie 4 × 100 metrów w składzie: Young, Ollan Cassell, Ira Murchison i Brooks Johnson, a także w sztafecie 4 × 400 metrów w składzie: Young, Cassell, James Johnson i Richard Edmunds.

</doc>
<doc id="2623385" url="https://pl.wikipedia.org/wiki?curid=2623385" title="Port lotniczy Hyvinkää">
Port lotniczy Hyvinkää

Port lotniczy Hyvinkää (IATA: HYV, ICAO: EFHV) – port lotniczy położony w Hyvinkää, w Finlandii.

</doc>
<doc id="2623387" url="https://pl.wikipedia.org/wiki?curid=2623387" title="Grigorij Dobrygin">
Grigorij Dobrygin

Grigorij Eduardowicz Dobrygin (ros.: Григо́рий Эдуардович Добры́гин) (ur. 17 lutego 1986 w Wiluczinsku, Rosja) – rosyjski aktor filmowy.
Życiorys.
Jest synem tancerki baletowej. Do 4 roku życia mieszkał z rodzicami na Kamczatce. W 1990 r. rodzina przeniosła się do Moskwy. Od wczesnego dzieciństwa uczęszczał na naukę baletu w Moskiewskiej Akademii Choreografii przy Teatrze Bolszoj. W wieku 12 lat otrzymał rolę w balecie Dziadek do orzechów. W wieku 17 lat porzucił naukę tańca i przystępując do jednego z odłamów kościoła protestanckiego, opuścił dom rodzinny. W wieku 19 lat rozpoczął naukę aktorstwa w Moskiewskiej Szkole Teatralnej. Był uczniem Konstantina Rajkina. Studia aktorskie przerwał po roku. Następnie rozpoczął studia w Rosyjskiej Akademii Sztuki Teatralnej w Moskwie. Jego opiekunem był Oleg Kudriaczow. Po szeregu ról teatralnych otrzymał rolę w filmie Czarna błyskawica. Dzięki tej roli stał się znany szerokiej publiczności.

</doc>
<doc id="2623390" url="https://pl.wikipedia.org/wiki?curid=2623390" title="Okupacja radziecka w Polsce 1939–1941">
Okupacja radziecka w Polsce 1939–1941



</doc>
<doc id="2623392" url="https://pl.wikipedia.org/wiki?curid=2623392" title="Port lotniczy Mikkeli">
Port lotniczy Mikkeli

Port lotniczy Mikkeli (IATA: MIK, ICAO: EFMI) – port lotniczy położony 4,6 kilometra na zachód od centrum Mikkeli, w Finlandii.

</doc>
<doc id="2623394" url="https://pl.wikipedia.org/wiki?curid=2623394" title="Projekt Solaris">
Projekt Solaris

Projekt Solaris – polski projekt naukowy rozpoczęty w 2010 roku przez Macieja Konackiego, mający na celu poszukiwanie egzoplanet w układach gwiazd podwójnych za pomocą sieci zrobotyzowanych teleskopów fotometrycznych.
Nazwa projektu posiada liczne powiązania z wieloma dziedzinami (Solaris), z których najważniejszą jest literatura, a dokładnie powieść Stanisława Lema pt. "Solaris", w której to autor opisuje pierwszy kontakt badaczy z obcą inteligencją zamieszkującą planetę Solaris, która krąży właśnie wokół układu podwójnego gwiazd. Jest to dość nietypowa konfiguracja i pomimo tego, iż znamy już dzisiaj kilkaset planet, tylko kilka z nich znajduje się w takim złożonym układzie. Ze względu na trudności techniczne w odnajdywaniu takich układów, jak i nietypowe warunki powstania i przetrwania takie obiekty są szczególnie cenne.
Pośród licznych metod poszukiwania pozasłonecznych układów planetarnych, w Projekcie Solaris wykorzystywana jest metoda chronometrażu zaćmień układów podwójnych. Metoda ta polega na badaniu odchyleń od regularności pewnego periodycznego zjawiska astronomicznego. W tym wypadku, zjawiskiem tym jest zmiana jasności układu podwójnego na skutek wzajemnego zakrywania się składników podczas ruchu orbitalnego. Istniejąca w takim układzie dodatkowa planeta w sposób naturalny powoduje przesunięcie środka masy całego układu gwiazdy+planeta, czego skutkiem jest periodyczna zmiana odległości gwiazdy podwójnej od obserwatora z okresem równym okresowi zaburzającego ciała, czyli planety. W efekcie, z racji skończonej prędkości światła, zmiany jasności gwiazdy podwójnej docierają do obserwatora z określoną nieregularnością. Wykrywanie takich nieregularności jest głównym celem projektu. Techniki tej używał już w XVII w. Ole Rømer do oszacowania prędkości światła poprzez pomiar czasu zaćmienia satelitów Jowisza. Współczesne podejście, pozwalające na dużo większą precyzję, wymaga zbudowania sieci teleskopów fotometrycznych, które mogą prowadzić w miarę możliwości ciągłe obserwacje wybranych gwiazd podwójnych.
Sieć Solaris składa się z czterech teleskopów o średnicy lustra głównego 0,5 m na zmodyfikowanych montażach niemieckich wyposażonych w precyzyjne napędy typu bezpośredniego. Do obrazowania wykorzystywane są wysokiej klasy kamery CCD wraz z zestawem filtrów fotometrycznych. Każda stacja wyposażona jest w specjalny system komputerowy zapewniający autonomię i bezpieczeństwo. Rozbudowany system sensorów pozwala w czasie rzeczywistym monitorować warunki panujące na zewnątrz, tj. temperaturę, wilgotność, prędkość i kierunek wiatru, opad, natężenie oświetlenia, kierunek i nasilenie wyładowań atmosferycznych i na ich podstawie decydować o rozpoczęciu, przebiegu i zakończeniu obserwacji. Całość zabudowana jest w zmechanizowanej kopule z włókna szklanego.
Aktualnie działają dwie z trzech stacji obserwacyjnych: w SAAO (South African Astronomical Observatory w Południowej Afryce) oraz SSO (Siding Spring Observatory w Australii). Trzecia stacja w obserwatorium CASLEO w Argentynie jest w budowie.
Rejestracja tzw. pierwszego światła Solaris-1 miała miejsce w czerwcu 2011, Solaris-2 w listopadzie 2011 i Solaris-3 w styczniu 2012.

</doc>
<doc id="2623397" url="https://pl.wikipedia.org/wiki?curid=2623397" title="Kodeks karny (1969)">
Kodeks karny (1969)

Kodeks karny z 1969 r. ("ustawa z dnia 19 kwietnia 1969 r. Kodeks karny") ("Kodeks Andrejewa") – polski kodeks karny obowiązujący od 1 stycznia 1970 do 31 sierpnia 1998 roku. Zastąpił poprzedni Kodeks karny i uchylił Kodeks karny Wojska Polskiego (1944) oraz mały kodeks karny.
Przewidywał za przestępstwa grzywnę, karę ograniczenia wolności, trwającą od 3 miesięcy do 2 lat, karę pozbawienia wolności, w wymiarze od 3 miesięcy do 15 lat, karę 25 lat pozbawienia wolności, karę dożywotniego pozbawienia wolności (wprowadzoną od 20 listopada 1995) i karę śmierci (zawieszoną na 5 lat od 20 listopada 1995), wymierzaną za najcięższe przestępstwa, wykonywaną wobec osób cywilnych przez powieszenie, a wobec żołnierzy
przez rozstrzelanie. Kara śmierci mogła być przez sąd orzekana zamiennie z karą 25 lat pozbawienia wolności i karą dożywotniego pozbawienia wolności.
Został zastąpiony przez Kodeks karny z 1997.

</doc>
<doc id="2623402" url="https://pl.wikipedia.org/wiki?curid=2623402" title="Mistrzostwa Świata Seniorów w Curlingu 2012">
Mistrzostwa Świata Seniorów w Curlingu 2012

Mistrzostwa Świata Seniorów w Curlingu 2012 odbyły się w dniach 14-21 kwietnia 2012, w Tårnby.
Tytułów mistrzowskich z 2011 broniły reprezentacje Kanady. W mistrzostwach zadebiutowały obie reprezentacje Słowacji oraz panowie z Austrii. Do rywalizacji powrócili zaś Norwegowie, Dunki, Włoszki i Finki. Z rywalizacji w tym roku wycofali się Francuzi i Angielki. Swój udział zgłosili również Polacy, jednak przed samymi zawodami odwołali przyjazd.
Wśród kobiet ponownie Kanadyjki (Heidi Hanlan) zajęły najwyższe miejsce na podium, w finale wysoko pokonały Szkotki (Barbara Watt). Brązowe medale wywalczyły Szwedki (Ingrid Meldahl). Po raz pierwszy w historii tytuły mistrzów świata uzyskali Irlandczycy (Johnjo Kenny), którzy przejęli extra end finału przeciwko Kanadzie (Kelly Robertson). Na 3. miejscu uplasowali się Szwedzi (Connie Östlund).
Kobiety.
Playoff.
Finał.
21 kwietnia 2012; 14:00
Mecz o 3. miejsce.
21 kwietnia 2012; 14:00
Półfinały.
21 kwietnia 2012; 9:00
Tie-breaker.
20 kwietnia 2012; 9:00
Round Robin.
Sesja 1..
15 kwietnia 2012; 12:30
Sesja 2..
15 kwietnia 2012; 16:00
Sesja 3..
15 kwietnia 2012; 19:30
Sesja 4..
16 kwietnia 2012; 12:30
Sesja 5..
16 kwietnia 2012; 16:00
Sesja 6..
16 kwietnia 2012; 19:30
Sesja 7..
17 kwietnia 2012; 12:30
Sesja 8..
17 kwietnia 2012; 16:00
Sesja 9..
17 kwietnia 2012; 19:30
Sesja 10..
18 kwietnia 2012; 12:30
Sesja 11..
18 kwietnia 2012; 16:00
Sesja 12..
18 kwietnia 2012; 19:30
Sesja 13..
19 kwietnia 2012; 12:30
Sesja 14..
19 kwietnia 2012; 16:00
Sesja 15..
19 kwietnia 2012; 19:00
Mężczyźni.
Reprezentacje.
Finał.
21 kwietnia 2012; 14:00
Mecz o 3. miejsce.
21 kwietnia 2012; 14:00
Półfinały.
21 kwietnia 2012; 9:00
Ćwierćfinały.
20 kwietnia 2012; 19:00
Mecz kwalifikacyjny.
20 kwietnia 2012; 14:00
Tie-breaker.
20 kwietnia 2012; 9:00
Round Robin.
Sesja 1..
15 kwietnia 2012; 9:00
Sesja 2..
15 kwietnia 2012; 12:30
Sesja 3..
15 kwietnia 2012; 16:00
Sesja 4..
15 kwietnia 2012; 19:30
Sesja 5..
16 kwietnia 2012; 9:00
Sesja 6..
16 kwietnia 2012; 12:30
Sesja 7..
16 kwietnia 2012; 16:00
Sesja 8..
16 kwietnia 2012; 19:30
Sesja 9..
17 kwietnia 2012; 9:00
Sesja 10..
17 kwietnia 2012; 12:30
Sesja 11..
17 kwietnia 2012; 16:00
Sesja 12..
17 kwietnia 2012; 19:30
Sesja 13..
18 kwietnia 2012; 9:00
Sesja 14..
18 kwietnia 2012; 12:30
Sesja 15..
18 kwietnia 2012; 16:00
Sesja 16..
18 kwietnia 2012; 19:30
Sesja 17..
19 kwietnia 2012; 9:00
Sesja 18..
19 kwietnia 2012; 12:30
Sesja 19..
19 kwietnia 2012; 16:00
Sesja 20..
19 kwietnia 2012; 19:30

</doc>
<doc id="2623406" url="https://pl.wikipedia.org/wiki?curid=2623406" title="Monaster Trójcy Świętej w Zieleńcu">
Monaster Trójcy Świętej w Zieleńcu

Monaster Trójcy Świętej – prawosławny męski klasztor w Zielencu, w obwodzie leningradzkim, w jurysdykcji eparchii tichwińskiej Rosyjskiego Kościoła Prawosławnego.
Powstanie klasztoru jest związane z działalnością świętego mnicha Martyriusza, który osiedlił się na miejscu, gdzie powstał następnie monaster i w 1570 był już ihumenem wspólnoty. W latach 1612–1613, tj. dziesięć lat po śmierci założyciela, klasztor został spalony przez Szwedów i przez kilka dziesięcioleci był całkowicie zniszczony. Klasztor reaktywowano w ostatnich dekadach XVII w. W latach 80. XVII w. z polecenia metropolity nowogrodzkiego Korneliusza, który rozpoczynał życie mnisze w monasterze w Zieleńcu, klasztor rozbudowano. Powstał wówczas główny sobór pod wezwaniem Trójcy Świętej i inne murowane budynki. 
W 1765 na monaster napadli staroobrzędowcy. Okupowali oni jego obiekty przez kilka tygodni, obrabowali klasztor z cennych ikon i ksiąg, podpalili budynki i przepędzili mnichów. Wreszcie część napastników, filiponów, postanowiła popełnić samobójstwo przez samospalenie. Pozostali opuścili zdewastowany klasztor. W 1771 wspólnota została zakwalifikowana do grupy monasterów III klasy i przeniesiona pod jurysdykcję eparchii petersburskiej i ładoskiej. W latach 1815–1834 i ponownie na początku XX w. klasztor był remontowany. Na początku XX w. wspólnota była właścicielem 19 277 dziesięcin ziemi, dysponowała majątkiem 130 tys. rubli i otrzymywała roczną dotację państwową w wysokości 669 rubli i 55 kopiejek.
Po rewolucji październikowej monaster zlikwidowano. Jego cerkwie jeszcze do 1932 były czynne. Następnie obiekty klasztorne przeznaczono na inne cele, w tym na dom dla inwalidów. W 1979 zaprzestano użytkowania budynków również na świeckie cele i dawne zabudowania monasterskie całkowicie porzucono. Zrujnowany kompleks zwrócono w 1992 Rosyjskiemu Kościołowi Prawosławnemu, który reaktywował wspólnotę. Jej pierwszym przełożonym został hieromnich Sergiusz (Bułatnikow).

</doc>
<doc id="2623413" url="https://pl.wikipedia.org/wiki?curid=2623413" title="Stefan Grzybowski (prawnik)">
Stefan Grzybowski (prawnik)



</doc>
<doc id="2623415" url="https://pl.wikipedia.org/wiki?curid=2623415" title="CARIFTA Games 2012">
CARIFTA Games 2012

41. CARIFTA Games – międzynarodowe zawody lekkoatletyczne dla sportowców z krajów-członków Karaibskiego Stowarzyszenia Wolnego Handlu (CARIFTA), które odbyły się od 6 do 9 kwietnia 2012 w Hamilton na Bermudach. Areną zmagań lekkoatletów był Bermuda National Stadium.
Sportowcy rywalizowali w dwóch kategoriach wiekowych – juniorów (17, 18 i 19 lat) oraz kadetów (do 17 lat).
Podczas imprezy postanowiono, że kolejna edycja zawodów – zaplanowana na rok 2013 – odbędzie się w stolicy Bahamów Nassau.

</doc>
<doc id="2623419" url="https://pl.wikipedia.org/wiki?curid=2623419" title="Irena Trapszo">
Irena Trapszo



</doc>
<doc id="2623428" url="https://pl.wikipedia.org/wiki?curid=2623428" title="Alfredo Martín">
Alfredo Martín

Alfredo Ángel Martín (ur. 30 kwietnia 1894 w Buenos Aires, zm. 24 października 1955) – argentyński piłkarz, grający podczas kariery na pozycji napastnika.
Kariera klubowa.
Alfredo Martín rozpoczął piłkarską karierę w River Plate w 1914. W latach 1917–1918 występował w Tigre Buenos Aires.
W latach 1919–1923 był zawodnikiem Boca Juniors. Z Boca Juniors trzykrotnie zdobył mistrzostwo Argentyny w 1919, 1920 i 1923.
Kariera reprezentacyjna.
W reprezentacji Argentyny Martín występował w latach 1917–1919. W reprezentacji zadebiutował 3 października 1917 w wygranym 4-2 meczu z Brazylią podczas Mistrzostw Ameryki Południowej. 
Na turnieju w Montevideo wystąpił we wszystkich trzech meczach z Brazylią, Chile i Urugwajem.
W 1919 po raz drugi wystąpił w Mistrzostwach Ameryki Południowej. Na turnieju w Rio de Janeiro wystąpił tylko w meczu z Chile. Ostatni raz w reprezentacji Martín wystąpił 7 grudnia 1919 w przegranym 2-4 towarzyskim meczu z Urugwajem. Ogółem w barwach "albicelestes" wystąpił w 10 meczach, w których zdobył dwie bramki.

</doc>
<doc id="2623433" url="https://pl.wikipedia.org/wiki?curid=2623433" title="Hrabstwo Bates">
Hrabstwo Bates

Hrabstwo Bates (ang. "Bates County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 851.37 mil2 (2 205 km2). Według danych z 2010 r. hrabstwo miało 17 049 mieszkańców. Hrabstwo powstało w 1833 roku siedzibą hrabstwa jest miasto Butler.

</doc>
<doc id="2623435" url="https://pl.wikipedia.org/wiki?curid=2623435" title="Molosek brazylijski">
Molosek brazylijski

Molosek brazylijski, molos meksykański ("Tadarida brasiliensis") – gatunek ssaka z podrodziny molosów (Molossinae) w obrębie rodziny molosowatych (Molossidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1824 roku francuski zoolog Isidore Geoffroy Saint-Hilaire nadając mu nazwę "Nyctinomus brasiliensis". Holotyp pochodził z dzielnicy Kurytyby, w stania Parana, w Brazylii. 
Ostatnie analizy genetyczne sugerują, że oznaczenia podgatunków wymagają ponownej oceny i że istnieją potencjalne ukryte gatunki wymagające dalszych badań. Autorzy "Illustrated Checklist of the Mammals of the World" rozpoznają dziewięć podgatunków. Podstawowe dane taksonomiczne podgatunków (oprócz nominatywnego) przedstawia poniższa tabelka:
Zasięg występowania.
Molosek brazylijski występuje w Ameryce zamieszkując w zależności od podgatunku:
Morfologia.
Długość ciała (bez ogona) 46–62 mm, długość ogona 28–42 mm, długość ucha 7–11 mm, długość tylnej stopy 14–20 mm, długość przedramienia 36–47 mm; masa ciała 8–15 g. Wzór zębowy: I formula_1 C formula_2 P formula_3 M formula_4 = 30 lub I formula_5 C formula_2 P formula_3 M formula_4 = 32. Kariotyp wynosi 2n = 48 i FN = 56.
Tryb życia.
Molosek brazylijski zamieszkuje siedliska w różnorodnych warunkach klimatycznych. Jest to gatunek owadożerny, wędrowny. Formuje ogromne kolonie, złożone z milionów osobników (z wyjątkiem Antyli, gdzie gromadzi się w mniejsze grupy).
Zagrożenia liczebności i ochrona.
Zanotowano pewne zagrożenia dla populacji moloska brazylijskiego, ale nie są one znaczące dla jej liczebności: 
Jedynie Meksyk i Argentyna rozpoczęły działania ochronne. W Meksyku wprowadzono rządowy program zachowania liczebności, a w Argentynie istnieje duża chroniona kolonia w prowincji Tucumán.

</doc>
<doc id="2623442" url="https://pl.wikipedia.org/wiki?curid=2623442" title="Juan Madero">
Juan Madero

Juan A. Madero (ur. ? – zm. ?) - argentyński piłkarz, grający podczas kariery na pozycji obrońcy.
Kariera klubowa.
Juan Madero podczas piłkarskiej kariery występował w CA Estudiantes.
Kariera reprezentacyjna.
W 1917 Madero wystąpił był w kadrze na Mistrzostwa Ameryki Południowej w Montevideo. Jedyny raz w reprezentacji Argentyny Madero wystąpił w 18 lipca 1919 w przegranym 2-4 meczu z Urugwajem, którego stawką było Gran Premio de Honor Uruguayo.

</doc>
<doc id="2623443" url="https://pl.wikipedia.org/wiki?curid=2623443" title="Amerykański Ludowy Sojusz Rewolucyjny">
Amerykański Ludowy Sojusz Rewolucyjny



</doc>
<doc id="2623445" url="https://pl.wikipedia.org/wiki?curid=2623445" title="Valentin Xristov">
Valentin Xristov



</doc>
<doc id="2623448" url="https://pl.wikipedia.org/wiki?curid=2623448" title="Michelagnolo Galilei">
Michelagnolo Galilei

Michelagnolo Galilei, także Michelangelo (ur. 18 grudnia 1575 we Florencji, zm. 3 stycznia 1631 tamże) – włoski kompozytor i lutnista doby późnego renesansu i wczesnego baroku, działający głównie w Bawarii i w Polsce. Był on synem znanego kompozytora i teoretyka muzyki Vincenza Galilei oraz młodszym bratem Galileusza (Galileo Galilei).
Życiorys.
Michelagnolo urodził się we Florencji w 1575 roku. Pochodził z muzykalnej rodziny. Jego ojciec, związany z Cameratą Florencką, był jednym z najbardziej wpływowych teoretyków muzyki swoich czasów, zaś jego brat, Galileo, również uzyskał muzyczne wykształcenie. Michelagnolo od najmłodszych lat kształcony był na lutnistę, a zamiarem jego ojca było najprawdopodobniej zapewnienie mu kariery na dworze florenckim. Śmierć Vincenza w 1591 roku przekreśliła te plany.
Michelagnolo w wieku szesnastu lat wyjechał do Padwy, oddając się pod opiekę swojego starszego brata, Galilea. W maju 1593 roku został wysłany do Polski, prawdopodobnie na dwór Książąt Radziwiłłów, mecenasów sztuki, gdzie przebywał do 1599 roku. Michelagnolo wrócił do Włoch i za pośrednictwem swojego brata próbował zdobyć posadę na dworze Medyceuszy, jednak bez powodzenia. W 1600 roku ponownie wyjechał do Polski, tym razem jednak dostał oficjalną posadę na dworze (prawdopodobnie Radziwiłłów) i bardzo wysoką pensję wraz z wszelkimi wygodami mającymi mu zapewnić wysoki poziom życia. 
W planach rodziny Galilei było utrzymanie kontaktów z dworem polskich książąt i utorowanie drogi do kariery młodemu Vincenzowi, synowi Michelagnola i przyszłemu lutniście. Po sześciu latach pobytu w Polsce Michelagnolo wrócił ponownie do Padwy.
W 1608 roku otrzymał posadę w Hofkapelle na dworze księcia Bawarii Maksymiliana I i przeniósł się do Monachium. W Monachium poznał swą przyszłą żonę, Annę Clarę Bandinelli. Michelagnolo i Anna doczekali się siedmioro dzieci, z których dwóch synów (Vincenzo i Alberto Cesere) miało w przyszłości również zostać lutnistami. Pobyt na dworze książęcym okazał się nie być dla Michelagnola szczęśliwy. Przez ostatnie lata swojego życia zmagał się z coraz trudniejszą sytuacją finansową i w listach nieustannie błagał swego brata Galilea o pieniądze.
Obu synów Michelagnola zostaje wysłanych do Rzymu, gdzie kształcili się w grze na lutni i teorbie. Po śmierci Michelagnola w 1631 roku, Vincenzo został wysłany do Polski, a Alberto Cesere przejął po swym ojcu posadę lutnisty na dworze w Monachium.
Muzyka i spuścizna.
Michelagnolo był artystą bardzo nowatorskim, a jego wrażliwość i smak wyprzedzały swoją epokę. Słynął z niezwykle wyrafinowanych i opartych na dysonansach kompozycji, w których celowo odrzucał dotychczasowe pojęcie harmonii, torując tym samym drogę stylowi, zwanemu później "style brisé". Jego muzyka była na owe czasy niezwykle trudna i nieraz szokująca, z czego sam artysta zdawał sobie sprawę, komponując grupy utworów (proto-suity), składające się z następujących po sobie utworów o różnym poziomie skomplikowania, które rozpoczynała toccata, następnie jedno lub więcej corrente i volta.
Do dziś zachowały się dwie publikacje utworów Michelagnolo: wydana w 1620 roku w Monachium "Il Primo Libro d'Intavolatura di liuto di Michelagnolo Galilei [...]" oraz rękopiśmienna tabulatura z biblioteki Jagiellońskiej w Krakowie.

</doc>
<doc id="2623450" url="https://pl.wikipedia.org/wiki?curid=2623450" title="Hrabstwo Benton (Missouri)">
Hrabstwo Benton (Missouri)

Hrabstwo Benton (ang. "Benton County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 752.48 mil2 (1 949 km2). Według danych z 2010 r. hrabstwo miało 19 056 mieszkańców. Hrabstwo powstało w 1835.

</doc>
<doc id="2623452" url="https://pl.wikipedia.org/wiki?curid=2623452" title="In Concert 1980">
In Concert 1980

In Concert 1980 – druga trasa koncertowa Mike'a Oldfielda; w jej trakcie odbyły się pięćdziesiąt cztery koncerty.

</doc>
<doc id="2623462" url="https://pl.wikipedia.org/wiki?curid=2623462" title="Maqama (zespół rockowy)">
Maqama (zespół rockowy)

Maqama – polski zespół rockowy założony w 2008 roku w Warszawie.
Historia.
Początek (2008-2009).
W marcu 2008 roku Kamil Haidar poszukując muzyków do nowego projektu, skontaktował się z kolegą z dawnych lat, Krzysztofem Staluszką i zaproponował mu posadę gitarzysty i współproducenta. Wkrótce do składu dołączył perkusista Piotr Podgórski. Po kilku tygodniach zespół uzupełnił basista, Tomasz Krzemiński. W takim składzie rozpoczęto pracę nad debiutanckim albumem. Po licznych dyskusjach i wielu propozycjach, muzycy zdecydowali się nazwać zespół Maqama.
Maqamat (2009-2010).
Wszystkie nagrania, Haidar i Staluszka zrealizowali samodzielnie w studio Krzysztofa. Muzycy na samym początku podjęli świadomą decyzję dotyczącą tego sposobu pracy by mieć pełną swobodę twórczą oraz pełną niezależność w kreowaniu brzmienia zespołu i jego charakteru. W ciągu kilku miesięcy zespół napisał i nagrał kilkanaście utworów, z których ostatecznie 9 trafiło na płytę. Nagrania i produkcję zespół postanowił wziąć na siebie, ale miksy i ostateczny szlif materiałowi nadał Adam Toczko znany producent i inżynier dźwięku.
Płyta ukazała się 29 października 2009 roku nakładem założonej przez Haidara wytwórni Sahra Records. Maqamat zebrała bardzo dobre recenzje i zwróciła uwagę krytyków i słuchaczy na nowy twór na polskim rynku. Brzmienie zespołu określano jako połączenie transu, rocka, rocka progresywnego oraz wpływów world music.
Na początku 2010 roku Maqama wyruszyła w trasę promującą ten album o nazwie Maqamat Tour 2010.
W nagraniach udział wzięli również goście: Ewa Jabłońska (skrzypce w Alaska i Tears), Piotr Gutek Gutkowski (wokal w Darfur), Maciej Cierliński (lira korbowa w Uciekaj), Rafał Kołaciński (electro w Exile i Kartki na Wietrze).
Gospel of Judas (2010 - 2012).
W listopadzie 2010 roku zespół ponownie znalazł się w studio by zarejestrować materiał na następcę Maqamat. Jednocześnie management ogłosił, że w prace nad płytą będą się odbywały nie tylko w Polsce, ale też Wielkiej Brytanii i USA. Decyzję taką Maqama podjęła po tym jak Chris Sheldon, angielski producent (Skunk Anansie, Foo Fighters, Anthrax, Roger Waters) po zapoznaniu się z demo zespołu, zgodził się na współpracę i podjął się zmiksowania płyty. Ostateczne prace zakończyły się w lutym 2011 w Londynie i zespół rozpoczął przygotowania do wydania Gospel of Judas.
W czerwcu 2011 zespół ogłosił, że wraca do prac nad płytą, ponieważ dUg Pinnick, legendarny wokalista i basista King’s X, po zapoznaniu się z materiałem, który Haidar przekazał mu podczas spotkania po koncercie w Hamburgu, zgodził się odbyć z Maqamą sesję nagraniową w Los Angeles.
W lipcu w BlackSound studio w Los Angeles pod producenckim okiem Pinnicka i realizatorskim Michaela Parnina, muzycy zarejestrowali kilka utworów, z których dwa ("Hold Me" i "Love Me Tonight") znalazły się na wersji CD Gospel of Judas jako dodatek zatytułowany L.A. Sessions. dUg Pinnick produkował oba utwory, a w "Hold Me" zagrał na basie i zaśpiewał w chórkach. Jest również jej współkompozytorem.

</doc>
<doc id="2623463" url="https://pl.wikipedia.org/wiki?curid=2623463" title="Teofil Klonowski">
Teofil Klonowski

Teofil Klonowski (ur. 17 maja 1805 w Wilkowie Polskim, zm. 30 września 1876 w Rawiczu) – polski kompozytor i pedagog.
Życiorys.
Był absolwentem Seminarium Nauczycielskiego w Poznaniu (pracował tam później od 1847 do 1875), a potem studiował w Instytucie Muzycznym w Berlinie (do 1835). Działał w Towarzystwie Harmonia w Poznaniu oraz w poznańskim Towarzystwie Przyjaciół Muzyki.
Twórczość.
Był autorem m.in. czterogłosowego opracowania pieśni "Gaude Mater Polonia" i melodii kolędy "Bracia, patrzcie jeno". W 1848 napisał i wydał w Poznaniu "Pieśni i piosneczki szkolne z melodiami na 2, 3 i 4 głosy" (serię drugą i trzecią wydał w 1854 i 1860). W 1874 ukazał się jego "Śpiewak Wielkopolski. Pięćdziesiąt kwartetów męskich", a w 1872 "Pięćdziesiąt śpiewów religijnych na cztery męskie głosy". Komponował też utwory na fortepian (marsze, polonezy). W 1831 wydał część tego rodzaju utworów o tematyce związanej z powstaniem listopadowym.

</doc>
<doc id="2623465" url="https://pl.wikipedia.org/wiki?curid=2623465" title="Gerhard Wucherer">
Gerhard Wucherer

Gerhard Wucherer (ur. 11 lutego 1948 w Kempten w Bawarii) – niemiecki lekkoatleta reprezentujący RFN, sprinter, medalista olimpijski z 1972 i wicemistrz Europy.
Wystąpił w biegu na 50 metrów na europejskich igrzyskach halowych w 1968 w Madrycie, lecz odpadł w półfinale. Na igrzyskach olimpijskich w 1968 w Meksyku odpadł w ćwierćfinale biegu na 100 metrów, a sztafeta 4 × 100 metrów z jego udziałem zajęła w finale 6. miejsce. Na europejskich igrzyskach halowych w 1969 w Belgradzie odpadł w eliminacjach biegu na 50 metrów. Startował w mistrzostwach Europy w 1969 w Atenach, gdzie zajął 6. miejsce w sztafecie 4 × 100 metrów. Zajął 3. miejsca w biegu na 100 metrów i w sztafecie 4 × 100 m w finale Pucharu Europy w 1970 w Sztokholmie.
Zdobył srebrny medal w biegu na 100 metrów na mistrzostwach Europy w 1971 w Helsinkach, przegrywając jedynie z Walerym Borzowem z ZSRR. Sztafeta 4 × 100 m z jego udziałem zgubiła pałeczkę w finale. Zajął 4. miejsce w biegu na 50 metrów podczas halowych mistrzostw Europy w 1972 w Grenoble.
Na igrzyskach olimpijskich w 1972 w Monachium sztafeta 4 x 100 m RFN w składzie: Jobst Hirscht, Karlheinz Klotz, Wucherer i Klaus Ehl zdobyła brązowy medal. W biegu na 100 m Wucherer odpadł w eliminacjach.
Gerhard Wucherer był wicemistrzem RFN w biegu na 100 metrów w 1968, 1970 i 1971 oraz brązowym medalistą w 1972. Był również mistrzem w sztafecie 4 × 100 metrów w 1971. Zdobył halowe mistrzostwo RFN w biegu na 60 metrów w 1969 i 1972 i wicemistrzostwo w 1968. 
Rekord życiowy Wucherera w bieg na 100 m wynosił 10,24 s (5 września 1971, Monachium).

</doc>
<doc id="2623471" url="https://pl.wikipedia.org/wiki?curid=2623471" title="Bruce Alberts">
Bruce Alberts

Bruce Michael Alberts (ur. 14 kwietnia 1938 w Chicago) – amerykański biochemik. Był prezydentem National Academy of Sciences od 1993 do 2005 roku. Obecnie jest redaktorem naczelnym czasopisma "Science".
Ukończył New Trier High School w Winnetka, a następnie Harvard College w zakresie nauk biochemicznych na Uniwersytecie Harvarda. Tam również doktoryzował się w roku 1965.
W swojej pracy naukowej jest znany przede wszystkim z rozległych badań nad zespołami białek dającymi możliwość powielania chromosomów, kiedy żyjąca komórka się rozdziela. Podręcznik "Molecular Biology of the Cell", którego jest współautorem, to podstawowa pozycja w zakresie biologii komórki na wielu uczelniach.

</doc>
<doc id="2623480" url="https://pl.wikipedia.org/wiki?curid=2623480" title="Grzegorz Gabor">
Grzegorz Gabor

Grzegorz Jan Gabor (ur. 25 listopada 1966 w Toruniu) – polski matematyk, zajmujący się metodami topologicznymi w analizie matematycznej.
Życiorys.
W 1985 roku ukończył V Liceum Ogólnokształcące w Toruniu. Następnie podjął studia matematyczne z zakresu analizy matematycznej na Uniwersytecie Mikołaja Kopernika w Toruniu, które ukończył w roku 1990. Siedem lat później obronił doktorat zatytułowany "Punkty stałe odwzorowań wielowartościowych podzbiorów przestrzeni lokalnie wypukłych". Rozprawę habilitacyjną zatytułowaną "Metody topologiczne w badaniu wiabilnych rozwiązań inkluzji różniczkowych" obronił w roku 2007.
W latach 2000-2001 pracował na Uniwersytecie w Breście. Obecnie pracuje w Katedrze Nieliniowej Analizy Matematycznej na Wydziale Matematyki i Informatyki, którego do roku 2012 był również prodziekanem ds. studenckich.

</doc>
<doc id="2623482" url="https://pl.wikipedia.org/wiki?curid=2623482" title="Love This Life">
Love This Life

"Love This Life" to piosenka hip-hopowa stworzona na ósmy album studyjny amerykańskiego rapera T.I. pt. "Trouble Man" (2012). Wyprodukowany przez 1500 or Nothin, utwór wydany został jako pierwszy singel promujący krążek dnia 3 kwietnia 2012 roku.

</doc>
<doc id="2623488" url="https://pl.wikipedia.org/wiki?curid=2623488" title="Prosper Prowana">
Prosper Prowana



</doc>
<doc id="2623490" url="https://pl.wikipedia.org/wiki?curid=2623490" title="Jan Ciechanowski (historyk)">
Jan Ciechanowski (historyk)

Jan Mieczysław Ciechanowski, ps. „Jastrząb” (ur. 16 kwietnia 1930 w Warszawie, zm. 13 stycznia 2016 w Londynie) – polski historyk, nauczyciel akademicki, profesor nauk humanistycznych, powstaniec warszawski, od 1946 na emigracji w Wielkiej Brytanii.
Życiorys.
Był synem Bolesława Ciechanowskiego. W 1943 został żołnierzem Armii Krajowej w zgrupowaniu „Siekiera”, używał pseudonimu „Jastrząb”. Dwukrotnie odznaczony Krzyżem Walecznych. W wieku 14 lat walczył w powstaniu warszawskim, w trakcie którego został ranny. Po upadku powstania znalazł się w niewoli niemieckiej. Po wojnie osiadł w Wielkiej Brytanii, gdzie w późniejszych latach zajął się pracą naukową jako historyk, dochodząc do stanowisk profesorskich na University College London. Publikował m.in. prace naukowe poświęcone powstaniu warszawskiemu. W wydanej po raz pierwszy w Londynie w 1971 i następnie wielokrotnie wznawianej książce sprzeciwiał się przekonaniu o konieczności wybuchu powstania, które ocenił jako błąd i klęskę. Krytykował również Normana Daviesa za jego podejście do powstania warszawskiego zaprezentowane w publikacji "Powstanie '44". W latach 90. Jan Ciechanowski brał udział w pracach Polsko-Brytyjskiej Komisji Historycznej. Brał udział w założeniu Wyższej Szkoły Humanistycznej im. Aleksandra Gieysztora w Pułtusku, został dyrektorem Centrum Studiów Europejskich i wykładowcą Wydziału Nauk Politycznych tej uczelni. Był współpracownikiem „Zeszytów Historycznych”.
Odznaczenia i wyróżnienia.
W 1944 odznaczony dwukrotnie Krzyżem Walecznych. W 2005, "w uznaniu wybitnych zasług w propagowaniu polskiej historii i tradycji narodowych, za osiągnięcia w upamiętnianiu polsko-brytyjskiej współpracy wywiadowczej w czasie II wojny światowej", prezydent Aleksander Kwaśniewski odznaczył go Krzyżem Wielkim Orderu Odrodzenia Polski. W 1994 uhonorowano go Krzyżem Oficerskim tego orderu.
W 1979 został wyróżniony nagrodą przyznaną przez paryską „Kulturę”.

</doc>
<doc id="2623491" url="https://pl.wikipedia.org/wiki?curid=2623491" title="Mistrzostwa Świata w Szermierce 2012">
Mistrzostwa Świata w Szermierce 2012

74. Mistrzostwa Świata w Szermierce − zawody sportowe, które odbyły się w dniach 13−14 kwietnia 2012 w Kijowie. Rozegrano na nich konkurencje, które nie zmieściły się w programie Igrzysk Olimpijskich w Londynie.
Skład reprezentacji Polski.
mężczyźni.
szpada
kobiety.
szabla

</doc>
<doc id="2623493" url="https://pl.wikipedia.org/wiki?curid=2623493" title="Chwile (album Goya)">
Chwile (album Goya)

Chwile – szósty album studyjny grupy muzycznej Goya, wydany 17 kwietnia 2012 roku przez wydawnictwo muzyczne Universal Music Polska. Album zawiera 12 premierowych utworów zespołu, a pierwszym singlem promującym płytę został tytułowy utwór albumu „Chwile”.
Album dotarł do 29. miejsca listy OLiS.
Lista utworów.
Opracowano na podstawie materiału źródłowego.

</doc>
<doc id="2623498" url="https://pl.wikipedia.org/wiki?curid=2623498" title="Franciszek Calvo Burillo">
Franciszek Calvo Burillo

Francisco Calvo Burillo (ur. 21 listopada 1881 w Hijar, zm. 21 sierpnia 1936) – hiszpański Błogosławiony Kościoła katolickiego.
Życiorys.
Urodził się w bardzo religijnej rodzinie. Mając 15 lat wstąpił do klasztoru Dominikanów, a w 1905 roku został wyświęcony na kapłana. Potem był nauczycielem w szkole w Oviedo. Został zamordowany w czasie wojny domowej w Hiszpanii w dniu 21 sierpnia 1936 roku.
Został beatyfikowany w grupie Józefa Aparicio Sanza i 232 towarzyszy przez papieża Jana Pawła II w dniu 11 marca 2001 roku.

</doc>
<doc id="2623499" url="https://pl.wikipedia.org/wiki?curid=2623499" title="European Adventure Tour 1981">
European Adventure Tour 1981

European Adventure Tour 1981 – trzecia trasa koncertowa Mike'a Oldfielda; w jej trakcie odbyło się pięćdziesiąt siedem koncertów.

</doc>
<doc id="2623501" url="https://pl.wikipedia.org/wiki?curid=2623501" title="Konstandinos Dendopulos">
Konstandinos Dendopulos

Konstandinos Dendopulos (ur. 1 maja 1994) – grecki lekkoatleta specjalizujący się w chodzie sportowym.
W 2011 bez powodzenia brał udział w mistrzostwach świata juniorów młodszych, a w 2012 został mistrzem krajów bałkańskich juniorów w chodzie na 10 000 metrów.
Medalista mistrzostw Grecji.
Rekordy życiowe: chód na 10 kilometrów – 43:10 (2013), chód na 10 000 metrów – 41:52,95 (2014).

</doc>
<doc id="2623502" url="https://pl.wikipedia.org/wiki?curid=2623502" title="Mistrzostwa Krajów Bałkańskich w Chodzie Sportowym 2012">
Mistrzostwa Krajów Bałkańskich w Chodzie Sportowym 2012

Mistrzostwa Krajów Bałkańskich w Chodzie Sportowym 2012 – zawody lekkoatletyczne w chodzie sportowym organizowane pod auspicjami Związku Lekkoatletycznego Krajów Bałkańskich, które odbyły się 7 kwietnia w stolicy Rumunii Bukareszcie.
W mistrzostwach wystąpiło 57 zawodników (30 mężczyzn i 27 kobiet) z 6 krajów.

</doc>
<doc id="2623510" url="https://pl.wikipedia.org/wiki?curid=2623510" title="Hrabstwo Cedar (Missouri)">
Hrabstwo Cedar (Missouri)

Hrabstwo Cedar (ang. "Cedar County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 498,51 mil2 (1 291 km2). Według danych z 2010 r. hrabstwo miało 13 982 mieszkańców. Hrabstwo powstało w 1845 roku, a jego nazwa pochodzi od potoku Cedar Creek (dopływu Sac River), zawdzięczającego swą nazwę rosnącym tu niegdyś jałowcom (ang. "Eastern redcedar").

</doc>
<doc id="2623511" url="https://pl.wikipedia.org/wiki?curid=2623511" title="Vanwall Special">
Vanwall Special

Vanwall Special, także Cooper T30 – samochód Formuły 1 zaprojektowany przez Owena Maddocka i zbudowany przez Cooper Car Company dla zespołu Vandervell (Vanwall). Pierwszy samochód Vanwalla w Formule 1.
Samochód był zbudowany wokół aluminiowej kratownicy przestrzennej i silnika Vandervell, rozwijanego przez firmy Norton i Rolls-Royce. Miał chłodnicę na swoim niskoprofilowym, szerokim nosie. Na przednie zawieszenie składały się niezależne podwójne wahacze ze sprężynami, a na tylne oś De Dion z drążkiem skrętnym. Zamiast standardowego zbiornika paliwa za kierowcą w modelu Special znajdowały się trzy mniejsze zbiorniki: dwa po obu stronach samochodu tuż przed kokpitem, a jeden za kierowcą; takie rozwiązanie miało poprawić rozkład masy. W samochodzie zamiast gaźników wykorzystano wtrysk paliwa firmy Bosch, co było rzadkim ówcześnie rozwiązaniem.
Pojazd zadebiutował 15 maja 1954 roku w zawodach International Trophy, a jego kierowcą był Alan Brown. Był wówczas wyposażony w dwulitrowy silnik według regulacji Formuły 2. W pierwszym wyścigu Brown był szósty i pierwszy w klasie, a w finałowym, jadąc na piątym miejscu, wycofał się z powodu pękniętej rury olejowej.
W lipcu Vanwall Special wystartował z nowym silnikiem 2,3 litra w Grand Prix Wielkiej Brytanii 1954, a jego kierowcą był Peter Collins. Collins startował z jedenastej pozycji. W wyścigu był dosyć konkurencyjny, ale na 17 okrążeniu wycofał się po uszkodzeniu uszczelki pod głowicą.
Model Special wziął udział jeszcze w dwóch Grand Prix Formuły 1, a także w kilku wyścigach niewliczanych do mistrzostw, jak Goodwood Trophy czy Daily Telegraph Trophy, gdzie drugie miejsce zajęli odpowiednio Collins i Mike Hawthorn. Podczas pierwszego treningu przed Grand Prix Hiszpanii, gdy wyposażono model w silnik o pojemności 2,5 litra, Collins wypadł z toru i zderzył się z drzewem. Samochodu nie zdołano odbudować na wyścig. Po powrocie do bazy w Acton, samochód został rozebrany. Okazało się, że rama jest zbyt wygięta, by ją naprawić, a oś de Dion została zupełnie zniszczona. Znacznie uszkodzone były także nadwozie, zbiorniki paliwa i tylne zawieszenie. Special nie został więc odbudowany.

</doc>
<doc id="2623512" url="https://pl.wikipedia.org/wiki?curid=2623512" title="Cooper T30">
Cooper T30



</doc>
<doc id="2623513" url="https://pl.wikipedia.org/wiki?curid=2623513" title="Vexillum (znak bojowy)">
Vexillum (znak bojowy)

Vexillum – znak bojowy rzymskich legionów. Był to sztandar wojskowy mający formę kwadratowego kawałka materiału z godłem, zawieszonego na poprzecznej belce zamocowanej do długiego drzewca. Znak noszony był przez "vexillariusa" („starszego niosącego sztandar”). 
Spotykany na monetach jako atrybut Fides Militum.

</doc>
<doc id="2623515" url="https://pl.wikipedia.org/wiki?curid=2623515" title="Alfred Simón Colomina">
Alfred Simón Colomina

Alfred Simón Colomina SJ, "Alfredo Simón Colomina" (ur. 18 marca 1877 w Walencji, zm. 29 listopada 1936 pod Walencją) – hiszpański błogosławiony Kościoła katolickiego, prezbiter, ofiara prześladowań antykatolickich, męczennik.
Życiorys.
W 1895 roku wstąpił do Towarzystwa Jezusowego i tam otrzymał święcenia kapłańskie. Pełnił obowiązki rektora Kolegium Świętego Józefa w Walencji do czasu jego zniszczenia przez rewolucjonistów. Po wydaniu przez rząd republikański dekretu delegalizującego zakon jezuitów pozostał w kraju i realizując swoje powołanie pełnił posługę kapłańską wśród wiernych. Dla apostolatu Alfreda Simóna Colominy charakterystyczne było zaangażowanie w Eucharystię. Dwukrotnie był aresztowany po rozpoznaniu jego stanu zakonnego i więziony. Również w niewoli prowadził dla współwięźniów modlitwy i sakrament pokuty i pojednania. Rozstrzelany przez republikanów w czasie wojny domowej w Hiszpanii. Uznany został przez Kościół rzymskokatolicki za ofiarę nienawiści do wiary (łac. "odium fidei").
11 marca 2001 roku został beatyfikowany w grupie Józef Aparicio Sanz i 232 towarzyszy przez papieża Jana Pawła II. Uroczystość beatyfikacji miała miejsce na placu Świętego Piotra w Watykanie.
W Kościele katolickim wspominany w "dies natalis" (29 listopada) i 22 września razem z grupą męczenników w archidiecezji walenckiej. Relikwie po translacji dokonanej 25 marca 1940 roku spoczywają w Residencia Sagrado Corazón (Walencja).

</doc>
<doc id="2623517" url="https://pl.wikipedia.org/wiki?curid=2623517" title="Jerzy Tomala">
Jerzy Tomala

Jerzy Tomala (ur. 6 kwietnia 1926 w Bieruniu Starym, zm. 3 grudnia 2017) – polski profesor nauk ekonomicznych.
Życiorys.
W 1948 roku ukończył III Liceum Ogólnokształcące im. Adama Mickiewicza w Katowicach. Następnie podjął studia ekonomiczne z zakresu planowania i polityki ekonomicznej w Wyższej Szkole Ekonomicznej w Poznaniu, które ukończył w 1953 roku. Osiem lat później doktoryzował się rozprawą zatytułowaną "Relacje kapitałowe w teorii wzrostu gospodarczego". Pracę habilitacyjną "Podstawy polityki wzrostu gospodarczego Stanów Zjednoczonych A.P." obronił na Akademii Ekonomicznej w Poznaniu w 1968 roku. W 1991 roku uzyskał tytuł profesora.
Był członkiem Poznańskiego Towarzystwa Przyjaciół Nauk, Towarzystwa Naukowego w Toruniu i Polskiego Towarzystwa Ekonomicznego. W latach 1944–1947 był członkiem United States Army. Otrzymał stypendium Fundacji Kościuszkowskiej na wyjazd na University of California w Berkeley (1965–1966) oraz stypendium IREX na Princeton University (1973). W latach 1969–1991 był pracownikiem Uniwersytetu Mikołaja Kopernika w Toruniu. Pełnił funkcje prorektora (1978–1981), prodziekana Wydziału Nauk Ekonomicznych (1969–1972) i kierownika Katedry Ekonomii Politycznej i Polityki Społeczno-Gospodarczej (1972–1991).
Zajmował się głównie czynnikami i proporcją wzrostu gospodarczego i relacjami kapitałowymi.

</doc>
<doc id="2623518" url="https://pl.wikipedia.org/wiki?curid=2623518" title="Lüda">
Lüda



</doc>
<doc id="2623520" url="https://pl.wikipedia.org/wiki?curid=2623520" title="Daria od św. Zofii Campillo Paniagua">
Daria od św. Zofii Campillo Paniagua

Daria Campillo Paniagua de Santa Sofia (ur. 11 września 1873 w Vitorii; zm. 24 listopada 1936) – hiszpańska Błogosławiona Kościoła katolickiego.
Życiorys.
Pochodziła z religijnej rodziny. Wstąpiła do karmelitanek miłosierdzia. Podczas trwania wojny domowej w Hiszpanii została zamordowana w dniu 24 listopada 1936 roku na plaży Playa del Saler w pobliżu Walencji.
Beatyfikował ją w grupie Józef Aparicio Sanz i 232 towarzyszy Jan Paweł II w dniu 11 marca 2001 roku.

</doc>
<doc id="2623522" url="https://pl.wikipedia.org/wiki?curid=2623522" title="Lüta">
Lüta



</doc>
<doc id="2623523" url="https://pl.wikipedia.org/wiki?curid=2623523" title="Adam Bromke">
Adam Bromke

Adam Lech Bromke (ur. 11 lipca 1928 w Warszawie, zm. 5 października 2008 tamże) – polski politolog, sowietolog, nauczyciel akademicki, działacz harcerski i powstaniec warszawski.
Życiorys.
W okresie II wojny światowej działał w 21 Warszawskiej Drużynie Harcerzy. Został żołnierzem Armii Krajowej. Przydzielono go do 2 harcerskiej baterii artylerii przeciwlotniczej „Żbik”. Brał udział w powstaniu warszawskim, po jego upadku dostał się do niewoli. Przetrzymywany m.in. w Stalagu 344 Lamsdorf, uciekł 1 grudnia 1944 z transportu jeńców przeznaczonych do robót na terenie Austrii. W 1945 zdał egzamin maturalny w Liceum Ogólnokształcącym im. Tomasza Zana w Pruszkowie, reaktywował w tym samym roku 21 Warszawską Drużynę Harcerzy.
Wkrótce wyemigrował do Wielkiej Brytanii, gdzie ukończył studia. Następnie w 1950 wyjechał do Kanady. W 1953 został doktorem na Uniwersytecie w Montrealu, a w 1963 obronił doktorat na McGill University. Wykładał na Carleton University (do 1973) i na McMaster University (do 1988, pełniąc m.in. funkcję dziekana Wydziału Nauk Politycznych). Brał udział w działalności różnych organizacji naukowych, m.in. kanadyjskiego stowarzyszenia slawistów. Stał się jednym z najbardziej znanych w Kanadzie uczonych specjalizujących się w stosunkach politycznych Europy Wschodniej. Będąc specjalistą w zakresie sowietologii, udzielał się także jako ekspert rządów USA i Kanady. Był pomysłodawcą i nadzorował wykonanie akcji balonowej rozgłośni RWE, w której nowojorskim oddziale pracował w latach 50. m.in. jako kierownik redakcyjny materiałów wysyłanych tą drogą.
W 1988 powrócił na stałe do Polski. Dwa lata później uzyskał tytuł profesora nauk humanistycznych. Był członkiem Komitetu Nauk Politycznych Polskiej Akademii Nauk. Współtworzył Europejską Wyższą Szkołę Prawa i Administracji, a w latach 1997–2007 pełnił funkcję jej prorektora.
Postanowieniem z 14 października 1998 prezydent Aleksander Kwaśniewski odznaczył go Krzyżem Wielkim Orderu Odrodzenia Polski.
Pochowany na cmentarzu Powązkowskim w Warszawie (kwatera pod murem V-55).

</doc>
<doc id="2623527" url="https://pl.wikipedia.org/wiki?curid=2623527" title="Miklós Szontagh (junior)">
Miklós Szontagh (junior)

Miklós Szontagh junior (wym. []), także Nikolaus Szontagh (ur. 10 sierpnia 1882 w Nowym Smokowcu, zm. 26 lipca 1963 r. w Lewoczy) – węgierski lekarz, taternik, działacz turystyczny. Był wnukiem prawnika Dániela Szontagha i synem lekarza Miklósa Szontagha seniora.
Po ojcu, założycielu miejscowości Nowy Smokowiec, objął tam stanowisko lekarza naczelnego i piastował je przez wiele lat. Przed I wojną światową był aktywnym wspinaczem, dokonał szeregu ważnych wejść na tatrzańskie szczyty. W większości przypadków towarzyszyli mu przewodnicy. Zasłużył się dla rozwoju turystyki i ratownictwa po południowej stronie Tatr, w latach 1933–1939 był prezesem Karpathenvereinu. Wcześniej, w początkowych latach XX wieku, dzierżawił po ojcu tereny myśliwskie w Granatach Wielickich, na których polował na kozice. Był autorem artykułów dotyczących tematyki tatrzańskiej.
Został pochowany w Wielkiej, dzisiejszej dzielnicy Popradu.

</doc>
<doc id="2623528" url="https://pl.wikipedia.org/wiki?curid=2623528" title="Miklós Szontagh">
Miklós Szontagh



</doc>
<doc id="2623529" url="https://pl.wikipedia.org/wiki?curid=2623529" title="Nikolaus Szontagh">
Nikolaus Szontagh



</doc>
<doc id="2623530" url="https://pl.wikipedia.org/wiki?curid=2623530" title="Armenia Zachodnia">
Armenia Zachodnia



</doc>
<doc id="2623531" url="https://pl.wikipedia.org/wiki?curid=2623531" title="Christopher Reitz">
Christopher Reitz

Christian "Büdi" Blunck (ur. 28 czerwca 1968
) – niemiecki hokeista na trawie, złoty medalista olimpijski z Barcelony.
Brał udział w dwóch igrzyskach (IO 92, IO 96). Największy sukces w karierze odniósł w 1992, kiedy to wywalczył złoty medal olimpijski. Był mistrzem Europy w 1991. Łącznie rozegrał w kadrze 196 spotkań, w latach 1988-1998. 
Jego matka Greta także była hokeistką na trawie, reprezentantką kraju.

</doc>
<doc id="2623532" url="https://pl.wikipedia.org/wiki?curid=2623532" title="Zoltán Zsigmondy">
Zoltán Zsigmondy

Zoltán Zsigmondy (wym. [], ur. 1880, zm. w styczniu 1945 w Budapeszcie) – węgierski taternik, doktor.
Wspólnie z Miklósem Szontaghiem juniorem i przewodnikiem Johannem Franzem seniorem dokonał kilku istotnych pierwszych wejść na szczyty w Tatrach.
Zginął w czasie oblężenia Budapesztu.

</doc>
<doc id="2623537" url="https://pl.wikipedia.org/wiki?curid=2623537" title="Lucjan Miładowski">
Lucjan Miładowski

Lucjan Miładowski (ur. 29 sierpnia 1897 w Sokołówce k. Grodna, zm. 18 kwietnia 1975 w Edynburgu) – major piechoty Wojska Polskiego.
Życiorys.
Był uczestnikiem III powstania śląskiego, od grudnia 1920 do 1 lipca 1921 roku członkiem Grupy Wawelberga. W 1923 roku pełnił służbę w 21pułku piechoty w Warszawie. W styczniu 1925 roku został przydzielony do Biura Ścisłej Rady Wojennej, a następnie przeniesiony służbowo do Gabinetu Ministra Spraw Wojskowych.
Był uwikłany w niewyjaśnioną sprawę „zaginięcia” generała brygady Włodzimierza Zagórskiego.
W grudniu 1926 roku został przydzielony do Samodzielnego Referatu Personalnego przy Generalnym Inspektorze Sił Zbrojnych na stanowisko referenta. Awans na kapitana otrzymał ze starszeństwem z dniem 1 stycznia 1927 roku. Na początku 1935 został wyznaczony na stanowisko adiutanta Generalnego Inspektora Sił Zbrojnych marszałka Józefa Piłsudskiego. 27 czerwca 1935 roku został awansowany na majora ze starszeństwem z dniem 1 stycznia 1935 roku i 51. lokatą w korpusie oficerów piechoty. Z dniem 1 sierpnia 1935 roku został przydzielony do Prezydium Rady Ministrów na sześciomiesięczną praktykę. Później został przeniesiony w stan spoczynku.
Po odejściu z wojska pracował w Dyrekcji Okręgu Poczt i Telegrafów w Warszawie. We wrześniu 1939 roku przekroczył granicę. Przez Rumunię przedostał się do Francji a stamtąd do Anglii. Po wojnie osiadł w Szkocji w Edynburgu gdzie zmarł 18 kwietnia 1975 roku i tam został pochowany na cmentarzu Mount Wernon.

</doc>
<doc id="2623538" url="https://pl.wikipedia.org/wiki?curid=2623538" title="Sven Meinhardt">
Sven Meinhardt

Sven Meinhardt (ur. 28 września 1971) – niemiecki hokeista na trawie, złoty medalista olimpijski z Barcelony.
Brał udział w dwóch igrzyskach (IO 92, IO 96). Największy sukces w karierze odniósł w 1992, kiedy to wywalczył złoty medal olimpijski. Był mistrzem Europy w 1991 i 1995. Łącznie rozegrał w kadrze 101 spotkań, w latach 1990-1996.

</doc>
<doc id="2623539" url="https://pl.wikipedia.org/wiki?curid=2623539" title="Moskowskije nowosti">
Moskowskije nowosti

Moskowskije Nowosti (, ) – rosyjski dziennik, wychodzący od 1980 do 1 stycznia 2008; wznowiony w lutym 2011. 
Od 1980 do 2008 Moskowskije Nowosti ukazywały się jako tygodnik (ostatni numer ukazał się 1 stycznia 2008, po wznowieniu w 2001 wychodzą już jako dziennik) i były skierowane do dobrze wykształconej, elitarnej grupy wyborców. W latach 2005–2008 właścicielem czasopisma był Arkadij Gajdamak. W czasach radzieckich większość artykułów była tłumaczona na język angielski, a następnie publikowana w anglojęzycznym The Moscow News.
W czasach pierestrojki czasopismo cieszyło się dużą popularnością i pragnęło być postrzegane jako „most pomiędzy ZSRR a światem zachodnim”. 
Nowe Moskowskije Nowosti ukazują się od lutego 2011 jako dziennik, przy czym pierwsze artykuły były publikowane na Facebooku już od listopada 2010. Gazeta wychodzi dzięki współpracy pomiędzy Domem Wydawniczym Wriemia (do 17 grudnia 2010 wydawcy Wriemia Nowostiej), który zajmuje się sferą dziennikarską oraz agencją RIA Nowosti (właściciel marki Moskowskije Nowosti), która dostarcza technologię i infrastrukturę, bez wtrącania się w zawartość pisma.

</doc>
<doc id="2623543" url="https://pl.wikipedia.org/wiki?curid=2623543" title="Młynów (Ukraina)">
Młynów (Ukraina)



</doc>
<doc id="2623553" url="https://pl.wikipedia.org/wiki?curid=2623553" title="International Tennis Federation">
International Tennis Federation



</doc>
<doc id="2623556" url="https://pl.wikipedia.org/wiki?curid=2623556" title="International Amateur Radio Union">
International Amateur Radio Union



</doc>
<doc id="2623564" url="https://pl.wikipedia.org/wiki?curid=2623564" title="Tadeusz Koszarowski">
Tadeusz Koszarowski

Tadeusz Tomasz Koszarowski (ur. 16 września 1915 w Bicas, zm. 17 sierpnia 2002) – polski lekarz, chirurg i onkolog, profesor nauk medycznych. Określany twórcą polskiej chirurgii onkologicznej i autorem terminu onkologia w polskiej medycynie, poseł na Sejm PRL VIII kadencji. Budowniczy Polski Ludowej.
Życiorys.
Syn Walerego. Urodził się w Brazylii w rodzinie polskich emigrantów, która powróciła w 1920 do Polski. W 1928 został absolwentem Gimnazjum Księży Marianów w Warszawie, a w 1933 Państwowego Gimnazjum im. Tadeusza Reytana. W 1939 ukończył studia na Wydziale Lekarskim Uniwersytecie Józefa Piłsudskiego w Warszawie. W czasach studenckich uprawiał koszykówkę, w barwach YMCA Warszawa, w latach 1935–1937 wystąpił w ośmiu spotkaniach reprezentacji Polski, w 1935 i 1937 zdobył z polską reprezentacją srebrny medal akademickich mistrzostw świata.
W trakcie kampanii wrześniowej w 1939 znalazł się w szeregach SGO Polesie Franciszka Kleeberga. Po powrocie do stolicy został zatrudniony w Szpitalu Wolskim, pracował jako asystent oddziału chirurgicznego, gdzie poznał Leona Manteuffla. Zaangażował się w działalność konspiracyjną, prowadził zajęcia na tajnych studiach lekarskich, brał udział w działaniach konspiracyjnych. Należał do Związku Walki Zbrojnej i Armii Krajowej. W 1943 został zatrzymany, był więziony na Pawiaku. W 1944 w czasie wybuchu powstania warszawskiego przebywał na Pradze, kierował szpitalem polowym. Powołany na prezydenta m.st. Warszawy Marian Spychalski powierzył mu funkcję dyrektora wydziału szpitalnictwa. Tadeusz Koszarowski nadzorował odbudowę stołecznych szpitali, wrócił także do pracy w Szpitalu Wolskim. Zaczął się specjalizować w chirurgii onkologicznej, przeprowadzał operacje nowotworów odbytnicy i odbytu oraz nowotworów ginekologicznych, wprowadzał w tamtym okresie nowatorskie metody leczenia i operowania.
W 1948 uzyskał stopień naukowy doktora. Od 1954 pracował na stanowisku docenta. W 1961 otrzymał tytuł profesora nauk medycznych. Od 1952 był zastępcą dyrektora Instytutu Onkologii, zaś w latach 1972–1985 pełnił funkcję dyrektora tej placówki. Od 1953 do 1973 był konsultantem krajowym ds. onkologii, zaś w latach 1962–1970 pełnił funkcję prezesa Polskiego Towarzystwa Lekarskiego, współtworząc w tym okresie zbiór "Zasad etyczno-deontologicznych PTL". Prowadził badania poświęcone epidemiologii nowotworów, organizował Centralny Rejestr Nowotworów oraz Zakład Organizacji Walki z Rakiem. W latach 1975–1985 był dyrektorem Narodowego Programu Walki z Rakiem. Działał na rzecz powstawania pracowni epidemiologicznych, w wyniku jego starań w 1984 otwarto Centrum Onkologii w Warszawie. Członek rady naukowej przy ministrze zdrowia i opieki społecznej (1962–1979) oraz przewodniczący Społecznej Rady Zdrowia w tym samym resorcie (1982–1986).
W latach 1980–1985 sprawował mandat bezpartyjnego posła na Sejm PRL VIII kadencji. W 1986 zasiadł w Radzie Konsultacyjnej przy Przewodniczącym Rady Państwa. Od 1985 był członkiem zespołu doradców sejmowych, a od 1986 Komisji Edukacji Narodowej przy premierze. Był także prezesem rady krajowej YMCA w Polsce po reaktywowaniu w 1990 tej organizacji. Od 1984 członek New York Academy of Sciences.
Zmarł w 2002; został pochowany na cmentarzu Powązkowskim w Warszawie (kwatera 88–3–26).
Odznaczenia i wyróżnienia.
Postanowieniem prezydenta Aleksandra Kwaśniewskiego z 2001, "za wybitne zasługi dla medycyny polskiej, za osiągnięcia w pracy naukowej i dydaktycznej", został odznaczony Krzyżem Wielkim Orderu Odrodzenia Polski.
Ponadto otrzymał:

</doc>
<doc id="2623570" url="https://pl.wikipedia.org/wiki?curid=2623570" title="Mutan-ciang">
Mutan-ciang



</doc>
<doc id="2623571" url="https://pl.wikipedia.org/wiki?curid=2623571" title="Songhua Jiang">
Songhua Jiang



</doc>
<doc id="2623572" url="https://pl.wikipedia.org/wiki?curid=2623572" title="Sunghua-ciang">
Sunghua-ciang



</doc>
<doc id="2623573" url="https://pl.wikipedia.org/wiki?curid=2623573" title="Monaster Trójcy Świętej w Zielencu">
Monaster Trójcy Świętej w Zielencu



</doc>
<doc id="2623578" url="https://pl.wikipedia.org/wiki?curid=2623578" title="Michael Knauth">
Michael Knauth

Michael Knauth (ur. 24 czerwca 1965) – niemiecki hokeista na trawie, złoty medalista olimpijski z Barcelony.
Brał udział w dwóch igrzyskach (IO 92, IO 96). Największy sukces w karierze odniósł w 1992, kiedy to wywalczył złoty medal olimpijski. Był mistrzem Europy w 1991. Łącznie rozegrał w kadrze 72 spotkania, w latach 1987-1996.

</doc>
<doc id="2623579" url="https://pl.wikipedia.org/wiki?curid=2623579" title="Emin (Chiny)">
Emin (Chiny)

Emin (chiń.: 额敏县; pinyin: "Émǐn Xiàn"; ujg.: دۆربىلجىن ناھىيىسى, "Dörbiljin Nahiyisi"; kaz.: ءدوربىلجىن اۋدانى, "Dorbıljın Awdanı") – powiat w północno-zachodnich Chinach, w regionie autonomicznym Sinciang, w prefekturze Tacheng. W 2000 roku liczył 178 309 mieszkańców.

</doc>
<doc id="2623581" url="https://pl.wikipedia.org/wiki?curid=2623581" title="Christian Mayerhöfer">
Christian Mayerhöfer

Christian Mayerhöfer (ur. 16 czerwca 1971) – niemiecki hokeista na trawie, złoty medalista olimpijski z Barcelony.
Brał udział w trzech igrzyskach (IO 92, IO 96, IO 00). Największy sukces w karierze odniósł w 1992, kiedy to wywalczył złoty medal olimpijski. Był mistrzem Europy w 1995 i 1999. W 1998 był brązowym, a w 2002 złotym medalistą mistrzostw świata. Wygrywał Champions Trophy in 1995, 1997 i 2001. Łącznie rozegrał w kadrze 315 spotkań, w latach 1992-2006.

</doc>
<doc id="2623582" url="https://pl.wikipedia.org/wiki?curid=2623582" title="Christian Mayerhofer">
Christian Mayerhofer



</doc>
<doc id="2623584" url="https://pl.wikipedia.org/wiki?curid=2623584" title="Tisbury (Massachusetts)">
Tisbury (Massachusetts)

Tisbury – miasto ("town") w hrabstwie Dukes, w stanie Massachusetts, w Stanach Zjednoczonych, położone na wyspie Martha’s Vineyard, nad cieśniną Vineyard Sound, ok. 110 km na południe od Bostonu. W 2009 roku miasto liczyło 3916 mieszkańców. 
Miasto zostało założone w 1671 roku, początkowo podlegając prowincji Nowy Jork, a od 1673 Massachusetts. Jego nazwa pochodzi od miasta Tisbury w Anglii. W przeszłości miejscowość znana była także pod nazwą Holmes Hole. W 1892 roku miasto zostało podzielone na dwie części – Tisbury oraz West Tisbury.
Na terenie miasta dla celów spisu powszechnego wytyczona jest jednostka osadnicza ("census-designated place") Vineyard Haven, której nazwa często jest stosowana wymiennie z Tisbury w odniesieniu do całej miejscowości.
W mieście funkcjonuje przystań promowa, zapewniająca łączność pomiędzy wyspą Martha’s Vineyard a kontynentem.

</doc>
<doc id="2623585" url="https://pl.wikipedia.org/wiki?curid=2623585" title="Shawan">
Shawan

Shawan (chiń. 沙湾市; pinyin: "Shāwān Shì"; ujg. ساۋەن ناھىيىسى, "Savan Nahiyisi"; kaz. ساۋان اۋدانى, "Sawan Awdanı") – miasto na prawach powiatu w północno-zachodnich Chinach, w regionie autonomicznym Sinciang, w prefekturze Tacheng. W 2000 roku liczyło 188 715 mieszkańców.
W styczniu 2021 roku dotychczasowy powiat Shawan został przekształcony w miasto na prawach powiatu.

</doc>
<doc id="2623587" url="https://pl.wikipedia.org/wiki?curid=2623587" title="Andreas Becker">
Andreas Becker

Andreas Becker (ur. 8 marca 1970) – niemiecki hokeista na trawie, złoty medalista olimpijski z Barcelony.
Brał udział w dwóch igrzyskach (IO 92, IO 96). Największy sukces w karierze odniósł w 1992, kiedy to wywalczył złoty medal olimpijski. Był mistrzem Europy w 1991 i 1995. Łącznie rozegrał w kadrze 123 spotkania, w latach 1989-1996.

</doc>
<doc id="2623588" url="https://pl.wikipedia.org/wiki?curid=2623588" title="Toli">
Toli

Toli (chiń. 托里县; pinyin: "Tuōlǐ Xiàn"; ujg. تولى ناھىيىسى, "Toli Nahiyisi"; kaz. تولى اۋدانى, "Tolı Awdanı") – powiat w północno-zachodnich Chinach, w regionie autonomicznym Sinciang, w prefekturze Tacheng. W 2000 roku liczył 79 882 mieszkańców.

</doc>
<doc id="2623589" url="https://pl.wikipedia.org/wiki?curid=2623589" title="Klaus Michler">
Klaus Michler

Klaus Michler (ur. 15 maja 1970) – niemiecki hokeista na trawie, złoty medalista olimpijski z Barcelony.
Brał udział w dwóch igrzyskach (IO 92, IO 96). Największy sukces w karierze odniósł w 1992, kiedy to wywalczył złoty medal olimpijski. Był mistrzem Europy w 1991 i 1995 oraz brązowym medalistą mistrzostw świata w 1998. Łącznie rozegrał w kadrze 123 spotkania, w latach 1991-1998.

</doc>
<doc id="2623591" url="https://pl.wikipedia.org/wiki?curid=2623591" title="Stefan Saliger">
Stefan Saliger

Stefan Saliger (ur. 23 grudnia 1967) – niemiecki hokeista na trawie, złoty medalista olimpijski z Barcelony.
Brał udział w dwóch igrzyskach (IO 92, IO 96). Największy sukces w karierze odniósł w 1992, kiedy to wywalczył złoty medal olimpijski. Był mistrzem Europy w 1991. Łącznie rozegrał w kadrze 174 spotkania, w latach 1987-1999.

</doc>
<doc id="2623592" url="https://pl.wikipedia.org/wiki?curid=2623592" title="Yumin">
Yumin

Yumin (chiń. 裕民县; pinyin: "Yùmín Xiàn"; ujg. چاغانتوقاي ناھىيىسى, "Chaghantoqay Nahiyisi"; kaz. شاعانتوعاي اۋدانى, "Şağantoğay Awdanı") – powiat w północno-zachodnich Chinach, w regionie autonomicznym Sinciang, w prefekturze Tacheng. W 2000 roku liczył 79 882 mieszkańców.

</doc>
<doc id="2623593" url="https://pl.wikipedia.org/wiki?curid=2623593" title="Julo Levin">
Julo Levin

Julo (Julius) Levin (ur. 5 września 1901 w Szczecinie, zm. 1943 w Auschwitz) – niemiecki malarz, ekspresjonista.
Urodził się w rodzinie żydowskiej jako trzecie dziecko Emmy i Leo Levinów. Od dzieciństwa wykazywał talent plastyczny. Kształcił się artystycznie w Essen, Monachium i w Akademii Sztuki ("Kunstakademie") w Düsseldorfie. W swoim życiu artystycznym należał do postępowej grupy Das Junge Rheinland. W 1933, po dojściu nazistów do władzy, został aresztowany. Jego twórczość zaliczono do „sztuki zdegenerowanej” i zakazano mu wystawiać publicznie jego prace. Od 1936 roku pracował jako nauczyciel w żydowskiej szkole w Berlinie. Po zamknięciu szkoły w 1941 roku przez władze, Levin został zmuszony do pracy na kolei. Deportowany do KL Auschwitz 17 maja 1943, wkrótce został zamordowany.
Kamienica, w której mieszkał Julo Levin znajdowała się przy König-Albert-Straße 51 (dziś ul. Śląska 51), ocalała do dziś i jest elementem szlaku miejskiego „Kamienice Szczecina”.

</doc>
<doc id="2623595" url="https://pl.wikipedia.org/wiki?curid=2623595" title="Arthur Grenfell Wauchope">
Arthur Grenfell Wauchope

Arthur Grenfell Wauchope (ur. 1 marca 1874 w Edynburgu, zm. 17 września 1947 w Londynie) – brytyjski generał ("General") i administrator kolonialny.
Dzieciństwo i młodość.
Arthur urodził się w Edynburgu, w szkockiej rodzinie arystokratycznej. Ukończył tradycyjną szkołę Repton School położoną w wiosce Repton w Anglii.
Kariera wojskowa.
W 1893 wstąpił do British Army i rozpoczął służbę jako oficer w batalionie piechoty Argyll and Sutherland Highlanders. W 1896 został przeniesiony do szkockiego batalionu piechoty Black Watch. Wziął udział w II wojnie burskiej i został ranny w 1899. Podczas I wojny światowej uczestniczył w walkach we Francji, a od 1916 w Mezopotamii. Został ranny w bitwie, a następnie otrzymał dowództwo nad batalionem piechoty. Po wojnie został przeniesiony do 2 Brygady Śląskiej, będącej częścią British Upper Silesian Force w Republice Weimarskiej.
W 1923 był wojskowym członkiem Delegacji Overseas wysłanej do Australii i Nowej Zelandii. W 1924 był szefem wojskowych członków Komisji Nadzoru Aliantów w Berlinie. W 1927 otrzymał awans na dowódcę 22 Dywizji Piechoty, a w 1929 objął dowództwo nad brytyjskimi wojskami w Irlandii Północnej.
20 listopada 1931 objął urząd wysokiego komisarza Palestyny, który sprawował do 1 marca 1938. Okazywał dużą sympatię społeczności żydowskiej i popierał ruch syjonistyczny. Wypromował system robót publicznych, dzięki czemu zmniejszył się poziom bezrobocia w Mandacie Palestyny i nastąpił wzrost gospodarczy, z którego korzystali Arabowie i Żydzi. Gdy w 1936 wybuchło arabskie powstanie, nakazał użycie wojska w celu przywrócenia spokoju w kraju. Wspierał rozwój żydowskich formacji paramilitarnych. Ustąpił z urzędu z powodu kłopotów zdrowotnych.
Późniejsze dzieje.
Wauchope powrócił do Anglii i rozpoczął leczenie. Zmarł nagle w 1947, gdy spadł ze schodów w wojskowym klubie w Londynie.

</doc>
<doc id="2623596" url="https://pl.wikipedia.org/wiki?curid=2623596" title="Rekiny i płotki">
Rekiny i płotki

Rekiny i płotki (ang. "Beggars and Choosers", 1999-2000) – amerykańsko-kanadyjski serial komediowy stworzony przez Petera Lefcourta i Brandona Tartikoffa.
Jego światowa premiera odbyła się 19 czerwca 1999 roku na kanale Showtime. Ostatni odcinek został wyemitowany 12 grudnia 2000 roku. W Polsce serial nadawany był dawniej na kanałach TVP1 i TVP3.

</doc>
<doc id="2623597" url="https://pl.wikipedia.org/wiki?curid=2623597" title="Kolej Carskosielska">
Kolej Carskosielska

Kolej Carskosielska (ros. Царскосельская железная дорога – "Carskosielskaja żeleznaja doroga") – historyczna linia kolejowa w Rosji, zbudowana w 1836 roku, istniejąca jako samodzielna linia do 1897 roku.
Historia.
Kolej Carskosielska była pierwszą linią kolejową na terenie Cesarstwa Rosyjskiego, o charakterze częściowo doświadczalnym, łącząca Petersburg (Dworzec Witebski) z rezydencją carską. Długość wynosiła jedynie 27 km: 23 km odcinek Petersburg – Carskie Sioło i 4 km odcinek Carskie Sioło – Pawłowsk. Konstrukcję zlecono austriackiemu inżynierowi (Czechowi) Franzowi Gerstnerowi. Podczas podróży zapoznawczej po Niemczech, Belgii i Wielkiej Brytanii Gerstner wybrał jako najbardziej odpowiedni szeroki rozstaw toru 1829 mm (6 stóp), zamiast zyskującego popularność typowego rozstawu 1435 mm oraz zamówił 7 parowozów i wagony, a także szyny dla kolei. Kolej była budowana i eksploatowana przez Spółkę Akcyjną Kolei Carskosielskiej, której wspólnikiem był m.in. Gerstner.
Pierwsze próby ciągnięcia wagonów trakcją konną miały miejsce 27 września 1836. 6 listopada 1836 na części trasy testowano pierwszy dostarczony parowóz brytyjskich zakładów Timothy’ego Hackwortha. 29 listopada parowóz na trasie Pawłowsk – Carskie Sioło – wieś Kuzmino (7 wiorst) pociągnął pociąg z 256 pasażerami. Dalsze próby i pokazowe jazdy na trasie do Kuzmina kontynuowane były w 1837 roku. 8 lutego 1837 po raz pierwszy pojawiła się w kontekście lokomotyw parowych na tej trasie rosyjska nazwa "parowoz", zaadaptowana także w języku polskim jako „parowóz”. Uroczyste otwarcie całej linii miało miejsce 30 października 1837. Parowóz „Prowornyj” konstrukcji zakładów Stephensona był z tej okazji kierowany przez inż. Gerstnera, a pociąg pokonał trasę z Petersburga do Carskiego Sioła w 35 minut, a z powrotem w 27 minut. Mimo to, początkowo kolej jeździła głównie w dni świąteczne, a do 4 kwietnia 1838 wykorzystywano też trakcję konną. Podczas pierwszych lat kolej przewoziła ok. 600 tysięcy pasażerów rocznie, w 1898 roku – 1,6 miliona pasażerów. Z uwagi na swój charakter, nie miała jednak większego znaczenia ekonomicznego, lecz miała pewne znaczenie doświadczalne, dla dalszego rozwoju kolei w Rosji.
Pierwsze siedem parowozów dostarczono w latach 1836–1837, z tego sześć z Wielkiej Brytanii (1 produkcji Hackwortha, 2 – Stephensona, 1 – Vulcana, 1 – Hawthorna) i jeden z Belgii (Cockerill). Do 1897 roku zakupiono łącznie 34 parowozy, także w niemieckich zakładach Borsig i rosyjskich zakładach Leichtenbergskich. Głównym dostawcą był Cockerill – ogółem 20 parowozów.
W 1897 roku Kolej Carskosielska weszła w skład Kolei Moskiewsko-Windawsko-Rybińskiej ("Московско-Виндаво-Рыбинскaя железная дорога", Moskwa – Windawa – Rybińsk), jako fragment odcinka Petersburg – Witebsk (według innego źródła, w 1899 r.). W 1902 jej tor został zwężony do standardowego rosyjskiego szerokiego rozstawu 1524 mm. Obecnie wchodzi w skład linii Oktiabrskiej.

</doc>
<doc id="2623598" url="https://pl.wikipedia.org/wiki?curid=2623598" title="František Anton Gerstner">
František Anton Gerstner



</doc>
<doc id="2623599" url="https://pl.wikipedia.org/wiki?curid=2623599" title="Rodzinny album (serial telewizyjny 1993)">
Rodzinny album (serial telewizyjny 1993)

Rodzinny album (ang. "Family Album", 1993) – amerykański serial komediowy stworzony przez Kevina Brighta, Davida Crane'a i Martę Kauffman.
Jego światowa premiera odbyła się 24 września 1993 roku na kanale CBS. Ostatni odcinek został wyemitowany 12 listopada 1993 roku. W Polsce serial był nadawany na kanale TVN 7.
Obsada.
i inni

</doc>
<doc id="2623600" url="https://pl.wikipedia.org/wiki?curid=2623600" title="David Hobby">
David Hobby

David Hobby (ur. 30 stycznia 1965) – amerykański fotograf, znany z kreatywnego wykorzystywania lamp błyskowych.
Życiorys.
Przez wiele lat był fotoreporterem, pracował m.in. dla The Baltimore Sun, obecnie dzieli czas między nauczanie fotografii, propagowanie technik oświetlenia i projekty fotograficzno-artystyczne.
Autor internetowego blogu Strobist, regularnie czytanego przez kilkaset tysięcy fotografów z całego świata i uznanego za jeden z najlepszych blogów przez tygodnik Time.
Uznany przez Photo District News za jednego z pięciu największych fotografów internetu.
Obecnie mieszka z rodziną w Baltimore.

</doc>
<doc id="2623601" url="https://pl.wikipedia.org/wiki?curid=2623601" title="Minister (film 2011)">
Minister (film 2011)

Minister (fr. "L'Exercice de l'État", 2011) – francuski film fabularny w reżyserii Pierre'a Schöllera.
Opis fabuły.
Bertrand Saint-Jean, minister transportu Francji, otrzymuje telefon w środku nocy: w Ardenach autokar przewożący dzieci uległ wypadkowi. Minister jedzie aby złożyć kondolencje rodzinom ofiar, dopilnować akcji ratunkowej i budować wizerunek medialny. Jednocześnie prowadzi grę przeciw ministrowi finansów, koledze z rządu, który naciska na prywatyzację dworców kolejowych.
Odbiór i krytyka filmu.
W Polsce film został pozytywnie przyjęty przez krytykę. "Rzeczpospolita" pisała, że "takiego kina politycznego - analitycznie chłodnego, a przy tym gorącego emocjonalnie - bardzo nam w Polsce brakuje". "Gazeta Wyborcza" zwróciła uwagę, że pozornie oderwane sceny, luźna, kapryśna narracja, nieprzewidywalność, dają wrażenie prawdziwości i składają się na portret współczesnego polityka. Według Tadeusza Sobolewskiego widz zostaje zmuszony do spojrzenia od drugiej strony, okiem polityka, na problemy medialnej rzeczywistości, a film daje subtelny wgląd w mechanizmy współczesnej polityki.

</doc>
<doc id="2623603" url="https://pl.wikipedia.org/wiki?curid=2623603" title="Ejdkuny">
Ejdkuny



</doc>
<doc id="2623604" url="https://pl.wikipedia.org/wiki?curid=2623604" title="Schwartza pomysły na życie">
Schwartza pomysły na życie

Schwartza pomysły na życie (ang. "Inside Schwartz", 2001-2002) – amerykański serial komediowy stworzony przez Stephena Engela. Wyprodukowany przez 20th Century Fox Television i National Broadcasting Company.
Jego światowa premiera odbyła się 27 września 2001 roku na kanale NBC. Miało zostać wyemitowane 13 odcinków, ale zostało wyemitowanych 9 odcinków. Ostatni odcinek został wyemitowany 3 stycznia 2002 roku. W Polsce serial nadawany był na kanale TV4.

</doc>
<doc id="2623609" url="https://pl.wikipedia.org/wiki?curid=2623609" title="Hoboksar">
Hoboksar

Hoboksar (chiń. 和布克赛尔蒙古自治县; pinyin: "Hébùkèsài’ěr Měnggǔ Zìzhìxiàn"; ujg. قوبۇقسار موڭغۇل ئاپتونوم ناھىيىسى, "Qobuqsar Mongghul Aptonom Nahiyisi"; mong. ᠬᠣᠪᠣᠭᠰᠠᠶᠢᠷ ᠮᠣᠩᠭᠣᠯ ᠥᠪᠡᠷᠲᠡᠭᠡᠨ ᠵᠠᠰᠠᠬᠤ ᠰᠢᠶᠠᠨ, "Qoboɣsayir Mongɣol Öbertegen ǰasaqu Siyan"; kaz. قوبىقسارى موڭعۇل اۆتونوميالى اۋدانى, "Qobıqsarı Moñğul Avtonomyalı Awdanı") – mongolski powiat autonomiczny w północno-zachodnich Chinach, w regionie autonomicznym Sinciang, w prefekturze Tacheng. W 2000 roku liczył 57 775 mieszkańców.

</doc>
<doc id="2623612" url="https://pl.wikipedia.org/wiki?curid=2623612" title="Dobkin">
Dobkin

Dobkin, Dobkina:

</doc>
<doc id="2623615" url="https://pl.wikipedia.org/wiki?curid=2623615" title="Wiara (psychologia)">
Wiara (psychologia)

Wiara – nadawanie dużego prawdopodobieństwa prawdziwości twierdzenia w warunkach braku wystarczającej wiedzy. Jeśli subiektywne prawdopodobieństwo jest małe, to potocznie taką wiarę nazywamy "przypuszczeniem", a przy znikomym prawdopodobieństwie mówimy, że "czegoś nie wykluczamy". Twierdzenie, które jest przedmiotem wiary nie musi być do końca (lub w ogóle) wyrażone słowami – Dotyczy to także bardziej inteligentnych zwierząt, które również dokonują subiektywnej oceny prawdopodobieństwa i często wahają się jeśli ryzyko jest zbyt duże. Wiara jest także ważnym składnikiem nadziei.
Wiara a prawdopodobieństwo.
Poniższy przykład pokazuje orientacyjne stopniowanie prawdopodobieństwa i odpowiadające mu określenia.
Załóżmy, że mamy wyciągnąć z urny jedną kulę.
Powyższy przykład nie uwzględnia jednak różnic indywidualnych. Przy silnym sceptycyzmie można powiedzieć, że dopiero przy milionie białych kul i jednej czarnej głęboko wierzę, że wyciągnę białą.

</doc>
<doc id="2623616" url="https://pl.wikipedia.org/wiki?curid=2623616" title="Diecezja Parmy">
Diecezja Parmy

Diecezja parmeńska (łac. "Dioecesis Parmensis"; ital. "Diocesi di Parma") – diecezja Kościoła rzymskokatolickiego we Włoszech, z siedzibą w Parmie. Została erygowana w IV w. jako sufragania metropolii mediolańskiej. 
Historia.
W połowie V w. biskupstwo parmeńskie było podporządkowane arcybiskupstwu Rawenny. Katedra parmeńska została zniszczona przez pożar 10 sierpnia 1058 r. Poza miastem na miejscu wczesnochrześcijańskiej bazyliki rozpoczęto budowę nowej katedry, którą ukończono w 1074 r. Konsekracji świątyni dokonał w 1106 r. papież Paschalis II. 3 stycznia 1117 r. kościół został zniszczony przez trzęsienie ziemi i musiano go przebudować.
W 1582 r. diecezję Parmy jako sufraganię podporządkowano archidiecezji Bolonii, a 26 maja 1806 r. – archidiecezji Genui. 30 marca 1818 r. diecezję wyłączono z granic metropolii i podporządkowano bezpośrednio Stolicy Apostolskiej. Od 14 sierpnia 1892 r. biskupi Parmy nosili także tytuł opata klasztoru cystersów w Fontevivo. 8 grudnia 1976 r. diecezja Parmy stała się sufraganią metropolii Modena-Nonantola.
Patronem diecezji jest św. Bernard. 

</doc>
<doc id="2623619" url="https://pl.wikipedia.org/wiki?curid=2623619" title="Parafia św. Andrzeja Boboli w Wytycznie">
Parafia św. Andrzeja Boboli w Wytycznie

Parafia św. Andrzeja Boboli w Wytycznie – parafia rzymskokatolicka w Wytycznie.
Parafia erygowana w 1882. Kościół drewniany, wybudowany w latach 1947-1949. 
Zasięg parafii.
Do parafii należą wierni z miejscowości: Wytyczno wieś i kolonia, Dominiczyn, Helenin, Lubowierz, Michałów oraz Wólka Wytycka.

</doc>
<doc id="2623620" url="https://pl.wikipedia.org/wiki?curid=2623620" title="Helenin">
Helenin

Helenin – kolonia wsi Dominiczyn w Polsce położona w województwie lubelskim, w powiecie włodawskim, w gminie Stary Brus.
Wieś należy do rzymskokatolickiej parafii św. Andrzeja Boboli w Wytycznie.
W latach 1975–1998 kolonia administracyjnie należała do województwa chełmskiego.

</doc>
<doc id="2623639" url="https://pl.wikipedia.org/wiki?curid=2623639" title="Gmina Błagojewgrad">
Gmina Błagojewgrad



</doc>
<doc id="2623642" url="https://pl.wikipedia.org/wiki?curid=2623642" title="Aleksander Wojciechowski (trener)">
Aleksander Wojciechowski (trener)

Aleksander Wojciechowski (ur. 25 grudnia 1949 w Poznaniu) – polski trener wioślarstwa, który doprowadził czwórkę podwójną Adam Korol-Marek Kolbowicz-Konrad Wasielewski-Michał Jeliński do czterokrotnego mistrzostwa świata (2005, 2006, 2007, 2009) i złotego medalu olimpijskiego na Igrzyskach Olimpijskich w Pekinie (2008). Najlepszy trener w Polsce w Plebiscycie Przeglądu Sportowego w 2008.
Życiorys.
Od 1967 uprawiał wioślarstwo w klubie Tryton Poznań, pływał w ósemce i czwórce bez sternika. Ukończył studia na Akademii Wychowania Fizycznego w Poznaniu. Następnie pracował jako trener, najpierw w Trytonie, a od 1982 w AZS AWF Poznań. Przed Igrzyskami Olimpijskimi w Barcelonie (1992) współpracował z Bogdanem Gryczukiem jako trenerem polskiej olimpijskiej kadry kobiecej. W 1997 został trenerem męskiej reprezentacji Polski. Jego pierwszym sukcesem był brązowy medal dwójki podwójnej Marek Kolbowicz-Adam Korol w mistrzostwach świata w 1998. W 2001 stworzył czwórkę podwójną Adam Korol-Marek Kolbowicz-Adam Bronikowski-Sławomir Kruszkowski, która sięgnęła po wicemistrzostwo (2002) i brązowy medal (2003) mistrzostw świata, a medal olimpijski na igrzyskach w Atenach przegrała o 0,07 sekundy, zajmując czwarte miejsce. Po tej ostatniej przegranej stworzył kolejną osadę w czwórce podwójnej Korol-Kolbowicz-Jeliński-Wasielewski i poprowadził ją do trzech kolejnych tytułów mistrza świata (2005, 2006, 2007) oraz złotego medalu olimpijskiego w 2008. Ten ostatni sukces przyniósł mu laur trenera roku w Plebiscycie Przeglądu Sportowego oraz wybór na najlepszego trenera wioślarstwa przez Międzynarodową Federację Wioślarską. W 2009 jego osada zdobyła czwarte mistrzostwo świata.
W 2008 został odznaczony Krzyżem Kawalerskim Orderu Odrodzenia Polski. Jest laureatem Wielkiej Honorowej Nagrody Sportowej za 2009 rok.
Jest mężem byłej wioślarki Haliny Roszak i ojcem dwóch wioślarzy-olimpijczyków Michała i Adama, których również trenował. Starty synów w kadrze przyniosły mu przydomek "Tata".

</doc>
<doc id="2623644" url="https://pl.wikipedia.org/wiki?curid=2623644" title="Pete Beyer">
Pete Beyer

Pete Beyer (ur. 27 stycznia 1987) – brytyjski biathlonista, trzykrotny uczestnik mistrzostw świata w biatlonie, gdzie najlepszym zajętym jego miejscem była 25 lokata w sztafecie podczas mistrzostw świata w Pjongczangu.

</doc>
<doc id="2623649" url="https://pl.wikipedia.org/wiki?curid=2623649" title="Aleksander Wojciechowski">
Aleksander Wojciechowski



</doc>
<doc id="2623650" url="https://pl.wikipedia.org/wiki?curid=2623650" title="Hrabstwo Caldwell (Missouri)">
Hrabstwo Caldwell (Missouri)

Hrabstwo Caldwell () – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 429,72 mil² (1113 km²). Według danych z 2010 r. hrabstwo miało 9424 mieszkańców. Hrabstwo powstało w 1836 roku i nosi imię Johna Caldwella - drugiego porucznika gubernatora Kentucky.

</doc>
<doc id="2623652" url="https://pl.wikipedia.org/wiki?curid=2623652" title="Nowaja daroha">
Nowaja daroha

Nowaja daroha () – kolaboracyjne pismo białoruskie na Białostocczyźnie podczas II wojny światowej
Pierwszy numer gazety ukazał się w 1942 roku w okupowanym Białymstoku. Wychodziła ona co tydzień w języku białoruskim. Wydawana była przez Białoruskie Wydawnictwo Narodowe. Funkcję redaktora naczelnego pełnił Chwiedar Iljaszewicz, który przewodniczył Zjednoczeniu Białoruskiemu. W redakcji pracował m.in. Juryj Popka i Masiej Siadniou. W gazecie publikowano komunikaty wojenne, artykuły i felietony dotyczące sytuacji społeczno-gospodarczej na okupowanych terenach białoruskich, czy życia ludności białoruskiej, szczególnie na Białostocczyźnie, recenzje wydawanych książek i wystąpień teatralnych. Ukazywała się kronika kulturalna. Drukowano utwory literackie pisarzy i poetów białoruskich. Teksty miały charakter antysemicki, antypolski i antyrosyjski oraz proniemiecki. Gazeta przestała wychodzić w połowie 1944 roku. Ogółem wyszło ponad 100 numerów.

</doc>
<doc id="2623654" url="https://pl.wikipedia.org/wiki?curid=2623654" title="Maria Sieniawska">
Maria Sieniawska

Maria Sieniawska (ur. 17 marca 1928 we Lwowie, zm. 4 kwietnia 2012) – polska lekarka, profesor nauk medycznych o specjalności nefrologia i pediatria.
Życiorys.
Ukończyła studia na Wydziale Lekarskim w Akademii Medycznej im. Piastów Śląskich w 1951, w 1957 uzyskała specjalizację z pediatrii I stopnia, a w 1960 II stopnia. Rozprawę doktorską pt. "Próba Howarda, Hopkinsa i Connora u dzieci" obroniła w 1962, podważyła w niej znaczenie próby oceniającej u dzieci gospodarkę wapniowo-fosforanową. W 1969 uzyskała habilitację, a od 1970 była docentem w II Klinice Ogólnopediatrycznej Instytutu Pediatrii warszawskiej Akademii Medycznej. W 1979 wybrano Marię Sieniawską na Kierownika Kliniki i Dyrektora Instytutu Pediatrii Akademii Medycznej w Warszawie, od 1980 kierowała Kliniką Nefrologii Instytutu Pediatrii Akademii Medycznej, równocześnie kierowała Kliniką Pediatrii i Nefrologii. W 1983 otrzymała tytuł profesorski .
Maria Sieniawska jako pierwsza w Polsce stworzyła stacji dializ dla dzieci, była wieloletnią kierowniczką Katedry i Kliniki Pediatrii i Nefrologii Akademii Medycznej w Warszawie. W dniu 3 maja 1973 wspólnie z dr. n. med. Barbarą Wierzbowską-Lange przeprowadziły pierwszy w Polsce zabieg hemodializy u dziecka, zaś w 1983 wprowadziła do metod leczenia dzieci CADO (ciągłą ambulatoryjną dializę otrzewnową). Jej dorobek obejmuje ponad 170 publikacji, wiele z nich jest rozdziałami w podręcznikach, poradnikach i opracowaniach. Jest autorką czterech monografii z zakresu nefrologii, najważniejszą z nich jest trzytomowa "Nefrologia dziecięca". Należała do grona założycieli Polskiego Towarzystwa Nefrologii Dziecięcej, któremu przewodniczyła od 1997 do 2000.
Za wybitne osiągnięcia została odznaczona między innymi Krzyżem Kawalerskim Orderu Odrodzenia Polski oraz przyznanym przez dzieci w 1998 Orderem Uśmiechu.
Zmarła w 2012, spoczywa na Cmentarzu Komunalnym Północnym w Warszawie.
Jej mężem był otolaryngolog dr n. med. Kazimierz Sieniawski (1923–2010), wieloletni ordynator Oddziału Laryngologii Szpitala Czerniakowskiego w Warszawie.

</doc>
<doc id="2623655" url="https://pl.wikipedia.org/wiki?curid=2623655" title="Open access">
Open access



</doc>
<doc id="2623656" url="https://pl.wikipedia.org/wiki?curid=2623656" title="Hrabstwo Callaway">
Hrabstwo Callaway

Hrabstwo Callaway (ang. "Callaway County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 847,03 mil2 (2 194 km2). Według danych z 2010 r. hrabstwo miało 44 332 mieszkańców. Hrabstwo powstało w 1820 roku i nosi imię Jamesa Callawaya - kapitana Armii Stanów Zjednoczonych poległego w bitwie z Indianami w 1815, wnuka Daniela Boonea.

</doc>
<doc id="2623657" url="https://pl.wikipedia.org/wiki?curid=2623657" title="Myszy">
Myszy

Myszy, myszy właściwe (Murinae) – podrodzina gryzoni z rodziny myszowatych (Muridae) obejmująca około 127 rodzajów i 520 gatunków.
Zasięg występowania.
Podrodzina obejmuje gatunki niewielkich ssaków występujących na całym świecie.
Systematyka.
Do podrodziny należą następujące plemiona:
Opisano również szereg rodzajów wymarłych o niepewnej pozycji systematycznej i nie sklasyfikowane w żadnym z plemion:

</doc>
<doc id="2623658" url="https://pl.wikipedia.org/wiki?curid=2623658" title="Murinae">
Murinae



</doc>
<doc id="2623660" url="https://pl.wikipedia.org/wiki?curid=2623660" title="Hrabstwo Bollinger">
Hrabstwo Bollinger

Hrabstwo Bollinger (ang. "Bollinger County") – hrabstwo w stanie Missouri w Stanach Zjednoczonych.
Obszar całkowity hrabstwa obejmuje powierzchnię 621 mil2 (1 609 km2). Według danych z 2010 r. hrabstwo miało 17 049 mieszkańców. Hrabstwo powstało w 1851.

</doc>
<doc id="2623661" url="https://pl.wikipedia.org/wiki?curid=2623661" title="Komitet Białoruski (Białystok)">
Komitet Białoruski (Białystok)

Komitet Białoruski (biał. "Беларускі камiтэт") – kolaboracyjna organizacja białoruska podczas II wojny światowej.
Komitet został utworzony latem 1941 roku w okupowanym Białymstoku. Na jego czele stanęli Chwiedar Iljaszewicz, Czesław Chaniawka i Władysław Tomaszczyk. W terenie powstały oddziały Komitetu. Do zadań organizacji należały pomoc dla ludności białoruskiej, rozbudzanie białoruskiej świadomości narodowej, działalność oświatowo-kulturalna. Przy Komitecie istniał chór białoruski. Wydawano tygodnik "Nowa Droga" i kalendarze białoruskie. Na Białostocczyźnie powstała sieć białoruskich szkół podstawowych. Od połowy 1943 roku działało Białoruskie Zjednoczenie Narodowo-Demokratyczne, które objęło polityczną zwierzchność nad Komitetem. Działalność Komitetu zakończyła się latem 1944 roku.

</doc>
<doc id="2623664" url="https://pl.wikipedia.org/wiki?curid=2623664" title="Zalizna sotnia">
Zalizna sotnia

Zalizna sotnia () – ukraińsko-australijski film wojenny z 2003 roku w reżyserii Ołesia Janczuka. Przez niektórych komentatorów w Polsce określany jako antypolski.
Fabuła.
Akcja filmu dzieje się tuż po II wojnie światowej na terenach zamieszkanych przez ludność ukraińską położonych na zachód od linii Curzona, które znalazły się w granicach powojennej Polski (tzw. Zakerzonie). Sotnia UPA pod dowództwem Mychajło Dudy ps. „Hromenko”, zwana „żelazną”, walczy z Armią Czerwoną, Ludowym Wojskiem Polskim i jednocześnie z polską partyzantką antykomunistyczną, próbując zapobiec wysiedleniom ludności ukraińskiej do ZSRR. Wielu członków sotni ginie podczas walk. Film kończy się odejściem oddziału do Bawarii w 1947 roku.

</doc>
<doc id="2623665" url="https://pl.wikipedia.org/wiki?curid=2623665" title="BT Tower">
BT Tower

BT Tower – maszt radiowy znajdujący się w Londynie (Wielka Brytania), należący do BT Group. Główna część konstrukcji mierzy 177 metrów, a wraz ze znajdującymi się na niej antenami – 189 metrów wysokości.
W 1962 roku, już w trakcie budowy BT Tower przewyższyła katedrę św. Pawła, stając się najwyższym budynkiem w Londynie. Następnie przewyższyła budowaną Millbank Tower, stając się ponownie najwyższym budynkiem Londynu, a także Wielkiej Brytanii. Tytuł ten należał do BT Tower do 1980 roku, kiedy ukończono budowę Tower 42.
Budowa wieży została zlecona przez General Post Office (GPO). Jej głównym zadaniem było podtrzymywanie anten mikrofalowych, wykorzystywanych do komunikacji pomiędzy Londynem a resztą kraju, jako część sieci British Telecom. Zastąpiła ona stalową wieżę, zbudowaną na dachu sąsiadującego muzealnej centrali telefonicznej z lat 40. XX wieku, zapewniającą łącze telewizyjne pomiędzy Londynem a Birmingham. Wyższa struktura była niezbędna wobec planów budowy wieżowców w Londynie, mogących utrudnić rozchodzenie się sygnałów o dużych częstotliwościach. 
Wieża została zaprojektowana przez architektów Ministerstwa Budownictwa i Robót Publicznych, na czele których stali Eric Bedford i G. R. Yeats. Początkowo konstrukcja miała mieć 111 metrów wysokości, z fundamentami sięgającymi 53 metrów w głąb ziemi. Budowa BT Tower rozpoczęła się w czerwcu 1961 roku, a koszt całości przedsięwzięcia wyniósł 2,5 miliona funtów. 
Wieża została ukończona 15 lipca 1964 roku, a oficjalne otwarcie przez ówczesnego premiera Wielkiej Brytanii Harolda Wilsona, odbyło się 8 października 1965. 
Poza urządzeniami komunikacyjnymi i biurami, w wieży znajduje się sklep z pamiątkami, platforma widokowa i obrotowa restauracja „Top of the Tower”, usytuowana na 34. piętrze. 
W 2003 roku BT Tower została wpisana na listę zabytków II stopnia.

</doc>
<doc id="2623666" url="https://pl.wikipedia.org/wiki?curid=2623666" title="Józef Gigiel">
Józef Gigiel

Józef Marian Gigiel (ur. 9 kwietnia 1957 w Ząbkowicach Śląskich) – polski inżynier budownictwa, specjalizujący się w budownictwie przemysłowym, konstrukcjach betonowych i konstrukcjach metalowych; nauczyciel akademicki związany z Politechniką Opolską.
Życiorys.
Urodził się w 1957 roku w Ząbkowicach Śląskich na Dolnym Śląsku. Po ukończeniu szkoły podstawowej uczęszczał to Technikum Budowlanego we Wrocławiu, które ukończył w 1972 roku, zdobywając tytuł technika. W połowie lat 70. XX wieku podjął studia na kierunku elektrotechnika i automatyka w Moskiewskim Instytucie Inżynieryjno-Budowlanym w Moskwie, uzyskując tam w 1982 roku tytuły magistra inżyniera. Po powrocie do Polski zamieszkał w Opolu, gdzie do 1984 roku ukończył dwa studia podyplomowe z zakresu Doskonalenia Dydaktyczno-Pedagogicznego w Wyższej Szkole Pedagogicznej im. Powstańców Śląskich i Podstaw Mechaniki Konstrukcji w Wyższej Szkole Inżynieryjnej. W międzyczasie znalazł zatrudnienie jako asystent w Laboratorium Badań Konstrukcji w Instytucie Inżynierii Lądowej Wyższej Szkoły Inżynieryjnej w Opolu. W latach 1985–1989 przebywał na stypendium naukowym Ministerstwa Nauki i Szkolnictwa Wyższego w Moskiewskim Instytucie Inżynieryjno-Budowlanym, którego owocem było uzyskanie stopnia naukowego doktora nauk technicznych w zakresie budownictwa. Po powrocie do Opola został adiunktem, a od 2005 roku starszym wykładowcą w Katedrze Konstrukcji Budowlanych i Inżynieryjnych WSI (od 1996 roku pod nazwą Politechniki Opolskiej).
Jest autorem lub współautorem blisko 43 publikacji naukowych, w tym 1 skryptu. Jest członkiem wielu towarzystw naukowych, w tym Sekcji Konstrukcji Betonowych KILiW PAN od 1993 roku, Polskiego Związku Inżynierów i Techników Budownictwa, Komisji Nauki. Od 2008 roku pełni funkcję prodziekana Wydziału Budownictwa Politechniki Opolskiej.

</doc>
<doc id="2623667" url="https://pl.wikipedia.org/wiki?curid=2623667" title="Katarzyna Demianiuk">
Katarzyna Demianiuk

Katarzyna Demianiuk (ur. 14 marca 1980 r. w Warszawie) – polska wioślarka. Wicemistrzyni świata w dwójce podwójnej wagi lekkiej (2001) w parze z Iloną Mokronowską
Życiorys.
Była zawodniczką AZS-AWF Warszawa. Startowała w jedynce i dwójce podwójnej wagi lekkiej. Pięciokrotnie startowała w mistrzostwach świata. W pierwszym starcie w 1999 w jedynce została zdyskwalifikowana w wyścigu repasażowym, w 2000 zajęła w tej samej konkurencji 8. miejsce w finale B. Od 2001 pływała w dwójce podwójnej wagi lekkiej w parze z Iloną Mokronowską, a trenerem załogi był Jerzy Broniec. Na mistrzostwach świata w 2001 osiągnęła swój największy sukces, zdobywając srebrny medal. W 2002 zajęła w tej samej konkurencji czwarte miejsce, w 2003 nie ukończyła biegu repasażowego.
Była także medalistką mistrzostw Polski, m.in. mistrzynią (2001) i wicemistrzynią w jedynce wagi lekkiej (2003)

</doc>
<doc id="2623670" url="https://pl.wikipedia.org/wiki?curid=2623670" title="Geração à Rasca">
Geração à Rasca

Geração à Rasca (w wolnych tłumaczeniach: "pokolenie w kłopocie, pokolenie desperacji, pokolenie ledwie wiążących koniec z końcem") – ruch obywatelski, którego największą aktywnością była seria protestów w ponad 10 miastach Portugalii w roku 2011. Zdaniem organizatorów Geração à Rasca jest „bezstronnym, świeckim i pokojowym protestem, którego celem jest wzmocnienie demokratycznego zarządzania w kraju”.
Geneza.
Protest został zainspirowany przez utwór "Parva Que Sou" autorstwa Pedro da Silva Martins w wykonaniu portugalskiej grupy neofado . Ożywione reakcje publiczności wywoływane były słowami piosenki opisującymi trudności finansowe i niemożność w realizowaniu się młodych Portugalczyków z pokolenia „nie mogę więcej!”.
Inne źródła przypisują inspirację dla protestów duetowi komików Homens da Luta, który piosenką „Radość walki” wygrał Festival RTP da Canção i zakwalifikował się jako reprezentant Portugalii do Konkursu Piosenki Eurowizji.
Protesty.
Według różnych źródeł dnia 12 marca 2011 w Lizbonie i Porto zebrało się między 160 a 280 tysięcy demonstrantów. Protesty nastąpiły również w kilku innych miastach portugalskich: Funchal, Ponta Delgada, Viseu, Braga, Castelo Branco, Coimbra, Faro, Guimarães oraz Leiria. Grupy portugalskich emigrantów w aktach protestu zbierały się też przed placówkami dyplomatycznymi swojego kraju w Barcelonie, Londynie, Berlinie, Hadze, Madrycie, Lublanie, Luksemburgu, Brukseli, Maputo, Nowym Jorku, Kopenhadze i Stuttgarcie.
Następstwa.
Pod wpływem Geração à Rasca podniosły się hiszpańskie protesty w maju 2011 roku. Te natomiast zachęciły do nowych, również majowych, protestów w Portugalii. Kolejna manifestacja miała miejsce 15 października 2011. Ponad 40 tysięcy osób przemaszerowało w Lizbonie w ramach Ruchu Oburzonych. Kilkuset protestujących przedarło się przez kordon policji i zajęło szerokie marmurowe schody gmachu parlamentu w Lizbonie. Około 20 tysięcy osób zebrało się tego dnia również w Porto i innych miastach Portugalii.

</doc>
<doc id="2623671" url="https://pl.wikipedia.org/wiki?curid=2623671" title="Zbigniew Zembaty">
Zbigniew Zembaty

Zbigniew Jan Zembaty (ur. 25 sierpnia 1955 w Opolu) – polski inżynier budownictwa, naukowiec, specjalizujący się w inżynierii sejsmicznej, mechanice budowli, metodach stochastycznych; nauczyciel akademicki związany z Politechniką Opolską.
Życiorys.
Urodził się w 1955 roku w Opolu, z którym związał całe swoje życie zawodowe i prywatne. Ukończył tu kolejno szkołę podstawową i średnią, a następnie podjął studia na kierunku budownictwo lądowe w Wyższej Szkole Inżynieryjnej, które ukończył w 1980 roku, uzyskując dyplomy magistra inżyniera. Następnie podjął pracę naukowo-dydaktyczną na swojej macierzystej uczelni, uzyskując na niej w 1987 roku stopień naukowy doktora nauk technicznych 
w 1987 roku. W 1998 roku Rada Wydziału Budownictwa Lądowego i Wodnego Politechniki Wrocławskiej nadała mu tytuł doktora habilitowanego nauk technicznych w zakresie budownictwa na podstawie rozprawy naukowej pt. "Efekty propagacji fal w drganiach budowli przy losowym wymuszeniu kinematycznym - cykl publikacji". W 2009 roku otrzymał tytuł profesora nauk technicznych. W latach 2005-2016 pełnił funkcję prodziekana do spraw nauki WBiA, a w latach 2016-2020 – dziekana. Kieruje Katedrą Mechaniki, Konstrukcji Budowlanych i Inżynierskich na Wydziale Budownictwa i Architektury Politechniki Opolskiej.
Specjalizuje się w dynamice budowli, drganiach stochastycznych i inżynierii sejsmicznej oraz geofizyce inżynierskiej. W ostatnich latach aktywnie zajmuje się problematyką dynamicznej diagnostyki konstrukcji oraz a także pomiarami rotacji w inżynierii lądowej i geofizyce.
Opublikował około 80 artykułów oraz 2 książki. Ponadto jest wykładowcą na studiach doktoranckich na Uniwersytecie w Trydencie we Włoszech oraz w Technion, w izraelskiej Hajifie. Jest członkiem licznych towarzystw i organizacji naukowych, w tym Międzynarodowej Grupy ds. Efektów rotacyjnych w Inżynierii i Sejsmologii.

</doc>
<doc id="2623672" url="https://pl.wikipedia.org/wiki?curid=2623672" title="Uaru amphiacanthoides">
Uaru amphiacanthoides

Uaru amphiacanthoides – gatunek słodkowodnej ryby z rodzaju "Uaru" należącej do rodziny pielęgnicowatych. Bywa hodowany w akwarium domowym.
Występowanie.
Występuje w ciepłych i "ciemnych" wodach Ameryki Południowej w Brazylii i Gujanie. W dorzeczu rzeki Amazonka, szczególnie na odcinku zwanym przez mieszkańców Brazylii Solimões- od rzeki Japurá po ujście rzeki Rio Negro oraz do ujścia prawego dopływu rzeki Tapajós. 
Opis.
Ciało bocznie spłaszczone z garbem tłuszczowym umiejscowionym na czole. Płetwa ogonowa o wachlarzowatym kształcie. Płewty grzbietowa i odbytowa są u młodych ryb zaokrąglone, z wiekiem przekszatałcają się i u dorosłych zakończone są ostro.
Otwór gębowy uzbrojony jest w niewielkie zęby.
Barwa zmienne, w młodszym wieku ryby są ciemnobrązowe, po osiągnięciu ok. 10 cm wielkości zmieniają barwę na żółto-brązową a ciało nakrapiane jest w jasne cętki. Ubarwienie całkiem dorosłych ryb jest od żółtawego po brązowy z niebiesko-zielonym połyskiem. Za okiem oraz przy nasadzie płetwy ogonowej występują małe, czarne plamy. Pośrodku ciała, poniżej linii bocznej plama ta jest duża. Osiąga długość 25–30 cm.
Charakterystyka.
Ryba spokojna, chętnie przebywająca wśród innych pielęgnic, m.in. wśród skalarów, paletek i dyskowców. 
Warunki hodowlane.
W akwarium chętnie przebywają wśród roślin m.in. z rodzaju "Ceratopteris" (np. Różdżyca rutewkowata), jak i z rodzaju "Echinodorus". Oświetlenie słabsze, wskazane są rośliny pływające. Woda cyklicznie częściowo wymieniana.
Pokarm.
Żywy: skorupiaki (oczliki, stawonogi (rozwielitki), skrobane mięso wołowe (serce), dżdżownice.
Roślinny: m.in. parzona kasza manna, drobne części roślin
Rozmnażanie.
Tarło w oddzielnym zbiorniku w wodzie miękkiej (ok. 6°n). Ikra składana jest na dużym liściu, odwróconej dnem do góry doniczce. Po dokładnym oczyszczeniu miejsca składania ikry para przystępuje do jej złożenia. Podczas tego aktu u ryb uwidacznia się dymorfizm płciowy w postaci kształtu pokładełka (samica posiada zaokrąglone pokładełko)
Wylęg narybku następuje po dwóch dniach. W tym czasie para rodzicielska przenosi larwy do ciemnego i spokojnego miejsca. Po kolejnych dniach młode ryby rozpoczynają samodzielne pływanie. Narybku nie należy dokarmiać, gdyż podobnie jak w przypadku dyskowców czy paletek młode są karmione specjalną wydzieliną skóry rodziców, umiejscowioną w dolnej części ciała (u rodzaju "Symphysodon" narybek odżywia się w górnej partii ciała). Różnica w karmieniu narybku pomiędzy "Uaru" a "Symphysodon" została opisana przez Wernera Schmettkampa w 1980 roku. Wcześniej uważano, że rozmnażają się podobnie jak ryby z rodzaju "Pterophyllum".
Do 10–14 dni młodym wystarcza pokarm pobrany od rodziców. Z czasem można dokarmiać młode ryby. Podajemy larwy oczlików, rozwielitki itp. Młode ryby mają duży apetyt, są żarłoczne i szybko rosną. Wyhodowanie narybku samodzielnie jest możliwe.

</doc>
<doc id="2623674" url="https://pl.wikipedia.org/wiki?curid=2623674" title="Lauterstein">
Lauterstein

Niemcy:
Osoby:

</doc>
<doc id="2623675" url="https://pl.wikipedia.org/wiki?curid=2623675" title="Acara imperialis">
Acara imperialis



</doc>
<doc id="2623676" url="https://pl.wikipedia.org/wiki?curid=2623676" title="Adelberg">
Adelberg

Niemcy:
Inne:
Zobacz też:

</doc>
<doc id="2623678" url="https://pl.wikipedia.org/wiki?curid=2623678" title="Pomotis fasciatus">
Pomotis fasciatus



</doc>
<doc id="2623679" url="https://pl.wikipedia.org/wiki?curid=2623679" title="Uaru obscurum">
Uaru obscurum



</doc>
<doc id="2623681" url="https://pl.wikipedia.org/wiki?curid=2623681" title="Hohenstadt">
Hohenstadt

Niemcy:

</doc>
<doc id="2623682" url="https://pl.wikipedia.org/wiki?curid=2623682" title="Kuchen">
Kuchen

Niemcy:
Osoby:

</doc>
<doc id="2623688" url="https://pl.wikipedia.org/wiki?curid=2623688" title="Wiesław Baran">
Wiesław Baran

Wiesław Baran (ur. 4 marca 1965 w Nowym Sączu) – polski inżynier budownictwa, specjalizujący się w inżynierii lądowej, komputerowym wspomaganiu projektowania, mechanice budowli, teorii powłok; nauczyciel akademicki związany z Politechniką Opolską.
Życiorys.
Urodził się w 1965 roku w Nowym Sączu, gdzie spędził swoje dzieciństwo i wczesną młodość. Po ukończeniu miejscowej szkoły podstawowej kontynuował naukę w Technikum Budowlanym, wchodzącym w skład Zespołu Szkół Budowlanych w Nowym Sączu, gdzie zdobył w 1985 roku tytuł technika budownictwa o specjalizacji: prefabrykacja budowlana. Następnie przeprowadził się do Opola, gdzie podjął studia na kierunku budownictwo w Wyższej Szkole Inżynieryjnej, uzyskując w 1995 roku tytuły magistra inżyniera na podstawie pracy pt. "Projekt techniczny baterii sześciu silosów cylindrycznych", które promotorem był prof. Marian Golczyk. Jeszcze rok przed ukończeniem studiów został zatrudniony w macierzystej uczelni, w Katedrze Konstrukcji Budowlanych i Inżynierskich, w której pracuje do dnia dzisiejszego jako adiunkt. W 1999 roku uzyskał na tej uczelni stopień naukowy doktora nauk technicznych w zakresie budownictwa o specjalności mechanika budowli na podstawie pracy pt. "Analiza statyczna powłoki hiperboloidalnej – ujęcie nieliniowości geometrycznej", której promotorem był prof. Stanisław Bielak. Od 2005 roku sprawuje funkcje prodziekana do spraw organizacyjnych Wydziału Budownictwa PO. Jest autorem lub współautorem blisko 40 publikacji naukowych. Poza tym wykłada w Wydziale Zamiejscowym w Opolu Szkoły Wyższej im. Bogdana Jańskiego w Warszawie.

</doc>
<doc id="2623690" url="https://pl.wikipedia.org/wiki?curid=2623690" title="Mirosław Chlebosz">
Mirosław Chlebosz

Mirosław Chlebosz (ur. 29 sierpnia 1961) – polski sztangista, medalista mistrzostw Europy (1984).
Życiorys.
Jest wychowankiem Burzy Wrocław, a od 1980 reprezentował barwy Śląska Wrocław. Startował w kategorii 67,5 kg i 75 kg. Jego największym sukcesem na arenie międzynarodowej był brązowy medal mistrzostw Europy w 1984 w kategorii 67,5 kg wynikiem 310 kg. W 1983 w mistrzostwach świata zajął 4. miejsce w tej samej kategorii wynikiem 315 kg (142,5 kg + 172,5 kg). W mistrzostwach Polski był czterokrotnym srebrnym medalistą (1982 i 1983 w kat. 67,5 kg, 1985, 1987 w kat. 75 kg) i dwukrotnie brązowym medalistą (1984 i 1986 w kat. 75 kg)
Od 1992 pracuje jako trener w Śląsku Wrocław.
Jest starszym bratem Włodzimierza Chlebosza oraz ojcem sztangistów Radosława Chlebosza i Przemysława Chlebosza.
Rekordy życiowe: w kat. 75 kg – rwanie 150 kg, podrzut 192 kg, dwubój 337 kg; w kat. 67,5 kg – rwanie 143 kg, podrzut 182,5 kg, dwubój 317 kg.

</doc>
<doc id="2623691" url="https://pl.wikipedia.org/wiki?curid=2623691" title="Piotr Grzybowski (szlachcic)">
Piotr Grzybowski (szlachcic)

Piotr Grzybowski – polski szlachcic, przywódca powstania chłopów w Wielkopolsce w roku 1651.
Wraz z grupą agitatorów działał w 1650 na terenie województw poznańskiego i kaliskiego, głównie w okolicach Lądu nad Wartą, w celu wywołania powstania chłopskiego. Z powodu aresztowania jednego z głównych organizatorów o nazwisku Kołakowski, powstanie wybuchło przedwcześnie. Chłopskie oddziały dowodzone przez Grzybowskiego były słabo uzbrojone i szybko zostały rozbite przez prywatne wojska biskupów w sile 500 żołnierzy kierowanych przez opata Jana Zapolskiego. Dalsze losy Piotra Grzybowskiego po powstaniu pozostają nieznane.

</doc>
<doc id="2623695" url="https://pl.wikipedia.org/wiki?curid=2623695" title="Kelli Williams">
Kelli Williams

Kelli Renee Williams (ur. 8 czerwca 1970 w Los Angeles) – amerykańska aktorka. Znana przede wszystkim z roli ex-psycholog, dr Gillian Foster w serialu "Magia kłamstwa".
Życiorys.
W 1988 roku ukończyła Beverly Hills High School w Los Angeles. Uczęszczała do prywatnej szkoły Lycée Français w Los Angeles.
Życie prywatne.
Jej matką jest Shannon Wilcox. Ma trzech braci, w tym dwóch przyrodnich. Ma troje dzieci: Kiran Ram (ur. 1998), Sarame Jane (ur. 3 lutego 2001), Ravi Lyndon (ur. 11 lipca 2003). Ma 165 cm wzrostu.

</doc>
<doc id="2623698" url="https://pl.wikipedia.org/wiki?curid=2623698" title="Michael Kazin">
Michael Kazin

Michael Kazin (ur. 6 czerwca 1948 w Nowym Jorku) – profesor historii na Uniwersytecie Georgetown. Jest współwydawcą (wraz z Michaelem Walzerem) magazynu Dissent.
Młodość i edukacja.
Kazin urodził się w Nowym Jorku i dorastał w Englewood w stanie New Jersey. Jest synem pisarza i krytyka literackiego Alfreda Kazina. Otrzymał licencjat nauk społecznych na Uniwersytecie Harvarda, tytuł magistra historii na Portland State University oraz tytuł doktora historii na Uniwersytecie Stanforda.
Kariera.
Jego zainteresowania naukowe koncentrują się na amerykańskich ruchach społecznych XIX i XX wieku. Jest autorem książek dotyczących historii ruchu pracowniczego ("Barons of Labor: The San Francisco Building Trades and Union Power in the Progressive Era"), populizmu ("The Populist Persuasion: An American History") oraz biografii kandydata na prezydenta USA – Williama Jenningsa Bryana ("A Godly Hero: The Life of William Jennings Bryan"). Jego książka "American Dreamers: How the Left Changed a Nation" została wydana przez wydawnictwo Knopf we wrześniu 2011, a jej polski przekład opublikowano w maju 2012 nakładem Wydawnictwa Krytyki Politycznej.

</doc>
<doc id="2623699" url="https://pl.wikipedia.org/wiki?curid=2623699" title="Lycée Français de Los Angeles">
Lycée Français de Los Angeles

Lycée Français de Los Angeles - prywatna dwujęzyczna szkoła podstawowa i średnia w Los Angeles. Ukończyło ją wiele amerykańskich aktorek, np. Jodie Foster.

</doc>
<doc id="2623700" url="https://pl.wikipedia.org/wiki?curid=2623700" title="James Whitfield">
James Whitfield

 
James Whitfield (ur. 3 listopada 1770 w Liverpoolu w Wielkiej Brytanii, zm. 19 października 1834) – amerykański duchowny katolicki pochodzenia brytyjskiego, arcybiskup metropolita Baltimore w latach 1828-1834.
Urodzony w rodzinie Jamesa i Ann. Po śmierci ojca w 1787 udał się wraz ze schorowaną matką do Włoch w nadziei, że ciepły klimat będzie lepszy dla jej zdrowia. Podczas powrotu do Anglii został zatrzymany w Lyonie. Tam rozpoczął studia teologiczne pod kierunkiem o. Ambrose Maréchala. Święcenia kapłańskie otrzymał 24 lipca 1809 z rąk ordynariusza Grenoble Claude Simona. Niedługo później zmarła jego matka i ks. Whitfield powrócił do rodzinnej Anglii, gdzie został proboszczem w Little Crosby. Na zaproszenie swego dawnego wykładowcy, który był wówczas arcybiskupem Baltimore, wyjechał na kontynent amerykański i we wrześniu 1817 dotarł do Marylandu. Pracował jako wikariusz, a następnie rektor miejscowej katedry metropolitalnej. Od 1818 wikariusz generalny archidiecezji baltimorskiej.
8 stycznia 1828 otrzymał nominację na koadiutora abpa Marechala ze stolicą tytularną "Apollonia". Jego zwierzchnik zmarł jednak trzy tygodnie później, sakrę biskupią otrzymał więc już jako arcybiskup metropolita Baltimore. Sakry udzielił mu bp Benedict Joseph Flaget PSS z Bardstown. W latach 1828-1834 był jednocześnie administratorem apostolskim diecezji Richmond. 4 października 1829 otrzymał paliusz, był to jednocześnie dzień otwarcia pierwszego Baltimorskiego Synodu Prowincjonalnego. Owocem prac synodalnych były dekrety, które stały się podstawą dla późniejszych praw dla Kościoła amerykańskiego. W owym czasie do archidiecezji baltimorskiej należało 87 tys. wiernych i 52 kapłanów. W 1831 zwołał synod dla miejscowego duchowieństwa a w 1833 odbył się drugi Synod Prowincjonalny. Whitfield znany był ze swego zaangażowania na rzecz Afroamerykanów, których uważał za dobry materiał na katolików, jednak liczba misjonarzy była zbyt mała by wysłać ich do pracy wśród czarnych społeczności. Ze względu na stan zdrowia od 4 marca 1834 posiadał koadiutora, którym został niespełna 33-letni o. Samuel Eccleston PSS. Na miesiąc przed śmiercią osobiście udzielił mu sakry biskupiej.

</doc>
<doc id="2623703" url="https://pl.wikipedia.org/wiki?curid=2623703" title="Maksymilian Gajek">
Maksymilian Gajek

Maksymilian Marian Gajek (ur. 17 sierpnia 1944 w Porębie) – polski naukowiec, mechanik, specjalizujący się w obróbce skrawaniem, technologii budowy maszyn i inżynierii środowiska pracy; nauczyciel akademicki związany z opolskimi szkołami wyższymi.
Życiorys.
Urodził się w 1944 roku w Porębie, koło Zawiercia na Górnym Śląsku. Po ukończeniu szkoły średniej podjął studia na Wyższej Szkole Pedagogicznej w Opolu, które ukończył w 1969 roku, uzyskując tytuł magistra mechaniki. Następnie został zatrudniony jako asystent w Katedrze Mechaniki w swojej macierzystej uczelni. Był także członkiem rektorskiej Komisji ds. dydaktyki. W latach 1976-1978 oraz 1980-1981 piastował stanowisko zastępcy dyrektora do spraw dydaktyczno-wychowawczych Instytutu Techniki WSP w Opolu. W międzyczasie w 1980 roku uzyskał stopień naukowy doktora nauk technicznych w zakresie obróbki skrawaniem na Wydziale Budowy Maszyn Politechnice Poznańskiej. W latach 1981-1987 był zastępcą dyrektora do spraw naukowo-badawczych Instytutu Techniki WSP w Opolu, a następnie kierował Studium Nauczycielskiego kierunku "Praca-technika" na tej uczelni, które w 1989 roku zostało przekształcone w Wyższe Studium Zawodowe (do 1992 roku). W 1995 roku uzyskał stopień naukowy doktora habilitowanego nauk technicznych w zakresie eksploatacji i budowy maszyn. W 1996 roku został kierownikiem Zakładu Techniki w Katedrze Inżynierii Procesowej Uniwersytetu Opolskiego oraz otrzymał stanowisko profesora nadzwyczajnego.
Od 2000 roku związał się zawodowo z Politechniką Opolską, zostając kierownikiem Zakładu Techniki w Instytucie Matematyki, Fizyki i Chemii. W latach 2002-2007 był zastępcą dyrektora tego instytutu, a następnie przez rok dyrektorem Instytutu Techniki i Edukacji Informatycznej na Wydziale Edukacji Technicznej i Informatycznej PO. W 2008 roku został powołany na stanowisko dziekana tego wydziału, a po jego reorganizacji w 2010 roku został dziekanem Wydziału Inżynierii Produkcji i Logistyki. W 2011 roku prowadzony przez niego wydział otrzymał kategorię A od Ministerstwa Nauki i Szkolnictwa Wyższego.
Dorobek naukowy.
Jego zainteresowania naukowe koncentrują się wokół problemów związanych z eksploatacją i budową maszyn ze szczególnym uwzględnieniem obróbki skrawaniem. Szczegółowym obszarem dociekań naukowych Maksymiliana Gajka jest zagadnienie konstytuowania warstwy wierzchniej w procesie obróbki skrawaniem. Z tego zakresu jest on autorem bądź współautorem 4 monografii i około 70 prac naukowych. Ponadto zajmuje się zagadnieniami z zakresu inżynierii środowiska pracy. W tej dziedzinie jest również współautorem dwóch monografii i licznych opracowań naukowych. Wypromował dotychczas dwóch doktorów z zakresu obróbki skrawaniem oraz był recenzentem dwóch rozpraw doktorskich. Ponadto opracował trzy recenzje książek. Był opiekunem około 100 prac magisterskich.

</doc>
<doc id="2623710" url="https://pl.wikipedia.org/wiki?curid=2623710" title="Michael Walzer">
Michael Walzer

Michael Walzer (ur. 3 marca 1935) − amerykański filozof i intelektualista. Profesor emerytowany w Instytucie Studiów Zaawansowanych (IAS) w Princeton w stanie New Jersey. Jest współwydawcą (wraz z Michaelem Kazinem) magazynu Dissent, z którym jest związany od czasu studiów na Uniwersytecie Brandeis. Jest autorem książek z zakresu wielu dziedzin, w tym dotyczących genezy wojen sprawiedliwych i niesprawiedliwych, nacjonalizmu, grup etnicznych, sprawiedliwości społecznej, krytyki modeli społecznych, radykalizmu, tolerancji oraz zaangażowania politycznego. Jest również redaktorem dwutygodnika „The New Republic”. Do dzisiaj napisał 27 książek oraz opublikował ponad 300 artykułów, esejów i recenzji książek w magazynach „Dissent”, „The New Republic”, „The New York Review of Books”, „The New Yorker”, „The New York Times”, „Harpers” i wielu innych czasopismach politycznych i filozoficznych.
Życie i twórczość.
Michael Walzer jest zwykle identyfikowany jako jeden z liderów ruchu propagującego idee komunitaryzmu w teorii nauk politycznych, wraz z Alasdairem MacIntyrem oraz Michaelem Sandelem. Podobnie jak oni, Walzer niekoniecznie zgadza się z taką kategoryzacją. Jednocześnie wielokrotnie twierdził, że teoria polityczna musi być oparta na tradycjach i kulturze danego społeczeństwa. Uznaje, że w filozofii politycznej dominują idee nadmiernie abstrakcyjne. Do jego najważniejszych intelektualnych dokonań zalicza się "Wojny sprawiedliwe i niesprawiedliwe" ("Just and Unjust Wars"), zawierające rewitalizację teorii wojny sprawiedliwej, podkreślającej wagę aspektów etycznych w czasie wojny, przy jednoczesnej rezygnacji z pacyfizmu; teorię „równości złożonej”, dla której miernikiem równości nie jest pojedyncze materialne czy moralne dobro, lecz pochodzące z egalitarnej sprawiedliwości wymaganie, aby każde dobro było rozdzielane według jego społecznego znaczenia oraz głoszącej, że żadne dobro (takie jak pieniądze czy polityczna władza) nie może dominować lub zniekształcać dystrybucji dóbr z innych obszarów; a także przekonującej, że sprawiedliwość jest przede wszystkim moralnym standardem obowiązującym w poszczególnych narodach i społeczeństwach, a nie czymś, co może być rozwijane w uogólnionej abstrakcji. 
W książce "O Tolerancji" ("On Toleration") Walzer opisuje różne przykłady i podejścia do tolerancji w wielonarodowych imperiach, takich jak starożytny Rzym, w historycznych i teraźniejszych społeczeństwach międzynarodowych, wspólnotach (takich jak Szwajcaria), krajach narodowych (jak Francja) oraz społeczeństwach imigrantów (jak Stany Zjednoczone). Podsumowuje całość opisując ponowoczesny obraz, w którym kultury w narodach imigracyjnych zmieszały się i połączyły do tego stopnia, że tolerancja staje się wewnętrzną kwestią rodziny i wspólnoty.
Walzer jest starszym bratem historyczki Judith Walzer Leavitt.
Edukacja.
W 1956 roku Walzer ukończył z najwyższym wyróżnieniem studia na Uniwersytecie Brandeis otrzymując licencjat z historii. Następnie studiował na Uniwersytecie Cambridge w ramach stypendium Fulbrighta (1956–1957) i ukończył studia doktoranckie na Uniwersytecie Harvarda, uzyskując tytuł doktora politologii i nauk społecznych ("Ph.D. in Government") w 1961 roku.
Kariera.
Walzer w 1962 roku został profesorem na Uniwersytecie Princeton. Uczył tam do 1966 roku, kiedy to przeniósł się na Harvard. Kontynuował tam karierę do 1980 roku, kiedy stał się członkiem stałym w Szkole Nauk Społecznych w Instytucie Studiów Zaawansowanych (IAS).
Walzer prowadził kursy semestralne z Robertem Nozickiem w 1971 roku zatytułowane „Kapitalizm i Socjalizm”. Kurs był debatą pomiędzy oboma prowadzącymi – ówcześnie przedstawiane poglądy Nozicka zawarte są w jego dziele "Anarchia, państwo i utopia", natomiast Walzer reprezentował treści, opisane we własnych "Sferach sprawiedliwości", gdzie uzasadniał teorię „złożonej sprawiedliwości”.
Walzer jest członkiem rady wydawniczej „Jewish Review of Books”.
Osiągnięcia.
W kwietniu 2008 Walzer otrzymał prestiżową nagrodę Soczewki Spinozy ("Spinoza Lens"), przyznawaną co dwa lata w Holandii za osiągnięcia w dziedzinie etyki. Był również uhonorowany tytułem profesora emerytowanego w prestiżowym Instytucie Studiów Zaawansowanych (IAS).

</doc>
<doc id="2623715" url="https://pl.wikipedia.org/wiki?curid=2623715" title="Hrabstwo Camden (Missouri)">
Hrabstwo Camden (Missouri)

Hrabstwo Camden (ang. "Camden County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 708,86 mil2 (1 836 km2). Według danych z 2010 r. hrabstwo miało 44 002 mieszkańców. Hrabstwo powstało w 1841 jako hrabstwo Kinderhook. W 1843 roku hrabstwu nadano imię na część Charlesa Pratta, 1. hrabiego Camden - Lorda Kanclerza i lidera Partii Wigów.

</doc>
<doc id="2623723" url="https://pl.wikipedia.org/wiki?curid=2623723" title="Józef Szymczak">
Józef Szymczak

Józef Szymczak (ur. 13 stycznia 1946 w Czerninie) – polski matematyk, specjalizujący się w metodach matematycznych w teorii konstrukcji; nauczyciel akademicki związany z opolskimi szkołami wyższymi.
Życiorys.
Urodził się w 1946 roku w Czerninie w województwie dolnośląskim, dokąd przeprowadziła się jego rodzina po zakończeniu II wojny światowej. Po ukończeniu szkoły podstawowej kształcił się w Liceum Pedagogicznym w Gorzowie Wielkopolskim, które ukończył w 1965 roku. Następnie zatrudnił się jako nauczyciel w szkole podstawowej z przerwą w latach 1966-1968, kiedy to odbywał zasadniczą służbę wojskową. W 1971 roku podjął studia matematyczne w Wyższej Szkole Pedagogicznej w Opolu. Po ich ukończeniu w 1975 roku został zatrudniony w Katedrze Matematyki Wyższej Szkoły Inżynieryjnej w Opolu (od 1996 roku pod nazwą Politechnika Opolska), z którą związał swoje życie zawodowe. Zajmował się problematyką inżynierską i zastosowaniem matematyki w teorii konstrukcji. W celu podniesienia swoich kwalifikacji zawodowych odbył dwa staże naukowe w: Katedrze Algebry Uniwersytetu Woroneskiego (1978/1979) oraz w Instytucie Konstrukcji Budowlanych Politechniki Śląskiej. W 1988 roku uzyskał tytuł naukowy doktora nauk technicznych na Politechnice Śląskiej w Gliwicach, po obronie z wyróżnieniem pracy przygotowanej pod kierunkiem prof. Stanisława Bielaka, dotyczącą teorii powłok budowlanych.
Oprócz prowadzenia na politechnice zajęć z matematyki i statystyki oraz działalności naukowej (ma na swoim koncie blisko 50 artykułów), zajmuje się działalnością organizacyjną. Przez pięć lat był zastępcą dyrektora, a potem dyrektorem Studium Języka Polskiego dla Cudzoziemców przy WSI w Opolu. Brał w tym czasie aktywny udział w organizacji od postaw tego studium. Przez dwie kadencje był zastępcą dyrektora Instytutu Matematyki, Fizyki i Chemii WSI. Po utworzeniu w 2006 roku Wydział Edukacji Technicznej i Informatycznej na Politechnice Opolskiej, został jego prodziekanem do spraw studenckich. Jego zasługa było powołanie w 2000 roku studiów magisterskich na kierunku edukacja techniczno-informatyczna. W 2010 roku po reorganizacji Wydziału Edukacji technicznej i Informatycznej, został prodziekanem do spraw studenckich Wydziału Inżynierii Produkcji i Logistyki Politechniki Opolskiej (do 2012 roku). Ponadto wykłada w Zakładzie Ekonometrii na Wydziale Ekonomicznym Wyższej Szkoły Zarządzania i Administracji w Opolu.

</doc>
<doc id="2623724" url="https://pl.wikipedia.org/wiki?curid=2623724" title="Młodszy chorąży sztabowy">
Młodszy chorąży sztabowy

Młodszy chorąży sztabowy (mł. chor. szt.) – wojskowy stopień podoficerski w Wojskach Lądowych, odpowiadający "młodszemu chorążemu sztabowemu marynarki" w polskiej Marynarce Wojennej.
W Polsce stopień "młodszego chorążego sztabowego" powstał w 1997 i został umiejscowiony pomiędzy "starszym chorążym" a "chorążym sztabowym". W 2004 stopień został zniesiony.
Podoficerowie zawodowi, żołnierze rezerwy oraz osoby niepodlegające obowiązkowi służby wojskowej posiadający stopień wojskowy młodszy chorąży sztabowy (młodszy chorąży sztabowy marynarki) zostali mianowani z dniem 1 stycznia 2014 roku na stopień starszy chorąży sztabowy (starszy chorąży sztabowy marynarki).

</doc>
<doc id="2623725" url="https://pl.wikipedia.org/wiki?curid=2623725" title="Warstwy szaflarsko-maruszyńskie">
Warstwy szaflarsko-maruszyńskie

Warstwy szaflarsko-maruszyńskie, warstwy szaflarskie – to seria naprzemianlegle ułożonych warstw skał osadowych morskiego pochodzenia, składająca się z zalegających na przemian ławic i warstw zlepieńców, piaskowców, mułowców i iłowców. Powstała na dnie morza wskutek działalności tzw. prądów zawiesinowych, które doprowadziły do charakterystycznego, frakcjonalnego uwarstwienia.
Warstwy szaflarsko-maruszyńskie są najniższą częścią fliszu podhalańskiego. Powstały prawdopodobnie na przełomie górnego eocenu i oligocenu oraz w dolnym oligocenie.
Warstwy szaflarsko-maruszyńskie reprezentują flisz zlepieńcowo-piaskowcowo-łupkowy - flisz proksymalny. Występują w nich liczne ławice piaskowców gruboziarnistych i zlepieńców. W piaskowcach widoczne są pełne sekwencje turbidytowe.
Występują w północnej części synklinorium podhalańskiego. Ich granica z Pienińskim Pasem Skałkowym jest tektoniczna.

</doc>
<doc id="2623729" url="https://pl.wikipedia.org/wiki?curid=2623729" title="Bosman floty">
Bosman floty

Bosman floty (bsm. fl.) – podoficerski stopień wojskowy w polskiej Marynarce Wojennej w latach 1921-1932. W 1932 stopień bosmana floty zmieniono na chorążego marynarki.

</doc>
<doc id="2623730" url="https://pl.wikipedia.org/wiki?curid=2623730" title="Eislingen-Ottenbach-Salach">
Eislingen-Ottenbach-Salach



</doc>
<doc id="2623731" url="https://pl.wikipedia.org/wiki?curid=2623731" title="Iszujab III">
Iszujab III

Iszujab III także Iszujab z Adiabeny (ur. 580, zm. 658) – Katolikos-Patriarcha Wschodu, metropolita Adiabeny oraz biskup Niniwy.
Życiorys.
Urodził się w 580 roku, w Kuflanie (syr. "Kuphlānā"), w chrześcijańskiej rodzinie bogatego perskiego kupca Bastumaga, który był częstym gościem zakonu w Bet Abe. Edukację pobierał w szkole nisibiskiej. W roku 628 został biskupem Niniwy, a w 637 metropolitą Adiabeny. Pełniąc tę funkcję uniemożliwił budowę kościoła przez lokalną społeczność monofizycką, pomimo wsparcia z silnie monofizyckiego Tikritu; wedle Bar Hebraeusa posługiwał się łapówkami, aby dopiąć celu. Był członkiem delegacji poselskiej perskiej królowej Boranducht do cesarza Herakliusza. Historyk At-Tabari dodaje, iż Iszujab negocjował z przedstawicielami cesarstwa zwrot krzyża Chrystusa. Przebywając w Antiochii wykradł z kościoła szkatułę zawierającą szczątki apostołów, którą po powrocie darował konwentowi w Bet Abe. Po śmierci Maremeha w 650 roku został wybrany patriarchą. 
Po podboju arabskim Iszujab opuścił Ktezyfon i przeniósł swoją rezydencję do Bet Abe, gdzie próbował założyć szkołę teologiczną. Mnisi, przewodzeni przez opata Kamiszu, stanęli w obronie swoich ascetycznych praktyk, co zmusiło Iszujaba do zaniechania planów i przeniesienia się do rodzimej Kuflany. 
Walczył z próbami oderwania prowincji perskiej od Kościoła – jego rywal, Szymon z Rewardasziru, spisał kodeks w języku perskim, mający usankcjonować odrębność swej władzy; patriarcha skutecznie odwiódł metropolitę od takiego kroku, najpierw pisząc doń listy, a następnie, odwiedziwszy osobiście, przekonując do zaakceptowania supremacji Ktezyfonu. 
Podjął bezowocne starania, aby nie dopuścić do przyjęcia islamu przez plemiona arabskie z Omanu i Bahrajnu. 
W ostatnich chwilach towarzyszył mu autor historii Kościoła, Eliasz z Antiochii Margiańskiej.
Dzieła.
Iszujab prócz traktatów, kazań i listów był autorem biografii zmarłego w 620 roku mnicha Iszusabrana, zaratusztriańskiego konwertyty zamęczonego za panowania Sasanidów. Jego dzieło "Obalenie (heretyckich) opinii" (syr. "Huppākh Hushshābhē") dedykowane biskupowi Bet Lapat (Gundeszapuru) Jochananowi nie zachowało się. W listach do metropolity Rewardasziru podsumował przekonania o prymacie Wschodu. 
Za pontyfikatu skomponował wraz z mnichem Chnaniszu kancjonał "Hudhrā" – na jego podstawie rok kościelny został podzielony na osiem części: zwiastowanie, narodzenie, objawienie, post, rezurekcję, apostoła, lato, Eliasza, Mojżesza i konsekrację Kościoła. Iszujab zreformował także statuty szkoły nisibiskiej – dzięki temu, prócz dogmatów, egzegez, prawa kanonicznego i liturgii nauczano także filozofii, medycyny, logiki i muzyki.

</doc>
<doc id="2623734" url="https://pl.wikipedia.org/wiki?curid=2623734" title="Hrabstwo Cape Girardeau">
Hrabstwo Cape Girardeau

Hrabstwo Cape Girardeau (ang. "Cape Girardeau County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 586,29 mil2 (1 519 km2). Według danych z 2010 r. hrabstwo miało 75 674 mieszkańców. Hrabstwo powstało 1 października 1812 roku, a jego nazwa została utrwalona w czasach hiszpańskiego panowania na tych ziemiach i pochodzi od nazwiska Jean Baptiste de Girardot – francuskiego oficera, który założył posterunek handlowy w miejscu dzisiejszego miasta Cape Girardeau.

</doc>
<doc id="2623735" url="https://pl.wikipedia.org/wiki?curid=2623735" title="Mittleres Fils-Lautertal">
Mittleres Fils-Lautertal



</doc>
<doc id="2623739" url="https://pl.wikipedia.org/wiki?curid=2623739" title="Juana María Condesa Lluch">
Juana María Condesa Lluch



</doc>
<doc id="2623741" url="https://pl.wikipedia.org/wiki?curid=2623741" title="Janusz Pająk (chemik)">
Janusz Pająk (chemik)

Janusz Pająk (ur. 10 maja 1951 w Krakowie) – polski chemik, specjalizujący się w technologii chemicznej, chemii organiczna i chemii węgla; nauczyciel akademicki.
Życiorys.
W 1974 roku otrzymał dyplom magistra inżyniera chemii organicznej o specjalności technologia polimerów na Wydziale Technologii i Inżynierii Chemicznej Politechniki Śląskiej w Gliwicach. Po odbyciu rocznej służby wojskowej został zatrudniony w katowickim oddziale Przedsiębiorstwa Doświadczalno-Produkcyjnego „Naftochem” z siedzibą w Krakowie jako specjalista do spraw trybologii. Zajmował się opracowaniem i wdrażaniem nowych produktów smarowych. W międzyczasie odbył Podyplomowe Studium Techniki Smarowniczej ma Wydziale Maszyn Górniczych i Hutniczych Akademii Górniczo-Hutniczej w Krakowie, które ukończył w 1977 roku.
W 1979 roku został starszym asystentem w Zakładzie Petro i Karbochemii PAN w Gliwicach oraz pod kierunkiem prof. Anny Marzec zajmował się badaniami nad strukturą węgli. W latach 1982–1985 przebywał na stypendium naukowym w Stanach Zjednoczonych. Po powrocie do zakładu obronił na Wydziale Chemii Uniwersytetu im. Adama Mickiewicza w Poznaniu pracę doktorską pt. "Badania kinetycznych efektów izotopowych i objętości aktywacji reakcji przeniesienia wodoru z węglowodorów hydroaromatycznych do węgla i związków modelowych", którą napisał pod kierunkiem prof. Anny Marzec.
Od 1987 roku prowadził samodzielne badania naukowe. W latach 1989–1992 był kierownikiem zespołu do spraw badań przemian organicznych węgla w Zakładzie Karbochemii PAN. W 1997 roku uzyskał stopień naukowy doktora habilitowanego na Wydziale Chemii Politechniki Wrocławskiej na podstawie rozprawy nt. "Badania reakcji przeniesienia wodoru z węglowodorów hydroaromatycznych do węgla, jego składników petrograficznych oraz produktów ekstrakcji". Następnie w latach 1998–2005 był docentem i kierownikiem Pracowni Chemii i Struktury Węgla i Materiałów Węglowych w Zakładzie Karbochemii PAN w Gliwicach.
Od 2000 roku jest zatrudniony na stanowisku profesora nadzwyczajnego w Politechnice Opolskiej. W latach 2006–2010 kierował tam Katedrą Zastosowań Chemii i Mechaniki. Od 2008 do 2012 roku sprawował funkcję prodziekana do spraw nauki Wydziału Inżynierii Produkcji i Logistyki Politechniki Opolskiej.

</doc>
<doc id="2623742" url="https://pl.wikipedia.org/wiki?curid=2623742" title="Oberes Filstal">
Oberes Filstal



</doc>
<doc id="2623744" url="https://pl.wikipedia.org/wiki?curid=2623744" title="Warstwy zakopiańskie">
Warstwy zakopiańskie

Warstwy zakopiańskie – to seria skał osadowych, okruchowych morskiego pochodzenia, głównie piaskowców, mułowców i iłowców (łupków).
Warstwy zakopiańskie występują w południowej części synklinorium podhalańskiego, w Kotlinie Zakopiańskiej i ogólniej w Rowie Podtatrzańskim. Zalegają na eoceńskich wapieniach numulitowych, z którymi łączy je stopniowe przejście.
Ich wiek oceniany jest na dolny oligocen.
Warstwy zakopiańskie reprezentują flisz łupkowy i piaskowcowo-łupkowy. Przeważają w nich łupki ilaste, często laminowane. W dolnej części spotyka się nieliczne warstwy zlepieńców i piaskowców z redeponowanymi dużymi otwornicami wieku eoceńskiego. W górnej części rośnie zawartość piaskowców, notowano też pojedyncze warstewki tufitowe.
Miąższość warstw zakopiańskich jest szacowana na ok. 1000 m.
Występujące w północnej części synklinorium podhalańskiego warstwy szaflarsko-maruszyńskie są prawdopodobnie nieco starsze od warstw zakopiańskich, które mogą odpowiadać ich górnej części.

</doc>
<doc id="2623746" url="https://pl.wikipedia.org/wiki?curid=2623746" title="Östlicher Schurwald">
Östlicher Schurwald



</doc>
<doc id="2623747" url="https://pl.wikipedia.org/wiki?curid=2623747" title="Oestlicher Schurwald">
Oestlicher Schurwald



</doc>
<doc id="2623751" url="https://pl.wikipedia.org/wiki?curid=2623751" title="Starszy plutonowy">
Starszy plutonowy

Starszy plutonowy (st. plut.) – były stopień wojskowy w korpusie podoficerów Sił Zbrojnych Rzeczypospolitej Polskiej.
Stopień starszego plutonowego został wprowadzony w Siłach Zbrojnych RP 24 lutego 1996 roku, kiedy weszła w życie ustawa z dnia 9 listopada 1995 roku o zmianie ustawy o służbie wojskowej żołnierzy zawodowych oraz niektórych innych ustaw.
W Marynarce Wojennej równorzędnym był stopień starszego bosmanmata. Żołnierze posiadający stopień starszego plutonowego (starszego bosmanmata) byli podoficerami starszymi.
Na podstawie ustawy z dnia 11 września 2003 roku o służbie wojskowej żołnierzy zawodowych, z dniem 1 lipca 2004 roku żołnierze zawodowi i żołnierze rezerwy posiadający stopień starszego plutonowego (starszego bosmanmata), jeżeli nie zostali mianowani na wyższy stopień wojskowy, zachowali posiadane stopnie dożywotnio przy czym, żołnierze rezerwy powołani do czynnej służby wojskowej mieli występować w stopniu plutonowego (bosmanmata) i być traktowani, jako posiadający taki stopień w zakresie wszelkich uprawnień i obowiązków. W praktyce chodziło o obniżenie kosztów osobowych związanych z powołaniem żołnierzy rezerwy do służby czynnej.
Na podstawie ustawy z dnia 11 października 2013 roku o zmianie ustawy o służbie wojskowej żołnierzy zawodowych oraz niektórych innych ustaw, z dniem 1 stycznia 2014 roku stopień starszego plutonowego (starszego bosmanmata) został zniesiony. Podoficerowie zawodowi, żołnierze rezerwy oraz osoby niepodlegające obowiązkowi służby wojskowej posiadający stopnie wojskowe starszego plutonowego (starszego bosmanmata) zostali mianowani z dniem 1 stycznia 2014 roku na stopień sierżanta (bosmana).

</doc>
<doc id="2623754" url="https://pl.wikipedia.org/wiki?curid=2623754" title="Raum Bad Boll">
Raum Bad Boll



</doc>
<doc id="2623755" url="https://pl.wikipedia.org/wiki?curid=2623755" title="Czesław Górecki">
Czesław Górecki

Czesław Jan Górecki (ur. 16 maja 1951 r. w Oldrzyszowicach) - polski fizyk, specjalizujący się w fizyce doświadczalnej i fizyce ciała stałego; nauczyciel akademicki.
Życiorys.
Urodził się w 1951 roku w Oldrzyszowicach, koło Lewina Brzeskiego. Po ukończeniu kolejno szkoły podstawowej i średniej podjął studia fizyczne na Wydziale Matematyki, Fizyki i Chemii Wyższej Szkoły Pedagogicznej im. Powstańców Śląskich w Opolu, które ukończył w 1973 roku magisterium. Następnie podjął pracę w Zakładzie, a następnie Katedrze Fizyki Wyższej Szkoły Inżynieryjnej w Opolu (od 1996 roku pod nazwą Politechnika Opolska), z którą związał całe swoje życie zawodowe. W 1982 roku uzyskał stopień naukowy doktora nauk fizycznych w zakresie fizyki ciała stałego na Uniwersytecie Wrocławskim.
W latach 1987-2010 pełnił funkcję kierownika Katedry Fizyki PO. W latach 1992-1996 i 1999-2002 był zastępcą dyrektora Instytutu Matematyki, Fizyki i Chemii PO. Wcześniej w latach 1997-1999 piastował stanowisko pełnomocnika do spraw restrukturyzacji tego instytutu. W latach 2002-2006 był dyrektorem tej jednostki naukowo-dydaktycznej, będąc jej ostatnim w historii kierownikiem, ponieważ w 2006 roku instytut ten został przekształcony w Wydział Edukacji Technicznej i Informatycznej PO. W tym samym roku został powołany na stanowisko jego prodziekana do spraw organizacyjnych (wybrany ponownie w 2007 i 2008 roku). Od 2010 roku po przekształceniu Wydziału Edukacji Technicznej i Informatycznej w Wydział Inżynierii Produkcji i Logistyki PO został jego prodziekanem do spraw organizacyjnych. Funkcję tę sprawował do 2012 roku.

</doc>
<doc id="2623756" url="https://pl.wikipedia.org/wiki?curid=2623756" title="Maria Cristina Brando">
Maria Cristina Brando



</doc>
<doc id="2623758" url="https://pl.wikipedia.org/wiki?curid=2623758" title="Voralb">
Voralb



</doc>
<doc id="2623760" url="https://pl.wikipedia.org/wiki?curid=2623760" title="Hiszpania na Letnich Igrzyskach Olimpijskich 1996">
Hiszpania na Letnich Igrzyskach Olimpijskich 1996

Hiszpanię na Letnich Igrzyskach Olimpijskich 1996 reprezentowało 249 zawodników: 199 mężczyzn i 95 kobiet.
Skład kadry.
Boks.
Mężczyźni
Gimnastyka.
Gimnastyka sportowa'
Mężczyźni
Kobiety
Gimnastyka artystyczna
Hokej na trawie.
Mężczyźni
Kobiety
Jeździectwo.
"'Ujeżdżenie"
Skoki przez przeszkody
Wszechstronny Konkurs Konia Wierzchowego
Judo.
Mężczyźni
Kobiety
Kajakarstwo.
Mężczyźni
Kobiety
Kolarstwo.
Mężczyźni
Kobiety
Lekkoatletyka.
Mężczyźni
Kobiety
Łucznictwo.
Mężczyźni
Piłka nożna.
Mężczyźni
Piłka ręczna.
Mężczyźni
Piłka wodna.
Mężczyźni
Pływanie.
Mężczyźni
Kobiety
Podnoszenie ciężarów.
Mężczyźni
Siatkówka plażowa.
Mężczyźni
Skoki do wody.
Mężczyźni
Kobiety
Strzelectwo.
Mężczyźni
Kobiety
Szermierka.
Mężczyźni
Kobiety
Tenis ziemny.
Mężczyźni
Kobiety
Wioślarstwo.
Mężczyźni
Kobiety

</doc>
<doc id="2623762" url="https://pl.wikipedia.org/wiki?curid=2623762" title="Warstwy chochołowskie">
Warstwy chochołowskie

Warstwy chochołowskie – to seria skał osadowych, okruchowych morskiego pochodzenia, głównie piaskowców, mułowców i iłowców (łupków).
Warstwy chochołowskie występują w środkowej części synklinorium podhalańskiego. Najpełniej odsłaniają się w okolicach Chochołowa, na północ od Gubałówki i w rejonie Kacwina.
Warstwy chochołowskie reprezentują flisz piaskowcowo-łupkowy - flisz normalny. Piaskowce i łupki występują w podobnych proporcjach. W piaskowcach widoczne są pełne sekwencje turbidytowe. Występują w nich dość liczne wkładki tufitowe.
Ich wiek oceniany jest na oligocen.

</doc>
<doc id="2623763" url="https://pl.wikipedia.org/wiki?curid=2623763" title="Ekwador na Letnich Igrzyskach Olimpijskich 1996">
Ekwador na Letnich Igrzyskach Olimpijskich 1996

Ekwador na Letnich Igrzyskach Olimpijskich 1996 reprezentowało 19 zawodników: 17 mężczyzn i dwie kobiety. Był to 9 start reprezentacji Ekwadoru na letnich igrzyskach olimpijskich. Jefferson Pérez zdobył pierwszy medal olimpijski dla Ekwadoru.
Skład kadry.
Boks.
Mężczyźni
Kolarstwo szosowe.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Strzelectwo.
Kobiety
Tenis ziemny.
Mężczyźni

</doc>
<doc id="2623766" url="https://pl.wikipedia.org/wiki?curid=2623766" title="Zósimo Izquierdo Gil">
Zósimo Izquierdo Gil



</doc>
<doc id="2623769" url="https://pl.wikipedia.org/wiki?curid=2623769" title="Kościół św. Anny w Eblągu (1619–1900)">
Kościół św. Anny w Eblągu (1619–1900)

Kościół św. Anny (niem. "St. Annenkirche") – kościół, który znajdował się w Elblągu w latach 1619–1900. Rozebrany w pod budowę nowego kościoła pod tym samym wezwaniem (także rozebrany w połowie XX wieku.). Jednonawowy, z dwiema wieżyczkami-dzwonnicami na dachu. Był on kościołem parafialnym.
Historia.
W 1601 z powodu rozbudowy obwarowań Miasta Elbląga zburzono kościół św. Jakuba. Groby z przykościelnego cmentarza przeniesiono na duży cmentarz przy kościele Bożego Ciała. Ponieważ w pobliżu nie było zbyt dużego kościoła, aby przejął wiernych z rozebranego kościoła św. Jakuba (pobliska główna świątynia Nowego Miasta Elbląga – kościół Trzech Króli był już przepełniony), zdecydowano się na budowę nowego kościoła na wzgórzu, gdzie znajdował się cmentarz założony przez bractwo pogrzebowe św. Anny. Przełożeni bractwa zlecili w 1610 roku mistrzowi Wilhelmowi Pohlen zbudowanie niewielkiego kościoła z umieszczoną na dachu dzwonnicą. Ostatecznie budowę ukończono w 1621 roku. 
Kościół znacznie ucierpiał w czasie wojen napoleońskich z powodu zubożenia ludności. W 1818 podczas ogromnej wichury pochyliła się jedna z wież, którą wyprostowano w 1821 roku – 200 rocznicy wybudowania kościoła. W 1832 roku odbudowano hełm na jednej z wież dzwonniczych, który uległ zniszczeniu w roku 1827. Całkowity remont świątynia przeszła w 1867 roku. W tym samym roku ufundowano 3 nowe dzwony.
Z biegiem lat, Elbląg rozbudowywał się i niewielki kościół św. Anny stał się zbyt mały dla rozrastającej się parafii. Pod koniec XIX wieku podjęto decyzję o budowie nowego kościoła. W 1899 roku rozebrano stary kościół i w tym samym miejscu w latach 1900–1901 zbudowano nową, imponującą pod względem rozmiarów neogotycką świątynię pod tym samym wezwaniem.
Organy.
W kościele św. Anny do 1640 znajdował się tylko pozytyw. W tym samym roku świątynia otrzymała nowe organy. Kolejny nowy instrument ufundowano w 1763 roku za przyczyną ówczesnego burmistrza Elbląga Carla Christiana Langego. Nowe organy kosztowały 2200 florenów. Dla nowego instrumentu w latach 1762–1763 zbudowano nowy chór muzyczny. Parafii nie było stać na pokrycie tak dużych wydatków, więc zarządzono zbiórkę pieniężną w domach i opłatę od każdego pogrzebu na przykościelnym cmentarzu, na którym grały organy. Opłata wynosiła 1 florena i 6 srebrnych groszy. Organy posiadały prawdopodobnie 18 głosów. W roku 1860 instrument ten został przebudowany przez firmę organmistrzowską braci Terletzkich.

</doc>
<doc id="2623770" url="https://pl.wikipedia.org/wiki?curid=2623770" title="Ignacio de Iriarte">
Ignacio de Iriarte

Ignacio de Iriarte (ur. w 1620 w Azcoitia, prow. Guipúzcoa, zm. w 1685 w Sewilli) – hiszpański malarz i grafik okresu baroku, pejzażysta.
W 1642 przeniósł się do Sewilli, gdzie był uczniem Francisca de Herrery St. Przyjaźnił się i współpracował z Bartolomé Estebanem Murillem. Malował wyłącznie pejzaże. Zwano go hiszpańskim Claude'em Lorrainem. W 1660 został pierwszym sekretarzem Akademii Sztuk Pięknych w Sewilli.

</doc>
<doc id="2623775" url="https://pl.wikipedia.org/wiki?curid=2623775" title="Felon (film)">
Felon (film)



</doc>
<doc id="2623777" url="https://pl.wikipedia.org/wiki?curid=2623777" title="Alfredo Simón Colomina">
Alfredo Simón Colomina



</doc>
<doc id="2623779" url="https://pl.wikipedia.org/wiki?curid=2623779" title="Francisco Calvo Burillo">
Francisco Calvo Burillo



</doc>
<doc id="2623787" url="https://pl.wikipedia.org/wiki?curid=2623787" title="Warstwy ostryskie">
Warstwy ostryskie

Warstwy ostryskie – seria skał osadowych, okruchowych morskiego pochodzenia, głównie piaskowców, mułowców i iłowców (łupków).
Warstwy ostryskie występują w środkowej części synklinorium podhalańskiego. Opisane zostały z rejonu Ostrysza.
Warstwy ostryskie reprezentują flisz piaskowcowy – flisz normalny. Przeważają piaskowce, łupki występują w niewielkich ilościach.
Ich wiek oceniany jest na oligocen.

</doc>
<doc id="2623789" url="https://pl.wikipedia.org/wiki?curid=2623789" title="Punkt przyłączenia (elektroenergetyka)">
Punkt przyłączenia (elektroenergetyka)

Punkt przyłączenia - (ang. "point of common coupling" - PCC) - punkt w sieci elektroenergetycznej, w którym przyłącze (odcinek lub element sieci służący do połączenia urządzeń, instalacji lub sieci podmiotu z siecią przedsiębiorstwa energetycznego) łączy się z siecią elektroenergetyczną.
Punkt przyłączenia jest tożsamy z określeniem "miejsce przyłączenia", które według IRiESD rozumiane jest jako punkt w sieci elektroenergetycznej, w którym przyłącze łączy się z siecią.

</doc>
<doc id="2623791" url="https://pl.wikipedia.org/wiki?curid=2623791" title="Lotnisko Nowy Targ">
Lotnisko Nowy Targ

Lotnisko Nowy Targ (kod ICAO: EPNT) – sportowe lotnisko cywilne położone w Nowym Targu. Należy do Aeroklubu Nowy Targ. Jest to najwyżej położone lotnisko w Polsce.
Historia.
Na terenie dzisiejszego lotniska pod koniec XIX w. znajdował się poligon austriackiej artylerii fortecznej, na którym ćwiczyli artylerzyści garnizonów twierdz Kraków i Przemyśl. Startowały stamtąd balony obserwacyjne, a po odzyskaniu przez Polskę niepodległości samoloty 2 Pułku Lotniczego. Lotnisko sportowe w miejscu dawnego poligonu otwarto 3 sierpnia 1930 roku; jego budowa trwała 2 miesiące. W czasie II wojny światowej było ono wykorzystywane przez Luftwaffe do akcji przeciwko gorczańskim partyzantom. 8 czerwca 1979 r. podczas swojej pierwszej pielgrzymki do Polski papież Jan Paweł II odprawił na nowotarskim lotnisku mszę dla ponad miliona wiernych. Wydarzenie to upamiętnia pomnik papieża ufundowany na tym miejscu w 2000 r. przez przedstawicieli Polonii amerykańskiej, a poświęcony przez ks. kard. Franciszka Macharskiego. Obecnie władze miasta planują rozbudowę lotniska dla potrzeb ruchu pasażerskiego.
Kalendarz imprez.
Każdego roku na lotnisku Aeroklubu Nowy Targ odbywają się (chronologicznie)
Wypadki.
11 lipca 2011 r. na brzegu Białego Dunajca w pobliżu lotniska rozbił się wykonujący lot szkolny szybowiec SZD-50 Puchacz. Zginęli pilot instruktor oraz uczeń.
30 sierpnia 2011 r. w odległości ok. 2 km od lotniska rozbił się Jak-12 używany do holowania szybowców. Samolot, po wyczepieniu holowanego szybowca, zderzył się z ziemią około 50-60 metrów od zabudowań, po czym zapalił się i spłonął. Zginął doświadczony pilot.

</doc>
<doc id="2623793" url="https://pl.wikipedia.org/wiki?curid=2623793" title="Dick Bruna">
Dick Bruna

Dick Bruna (ur. 23 sierpnia 1927 w Utrechcie, zm. 16 lutego 2017 tamże) – holenderski autor, grafik i ilustrator.
Autor ponad 200 książek dla dzieci, w tym serii książeczek o przygodach króliczki Miffy (Nijntje – po holendersku, narysowanej po raz pierwszy w 1955), które przetłumaczono na 50 języków, a ich sprzedaż szacuje się na ponad 85 mln egzemplarzy. W Polsce nakładem wydawnictwa Format ukazało się dziewięć tytułów tej serii.
Styl Dicka Bruny, poczynając od pierwszej jego książki „Jabłko” (1953), aż po jedną z ostatnich „Kłapouch” (2006), wyznaczały przede wszystkim niezmienny minimalizm i uniwersalna szczerość. Prostota jego twórczości pozostawia wiele miejsca dziecięcej wyobraźni. Na rysunki Bruny składa się czarny kontur i intensywne, żywe kolory. Z jednej strony – odręczna kreska, która oddaje ciepło i zdecydowanie, z drugiej strony – niespotykaną delikatność.
Dick Bruna wspomagał wiele organizacji pomocy humanitarnej, w tym UNICEF, Terre des Hommes i Czerwony Krzyż. W 2000 w Centraal Museum w Utrechcie otwarto stałą wystawę jęgo prac.
Pierwszą recenzentką każdej książki autora była jego żona Irene, którą poślubił w 1953. Miał troje dzieci i pięcioro wnucząt.

</doc>
<doc id="2623794" url="https://pl.wikipedia.org/wiki?curid=2623794" title="Reiko Aylesworth">
Reiko Aylesworth

Reiko Aylesworth (ur. 9 grudnia 1972 w Evanston, Illinois) – amerykańska aktorka.

</doc>
<doc id="2623795" url="https://pl.wikipedia.org/wiki?curid=2623795" title="Teachta Dála">
Teachta Dála

Teachta Dála (wymowa: ), w skrócie TD – członek Dáil Éireann, niższej izby Oireachtas (irlandzkiego parlamentu). Określenie jest równoznaczne z określeniami „członek parlamentu” lub „deputowany” stosowanymi w innych krajach. W tłumaczeniu termin oznacza „zastępca Dáil” choć bardziej dosłownym tłumaczeniem jest „delegat zgromadzenia”. 
Skrót "TD" jest stosowany po imieniu i nazwisku parlamentarzysty, np. Enda Kenny, TD.
Wybory.
Teachta Dála może zostać jedynie obywatel Irlandii, który ukończył 21 lat. Istnieje również szereg innych ograniczeń: kandydat na przykład nie może być członkiem Garda Síochána (irlandzkiej policji), zawodowym żołnierzem czy sędzią. Liczba TD jest zmienna. Warunkiem jest, by każde 20 - 30 tys. obywateli było reprezentowane przez jednego Teachta Dála. W wyborach w 2016 roku wybrano ich 158. Z kolei od wyborów z 2020 roku jest ich 160.
Wybory odbywają się w okręgach wyborczych ("constituencies"). W każdym z nich wybieranych jest od 3 do 5 kandydatów. Liczba okręgów w wyborach w 2020 roku wynosiła 39.
Historia.
Termin ten został użyty po raz pierwszy do opisania irlandzkich parlamentarzystów w wyborach parlamentarnych w 1918, którzy utworzyli nowy irlandzki parlament – pierwszy Dáil Éireann. Termin później był używany również w odniesieniu do kolejnych członków w jednoizbowym parlamencie Republiki Irlandzkiej, członków Dáil Wolnego Państwa Irlandzkiego i jest stosowany do dziś.

</doc>
<doc id="2623796" url="https://pl.wikipedia.org/wiki?curid=2623796" title="Współczynnik prądu serca">
Współczynnik prądu serca

Współczynnik prądu serca F – stosunek natężenia pola elektrycznego (gęstość prądu) w sercu dla określonej drogi przepływu prądu elektrycznego do natężenia przepływu prądu do natężenia pola elektrycznego (gęstość prądu) w sercu, przy prądzie o tym samym natężeniu na drodze od lewej ręki do stóp. 
Różne drogi przepływu prądu elektrycznego przez ciało człowieka powodują różne skutki fizjologiczne. Do oceny tych skutków, w odniesieniu do różnych dróg przepływu prądu elektrycznego, można posługiwać się współczynnikiem prądu serca.

</doc>
<doc id="2623799" url="https://pl.wikipedia.org/wiki?curid=2623799" title="Zamach stanu w Gwinei Bissau (2012)">
Zamach stanu w Gwinei Bissau (2012)

Zamach stanu w Gwinei Bissau w 2012 – zamach stanu dokonany przez armię w Gwinei Bissau 12 kwietnia 2012.
Tło.
W Gwinei Bissau w ciągu 14 lat doszło do czterech zamachów stanu. Do pierwszego z tych przewrotów doszło po tym jak prezydent João Bernardo Vieira 6 czerwca 1998 zdymisjonował szefa armii, gen. Ansumanę Manę. Powodem tego kroku było oskarżenie o nielegalne dostarczanie broni rebeliantom z sąsiedniego Senegalu. Vieira oddał władze po przegranej wojnie domowej i uszedł do Portugalii. Kraj pogrążył się w chaosie. Kolejny przewrót miał miejsce 14 września 2003 pod przywództwem generała Veríssimo Correi Seabry, przy znacznym poparciu społecznym. Obalony został wówczas prezydent Kumba Ialá.
W 2005 wybory prezydenckie wygrał Joao Bernardo Vieira, który powrócił do kraju. Jednak jego rządy potrwały cztery lata, gdyż 2 marca 2009 zginął w zamachu. Przyczyną przewrotu było oskarżenie prezydenta o zlecenie zabójstwa dowódcy armii, gen. Tagme Na Waie. Po tych wydarzeniach formalnie na stanowisko prezydenta został wybrany Malam Bacai Sanhá. Za jego rządów doszło do dwóch prób zamachów stanu. 1 kwietnia 2010 generał Antonio Indjai przejął na kontrolę nad dowództwem armii i na krótko uwięził szefa sztabu generalnego oraz premiera Gomesa Júniora. Jednak na skutek protestów społecznych i braku poparcia w szeregach wojska, ostatecznie zaprzestał buntu. Prezydent Sanha cierpiał na cukrzycę i w związku z tym w 2011 pojechał do Paryża na leczenie. W tym czasie, 26 grudnia 2011, część wojsk pod dowództwem kontradmirała Jose Americo Bubo Na Tchuto wszczęła bunt i wyszła na ulice stolicy, zmuszając premiera Carlosa Gomesa Júniora do szukania schronienia w ambasadzie Angoli.
Malai Baca Sanha zmarł w Paryżu 9 stycznia 2012. Jednak przed śmiercią prezydent, wspólnie z premierem przygotowali reformę sił zbrojnych. Nadzorować ją miało 600 żołnierzy z Angoli, którzy mieli nadzorować demobilizację żołnierzy. Ich obecność wywoływała napięcia w kraju. Tymczasem przygotowywano się do wyborów prezydenckich. W związku z tym premier Gomesa Júniora 10 lutego 2012 zrezygnował ze stanowiska, by wziąć udział w wyborach prezydenckich, zaplanowanych na 18 marca 2012. Tymczasowo na stanowisko szefa rządu obsadził Adiato Djaló Nandignę. Gomesa Júniora zdobył w pierwszej turze 49% głosów i był głównym kandydatem do zwycięstwa w drugiej turze, zaplanowanej na koniec kwietnia 2012. Jednak nie doszła ona do skutku ze względu na przewrót.
Przebieg.
12 kwietnia 2012 zbuntowane oddziały aresztowały Raimundo Pereirę, pełniącego obowiązki prezydenta Gwinei Bissau oraz byłego premiera i kandydata w wyborach prezydenckich, Carlosa Gomesa Júniora, a także panią premier Adiato Djaló Nandigna. Wojsko przejęło kontrolę nad stolicą państwa, Bissau. Utworzono Dowództwo Wojskowe na czele z zastępcą szefa sztabu generalnego, generałem Mamadu Ture Kurumą.
13 kwietnia 2012 Dowództwo Wojskowe podjęło decyzję o powołaniu nowego „rządu jedności narodowej” złożonego z członków różnych sił politycznych, w którym przedstawiciele wojska objęliby stanowiska ministra obrony i spraw wewnętrznych, rozpoczynając negocjacje w tej sprawie z partiami opozycyjnymi.
W wyniku porozumienia z partiami opozycyjnymi, junta wojskowa 19 kwietnia 2012 mianowała Manuela Serifo Nhamadjo na stanowisko tymczasowego szefa państwa na dwuletni okres przejściowy, po którym miały zostać zorganizowane nowe wybory. Jednakże następnego dnia Nhamadjo odmówił przyjęcia stanowiska, uznając decyzję za nielegalną w świetle prawa.
Stanowisko szefa państwa Nhamadjo objął dopiero 11 maja 2012, w wyniku porozumienia junty wojskowej z ECOWAS, zakładającego powołanie nowej cywilnej administracji na okres jednego roku, w czasie którego w kraju miały zostać przeprowadzone nowe wybory. Tym samym junta wojskowa z Ture Kurumą na czele zakończyła swoje rządy. Porozumienie polityczne podpisało 35 partii politycznych, w tym wszystkie największe z wyjątkiem PAIGC. 16 maja 2012 Nhamadjo nominował na stanowiska premiera Rui Duarte de Barrosa.
Po zamachu stanu, państwo pogrążyło się jeszcze w większym kryzysie. Nie wypłacano wynagrodzeń, ceny żywności rosły, brakowało benzyny, prądu, wiele szpitali, szkół i elektrowni przestało funkcjonować.
Reakcje międzynarodowe.
Minister Spraw Zagranicznych Portugalii, Paulo Portas, zapowiedział 13 kwietnia 2012 interwencję zbrojną w Gwinei Bissau (była kolonia portugalska) w obronie przebywających na jej terenie Portugalczyków. Do przywrócenia rządów cywilnych wezwały również: Nigeria, USA i Rosja.
Zamach stanu skrytykowała Wspólnota Gospodarcza Państw Afryki Zachodniej (ECOWAS). Organizacja zażądała oddania władzy w ręce cywilne i powrót wojskowych do koszar. Ponadto padły zapowiedzi wysłania sił interwencyjnych. Junta odpowiedziała, że jeśli odda władzę to nie Gomesowi, lecz opozycji. Złożony z nich rząd przejściowy miałby działać przez dwa lata, po czym doszłoby do wyborów. Zarówno ECOWAS, jak i ONZ odrzuciły taką propozycję.
17 kwietnia 2012 wskutek przewrotu Unia Afrykańska zawiesiła Gwineę Bissau w prawach członka organizacji.

</doc>
<doc id="2623800" url="https://pl.wikipedia.org/wiki?curid=2623800" title="Marshall Berman">
Marshall Berman

Marshall Howard Berman (ur. 24 listopada 1940 w Bronksie, Nowy Jork, zm. 11 września 2013 na Manhattanie, Nowy Jork) – amerykański filozof i pisarz humanizmu marksistowskiego. Posiadał tytuł profesora zwyczajnego (ang. "Distinguished Professor") nauk politycznych w City College of New York oraz w szkole studiów podyplomowych City University of New York. Nauczał filozofii politycznej oraz urbanistyki.
Życiorys.
Absolwent Uniwersytetu Columbia, studia doktoranckie ukończył na Harvard University w 1968. Zasiadał w radzie wydawniczej magazynu „Dissent” oraz regularnie publikował w „The Nation”, „The New York Times Book Review”, „Bennington Review”, „New Left Review”, „New Politics” oraz w „Village Voice Literary Supplement”.
Jego najbardziej znanym dziełem jest książka "Wszystko, co stałe, ulatnia się w powietrzu. Rzecz o doświadczeniu nowoczesności" (ang. "All That is Solid Melts Into Air: The Experience Of Modernity"). Ostatnią publikację stanowiła natomiast antologia "New York Calling: From Blackout To Bloomberg", której był współwydawcą wraz z Brianem Bergerem, a także do której napisał wstępny esej. W "Adventures in Marxism" Berman opisał, jak podczas studiów na Uniwersytecie Columbia w 1959, odkrył "Rękopisy ekonomiczno-filozoficzne z 1844" Karola Marksa, które okazały się dla niego olśnieniem i inspiracją, a następnie stały się podstawą ideologiczną wszystkich jego dalszych prac i osiągnięć. Osobisty ton przenika jego prace, łącząc historyczne trendy z własnymi obserwacjami i interpretacjami.
Nowoczesność i modernizm.
Od połowy do końca XX wieku dyskurs filozoficzny koncentrował się na kwestiach nowoczesności i postaw kulturowych oraz filozofii w nowoczesnej formie. Berman wyłożył swoją definicję modernizmu, przeciwstawiając ją filozofiom postmodernistycznym.
To ujęcie modernizmu różni się od postmodernistycznego. Parafrazując Charles’a Baudelaire’a, Michel Foucault wprost zdefiniował modernizm jako wolę „heroizacji” teraźniejszości. Berman postrzegał postmodernizm jako bezduszną i beznadziejną komorę, w której całe pokolenia naśladowców Foucaulta wybrały zaduszenie i zadławienie się.

</doc>
<doc id="2623802" url="https://pl.wikipedia.org/wiki?curid=2623802" title="Marian Łukaniszyn">
Marian Łukaniszyn

Marian Łukaniszyn (ur. 9 grudnia 1953 w Opolu) – polski elektrotechnik, specjalizujący się w maszynach elektrycznych i transformatorach, teorii pola elektrycznego; nauczyciel akademicki, związany w politechnikami w Opolu i we Wrocławiu.
Życiorys.
Urodził się w 1953 roku w Opolu, z którym związał całe swoje życie zawodowe. Po ukończeniu szkoły średniej podjął studia na Wydziale Elektrycznym Wyższej Szkoły Inżynieryjnej w Opolu, uzyskując w 1977 roku tytuł magistra inżyniera elektryki o specjalności przetwarzanie i użytkowanie energii elektrycznej. Bezpośrednio po ukończeniu studiów rozpoczął pracę w swojej macierzystej uczelni. W 1985 roku uzyskał stopień naukowy doktora nauk technicznych na Wydziale Elektrycznym Politechniki Łódzkiej. Na tej samej uczelni otrzymał w 1991 roku także stopień naukowy doktora habilitowanego nauk technicznych w zakresie elektrotechniki o specjalności maszyny elektryczne na podstawie rozprawy pt. "Modelowanie pól magnetycznych i elektrycznych trójwymiarowych metodą różnic skończonych z wykorzystaniem szybkich procesur obliczeniowych". Niedługo potem został mianowany na stanowisko profesora nadzwyczajnego WSI w Opolu. W 2003 roku uzyskał tytuł profesora nauk technicznych. W 2006 roku otrzymał stanowisko profesora zwyczajnego na Politechnice Opolskiej.
Pełnił wiele istotnych funkcji organizacyjnych na Politechnice Opolskiej. Od 1996 roku zasiada w Komisji Nauki Senatu PO. Wcześniej w latach 1995–2005 był kierownikiem Zespołu Pól Elektromagnetycznych i Transformatorów, a następnie od 2005 roku kierownikiem Zakładu Maszyn Elektrycznych PO. W tym samym roku przez rok pełnił funkcję zastępcy dyrektora Instytutu Układów Elektromechanicznych i Elektroniki Przemysłowej PO, a w latach 2005–2008 prodziekana do spraw nauki Wydziału Elektrotechniki, Automatyki i Informatyki PO. Od 2008 do 2016 roku był dziekanem tego wydziału. Poza tym od 2002 do 2004 roku pracował na części etatu w Politechnice Wrocławskiej. Od 2016 r. pełni obowiązki prorektora ds. nauki Politechniki Opolskiej.
Jest członkiem wieku prestiżowych instytucji, korporacji i organizacji naukowych takich jak: Sekcja Maszyn Elektrycznych i Transformatorów przy Komitecie Elektrotechniki PAN, Komisja Elektroniki Oddziału Katowickiego PAN, Societas Humboldtiana Polonorum Oddział we Wrocławiu, Polskie Towarzystwa Elektrotechniki Teoretycznej i Stosowanej, Polskie Towarzystwo Zastosowań Elektromagnetyzmu i Stowarzyszenie Elektryków Polskich. Za swoją działalność naukowo dydaktyczną był wielokrotnie odznaczany m.in. licznymi nagrodami rektora Politechniki Opolskiej, Medalem Komisji Edukacji Narodowej, Srebrnym (2003) i Złotym (2021) Krzyżem Zasługi, Odznaką Honorową „Za zasługi dla Województwa Opolskiego”.
Dorobek naukowy.
W swojej pracy naukowo-badawczej zajmuje się głównie analizą zjawisk elektromagnetycznych w prze­twornikach elektromechanicznych i transformatorach. Prace można podzielić na cztery grupy:
Do jego najistotniejszych osiągnięć naukowych zaliczyć należy prace dotyczące modelowania pól elektromagne­tycznych, optymalizacji konstrukcji i wyznaczania parametrów całkowych silników tarczowych prądu stałego z magnesami trwałymi i elektronicznym komutatorem oraz transformatorów 1 i 3-fazowych. W ramach badań i modelowania silników tarczowych powstały dwie prace doktorskie, cykl publikacji oraz dwie monografie.

</doc>
<doc id="2623804" url="https://pl.wikipedia.org/wiki?curid=2623804" title="Neal Buckon">
Neal Buckon

Neal James Buckon (ur. 3 września 1953 w Columbus) – amerykański duchowny rzymskokatolicki, biskup pomocniczy archidiecezji Wojskowej Stanów Zjednoczonych Ameryki od 2011.
Życiorys.
Święcenia kapłańskie otrzymał 25 maja 1995 i został inkardynowany do diecezji Cleveland. Po święceniach pracował jako wikariusz w South Euclid. Od 1998 pracował jako kapelan wojskowy (służył m.in. w Arabii Saudyjskiej, Iraku, Niemczech i Korei Południowej).
3 stycznia 2011 papież Benedykt XVI mianował go biskupem pomocniczym archidiecezji Wojskowej Stanów Zjednoczonych Ameryki oraz biskupem tytularnym "Vissalsa". Sakry biskupiej udzielił mu 22 lutego 2011 abp Timothy Broglio.

</doc>
<doc id="2623806" url="https://pl.wikipedia.org/wiki?curid=2623806" title="PPWSZ">
PPWSZ



</doc>
<doc id="2623808" url="https://pl.wikipedia.org/wiki?curid=2623808" title="Elisângela Oliveira">
Elisângela Oliveira

Elisângela Almeida de Oliveira; znana jako Elisângela (ur. 30 października 1978 w Londrinie) – brazylijska siatkarka, reprezentantka kraju, atakująca. W 2000 r. w Sydney zdobyła brązowy medal olimpijski.
Obecnie występuje w brazylijskiej Superlidze, w drużynie SESI/SP.

</doc>
<doc id="2623810" url="https://pl.wikipedia.org/wiki?curid=2623810" title="Julie Adams">
Julie Adams

Julie Adams, właśc. Betty May Adams (ur. 17 października 1926 w Waterloo, zm. 3 lutego 2019 w Los Angeles) – amerykańska aktorka filmowa i telewizyjna.
Filmografia.
Filmy:
Seriale TV:
Życie osobiste.
Była dwukrotnie rozwiedziona. Ze związku z drugim mężem miała dwóch synów; Stevena (ur. 1956) i Mitchella (ur. 1962).
Zmarła w Los Angeles 3 lutego 2019 w wieku 92 lat. Pochowana w Malvern w stanie Arkansas.

</doc>
<doc id="2623816" url="https://pl.wikipedia.org/wiki?curid=2623816" title="Frank Richard Spencer">
Frank Richard Spencer

Frank Richard Spencer (ur. 10 czerwca 1951 w Sylacauga) – amerykański duchowny rzymskokatolicki, biskup pomocniczy archidiecezji Wojskowej Stanów Zjednoczonych Ameryki od 2010.
Życiorys.
Święcenia kapłańskie otrzymał 14 maja 1988 i został inkardynowany do archidiecezji Baltimore. Przez kilka lat pracował duszpastersko na terenie archidiecezji. Od 1998 służył w archidiecezji polowej i pełnił funkcje kapelana sił zbrojnych USA w Korei (1999-2000 i 2006-2009), na Pustyni Synaj (2000-2001) i w Iraku (2004). W latach 2001-2005 pracował w kurii polowej w Waszyngtonie, zaś w latach 2009-2010 był wicekomendantem amerykańskich kapelanów pracujących w Europie.
22 maja 2010 papież Benedykt XVI mianował go biskupem pomocniczym archidiecezji Wojskowej Stanów Zjednoczonych Ameryki oraz biskupem tytularnym "Auzia". Sakry biskupiej udzielił mu 8 września 2010 abp Timothy Broglio.

</doc>
<doc id="2623818" url="https://pl.wikipedia.org/wiki?curid=2623818" title="Anna Ohmiya">
Anna Ohmiya



</doc>
<doc id="2623823" url="https://pl.wikipedia.org/wiki?curid=2623823" title="Stanisław Andrzej Zagórski">
Stanisław Andrzej Zagórski

Stanisław Andrzej Zagórski (ur. 20 sierpnia 1933 w Kozubowie, zm. 15 sierpnia 2015 w Łomży) – polski dziennikarz, redaktor, wydawca, działacz społeczny i kulturalny.
Życiorys.
Po studiach na Wydziale Dziennikarstwa Uniwersytetu Warszawskiego przez wiele lat pracował w prasie ogólnopolskiej i regionalnej. Zaczynał jako dziennikarz „Głosu Olsztyńskiego”, publikował następnie m.in. w „Przyjaciółce”. Od 1973 związany z Białostocczyzną, był inicjatorem przekształcenia „Gazety Białostockiej” w „Gazetę Współczesną”. W latach 80. pełnił funkcję redaktora naczelnego łomżyńskiego tygodnika „Kontakty”, nagradzanego w tym czasie w konkursach prasy regionalnej i lokalnej.
W 1981 zainicjował powstanie Społecznego Stowarzyszenia Prasoznawczego „Stopka”, nadającego Nagrodę i Medal Zygmunta Glogera, organizującego konkursy pamiętnikarskie, a także prowadzącego policealne szkoły farmaceutyczne. Był twórcą i przewodniczącym Krajowego Klubu Reportażu Stowarzyszenia Dziennikarzy PRL, a także założycielem Fundacji Glogerianum i organizatorem plenerów plastycznych.
Odznaczony m.in. Krzyżem Kawalerskim (1979), Komandorskim (2001) i Komandorskim z Gwiazdą (2011) Orderu Odrodzenia Polski, który wręczono mu 11 listopada 2012. Był również laureatem m.in. Medalu Komisji Edukacji Narodowej oraz Srebrnego Medalu „Zasłużony Kulturze Gloria Artis”.

</doc>
<doc id="2623828" url="https://pl.wikipedia.org/wiki?curid=2623828" title="Janina Conceição">
Janina Conceição

Janina Déia Chagas da Conceição; znana jako Janina (ur. 25 października 1972 w Rio de Janeiro – była brazylijska siatkarka, reprezentantka kraju, środkowa. Wicemistrzyni Świata z 1994 r.
W 2000 r. w Sydney zdobyła brązowy medal olimpijski.

</doc>
<doc id="2623830" url="https://pl.wikipedia.org/wiki?curid=2623830" title="Karol Grandek">
Karol Grandek

Karol Grandek (ur. 11 kwietnia 1949 r. w Kamieniu Śląskim) – polski informatyk, elektrotechnik, specjalizujący się w automatyce, informatyce i układach programowalnych; nauczyciel akademicki związany z Politechniką Opolską.
Życiorys.
Urodził się w 1949 roku w Kamieniu Śląskim. Ukończył kolejno szkołę podstawową w Krapkowicach i średnią w Gogolinie. Po pomyślnie zdanym egzaminie maturalnym rozpoczął w 1967 roku studia w Akademii Górniczo-Hutniczej w Krakowie, uzyskując w 1973 roku tytuły magistra inżyniera. Rok wcześniej skończył roczne studia podyplomowe z zakresu kulturalno-oświatowego na Uniwersytecie Jagiellońskim. Po ukończeniu studiów wrócił do Opola i rozpoczął pracę jako asystent w Wyższej Szkole Inżynieryjnej. Podjął równocześnie studia doktoranckie na Politechnice Wrocławskiej, uzyskując w 1976 roku stopień naukowy doktora nauk technicznych. Zaraz po promocji otrzymał stanowisko adiunkta w opolskiej WSI (od 1996 roku pod nazwą Politechniki Opolskiej). W latach 1981-1985 był kierownikiem Zakładu Cybernetyki Technicznej WSI. Następnie odbył 6-miesięczny w 1986 roku staż naukowy w Politechnice Wrocławskiej. Po przemianach ustrojowo-gospodarczych w 2. połowie lat 80. XX wieku założył w 1987 roku firmę informatyczną, której był współwłaścicielem (do 1996 roku). W latach 1989-1990 był specjalistą do spraw mikroprocesów w Opolskich Zakładach Przemysłu Wapienniczego w Tarnowie. W latach 1996-1999 piastował urząd prodziekana do spraw studenckich, a następnie w latach 1999-2005 do spraw organizacyjnych Wydziału Elektrotechniki i Automatyki PO. Potem od 2005 do 2008 roku był zastępcą dyrektora Instytutu Automatyki i Informatyki PO oraz pełniącym obowiązki kierownika Katedry Automatyki i Systemów Informatycznych. W latach 2008-2012 ponownie był prodziekanem Wydział Elektrotechniki, Automatyki i Informatyki PO, ale tym razem do spraw studenckich. W 2012 roku objął funkcję zastępcy dyrektora Instytutu Automatyki i Informatyki.
Jest członkiem Polskiego Towarzystwa Elektrotechniki Teoretycznej i Stosowanej oraz Komisji Metrologii katowickiego oddziału Polskiej Akademii Nauk. Jego dorobek naukowy liczy blisko 70 publikacji, w tym 8 skryptów. Wypromował kilkudziesięciu magistrów i inżynierów.

</doc>
<doc id="2623831" url="https://pl.wikipedia.org/wiki?curid=2623831" title="Karin Rodrigues">
Karin Rodrigues

Karin Rodrigues (ur. 8 listopada 1971 w São Paulo) – brazylijska siatkarka, reprezentantka kraju, środkowa. W 2000 r. w Sydney zdobyła brązowy medal olimpijski.

</doc>
<doc id="2623833" url="https://pl.wikipedia.org/wiki?curid=2623833" title="Satoshi Ohno">
Satoshi Ohno



</doc>
<doc id="2623834" url="https://pl.wikipedia.org/wiki?curid=2623834" title="Kely Fraga">
Kely Fraga

Kely Kolasco Fraga (ur. 3 października 1974 w Belo Horizonte) – brazylijska siatkarka, reprezentantka kraju, środkowa. W 2000 roku w Sydney zdobyła brązowy medal olimpijski.

</doc>
<doc id="2623835" url="https://pl.wikipedia.org/wiki?curid=2623835" title="Dana Davis">
Dana Davis

Dana Davis (ur. 4 października 1978 w Davenport) – amerykańska aktorka i skrzypaczka.

</doc>
<doc id="2623836" url="https://pl.wikipedia.org/wiki?curid=2623836" title="Alejandro Elordi">
Alejandro Elordi

Juan Alejandro Elordi (ur. ? – zm. ?) – argentyński piłkarz, grający podczas kariery na pozycji obrońcy lub pomocnika.
Kariera klubowa.
Alejandro Elordi podczas piłkarskiej kariery występował w klubach z Buenos Aires: Ferro Carril Oeste, Estudiantes, San Lorenzo, ponownie Ferro Carril Oeste, Huracánie i Palermo. Z Huracánem zdobył mistrzostwo Argentyny w 1922.
Kariera reprezentacyjna.
Jedyny raz w reprezentacji Argentyny Elordi wystąpił 21 października 1917 w zremisowanym 1-1 towarzyskim meczu z Chile. 
Kilkanaście dni wcześniej był w kadrze na Mistrzostwa Ameryki Południowej.

</doc>
<doc id="2623837" url="https://pl.wikipedia.org/wiki?curid=2623837" title="Juan Alejandro Elordi">
Juan Alejandro Elordi



</doc>
<doc id="2623838" url="https://pl.wikipedia.org/wiki?curid=2623838" title="Kátia Lopes">
Kátia Lopes

Kátia Andreia Caldeira Lopes; znana jako Kátia (ur. 13 lipca 1973 w Rio de Janeiro), brazylijska siatkarka, reprezentantka kraju, rozgrywająca. W 2000 r. w Sydney zdobyła brązowy medal olimpijski.

</doc>
<doc id="2623842" url="https://pl.wikipedia.org/wiki?curid=2623842" title="Pascual Garré">
Pascual Garré

Pascual G. Garré (ur. ? – zm. ?) – argentyński piłkarz, grający podczas kariery na pozycji napastnika. 
Kariera klubowa.
Pascual Garré podczas piłkarskiej kariery występował w Independiente Avellaneda.
Kariera reprezentacyjna.
Jedyny raz w reprezentacji Argentyny Garré wystąpił 1 października 1916 w wygranym 1-0 meczu z Urugwajem, którego stawką było Gran Premio de Honor Uruguayo. 
Rok później był w kadrze na Mistrzostwa Ameryki Południowej.

</doc>
<doc id="2623845" url="https://pl.wikipedia.org/wiki?curid=2623845" title="Shinichi Itoh">
Shinichi Itoh



</doc>
<doc id="2623850" url="https://pl.wikipedia.org/wiki?curid=2623850" title="Włodzimierz Stanisławski (elektrotechnik)">
Włodzimierz Stanisławski (elektrotechnik)

Włodzimierz Stanisław Stanisławski (ur. 11 czerwca 1949 r. w Nieborowie) – polski elektrotechnik, informatyk, specjalizujący się w robotyce, metodach komputerowych w automatyce, modelowaniu i symulacji komputerowej; nauczyciel akademicki związany z uczelniami w Opolu i Nysie.
Życiorys.
Urodził się w 1949 roku w Nieborowie koło Łowicza, w województwie łódzkim. Po ukończeniu szkoły średniej podjął w 1968 roku studia na kierunku elektrotechnika w Wyższej Szkole Pedagogicznej im. Powstańców Śląskich w Opolu, które ukończył w 1973 roku. W tym samym roku podjął pracę jako asystent w macierzystej uczelni, jednocześnie podejmując drugie studia na Wydziale Automatyki i Informatyki Politechniki Śląskiej w Gliwicach, które ukończył w 1978 roku. W 1983 roku na tej samej uczelni uzyskał stopień naukowy doktora nauk technicznych na podstawie pracy pt. "Studium nad modelem matematycznym parowników przepływowych dużej wydajności dla celów sterowania", napisanej pod kierunkiem prof. Zdzisława Trybalskiego.
Od 1993 roku pracuje w Wyższej Szkole Inżynieryjnej w Opolu, przekształconej w 1996 roku w Politechnikę Opolską. W 2003 roku uzyskał stopień naukowy doktora habilitowanego nauk technicznych w Wydziale Automatyki i Techniki Komputerowej w Uniwersytecie Elektrotechnicznym w Petersburgu na podstawie rozprawy nt. "Agregatywne, hierarchiczne modele parowników przepływowych oraz analiza możliwości poprawy ich charakterystyk dynamicznych jako obiektów sterowania". W tym samym roku objął stanowisko profesora nadzwyczajnego w Politechnice Opolskiej. W latach 2008-2012 był prodziekanem Wydział Elektrotechniki, Automatyki i Informatyki PO do spraw nauki. Wypromował jak dotychczas dwóch doktorów. Ponadto wykłada w Państwowej Wyższej Szkole Zawodowej w Nysie.

</doc>
<doc id="2623854" url="https://pl.wikipedia.org/wiki?curid=2623854" title="Antonio Ferro">
Antonio Ferro

Antonio Ferro (ur. 17 marca 1896, zm. 18 października 1937) – argentyński piłkarz, grający podczas kariery na pozycji obrońcy.
Kariera klubowa.
Antonio Ferro podczas piłkarskiej kariery występował w Independiente Avellaneda.
Kariera reprezentacyjna.
W reprezentacji Argentyny Isola występował w latach 1917–1918. W reprezentacji zadebiutował 18 lipca 1917 w wygranym 2-0 meczu z Urugwajem, którego stawką było Gran Premio de Honor Uruguayo. W tym samym roku wystąpił w Mistrzostwach Ameryki Południowej.
Na turnieju w Montevideo wystąpił we wszystkich trzech meczach z Brazylią, Chile i Urugwajem. Ostatni raz w reprezentacji Ferro wystąpił 28 lipca 1918 w przegranym 1-3 meczu z Urugwajem, którego stawką było Gran Premio de Honor Uruguayo. Ogółem w barwach "albicelestes" wystąpił w 8 meczach.

</doc>
<doc id="2623855" url="https://pl.wikipedia.org/wiki?curid=2623855" title="Raquel Silva">
Raquel Silva

Raquel Peluci Xavier da Silva; znana jako Raquel (ur. 30 kwietnia 1978 w Rio de Janeiro) – brazylijska siatkarka, reprezentantka kraju, przyjmująca. W 2000 r. w Sydney zdobyła brązowy medal olimpijski.
W ciągu swojej kariery występowała w wielu klubach m.in. w Rio de Janeiro Volei Clube, Grêmio de Vôlei Osasco, Minas Tênis Clube, Esporte Clube Pinheiros oraz Zarieczje Odincowo.
Od sezonu 2010/2011 gra w siatkówkę plażową w parze z Ágathą Bednarczuk.

</doc>
<doc id="2623858" url="https://pl.wikipedia.org/wiki?curid=2623858" title="Seria GP2 – Monza 2011">
Seria GP2 – Monza 2011

Runda GP2 na torze Monza – dziewiąta runda mistrzostw serii GP2 w sezonie 2011. Zakończyła ona batalię o mistrzostwo serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623859" url="https://pl.wikipedia.org/wiki?curid=2623859" title="Studenciaki">
Studenciaki

Studenciaki (ang. "Undeclared", 2001-2002) – amerykański serial komediowy dla młodzieży stworzony przez Judda Apatowa. Wyprodukowany przez Apatow Productions.
Jego światowa premiera odbyła się 25 września 2001 roku na kanale Fox. Ostatni odcinek został wyemitowany 12 marca 2002 roku. W Polsce serial nadawany był na kanale TVN 7.
Opis fabuły.
Serial opowiada o życiu Stevena Karpa, który w ciągu lata zmienił się z niepozornego absolwenta liceum w przystojnego studenta college'u.

</doc>
<doc id="2623860" url="https://pl.wikipedia.org/wiki?curid=2623860" title="The B-Side Collection">
The B-Side Collection

The B-Side Collection – pierwsza kompilacja amerykańskiego zespołu pop rockowego Maroon 5, wydana 18 grudnia 2007 roku przez wytwórnię A&amp;M Records. Album zawiera siedem nowych utworów, w tym dwa z wykorzystaną muzyką do singla "Makes Me Wonder". Kompilacja już w pierwszym tygodniu od wydnia uplasowała się na 51. miejscu na liście Billboard 200.

</doc>
<doc id="2623861" url="https://pl.wikipedia.org/wiki?curid=2623861" title="Andrés Barcos">
Andrés Barcos

Andrés Barcos (ur. ? - zm. ?) – argentyński piłkarz, grający podczas kariery na pozycji bramkarza.
Kariera klubowa.
Andrés Barcos podczas piłkarskiej kariery występował w CA Estudiantes.
Kariera reprezentacyjna.
W 1919 Barcos był w kadrze na Mistrzostwa Ameryki Południowej, na których był rezerwowym. Nigdy nie zdołał zadebiutować w reprezentacji Argentyny.

</doc>
<doc id="2623864" url="https://pl.wikipedia.org/wiki?curid=2623864" title="Eislingen">
Eislingen

Niemcy:
Zobacz też:

</doc>
<doc id="2623865" url="https://pl.wikipedia.org/wiki?curid=2623865" title="Ricarda Lima">
Ricarda Lima

Ricarda Raquel Lima Negrão; znana jako Ricarda (ur. 12 września 1970 w Brasílii) – brazylijska siatkarka, reprezentantka kraju, przyjmująca lub libero. W 2000 r. w Sydney zdobyła brązowy medal olimpijski.

</doc>
<doc id="2623866" url="https://pl.wikipedia.org/wiki?curid=2623866" title="Pożar więzienia w Comayagua">
Pożar więzienia w Comayagua



</doc>
<doc id="2623871" url="https://pl.wikipedia.org/wiki?curid=2623871" title="Enrique Brichetto">
Enrique Brichetto

Enrique Brichetto (ur. ? – zm. ?) – argentyński piłkarz, grający podczas kariery na pozycji napastnika.
Kariera klubowa.
Enrique Brichetto podczas piłkarskiej kariery występował w Boca Juniors. Z Boca Juniors dwukrotnie zdobył mistrzostwo Argentyny w 1919 i 1920.
Kariera reprezentacyjna.
Jedyny raz w reprezentacji Argentyny Brichetto wystąpił 18 maja 1919 w przegranym 1-3 meczu z Brazylią, podczas Mistrzostw Ameryki Południowej.

</doc>
<doc id="2623872" url="https://pl.wikipedia.org/wiki?curid=2623872" title="Andrzej Cichoń">
Andrzej Cichoń

Andrzej Jan Cichoń (ur. 1978 r. w Lublińcu) − polski elektrotechnik, specjalizujący się w technice wysokich napięć, diagnostyce transformatorów i elektroenergetyce; nauczyciel akademicki związany z Politechniką Opolską.
Życiorys.
Urodził się w 1978 roku w Lublińcu, gdzie ukończył szkołę podstawową i średnią. Po pomyślnie zdanym egzaminie maturalnym w 1996 roku podjął studia elektrotechniczne na Politechnice Opolskiej. Po ich ukończeniu w 2001 roku i zdobyciu tytułów magistra inżyniera rozpoczął pracę na macierzystej uczelni, jednocześnie kontynuując studia doktoranckie. W 2006 roku uzyskał stopień naukowy doktora nauk technicznych na podstawie pracy pt. "Wpływ parametrów fizykochemicznych oleju izolacyjnego na deskryptory charakteryzujące sygnały emisji akustycznej generowanej przez wyładowania niezupełne", napisanej pod kierunkiem dr hab. Tomasza Boczara. W 2010 roku został jednym z 23 laureatów ogólnopolskiego programu Lider, otrzymując tym samym na swoje badania prawie milion złotych. W nagrodzonym projekcie zajął się skonstruowaniem systemu, który potrafiłby przewidzieć awarie podobciążeniowych przełączników zaczepów, które są jedną z ważnych części transformatora dużej mocy. Zdobyte pieniądze pozwoliły mu na napisanie rozprawy habilitacyjnej nt. "Nowa metoda diagnostyki stanu technicznego podobciążeniowych przełączników zaczepów", która stała się podstawą do otrzymania w 2011 roku stopnia naukowego doktora habilitowanego. Obecnie jest profesorem nadzwyczajnym w Instytucie Elektroenergetyki PO. W latach 2011- 2012 pełnił funkcję prodziekana do spraw organizacyjnych Wydziału Elektrotechniki, Automatyki i Informatyki PO, w latach 2012-2020 był prodziekanem ds. współpracy i rozwoju, a w 2020 r. wybrano go na dziekana wydziału. 

</doc>
<doc id="2623873" url="https://pl.wikipedia.org/wiki?curid=2623873" title="Szeryf z miasteczka Manhattan">
Szeryf z miasteczka Manhattan

Szeryf z miasteczka Manhattan (ang. "Manhattan, AZ", 2000) – amerykański serial komediowy stworzony przez Paula Cajero, Stephena Sustarsica i Lorraine Vos.
Jego światowa premiera odbyła się 23 lipca 2000 roku na kanale USA Network. Miało zostać wyemitowane 13 odcinków, ale zostało wyemitowanych 8 odcinków. Ostatni odcinek został wyemitowany 24 września 2000 roku. W Polsce serial nadawany był na kanale TV4.

</doc>
<doc id="2623874" url="https://pl.wikipedia.org/wiki?curid=2623874" title="Geislingen">
Geislingen

Niemcy:
Zobacz też:

</doc>
<doc id="2623875" url="https://pl.wikipedia.org/wiki?curid=2623875" title="Roberto Castagnola">
Roberto Castagnola

Roberto Castagnola (ur. 1899, zm. ?) – argentyński piłkarz, grający podczas kariery na pozycji obrońcy.
Kariera klubowa.
Roberto Castagnola piłkarską karierę rozpoczął w Racing Club de Avellaneda w 1918. Z Racingiem czterokrotnie zdobył mistrzostwo Argentyny w 1918, 1919, 1921 i 1925. W latach 1927-1928 występował w CS Palermo.
Kariera reprezentacyjna.
W reprezentacji Argentyny Castagnola występował w latach 1918-1923. W reprezentacji zadebiutował 15 sierpnia 1918 w zremisowanym 0-0 meczu z Urugwajem, którego stawką było Gran Premio de Honor Argentino. W 1919 wystąpił w Mistrzostwach Ameryki Południowej.
Na turnieju w Rio de Janeiro wystąpił w dwóch meczach z Brazylią i Chile. Ostatni raz w reprezentacji wystąpił w 10 sierpnia 1924 w zremisowanym 0-0 meczu z Urugwajem, którego stawką była Copa Ministro de Relaciones Exteriores. Ogółem barwach "albicelestes" wystąpił w 10 meczach.

</doc>
<doc id="2623876" url="https://pl.wikipedia.org/wiki?curid=2623876" title="Idalmis Gato">
Idalmis Gato

Idalmis Gato Moya (ur. 30 sierpnia 1971 w Camagüey) – kubańska siatkarka, reprezentantka kraju, atakująca.
Trzykrotna mistrzyni olimpijska (1992 - Barcelona, 1996 - Atlanta i 2000 - Sydney).
W 1994 r. zdobyła złoty medal mistrzostw Świata.

</doc>
<doc id="2623877" url="https://pl.wikipedia.org/wiki?curid=2623877" title="Barthélemy Boganda">
Barthélemy Boganda

Barthélemy Boganda (ur. 4 kwietnia 1910, zm. 29 marca 1959) – środkowoafrykański polityk i duchowny katolicki.
Życiorys.
Od 1945 deputowany do parlamentu francuskiego. Założyciel partii MESAN (Ruch Ewolucji Społecznej Czarnej Afryki). Od 1958 szef autonomicznego rządu Ubangi-Szari (późniejszej Republiki Środkowoafrykańskiej). Odegrał główną rolę w działaniach na rzecz uzyskania przez tę kolonię francuską niepodległości, zapewnił jednak dojście do władzy spokrewnionych z nim następcom: siostrzeńcowi Davidowi Dacko i bratankowi Jean-Bedel Bokassie. Napisał słowa do hymnu Republiki Środkowoafrykańskiej. Był jedną z dziewięciu osób, które w 1959 zginęły w katastrofie lotniczej.
Jego imieniem nazwano stadion narodowy w Bangi.

</doc>
<doc id="2623881" url="https://pl.wikipedia.org/wiki?curid=2623881" title="Seria GP2 – Spa-Francorchamps 2011">
Seria GP2 – Spa-Francorchamps 2011

Runda GP2 na torze Spa-Francorchamps – ósma runda mistrzostw serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623882" url="https://pl.wikipedia.org/wiki?curid=2623882" title="FIS Ladies Grand Tournee 1999">
FIS Ladies Grand Tournee 1999

FIS Ladies Grand Tournee 1999 (niem. "1. FIS-Ladies-Grand-Tournee") – pierwsza edycja FIS Ladies Winter Tournee, przeprowadzona w sezonie 1998/1999 na skoczniach w Niemczech i Austrii. 
Początek turnieju nastąpił 7 lutego 1999, podczas zawodów na skoczni w Braunlage. Następnie, 10 lutego 1999 rozegrano konkurs w Baiersbronn, a 13 lutego w Schönwaldzie. Po raz czwarty skoczkinie rywalizowały 17 lutego w Breitenbergu. Turniej zakończył się 19 lutego konkursem na obiekcie w Ramsau. 
Pierwszy konkurs wygrała Michaela Schmidt, w trzech kolejnych zawodach zwyciężyła Sandra Kaiser, a ostatnie zmagania wygrała Karla Keck. Pierwszą zwyciężczynią turnieju została Sandra Kaiser, która zdobyła najwięcej punktów w klasyfikacji łącznej FIS Ladies Grand Tournee. Na drugim stopniu podium w generalnej klasyfikacji turnieju stanęła Karla Keck, a na trzecim – Daniela Iraschko.
W cyklu wystartowało łącznie 29 zawodniczek z dziewięciu narodowych reprezentacji.
Tło.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Grand Tournee zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty,i analogicznie za każdy metr poniżej punktu K minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Grand Tournee w 1999 przeprowadzone zostały na pięciu skoczniach narciarskich – Wurmbergschanze w Braunlage, Große Ruhestein w Baiersbronn, Adlerschanze w Schönwald, Baptist-Kitzlinger-Schanze w Breitenbergu oraz Mattensprunganlage w Ramsau. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Grand Tournee byli kolejno: Hannes Westphal, Hans-Georg Schmidt, Helmut Weinberger oraz Paul Ganzenhuber. Sędzią technicznym podczas pierwszego konkursu w Braunlage był Räto Wohlwend, a jego asystentem – Jerzy Bielawa. W zawodach na skoczni Adlerschanze sędzią technicznym był Hans Pressl, a asystował mu Wilfried Birkenstamm. W następnym konkursie funkcję sędziego technicznego sprawował ponownie Hans Pressl, a jego pomocnikiem był Alois Uhrmann. W ostatnim konkursie – w Ramsau, przedstawicielem z ramienia FIS był Walter Hofer, natomiast sędzią technicznym Ueli Forrer, a jego asystentem – Sandro Dalle-Ave
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Grand Tournee 1999 wraz z zajmowanymi przez nich miejscami na wieży sędziowskiej.
Przebieg zawodów.
Braunlage.
Pierwszy z konkursów, przeprowadzony w ramach FIS Ladies Grand Tournee, odbył się na obiekcie normalnym w Braunlage. W pierwszej serii konkursowej żadnej zawodniczce nie udało się uzyskać odległości powyżej punktu konstrukcyjnego. Najbliżej osiągnięcia tego wyniku była Michaela Schmidt, która oddała najdłuższy skok pierwszej serii (71,0 m). Drugą odległość serii uzyskała Karla Keck (69,0 m) i plasowała się na drugim miejscu. Trzecie miejsce po pierwszej serii zajmowała natomiast Daniela Iraschko po skoku na 65,5 metra. 
7 lutego w Braunlage były następujące warunki: temperatura wynosiła ok. –4,0 °C i występowały lekkie opady śniegu. Pomimo tego druga seria nie została przeprowadzona i dlatego kolejność po pierwszej serii została uznana za ostateczną –zwyciężczynią zawodów została Michaela Schmidt, drugie miejsce zajęła Karla Keck, a trzecia była Daniela Iraschko.
Baiersbronn.
Podczas treningu przed zawodami Michaela Schmidt, zwyciężczyni z Braunlage, odniosła kontuzję i musiała zrezygnować ze startu w następnych konkursach serii.
Drugimi zawodami rozegranymi w ramach FIS Ladies Grand Tournee był konkurs w Baiersbronn. W pierwszej serii żadnej zawodniczce nie udało się przekroczyć punktu konstrukcyjnego skoczni Große Ruhestein, umiejscowionego na 85. metrze. Najdłuższe odległości uzyskały: Austriaczka Sandra Kaiser i Szwedka Heleną Olsson – obie skoczyły po 83,5 metra. Kaiser otrzymała noty sędziowskie po 16 punktów, a Olsson po 18 punktów i w efekcie to reprezentantka Szwecji była liderką po pierwszej serii. Na trzecim miejscu plasowała się Austriaczka Eva Ganster. Wszystkie zawodniczki które plasowały się w pierwszej trójce, uzyskały notę wyższą niż 100 punktów.
W drugiej serii najbliżej osiągnięcia punktu konstrukcyjnego była Sandra Kaiser, która uzyskała 84,5 metra i powiększyła przewagę nad drugą Heleną Olsson. Karla Keck dzięki drugiej odległości w serii finałowej (81,0 m), awansowała na trzecie miejsce i tym samym wyprzedziła Evę Ganster.
Schönwald.
13 lutego w Schönwaldzie panowały następujące warunki atmosferyczne do oddawania skoków: duże opady śniegu oraz wiatr od 3 do 5 metrów na sekundę, przy temperaturze –10,0 °C, pozwoliły na przeprowadzenie dwuseryjnego konkursu skoków.
W pierwszej serii najdłuższy skok oddała Austriaczka Sandra Kaiser, która uzyskała 80 metrów, jednak dzięki lepszym notom za styl wyprzedziła ją jej rodaczka Daniela Iraschko, która skoczyła pół metra bliżej. Trzecia po pierwszej serii była Eva Ganster, która traciła 1,5 punktu do pierwszej zawodniczki. 
W drugiej serii najdalej lądowała Amerykanka Karla Keck (82,0 m), dzięki czemu awansowała na drugą pozycję w klasyfikacji konkursu. O 1,5 metra bliżej skoczyła Sandra Kaiser, która wygrała konkurs, natomiast prowadząca po pierwszej serii – Daniela Iraschko po krótszym skoku spadła na trzecią pozycję.
Breitenberg.
W ostatnim niemieckim konkursie rozegranym w Breitenbergu, panowały następujące warunki do oddawania skoków – 0 °C, zachmurzenie i opady śniegu.
W pierwszej serii konkursowej Sandra Kaiser i Helena Olsson przekroczyły punkt konstrukcyjny, uzyskując odpowiednio 78 i 77,5 metra. Trzecią odległość uzyskały ex aequo Eva Ganster i Izumi Yamada (70,5 m). Liderką po pierwszej rundzie była Kaiser, na drugim miejscu plasowała się Olsson, a na trzecim – Ganster.
W serii finałowej większości zawodniczek udało się osiągnąć lepsze rezultaty niż w pierwszej serii. Wśród nich była między innymi Eva Ganster, która uzyskała względem pierwszej serii cztery metry lepszy rezultat, dzięki czemu awansowała na drugie miejsce w klasyfikacji końcowej zawodów. Słabszą próbę zaliczyła Helena Olsson i w wyniku tego spadła na trzecie miejsce, pomimo że w pierwszej rundzie miała ponad 12 punktów przewagi nad Austriaczką. Zawody wygrała prowadząca po pierwszej serii Sandra Kaiser.
Ramsau.
Ostatni konkurs w Ramsau, został rozegrany na dwa dni przed mistrzostwami świata w narciarstwie klasycznym. W związku z powyższym, delegatem z ramienia FIS był Walter Hofer, który obserwował przebieg zawodów. Podczas rywalizacji panowały następujące warunki do skakania – temperatura powietrza wynosiła +0,3 °C, a temperatura śniegu –0,8 °C, występowały też opady śniegu.
W pierwszej serii konkursowej jedna zawodniczka – Karla Keck uzyskała dodatnią notę punktową za osiągnięty dystans, pozostałe zawodniczki uzyskały punkty ujemne. Keck osiągnęła 68,5 metra, co było najlepszym wynikiem serii, drugi skoki pod względem odległości uzyskała Sandra Kaiser (64,0 m), a trzeci – Kristin Schmidt (59,0 m), która jednak, z powodu not sędziowskich po 16 punktów, przegrała z Evą Ganster, która skoczyła pół metra bliżej. Kolejność po pierwszej serii wyglądała zatem następująco: Keck, Kaiser, Ganster.
Druga seria nie została rozegrana, w związku z czym wyniki po pierwszej serii, zostały uznane za wyniki ostateczne.
Klasyfikacja generalna turnieju.
Poniżej znajduje się końcowa klasyfikacja FIS Ladies Grand Tournee 1999 po przeprowadzeniu pięciu konkursów. Łącznie, w tej edycji FIS Ladies Grand Tournee sklasyfikowanych zostało 29 zawodniczek z dziewięciu państw.
Składy reprezentacji.
Poniższa tabela zawiera składy wszystkich dziewięciu reprezentacji, które uczestniczyły w FIS Ladies Grand Tournee 1999. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach.

</doc>
<doc id="2623885" url="https://pl.wikipedia.org/wiki?curid=2623885" title="Antonio Cortella">
Antonio Cortella

Antonio Roque Cortella (ur. 11 października 1896 w Capilla del Señor – zm. 20 maja 1962) – argentyński piłkarz, grający podczas kariery na pozycji obrońcy i pomocnika.
Kariera klubowa.
Antonio Cortella rozpoczął piłkarską karierę w Defensores de Belgrano Buenos Aires w 1918. W latach 1918–1921 występował w Boca Juniors. Z Boca Juniors dwukrotnie zdobył mistrzostwo Argentyny w 1919 i 1920. Ostatnim jego klubem było CA Platense, w którym zakończył karierę w 1928
Kariera reprezentacyjna.
W reprezentacji Argentyny Cortella występował w latach 1918–1921. W reprezentacji zadebiutował 18 lipca 1918 w zremisowanym 1-1 meczu z Urugwajem, którego stawką było Gran Premio de Honor Uruguayo.
W 1919 wystąpił w Mistrzostwach Ameryki Południowej. Na turnieju w Rio de Janeiro wystąpił tylko w meczu z Urugwajem. W 1920 po raz drugi wystąpił w Mistrzostwach Ameryki Południowej. Na turnieju w Valparaíso wystąpił w dwóch meczach z Urugwajem i Brazylią. Ostatni raz w reprezentacji wystąpił 14 kwietnia 1921 w zremisowanym 2-2 towarzyskim meczu z Paragwajem. Ogółem w barwach "albicelestes" wystąpił w 10 meczach.

</doc>
<doc id="2623887" url="https://pl.wikipedia.org/wiki?curid=2623887" title="Antonio Roque Cortella">
Antonio Roque Cortella



</doc>
<doc id="2623888" url="https://pl.wikipedia.org/wiki?curid=2623888" title="Barthélémy Boganda">
Barthélémy Boganda



</doc>
<doc id="2623890" url="https://pl.wikipedia.org/wiki?curid=2623890" title="Seria GP2 – Hungaroring 2011">
Seria GP2 – Hungaroring 2011

Runda GP2 na torze Hungaroring – siódma runda mistrzostw serii GP2 w sezonie 2011.
Wyniki.
Kwalifikacje.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623891" url="https://pl.wikipedia.org/wiki?curid=2623891" title="Shinichi Itō">
Shinichi Itō



</doc>
<doc id="2623892" url="https://pl.wikipedia.org/wiki?curid=2623892" title="Miguel Faivre">
Miguel Faivre

Miguel Faivre (ur. ? – zm. ?) – argentyński piłkarz, grający podczas kariery na pozycji napastnika. 
Kariera klubowa.
Miguel Faivre podczas piłkarskiej kariery występował w Gimnasii Rosario i Porteño Buenos Aires.
Kariera reprezentacyjna.
W 1919 Faivre był w kadrze na Mistrzostwa Ameryki Południowej, na których był rezerwowym. Nigdy nie zdołał zadebiutować w reprezentacji Argentyny.

</doc>
<doc id="2623894" url="https://pl.wikipedia.org/wiki?curid=2623894" title="Bolesław Dobrowolski">
Bolesław Dobrowolski

Bolesław Dobrowolski (ur. 11 kwietnia 1951 r. w Strzyżowie) – polski naukowiec, inżynier budowy i eksploatacji maszyn, specjalizujący się w mechanice płynów, metodach numerycznych w mechanice, miernictwie energetycznym i modelowaniu procesów cieplno-przepływowych; nauczyciel akademicki związany z Politechniką Opolską.
Życiorys.
Urodził się w 1951 roku w Strzyżowie, w województwie podkarpackim. Niedługo potem jego rodzice przeprowadzili się do Kłodzka, gdzie spędził swoje dzieciństwo i wczesną młodość. Uczęszczał tam od 1965 roku do Technikum Mechanicznego, które ukończył w 1970 roku, zdobywając tytuł technika mechanika oraz pomyślnie zdając egzamin maturalny. Następnie podjął studia wyższe na Wydziale Mechaniczno-Energetycznym Politechniki Wrocławskiej, które ukończył w 1975 roku, uzyskując tytuły magistra inżyniera. Po ukończeniu studiów został zatrudniony na macierzystej uczelni jako asystent stażysta, jednocześnie kontynuując studia doktoranckie. W 1979 roku uzyskał stopień naukowy doktora nauk technicznych. W tym samym roku rozpoczął pracę na stanowisku adiunkta w Wyższej Szkole Inżynierskiej w Opolu, z którą związał całe swoje dalsze życie zawodowe. W 1991 roku uzyskał stopień naukowy doktora habilitowanego nauk technicznych w zakresie budowy i eksploatacji maszyn o specjalności miernictwo energetyczne na Politechnice Wrocławskiej, na podstawie pomyślnie zdanego kolokwium habilitacyjnego oraz rozprawy naukowej pt. "Studium możliwości zastosowania zwężek do pomiaru strumienia masy mieszanin gaz – ciecz". W 1992 roku otrzymał stanowisko profesora nadzwyczajnego w WSI w Opolu (od 1996 roku pod nazwą Politechniki Opolskiej).
Na Politechnice Opolskiej pełnił wiele istotnych funkcji organizacyjnych. W latach 1993-1996 był prodziekanem do spraw studenckich Wydziału Mechanicznego. Wielokrotnie zasiadał w Senacie tej uczelni. Następnie od 1996 do 1999 roku był prorektorem do spraw studenckich. W tym samym roku objął kierownictwo Katedry Techniki Cieplnej i Aparatury Przemysłowej. W latach 2003-2005 piastował urząd prodziekana do spraw nauki Wydziału Mechanicznego, a następnie od 2005 do 2012 roku dziekana tego wydziału.
Jest członkiem wielu towarzystw naukowych, w tym: Podsekcji Przepływów Wielofazowych Sekcji Mechaniki Płynów PAN, Polskiego Towarzystwa Mechaniki Technicznej i Stosowanej oraz International Journal od Applied Mechanics and Engineering. Za swoją działalność naukowo-dydaktyczną był wielokrotnie nagradzany: nagrodami rektora Politechniki Opolskiej, Ministerstwa Edukacji Narodowej. W 1996 roku otrzymał Medal Komisji Edukacji Narodowej, a w 2002 roku Srebrny Krzyż Zasługi.
Dorobek naukowy.
Jego dorobek naukowy liczy ponad 160 artykułów, 4 monografie, w tym 1 samodzielna, 7 współautorskich skryptów. Wypromował jak dotychczas 5 doktorów. Do ważniejszych jego publikacji należą:

</doc>
<doc id="2623895" url="https://pl.wikipedia.org/wiki?curid=2623895" title="Sony Ericsson WTA Tour Awards">
Sony Ericsson WTA Tour Awards



</doc>
<doc id="2623897" url="https://pl.wikipedia.org/wiki?curid=2623897" title="Seria GP2 – Nürburgring 2011">
Seria GP2 – Nürburgring 2011

Runda GP2 na torze Nürburgring – szósta runda mistrzostw serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623898" url="https://pl.wikipedia.org/wiki?curid=2623898" title="Teraz ty">
Teraz ty

Teraz ty (ang. "Then Came You", 2000) – amerykański serial komediowy. W serialu występują Susan Floyd, Thomas Newton i Desmond Askew.
Jego światowa premiera odbyła się 22 marca 2000 roku na antenie ABC. Na kanale miało zostać wyemitowane 13 odcinków, ale zostało wyemitowanych 6 odcinków. Ostatni odcinek został wyemitowany 26 kwietnia 2000 roku. W Polsce serial nadawany był na kanale TV4.

</doc>
<doc id="2623900" url="https://pl.wikipedia.org/wiki?curid=2623900" title="Seria GP2 – Silverstone 2011">
Seria GP2 – Silverstone 2011

Runda GP2 na torze Silverstone – piąta runda mistrzostw serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623901" url="https://pl.wikipedia.org/wiki?curid=2623901" title="Sunday Morning (singel Maroon 5)">
Sunday Morning (singel Maroon 5)

"Sunday Morning" to czwarty singel amerykańskiej pop rockowej grupy Maroon 5. Wydany został 2 grudnia 2004 roku przez wytwórnię A&amp;M/Octone Records jako czwarty singel z ich debiutanckiego albumu "Songs About Jane". Utwór napisany został przez zespół, a jego produkcją zajął się Matt Wallace. Znalazł się na ich minialbumie "1.22.03.Acoustic" i ścieżkach dźwiękowych do filmów Lepiej późno niż później, To właśnie miłość oraz Fałszywa dwunastka II.

</doc>
<doc id="2623903" url="https://pl.wikipedia.org/wiki?curid=2623903" title="Tragikomiczne wypadki z życia Titusa">
Tragikomiczne wypadki z życia Titusa

Tragikomiczne wypadki z życia Titusa (ang. "Titus", 2000-2002) – amerykański serial komediowy stworzony przez Christophera Titusa, Jacka Kenny'ego i Briana Hargrove'a.
Jego światowa premiera odbyła się 20 marca 2000 roku na kanale Fox. Ostatni odcinek został wyemitowany 12 sierpnia 2002 roku. W Polsce serial nadawany był na kanale TV4.

</doc>
<doc id="2623905" url="https://pl.wikipedia.org/wiki?curid=2623905" title="Tim Bowler">
Tim Bowler

Tim Bowler (ur. 14 listopada 1953) – brytyjski pisarz, autor literatury dziecięcej i młodzieżowej.
Ukończył studia na University of East Anglia. Otrzymał 15 nagród literackich, w tym Carnegie Medal (za powieść "River Boy"), Lancashire Children's Book of the Year (za powieść "Shadows") i dwukrotnie Angus Award (za powieści "River Boy" i "Shadows").

</doc>
<doc id="2623907" url="https://pl.wikipedia.org/wiki?curid=2623907" title="Jobst Hirscht">
Jobst Hirscht

Jobst Hirscht (ur. 19 lipca 1948 w Szlezwiku) – niemiecki lekkoatleta reprezentujący Republikę Federalną Niemiec, sprinter, medalista olimpijski z 1972 i halowy mistrz i wicemistrz Europy.
Wystąpił w finale Pucharu Europy w 1967 w Kijowie w sztafecie 4 × 100 metrów, która zajęła 2. miejsce, ustanawiając czasem 39,3 s rekord RFN. 
Zwyciężył w biegu na 50 metrów na europejskich igrzyskach halowych w 1968 w Madrycie. Zdobył srebrny medal w biegu na 60 metrów podczas halowych mistrzostw Europy w 1971 w Sofii, przegrywając jedynie z Walerym Borzowem z ZSRR.
Na igrzyskach olimpijskich w 1972 w Monachium sztafeta 4 × 100 metrów RFN w składzie: Hirscht, Karlheinz Klotz, Gerhard Wucherer i Klaus Ehl zdobyła brązowy medal. W biegu na 100 metrów Hirscht awansował do finału, w którym zajął 6. miejsce. Zajął 3. miejsce w biegu na 100 metrów oraz 2. miejsce w sztafecie 4 × 100 metrów w finale Pucharu Europy w 1973 w Edynburgu.
Jobst Hirscht był mistrzem RFN w biegu na 100 metrów w 1973, wicemistrzem w 1972 oraz brązowym medalistą w 1967. Zdobył halowe mistrzostwo RFN w biegu na 60 metrów w 1968 i 1971. 
Rekord życiowy Hirschta w bieg na 100 m wynosił 10,25 s (31 sierpnia 1971, Monachium).

</doc>
<doc id="2623908" url="https://pl.wikipedia.org/wiki?curid=2623908" title="Gabriel Filipczak (inżynier)">
Gabriel Filipczak (inżynier)

Gabriel Filipczak (ur. 3 czerwca 1949 w Opolu) – polski inżynier, mechanik, specjalizujący się w inżynierii chemicznej, aparaturze procesowej, inżynierii procesowej oraz inżynierii procesów wielofazowych; nauczyciel akademicki związany z Politechniką Opolską.
Życiorys.
Urodził się w 1949 roku w Opolu, dokąd jego rodzina przeniosła się po zakończeniu II wojny światowej. Uczęszczał tam kolejno do szkoły podstawowej oraz szkoły średniej. W 1969 roku rozpoczął studia na Wydziale Energetyczno-Mechanicznym Politechniki Wrocławskiej, które ukończył w 1974 roku, zdobywając dyplomy magistra inżyniera. Następnie kontynuował studia doktoranckie na macierzystej uczelni, uzyskując w 1979 na Wydziale Chemicznym Politechniki Wrocławskiej tytuł naukowy doktora nauk technicznych w zakresie inżynierii chemicznej. Rok wcześniej zatrudnił się jako asystent, a następnie adiunkt w Wyższej Szkole Inżynieryjnej (od 1996 roku Politechnika Opolska), z którą związał całe swoje życie zawodowe. W 2008 roku otrzymał stopień naukowy doktora habilitowanego nauk technicznych w zakresie inżynierii chemicznej o specjalności inżynieria chemiczna i procesowa, na podstawie rozprawy pt. "Teoretyczna i eksperymentalna ocena odparowania smoły w przepływie dwufazowym z parą wodną". W tym samym roku otrzymał stanowisko profesora nadzwyczajnego na Politechnice Opolskiej, gdzie pracuje w Katedrze Inżynierii Procesowej.
Na opolskiej politechnice pełnił wiele funkcji organizacyjnych. Był członkiem Komisji Senatu PO do spraw studenckich i dydaktycznych. Sprawował stanowisko prodziekana do spraw studenckich Wydziału Mechanicznego od 2005 do 2012 roku. Jest też opiekunem studenckiego koła naukowego „Skruber”. Za swoją działalność naukowo-dydaktyczną otrzymał liczne nagrody, w tym rektora Politechniki Opolskiej, Medal Komisji Edukacji Narodowej i Brązowy Krzyż Zasługi. Jest autorem około 110 publikacji naukowych, w tym 9 skryptów.

</doc>
<doc id="2623911" url="https://pl.wikipedia.org/wiki?curid=2623911" title="Seria GP2 – Valencia 2011">
Seria GP2 – Valencia 2011

Runda GP2 na torze Valencia – czwarta runda mistrzostw serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623915" url="https://pl.wikipedia.org/wiki?curid=2623915" title="Tadeusz Łagoda">
Tadeusz Łagoda

Tadeusz Józef Łagoda (ur. 9 sierpnia 1965 w Opolu) – polski inżynier mechaniki, budowy i eksploatacji maszyn, budownictwa, specjalizujący się w wytrzymałości materiałów, zmęczeniu materiałów i konstrukcji; nauczyciel akademicki związany z Politechniką Opolską.
Życiorys.
Po ukończeniu szkoły podstawowej kontynuował naukę w II Liceum Ogólnokształcącym, które ukończył w 1984 roku. Studiował technologię maszyn w Instytucie Budowy Maszyn Wyższej Szkoły Inżynierskiej w Opolu, uzyskując w 1990 roku dyplom. Rok wcześniej został zatrudniony jako asystent w macierzystej uczelni. W 1996 roku uzyskał stopień doktora nauk technicznych na podstawie pracy pt. "Rola związków korelacyjnych między składowymi stanu naprężenia przy obliczaniu trwałości zmęczeniowej tworzyw konstrukcyjnych", której promotorem był prof. Ewald Macha. Został zatrudniony na stanowisku adiunkta. W 2001 roku uzyskał stopień doktora habilitowanego na podstawie pracy pt. "Energetyczne modele oceny trwałości zmęczeniowej materiałów konstrukcyjnych w warunkach jednoosiowych i wieloosiowych obciążeń losowych". Niedługo potem otrzymał stanowisko profesora nadzwyczajnego. W 2008 roku otrzymał tytuł profesora nauk technicznych oraz stanowisko profesora zwyczajnego.
Był pełnomocnikiem rektora do spraw utworzenia Wydziału Edukacji Technicznej i Informatycznej, którego został pierwszym dziekanem w latach 2006-2008. Od 2008 do 2012 roku pełnił obowiązki prodziekana do spraw nauki Wydziału Mechanicznego. Kieruje Katedrą Mechaniki i Podstaw Konstrukcji Maszyn. W 2012 roku został wybrany dziekanem Wydziału Mechanicznego PO.
Ma w swoim dorobku 235 publikacji naukowych, z czego 12 monografii i książek oraz 4 skrypty. Wypromował 10 doktorów, w tym trzech otrzymało wyróżnienia za swoje rozprawy doktorskie.

</doc>
<doc id="2623916" url="https://pl.wikipedia.org/wiki?curid=2623916" title="Lista odcinków serialu Dochodzenie">
Lista odcinków serialu Dochodzenie

Poniżej znajduje się lista odcinków serialu Dochodzenie, emitowanego przez amerykańską telewizję AMC od 2011 do 2013 roku. Czwarty sezon był emitowany przez platformę internetową Netflix. Łącznie powstały 4 sezony składające się z 44 odcinków.
Sezon 1 (2011).
!! style="background-color: #999999; color:#100; text-align: center;"|#
!! style="background-color: #999999; color:#100; text-align: center;"|Tytuł
!! style="background-color: #999999; color:#100; text-align: center;"|Polski tytuł
!! style="background-color: #999999; color:#100; text-align: center;"|Reżyseria
!! style="background-color: #999999; color:#100; text-align: center;"|Scenariusz
!! style="background-color: #999999; color:#100; text-align: center;"|Premiera 
!! style="background-color: #999999; color:#100; text-align: center;"|Premiera 
Sezon 2 (2012).
!! style="background-color: #2d4e61; color:#100; text-align: center;"|#
!! style="background-color: #2d4e61; color:#100; text-align: center;"|Tytuł
!! style="background-color: #2d4e61; color:#100; text-align: center;"|Polski tytuł
!! style="background-color: #2d4e61; color:#100; text-align: center;"|Reżyseria
!! style="background-color: #2d4e61; color:#100; text-align: center;"|Scenariusz
!! style="background-color: #2d4e61; color:#100; text-align: center;"|Premiera 
!! style="background-color: #2d4e61; color:#100; text-align: center;"|Premiera 
Sezon 3 (2013).
!! style="background-color: #E21E13; color:#100; text-align: center;"|#
!! style="background-color: #E21E13; color:#100; text-align: center;"|Tytuł
!! style="background-color: #E21E13; color:#100; text-align: center;"|Polski tytuł
!! style="background-color: #E21E13; color:#100; text-align: center;"|Reżyseria
!! style="background-color: #E21E13; color:#100; text-align: center;"|Scenariusz
!! style="background-color: #E21E13; color:#100; text-align: center;"|Premiera 
!! style="background-color: #E21E13; color:#100; text-align: center;"|Premiera 
Sezon 4 (2014).
!! style="background-color: #003300; color:#100; text-align: center;"|#
!! style="background-color: #003300; color:#100; text-align: center;"|Tytuł
!! style="background-color: #003300; color:#100; text-align: center;"|Polski tytuł
!! style="background-color: #003300; color:#100; text-align: center;"|Reżyseria
!! style="background-color: #003300; color:#100; text-align: center;"|Scenariusz
!! style="background-color: #003300; color:#100; text-align: center;"|Premiera A&amp;E
!! style="background-color: #003300; color:#100; text-align: center;"|Premiera 

</doc>
<doc id="2623919" url="https://pl.wikipedia.org/wiki?curid=2623919" title="Deoné Joubert">
Deoné Joubert



</doc>
<doc id="2623920" url="https://pl.wikipedia.org/wiki?curid=2623920" title="Seria GP2 – Monaco 2011">
Seria GP2 – Monaco 2011

Runda GP2 na torze Monaco – trzecia runda mistrzostw serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623924" url="https://pl.wikipedia.org/wiki?curid=2623924" title="Seria GP2 – Catalunya 2011">
Seria GP2 – Catalunya 2011

Runda GP2 na torze Catalunya – druga runda mistrzostw serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623925" url="https://pl.wikipedia.org/wiki?curid=2623925" title="Janusz Pospolita">
Janusz Pospolita

Janusz Antoni Pospolita (ur. 17 maja 1954 w Bardzie) – polski inżynier budowy i eksploatacji maszyn, specjalizujący się w energetyce, metrologii energetycznej i technice cieplnej; nauczyciel akademicki związany z Politechniką Opolską.
Życiorys.
Urodził się w 1954 roku w Bardzie, w województwie dolnośląskim, gdzie ukończył szkołę podstawową. Potem kontynuował naukę w Liceum Ogólnokształcącym im. Bolesława Chrobrego w Kłodzku, które ukończył w 1973 roku pomyślnie zdanym egzaminem maturalnym. Studiował w Instytucie Techniki Cieplnej i Mechaniki Płynów Politechniki Wrocławskiej, zdobywając w 1978 roku dyplom magistra inżyniera. Podjął następnie studia doktoranckie na Wydziale Mechaniczno-Energetycznym swojej macierzystej uczelni, uzyskując na nim w 1982 roku stopień naukowy doktora nauk technicznych.
W tym samym roku przeprowadził się do Opola, gdzie został zatrudniony jako adiunkt w Wyższej Szkole Inżynierskiej. W 1995 roku uzyskał stopień naukowy doktora habilitowanego na Politechnice Wrocławskiej na podstawie rozprawy pt. "Ocena przydatności wybranych typów przepływomierzy do pomiarów przepływów nieustalonych". Niedługo potem otrzymał stanowisko profesora nadzwyczajnego w Politechnice Opolskiej, pracując tam w Katedrze Techniki Cieplnej i Aparatury Przemysłowej.
Na opolskiej uczelni technicznej pełnił wiele istotnych funkcji organizacyjnych. Był pełnomocnikiem dziekana Wydziału Mechanicznego do spraw Programu Erasmus. W latach 2005–2012 był prodziekanem do spraw organizacyjnych Wydziału Mechanicznego. Od 1 października 2012 roku do 2016 pełnił funkcję prorektora Politechniki Opolskiej do spraw nauki. Od 2016 do 2020 roku był dziekanem Wydziału Mechanicznego Politechniki Opolskiej.
Poza uczelnią jest członkiem Komisji Energetyki Polskiej Akademii Nauk oraz Polskiego Towarzystwa Elektrotechniki Teoretycznej i Stosowanej. Ma w swoim dorobku naukowym blisko 120 publikacji naukowych, w tym 5 monografii oraz książek i 1 skrypt. Wypromował jak dotychczas 4 doktorów.

</doc>
<doc id="2623926" url="https://pl.wikipedia.org/wiki?curid=2623926" title="Dulski (herb baronowski)">
Dulski (herb baronowski)

Dulski − polski herb szlachecki, baronowska odmiana herbu Przegonia.
Opis herbu.
Opis z wykorzystaniem klasycznych zasad blazonowania:
"W polu czerwonym między barkami dwóch półksiężyców złotych miecz srebrny z rękojeścią złotą. Nad tarczą korona baronowska o pięciu perłach, opleciona sznurem pereł. Nad nią hełm w koronie z klejnotem: pół smoka wyskakującego, zielonego, ziejącego płomieniem, na którym godło. Labry: czerwone, podbite złotem."
Najwcześniejsze wzmianki.
Nadany z galicyjskim tytułem baronowskim 29 października 1782 freiherrowi Walentynowi de Praegonia-Dulskiemu z predykatem "wohlgeboren" ("wielmożny"). Podstawą nadania tytułu było pełnienie urzędu łowczego trembowelskiego.
Herbowni.
Jedna rodzina herbownych:
freiherr von Praegonia-Dulski.

</doc>
<doc id="2623927" url="https://pl.wikipedia.org/wiki?curid=2623927" title="Drugi studyjny album Keshy">
Drugi studyjny album Keshy



</doc>
<doc id="2623928" url="https://pl.wikipedia.org/wiki?curid=2623928" title="Grecja na Letnich Igrzyskach Olimpijskich 1920">
Grecja na Letnich Igrzyskach Olimpijskich 1920

Grecja na Letnich Igrzyskach Olimpijskich 1920 w Antwerpii była reprezentowana przez 47 zawodników.
Skład kadry.
Lekkoatletyka.
Konkurencje biegowe
Konkurencje techniczne
Piłka nożna.
Reprezentacja mężczyzn
Turniej główny.
Pierwsza runda
Reprezentacja Grecji została sklasyfikowana na 8. miejscu.
Piłka wodna.
Półfinał o brązowy medal.
Ostatecznie reprezentacja Grecji została sklasyfikowana na 4. miejscu.

</doc>
<doc id="2623929" url="https://pl.wikipedia.org/wiki?curid=2623929" title="Francisco Caamaño">
Francisco Caamaño

Francisco Caamaño Deño (ur. 1933, zm. 1973) – dominikański pułkownik i polityk.
W 1965 przywódca ruchu konstytucjonalistów, podjął próbę obalenia rządzącej junty, od maja do września 1965 tymczasowy prezydent Dominikany (kontrolował jedynie część stolicy), po interwencji USA od 1966 do 1967 attaché wojskowy w Londynie, od 1967 do 1973 na emigracji na Kubie, zginął, po powrocie do kraju w celu wznowienia walki zbrojnej.

</doc>
<doc id="2623931" url="https://pl.wikipedia.org/wiki?curid=2623931" title="Seria GP2 – Istanbul 2011">
Seria GP2 – Istanbul 2011

Runda GP2 na torze Istanbul – pierwsza runda mistrzostw serii GP2 w sezonie 2011.
Wyniki.
Główny wyścig.
Wyścig.
Źródło: "Wyprzedź Mnie!"
Sprint.
Wyścig.
Źródło: "Wyprzedź Mnie!"

</doc>
<doc id="2623932" url="https://pl.wikipedia.org/wiki?curid=2623932" title="Vilém Goppold Jr.">
Vilém Goppold Jr.

Vilém Alois Maria August Goppold Jr. (ur. 15 sierpnia 1893 w Pradze, zm. 7 lipca 1945 w Terezinie) – czeski szermierz reprezentujący Czechy, uczestnik igrzysk w Sztokholmie w 1912 roku, gdzie startował indywidualnie we florecie i szpadzie, oraz drużynowo w szpadzie. Jego ojciec Vilém Goppold von Lobsdorf (dwukrotny brązowy medalista z igrzysk w Londynie) i brat Karel także byli szermierzami.

</doc>
<doc id="2623935" url="https://pl.wikipedia.org/wiki?curid=2623935" title="Pierre Garand">
Pierre Garand



</doc>
<doc id="2623943" url="https://pl.wikipedia.org/wiki?curid=2623943" title="Carlos Grossmüller">
Carlos Grossmüller

Carlos Javier Grossmüller (ur. 4 maja 1983 w Montevideo, Urugwaj) – urugwajski piłkarz, grający na pozycji pomocnika. Mierzy 181 cm wzrostu i waży 77 kg.
Kariera klubowa.
Karierę piłkarską Grossmüller rozpoczął w klubie Ombu. W 1996 roku trafił do grającego w Primera División Uruguaya klubu Danubio FC. Po ośmiu latach gry w tym klubie został wypożyczony do Féniksu Montevideo. W barwach tego zespołu Grossmüller rozegrał sześć spotkań. Po powrocie do Danubio, Grossmüller stał się już podstawowym zawodnikiem tego zespołu. Przez dziewięć lat gry w tym klubie Grossmüller rozegrał 90 spotkań i strzelił 21 goli.
W 2007 roku Grossmüller trafił do Schalke 04 Gelsenkirchen, klubu grającego w niemieckiej Bundeslidze. W tym klubie Grossmüller nie zrobił kariery, mimo że bramka zdobyta w meczu z Werderem Brema została uznana przez niemiecką telewizję jako „Gol miesiąca”. Dwa lata później piłkarz powrócił do swojego pierwszego klubu, Danubio. Tam odbudował swoją dawną formę i w 23 spotkaniach ligowych strzelił 5 goli. Po powrocie do Niemiec, Grossmüller miał niewielkie szanse na grę w pierwszym składzie i rozwiązał kontrakt z Schalke. W Niemczech Grossmüller rozegrał 13 spotkań i zdobył jedną bramkę.
Od 2010 roku Grossmüller jest piłkarzem włoskiego US Lecce.
Kariera reprezentacyjna.
W reprezentacji Urugwaju Grossmüller zadebiutował w 2003 roku w meczu z Meksykiem. Dotychczas Grossmüller rozegrał w kadrze 4 spotkania i nie strzelił gola.

</doc>
<doc id="2623944" url="https://pl.wikipedia.org/wiki?curid=2623944" title="Dadi Denis">
Dadi Denis

Dadi Denis (ur. 13 sierpnia 1976 w Stanach Zjednoczonych) – haitański lekkoatleta, sprinter.
Podczas igrzysk olimpijskich w Atenach (2004) zajął 7. miejsce w swoim biegu eliminacyjnym na 400 metrów i odpadł z rywalizacji.

</doc>
<doc id="2623945" url="https://pl.wikipedia.org/wiki?curid=2623945" title="Plac Adama Mickiewicza w Poznaniu">
Plac Adama Mickiewicza w Poznaniu

Plac Adama Mickiewicza – centralny plac Dzielnicy Cesarskiej w Poznaniu.
Historia.
Plac, wraz z całym otaczającym go założeniem urbanistycznym, powstał w miejscu likwidowanych obwarowań Twierdzy Poznań, na ich zachodnim odcinku, zwłaszcza w szeroko rozumianym rejonie Bramy Berlińskiej. Pierwszy plan rozwoju budownictwa monumentalnego na tym terenie powstał w 1890 (radca budowlany Heinrich Grüder). Następną wersję w 1903 sporządził Joseph Stübben. W 1904 cesarz Wilhelm II Hohenzollern powołał Królewską Komisję Rozbudowy Poznania, która zajęła się realizacją planów. 20 sierpnia 1910 miasto zyskało tytuł Rezydencjonalnego Miasta Poznań, w tym też dniu uroczyście poświęcono Zamek Cesarski.
Do 1919 na placu stał Pomnik Ottona von Bismarcka. W latach 1932–1939 w jego miejscu stał Pomnik Najświętszego Serca Pana Jezusa (tzw. Pomnik Wdzięczności).
Nazwa placu, jako "plac Stalina", po raz pierwszy zaistniała w marcu 1945 na łamach "Głosu Wielkopolskiego", który wówczas był organem propagandowym komunistów. Miało to związek z pogrzebem sowieckiego generała Wiktora Czernowa na samowolnie zorganizowanym przez Rosjan w obrębie placu tzw. Cmentarzu Bohaterów (później przeniesionym na Cytadelę). Już w kwietniu nazwa "plac Marszałka Józefa Stalina" weszła do półoficjalnego obiegu, m.in. używał jej w odezwie prezydent Feliks Maciejewski. Obecną nazwę nadano dopiero 8 stycznia 1957 z inicjatywy historyka sztuki, prof. Zdzisława Kępińskiego. Przy tej okazji władze miejskie stwierdziły, że plac był wcześniej bezimienny, gdyż nazwy Stalina oficjalnie nigdy nie nadano. 9 września 1951 na placu odbył się finał Centralnych Dożynek, które rozpoczęły się w Parku Kasprowicza z udziałem prezydenta Bolesława Bieruta.
Obiekty.
Płyta placu jest wyłożona kostką bazaltową o bardzo charakterystycznym, abstrakcyjnym wzorze. Deseń ten pochodzi z czasów powojennych. Na placu i w jego bezpośrednim otoczeniu znajdują się (od północy, zgodnie z kier. ruchu wsk. zegara):

</doc>
<doc id="2623946" url="https://pl.wikipedia.org/wiki?curid=2623946" title="Powrócisz tu">
Powrócisz tu

Powrócisz tu – singel Ireny Santor wydany w 1967 przez wytwórnię Polskie Nagrania „Muza”. Utwór promował longplay o takim samym tytule. Autorem tekstu jest Janusz Kondratowicz, zaś muzyki Piotr Figiel.
W 1970 r. utwór został wydany ponownie na pocztówce dźwiękowej "Redom", natomiast w 1996 singel promował płytę "Duety", a kompozycję wraz z Ireną Santor wykonała m.in. Violetta Villas, Edyta Górniak, Anna Maria Jopek czy Magda Umer.

</doc>
<doc id="2623961" url="https://pl.wikipedia.org/wiki?curid=2623961" title="Jan Szczegielniak">
Jan Szczegielniak

Jan Szczegielniak (ur. 27 marca 1962) – polski fizjoterapeuta; nauczyciel akademicki związany z uczelniami we Wrocławiu, Opolu i Częstochowie. Od 17 października 2016 sprawuje funkcję Konsultanta Krajowego w dziedzinie fizjoterapii.
Życiorys.
Jest absolwentem Akademii Wychowania Fizycznego we Wrocławiu, którą ukończył w 1987, zdobywając dyplom magistra. W tym samym roku został kierownikiem Działu Usprawniania Leczniczego Szpitala Specjalistycznego MSWiA w Głuchołazach. Następnie podjął studia doktoranckie na Wydziale Lekarskim Akademii Medycznej im. Piastów Śląskich we Wrocławiu, uzyskując w 1993 stopień naukowy doktora nauk medycznych w zakresie medycyny o specjalności medycyna na podstawie pracy pt. "Wpływ kompleksowej rehabilitacji na czynność oddechową chorych na przewlekłą obturacyjną chorobę płuc", napisanej pod kierunkiem prof. Jerzego Zwolińskiego. Ponadto pracował jako adiunkt w Zakładzie Odnowy Biologicznej, działającej w ramach Katedry Kultury Fizycznej Osób Niepełnosprawnych AWF we Wrocławiu. Kilka lat później uzyskał stopień naukowy doktora habilitowanego nauk o kulturze fizycznej w zakresie fizjoterapii oraz stanowisko profesora nadzwyczajnego we wrocławskiej AWF. Od połowy lat 90. XX wieku związał się z Politechniką Opolską, a konkretnie z powstającym w ramach tej uczelni Wydziałem Wychowania Fizycznego i Fizjoterapii, którego został prodziekanem do spraw studenckich (1999–2002), a następnie dziekanem w latach 2008–2012. Wcześniej sprawował funkcję dyrektora Instytutu Fizjoterapii PO.
Poza działalnością uczelnianą w latach 1999–2003 był prezesem, a od 2007 wiceprezesem opolskiego oddziału Polskiego Towarzystwa Fizjoterapii. Jest członkiem Komitetu Patofizjologii Polskiej Akademii Nauk oraz członkiem zespołu do spraw metodologii tworzenia Centralnej Bazy Świadczeń Opieki Zdrowotnej przy Ministerstwie Zdrowia. W 2018 kandydował do sejmiku województwa opolskiego z listy komitetu Kukiz’15, który nie uzyskał mandatów.
12 lutego 2021 roku został powołany przez Prezydenta RP Andrzeja Dudę na członka Rady do spraw Ochrony Zdrowia.
Jest autorem i współtwórcą ponad 70 publikacji z zakresu rehabilitacji oraz 6 pozycji zwartych z dziedziny fizjoterapii. Jego zainteresowania naukowe koncentrują się wokół tematyki związanej z fizjoterapią w chorobach wewnętrznych.

</doc>
<doc id="2623964" url="https://pl.wikipedia.org/wiki?curid=2623964" title="Felipe Flores">
Felipe Flores

Felipe Ignacio Flores Chandía (ur. 9 stycznia 1987 w Santiago) – chilijski piłkarz występujący najczęściej na pozycji napastnika, obecnie zawodnik CSD Colo-Colo.
Kariera klubowa.
Flores pochodzi ze stołecznego miasta Santiago i jest wychowankiem tamtejszego zespołu CSD Colo-Colo. W chilijskiej Primera División zadebiutował 1 sierpnia 2004 w wygranym 1:0 derbowym spotkaniu z Universidadem de Chile, natomiast premierowego gola w najwyższej klasie rozgrywkowej strzelił dwa miesiące później w konfrontacji z Santiago Wanderers. W 2006 roku wywalczył z drużyną Colo-Colo dwa mistrzostwa kraju – zarówno w wiosennej fazie Apertura, jak i jesiennej Clausura – i dotarł do finału Copa Sudamericana, gdzie jego ekipa ostatecznie przegrała w dwumeczu z Pachucą. Z powodu częstych kontuzji i dużej konkurencji w ofensywie pozostawał jednak rezerwowym drużyny.
Wiosną 2007 Flores na zasadzie wypożyczenia zasilił drużynę CD O’Higgins, w której spędził pół roku, po czym odszedł do Cobreloa. Tam także grał przez sześć miesięcy, będąc czołowym strzelcem zespołu, natomiast podczas sezonu 2008 reprezentował barwy Uniónu Española. W Uniónie szybko został dyscyplinarnie odsunięty od składu i w pierwszej jedenastce występował sporadycznie, a w styczniu 2009 wyjechał do Meksyku, podpisując umowę z tamtejszym drugoligowcem Petroleros de Salamanca. Udane występy zaowocowały transferem do grającego na tym samym poziomie rozgrywek CF La Piedad, gdzie jednak przez kontuzje rzadko wybiegał na plac gry, podobnie jak w drugoligowym Deportes Antofagasta, do którego był wypożyczony wiosną 2010. Latem tego samego roku powrócił do drugiej ligi meksykańskiej, zostając graczem Dorados de Sinaloa.
Po udanym roku spędzonym w Dorados Flores przeszedł do klubu Santiago Morning z siedzibą w swoim rodzinnym mieście, Santiago. Po pół roku po raz drugi w karierze podpisał umowę z Cobreloą.
Kariera reprezentacyjna.
W 2003 roku Flores został powołany do reprezentacji Chile U–17 na Młodzieżowe Mistrzostwa Ameryki Południowej, gdzie strzelił jednego gola w czterech meczach, natomiast jego kadra odpadła w pierwszej rundzie, nie kwalifikując się na Mistrzostwa Świata w Finlandii. Cztery lata później w barwach reprezentacji U–20 wziął udział w kolejnych Młodzieżowych Mistrzostwach Ameryki Południowej, na których także rozegrał cztery spotkania, bez zdobyczy bramkowej, za to Chilijczycy zdołali awansować na Mistrzostwa Świata U–20 w Kanadzie.
W seniorskiej reprezentacji Chile Flores zadebiutował 22 marca 2012 w wygranym 3:1 meczu towarzyskim z Peru. Premierowego gola w kadrze narodowej strzelił 12 kwietnia tego samego roku, także w sparingu z Peru, tym razem wygranym 3:0.

</doc>
<doc id="2623968" url="https://pl.wikipedia.org/wiki?curid=2623968" title="William Denis Battershill">
William Denis Battershill

William Denis Battershill (ur. 29 czerwca 1896, zm. 11 sierpnia 1959), KCMG – brytyjski urzędnik służb kolonialnych, polityk i dyplomata.
Dzieciństwo i młodość.
Ukończył King’s School w Worcester.
Kariera wojskowa.
W 1908 wstąpił do British Army, rozpoczynając służbę w Indiach Brytyjskich, a następnie w Mezopotamii. Otrzymał awans na podporucznika ("Second lieutenant"). Podczas I wojny światowej od 1914 służył w British Army w 6 Batalionie East Surrey Regiment, a następnie w 2 Batalionie Queen’s Own Royal West Kent Regiment.
Kariera zawodowa.
Po wojnie, w 1920 wstąpił do administracji kolonialnej, rozpoczynając służbę jako policjant na Cejlonie. W 1924 poślubił Joan Gellibrand (córka gen. Johna Gellibranda), z którą miał dwie córki. W 1928 objął stanowisko 2 asystenta sekretarza Cejlonu.
W latach 1929-1935 był asystentem sekretarza kolonii Jamajka. W latach 1935-1937 był sekretarzem kolonii Cypr. 29 kwietnia 1937 przyjechał do Mandatu Palestyny, i w latach 1937-1939 był głównym sekretarzem Rządu Mandatu Palestyny. Podczas arabskiego powstania, Battershill był osobą podpisującą rozkazy aresztowania członków Najwyższej Rady Muzułmańskiej. Gdy we wrześniu 1937 z przyczyn zdrowotnych sir Arthur Grenfell Wauchope musiał opuścić Palestynę, Battershill został pełniącym obowiązki wysokiego komisarza Palestyny.
W latach 1939–1941 był gubernatorem Cypru. Podczas II wojny światowej cztery lata spędził w Anglii. W latach 1941–1942 był asystentem podsekretarza stanu w Urzędzie Kolonialnym. W 1945 został zastępcą podsekretarza Terytorium Tanganiki, a następnie w latach 1945–1949 gubernatorem Tanganiki.
Późniejsza działalność.
Po przejściu w 1949 na emeryturę zamieszkał na Cyprze. Zmarł w 1959.

</doc>
<doc id="2623969" url="https://pl.wikipedia.org/wiki?curid=2623969" title="Strażnica pożarowa przy ul. Grunwaldzkiej w Poznaniu">
Strażnica pożarowa przy ul. Grunwaldzkiej w Poznaniu

Budynek jeżyckiej straży pożarnej – budynek jeżyckiej straży pożarnej, zlokalizowany w Poznaniu przy ul. Grunwaldzkiej 16a, w podwórzu Specjalistycznego Szpitala Klinicznego UM, czyli dawniejszego "Hotelu Polonia", a następnie szpitala wojskowego. Mimo że budynek służył jednostce jeżyckiej, dziś znajduje się na Grunwaldzie, na terenie jednostki pomocniczej Osiedle Św. Łazarz.
Charakterystyka.
Obiekt jest bardzo charakterystyczny dla twórczości swojego projektanta – Fritza Teubnera (ówczesnego poznańskiego architekta miejskiego). Łączy cechy nawiązujące do baroku z elementami ceglanymi i szachulcowymi. Zbudowany został (wraz ze stajnią) w 1908. W 1909 powstały także toalety i kuźnia. Mieścił garaże wozów pożarnych i stajnie dla koni (parter) oraz pomieszczenia dla strażaków (piętro). Zawierał także pomieszczenia z nowoczesną aparaturą telegraficzną. Od 1928 w budynku siedzibę miało pierwsze w Poznaniu pogotowie ratunkowe (początkowo był to jeden pokój i jeden garaż).
Budowa gmachu była jednym z elementów tworzonej w początkach XX wieku nowoczesnej i zdecentralizowanej sieci ochrony przeciwpożarowej miasta. Budynek pełni swoją pierwotną rolę do dnia dzisiejszego. W pobliżu znajduje się Willa Flora, kościół św. Michała Archanioła, Collegium Chemicum, II Liceum Ogólnokształcące, kamienica Bolesława Richelieu, dom oficerski i tereny MTP.

</doc>
<doc id="2623981" url="https://pl.wikipedia.org/wiki?curid=2623981" title="Juan Carlos Sanchez Jr">
Juan Carlos Sanchez Jr



</doc>
<doc id="2623984" url="https://pl.wikipedia.org/wiki?curid=2623984" title="Eduardo Uslenghi">
Eduardo Uslenghi

Eduardo Uslenghi (ur. ? – zm. ?) – argentyński piłkarz, grający podczas kariery na pozycji pomocnika.
Kariera klubowa.
Eduardo Uslenghi podczas piłkarskiej kariery występował w Porteño Buenos Aires i Palermo Buenos Aires.
Kariera reprezentacyjna.
W reprezentacji Argentyny Uslenghi występował w latach 1919–1921. W reprezentacji zadebiutował 13 maja 1919 w przegranym 2-3 meczu z Urugwajem podczas Mistrzostw Ameryki Południowej.
Na turnieju w Rio de Janeiro wystąpił w dwóch meczach z Urugwajem i Brazylią. W 1920 po raz drugi wystąpił w Mistrzostwach Ameryki Południowej. Na turnieju w Valparaíso wystąpił w dwóch meczach z Urugwajem i Chile. Ostatni raz w reprezentacji wystąpił 14 kwietnia 1921 w zremisowanym 1-1 towarzyskim meczu z Paragwajem. Ogółem w barwach "albicelestes" wystąpił w 11 meczach.

</doc>
<doc id="2623986" url="https://pl.wikipedia.org/wiki?curid=2623986" title="Dywa 010">
Dywa 010

Dywa 010 – samochód wyścigowy zaprojektowany przez Dydo Monguzziego i zbudowany przez Dywę w 1983 roku. Planowano, by 010 wystartował w Formule 1, ale do tego nie doszło. Pojazd rywalizował za to w Formule 3000 i Formule 5000.
Historia.
Samochód był kolejną próbą wejścia Dywy do Formuły 1. Skonstruowany w 1983 roku model 010 wyglądał zupełnie inaczej niż poprzednik, 08. Zastosowano jednak stare komponenty techniczne, chociaż karoseria była całkiem nowa, podobna do Tyrrella 011. Miał szeroki nos i przedni spojler na całej szerokości. Chłodnice znajdowały się przed tylnymi kołami. Zmodyfikowane sekcje boczne były krótkie. Tylny spojler pochodził z Kauhsena WK i był podparty na jednym, centralnym wsporniku. Samochód był napędzany przez silnik Cosworth DFV.
W październiku i listopadzie samochód był testowany przez Peo Consonniego, mistrza Włoskiej Formuły 2000 na torze Monza. W sezonie 1984 Consonni planował wystartować w europejskich eliminacjach Formuły 1, ale nie zdołał zgromadzić odpowiedniego budżetu. Dywa 010 ścigała się później w Formule 5000. W roku 1986 zespół Écurie Monaco przemianował samochód na Monte Carlo 001 i wykorzystał go w Formule 3000. Kierowca Fulvio Ballabio nie zdołał się jednak zakwalifikować do wyścigu na torze Imola.

</doc>
<doc id="2623988" url="https://pl.wikipedia.org/wiki?curid=2623988" title="Angelo Vincenzo Zani">
Angelo Vincenzo Zani

Angelo Vincenzo Zani (ur. 24 marca 1950 w Pralboino) – włoski duchowny katolicki, arcybiskup, sekretarz Kongregacji ds. Edukacji Katolickiej w latach 2012-2022, archiwista i bibliotekarz Świętego Kościoła Rzymskiego od 2022.
Życiorys.
20 września 1975 otrzymał święcenia kapłańskie i został inkardynowany do diecezji Brescia. Pracował głównie jako wykładowca seminarium i instytutu nauk religijnych w Brescii. W latach 1995-2002 był dyrektorem wydziału ds. edukacji przy Konferencji Episkopatu Włoch. 7 stycznia 2002 został mianowany przez Jana Pawła II podsekretarzem Kongregacji ds. Edukacji Katolickiej.
9 listopada 2012 Benedykt XVI mianował go sekretarzem tej dykasterii, podnosząc go do godności arcybiskupa tytularnego "Volturnum". Sakrę biskupią otrzymał 6 stycznia 2013 w bazylice św. Piotra na Watykanie z rąk papieża Benedykta XVI.
15 grudnia 2012 mianowany przez Benedykta XVI członkiem Kongregacji Nauki Wiary.
26 września 2022 papież Franciszek mianował go archiwistą i bibliotekarzem Świętego Kościoła Rzymskiego.

</doc>
<doc id="2623989" url="https://pl.wikipedia.org/wiki?curid=2623989" title="Zamach na Piotra Wojkowa">
Zamach na Piotra Wojkowa

Zamach na Piotra Wojkowa – posła ZSRR w Warszawie miał miejsce 7 czerwca 1927.
Historia.
7 czerwca 1927 na dworcu kolejowym Warszawa Główna został przez białego emigranta rosyjskiego, ucznia gimnazjum w Wilnie, Borysa Kowerdę ciężko raniony poseł ZSRR w Polsce Piotr Wojkow (zmarł w szpitalu). Borys Kowerda przygotowywał ten zamach w porozumieniu z Arsenijem Pawliukiewiczem, redaktorem gazety „Biełaruskaje Słowa” („Беларускае Слова”) i esaułem Michaiłem Jakowlewem. Zastrzelenie Wojkowa miało być zemstą za jego udział w zabójstwie 16/17 lipca 1918 w Jekaterynburgu cara Mikołaja II i jego rodziny. Ciało posła zostało odwiezione do Moskwy, gdzie uroczyście pochowano je na cmentarzu przy Murze Kremlowskim. W zemście władze sowieckie zamordowały bez procesu 9/10 czerwca 1927 w Moskwie 20 b. dygnitarzy z czasów Imperium Rosyjskiego, którzy przebywali w tym czasie w więzieniach albo aresztowano ich specjalnie po zastrzeleniu Wojkowa. Ponadto zawieszone zostały, rozpoczęte w 1926, negocjacje związane z zawarciem polsko-sowieckiego paktu o nieagresji (podpisano go dopiero w 1932).
Tymczasem proces sądowy Borysa Kowerdy rozpoczął się szybko, bowiem 7 czerwca. Broniło go czterech znanych polskich adwokatów: Franciszek Paschalski, Paweł Andrejew, Marian Niedzielski i Henryk Ettinger. Już 15 czerwca został ogłoszony wyrok dożywotnich ciężkich robót, zamieniony następnie na karę 15 lat więzienia. Oba zainteresowane państwa - Polska i ZSRR miały w tym swój interes. Polacy nie chcieli zaogniać stosunków ze swoim wielkim sąsiadem, z którym zaledwie kilka lat temu zakończyli ciężką wojnę. Z drugiej strony dłuższy proces groził Związkowi Sowieckiemu wyciągnięciem na światło dzienne niewygodnych faktów zarówno dotyczących zabicia rodziny carskiej, jak też innych zbrodni bolszewickich. Sowieci bali się powtórzenia sytuacji z procesu nad innym emigrantem rosyjskim Morisem Konradi w 1923, który zastrzelił w Genewie sekretarza delegacji sowieckiej Wacława Worowskiego. W wyniku zeznań świadków i działań obrońców proces zamienił się w sąd nad bolszewizmem, a także skutkami rewolucji październikowej 1917 r. dla Rosji i Europy. Dla przyspieszenia przewodu procesowego polskie władze wykorzystały przepisy o sądach doraźnych, odnoszące się do przestępstw popełnianych przeciwko polskim urzędnikom. Wyroki takich sądów nie podlegały apelacji.
Borys Kowerda w więzieniu spędził ostatecznie 10 lat. W połowie czerwca 1937 w wyniku amnestii wyszedł na wolność, po czym natychmiast wyjechał do Jugosławii, gdzie ukończył rosyjskie gimnazjum w Białej Cerkwi. Zabójstwo Wojkowa znalazło odbicie w deklaracji lojalności władzom sowieckim złożonej 29 lipca 1927 w imieniu prawosławnych przez metropolitę Sergiusza. Temu wydarzeniu jeden ze swoich wierszy poświęcił Władimir Majakowski. Pod koniec 1927 w Warszawie została przez Związek Prawników z Kresów Wschodnich Polski wydana książka, wkrótce przetłumaczona na język rosyjski, pt. „Sprawa B. Kowerdy. Czerwiec 1927”. Po jej rozpropagowaniu w różnych krajach Europy Borys Kowerda stał się bohaterem białej emigracji rosyjskiej. Pod koniec życia napisał on na pocz. 1984 dla gazety „Russkaja Mysl'” i czasopisma „Czasowoj” krótki artykuł prasowy pt. "Pokuszenije na połprieda Wojkowa 7 ijulja 1927 goda".
Istnieje dokument wskazujący na możliwość związku z zabójstwem Wojkowa sowieckiego wywiadu wojskowego – Razwiedupru.
Fabularyzowana wersja zamachu stała się osią powieści Marka Krajewskiego Pomocnik Kata („Znak” 2020)

</doc>
<doc id="2623992" url="https://pl.wikipedia.org/wiki?curid=2623992" title="Mizija">
Mizija

Mizija (bułg. Мизия) – miasto w północnej Bułgarii, w obwodzie Wraca, siedziba administracyjna gminy Mizija.

</doc>
<doc id="2623996" url="https://pl.wikipedia.org/wiki?curid=2623996" title="Hrabstwo Carroll (Missouri)">
Hrabstwo Carroll (Missouri)

Hrabstwo Carroll (ang. "Carroll County") – hrabstwo w stanie Missouri w Stanach Zjednoczonych. Obszar całkowity hrabstwa obejmuje powierzchnię 702,30 mil2 (1 819 km2). Według danych z 2010 r. hrabstwo miało 9 295 mieszkańców. Hrabstwo powstało w 1833 roku i nosi imię Charlesa Carrolla - jednego z sygnatariuszy Deklaracji Niepodległości Stanów Zjednoczonych.

</doc>
<doc id="2624000" url="https://pl.wikipedia.org/wiki?curid=2624000" title="Ustawa o prokuraturze">
Ustawa o prokuraturze

Ustawa z dnia 20 czerwca 1985 r. o prokuraturze (tytuł poprzedni: "Ustawa z dnia 20 czerwca 1985 r. o Prokuraturze Polskiej Rzeczypospolitej Ludowej") – polska ustawa uchwalona przez Sejm PRL, regulująca funkcjonowanie i organizację prokuratury w latach 1985-2016.
Zakres regulacji.
Ustawa określała:
Uchylenie ustawy.
Ustawa utraciła moc 4 marca 2016 r. Została zastąpiona przez ustawę z dnia 28 stycznia 2016 r. – Prawo o prokuraturze ().
Nowelizacje.
Ustawę wielokrotnie znowelizowano. Ostatnia zmiana weszła w życie w 2012 roku.

</doc>
<doc id="2624002" url="https://pl.wikipedia.org/wiki?curid=2624002" title="Harold MacMichael">
Harold MacMichael

Sir Harold Alfred MacMichael (ur. 15 października 1882, zm. 19 września 1969), GCMG, DSO – brytyjski urzędnik służb kolonialnych, polityk i dyplomata.
Dzieciństwo i młodość.
Harold urodził się w wiosce Birchover w Anglii. Ukończył Bedford Grammar School, a następnie Magdalene College na University of Cambridge.
Kariera zawodowa.
Po zdaniu egzaminów, w 1905 rozpoczął pracę w administracji kolonialnej w Sudanie Anglo-Egipskim. W 1915 został starszym inspektorem prowincji Chartum, dochodząc w 1926 do stanowiska sekretarza. W 1919 ożenił się z Nestą Stephens – mieli dwie córki. W latach 1933–1936 był gubernatorem Tanganiki.
3 marca 1938 objął urząd wysokiego komisarza Palestyny (do 30 sierpnia 1944). Był to czas arabskiego powstania (1936–1939). MacMichael przez wiele lat służył w brytyjskiej administracji kolonialnej w Afryce i był bardzo pro-arabski. W ogóle nie dostrzegał problematyki żydowskiej na Bliskim Wschodzie. Zdecydowanie zwalczał nielegalną żydowską imigrację napływającą do Mandatu Palestyny, nie zwracając uwagi, że Żydzi uciekali przed Holocaustem. W 1942 odmówił wpuszczenia do Palestyny statku Struma, w wyniku czego sowiecki okręt podwodny zatopił statek z prawie 800 imigrantami na pokładzie. 8 sierpnia 1944 przeżył zamach przygotowany przez członków prawicowej żydowskiej organizacji paramilitarnej Lechi. Jego żona została wówczas ranna.
Wraz z końcem II wojny światowej MacMichael został wysłany we wrześniu 1945 do Zjednoczonych Stanów Malajskich. Spotkał się w Singapurze z malajskimi władcami, podpisując z nimi porozumienia o współpracy i utworzeniu Unii Malajskiej. Wielka Brytania uzyskała w ten sposób pełną kontrolę administracyjną nad Malajami.
Późniejsza działalność.
Zmarł w 1969 w mieście Folkestone.

</doc>
<doc id="2624003" url="https://pl.wikipedia.org/wiki?curid=2624003" title="Adam Kraft">
Adam Kraft

Adam Kraft (ur. pomiędzy 1455 a 1460, zm. styczeń 1509) – niemiecki rzeźbiarz i architekt późnego gotyku.
Życiorys.
Nieznane jest miejsce jego narodzin i młodości. Prawdopodobnie asystował przy pracach nad ukończoną w 1471 roku katedrą w Ulm oraz przy budowie ołtarza w katedrze Sztrasburskiej. Dwa razy żonaty, nie miał dzieci.
Jego arcydziełem jest tabernakulum w kościele świętego Wawrzyńca w Norymberdze. Jest to wysoka na 18,7 metra wieża, podtrzymywana przez cztery figury, w tym jedną przedstawiającą samego artystę. Innym wielkim dziełem rzeźbiarza jest ogromna płaskorzeźba, przedstawiająca ukrzyżowanie, złożenie do grobu i zmartwychwstanie Jezusa Chrystusa, znajdująca się na fasadzie kościoła świętego Sebalda w Norymberdze.
Kraft ukończył wszystkie swoje dzieła w Norymberdze. Został pochowany niedaleko miasta Schwabach. Wiele jego dzieł można oglądać w Germanisches Nationalmuseum w Norymberdze.

</doc>
