<doc id="2626133" url="https://pl.wikipedia.org/wiki?curid=2626133" title="Klaus-Peter Nabein">
Klaus-Peter Nabein

Klaus-Peter Nabein (ur. 10 maja 1960 w Goldbach, zm. 12 października 2009 w Veitsbronn) – niemiecki lekkoatleta specjalizujący się w biegach średnio i długodystansowych.

</doc>
<doc id="2626142" url="https://pl.wikipedia.org/wiki?curid=2626142" title="José Luis Mollaghan">
José Luis Mollaghan

José Luis Mollaghan (ur. 2 maja 1946 w Buenos Aires) − argentyński duchowny katolicki, arcybiskup Rosario w latach 2005-2014, urzędnik Kurii Rzymskiej.
Życiorys.
Ukończył studia filozoficzno-teologiczne w seminarium Villa Devoto w Buenos Aires. Święcenia kapłańskie otrzymał 19 marca 1971 i został inkardynowany do archidiecezji Buenos Aires. Był m.in. członkiem Rady Kapłańskiej, Kolegium Konsultorów oraz Rady Ekonomicznej archidiecezji, a także asesorem sekcji młodzieżowej Akcji Katolickiej i sędzią krajowego Trybunału Kościelnego.
Episkopat.
22 lipca 1993 papież Jan Paweł II mianował go biskupem pomocniczym archidiecezji Buenos Aires, ze stolicą tytularną "Theuzi". Sakry biskupiej udzielił mu 2 października 1993 ówczesny arcybiskup Buenos Aires - kard. Antonio Quarracino.
17 maja 2000 został mianowany biskupem diecezji San Miguel.
22 grudnia 2005 Benedykt XVI mianował go arcybiskupem metropolitą Rosario.
19 maja 2014 papież Franciszek ustanowił go przewodniczącym komisji odwoławczej badającą rekursy duchownych w sprawach najpoważniejszych przestępstw (tzw. delicta graviora). Jednocześnie został członkiem Kongregacji Nauki Wiary.

</doc>
<doc id="2626143" url="https://pl.wikipedia.org/wiki?curid=2626143" title="Norma Burrowes">
Norma Burrowes

Norma Burrowes (ur. 24 kwietnia 1944) – irlandzka sopranistka koloraturowa, związana szczególnie z rolami Haendlowskimi i Mozartowskimi.
Życiorys.
Urodzona w Bangor w Irlandii Północnej studiowała w The Queen’s University of Belfast a następnie w Royal Academy of Music z Florą Nielsen i Rupertem Bruce-Lockhart. Zadebiutowała na Festiwalu Operowym w Glyndebourne jako Zerlina, w 1970 roku. Tego samego roku, zadebiutowała w londyńskim Royal Opera House, jako Fiakermilli i na Festiwalu w Glyndebourne jako Papagena.
Burrowes dołączyłą do Angielskiej Opery Narodowej w 1971 roku, i szybko zaczęła pojawiać się na międzynarodowej scenie, między innymi na Festiwalu Salzburskim, w Operze Paryskiej, na Festiwalu w Aix-en-Provence. Zadebiutowała w Metropolitan Opera w 1979 roku jako Blondchen.
Zaczęła swoją karierę śpiewając głównie role subretkowe, takie jak: Blonde, Zuzanna, Despina, później włączyła do repertuaru lekkie role koloraturowe, takie jak Adina, Norina, Maria, Oskar, Nanetta and Zerbinetta, dodając później role liryczne, na przykład Pamina, Julia oraz Manon. Celowała także w operach Purcellowskich, Haendlowskich i Haydnowskich, których zostawiła nagrania.
W latach 1969-1980 była małżonką dyrygenta Steuart Bedforda, z którym nagrała rolę Alison w Holstowskim "Wędrownym uczonym".
Śpiewaczka z czystym i srebrzystym głosem, pewną techniką koloraturową i doskonałym zmysłem scenicznym, Burrowes zeszła ze sceny w 1982 roku. Wyszła za mąż za tenora Emile Belcourt i w 1992 roku dołączyła do niego na Uniwersytecie w Saskatoon jako nauczyciel wokalistyki. Burrowes jest obecnie członkiem wydziału wokalnego na York University.

</doc>
<doc id="2626145" url="https://pl.wikipedia.org/wiki?curid=2626145" title="Zamek w Stolpe">
Zamek w Stolpe

Zamek w Stolpe (niem. "Schloss Stolpe") – rezydencja położona na wschód od miasta Usedom, na południowym skraju wsi Stolpe na wyspie Uznam.
Historia zamku.
W 1218 roku została odnotowana pierwsza historyczna wzmianka o Stolpe. W 1251 roku Gerhard von Schwerin otrzymuje lenno na wyspie Uznam w Kachlin, Stolpe i Ostklüne oraz staje się założycielem uznamskiej linii Schwerinów. W 1321 roku wnuk Gerharda, rycerz Dietrich von Schwerin osiadł na włościach Stolpe i tym samym stał się założycielem linii Schwerinów w Stolpe. 
Z budynku, w którym mieszkała rodzina Schwerinów do końca XVI wieku, nic się nie zachowało. Na starych fundamentach w latach 1575-1590 wzniesiony został w stylu renesansowym przez Otto von Schwerina centralny budynek obecnego zamku. Mury tej dwupiętrowej budowli zachowały się do dnia dzisiejszego. Przeprowadzone badania dendrochronologiczne konstrukcji dachu, dają powody do przypuszczeń, iż budynek zamku został częściowo zniszczony podczas wojny trzydziestoletniej. Erdmann Friedrich von Schwerin odbudował siedzibę w stylu barokowym. Do dnia dzisiejszego zachowały się barokowe drzwi oraz sala kominkowa. W 1753 roku umiera bezpotomnie Erdmann Friedrich von Schwerin. W wyniku tego lenno Stolpe zostało majątkiem wolnym. Na Erdmanie Friedrichu zakończyła się linia Schwerinów na dobrach Stolpe. W 1754 roku dobra szlacheckie Schwerinów przeszły w obce władanie. Do roku 1895 lenno Stolpe należało do Gregora Friedricha von Schmalensee, Freiherra von Lepel, Johanna Friedricha Krauthoffa, doktora Martina Vogela i Ludwiga Holtza. W 1895 roku Bernard Graf von Schwerin nabył dobra Stolpe za 330 000 marek niemieckich, jako masę upadłościową od rodziny Busower Zweig, linii Altwinshagener. W 1896 Bernard darował tę posiadłość synowi Friedrichowi Grafowi von Schwerin jako prezent z okazji zaślubin z hrabiną Fredą von Kleist. W ten sposób posiadłość powróciła do rodziny Schwerinów. W latach 1896-1907 po przejęciu dóbr Stolpe przez Friedricha Grafa von Schwerin i hrabinę Fredę postanowili oni rozbudować posiadłość, która nie zaspokajała ich oczekiwań. Skromna barokowa budowla została rozbudowana z rozmachem, zmieniając się w imponującą posiadłość. W pierwszym etapie prac dobudowano trzy wieże jak również arkadową galerię z zaokrąglonymi oknami łukowymi i współśrodkowy portal z bocznym wejściem. Równocześnie zamek rozbudowano w kierunku zachodnim. Dokonano rozległych prac wewnątrz budynku. Hall wejściowy został ukształtowany od nowa, wybudowano półokrągłą galerię oraz wmontowano takie same schody. W drugim etapie robót budowlanych wykonano pokoje, podniesiono wieżę północną oraz częściowo wykonano nadbudowę pietra galerii arkadowej. W roku 1924 zmarł nagle Friedrich Graf von Schwerin. Hrabina Freda von Schwerin z domu Kleist mieszkała w zamku Stolpe wraz ze swoją pokojówką, prowadząc otwarty, światowy dom. Właścicielem zamku w tym czasie był Josef Karl Graf von Schwerin oraz Josef Hans Graf von Schwerin. W roku 1945 wraz z końcem drugiej wojny światowej Armia Czerwona urządziła tu na kilka tygodni kwaterę sztabu. Następnie zamek został wykorzystany jako obóz dla uciekinierów ze wschodu. W następnych latach w ówczesnej radzieckiej strefie okupacyjnej została przeprowadzona reforma rolna. Pod hasłem „kraj panicza w ręce chłopskie” posiadłość Schwerinów została znacjonalizowana. W 1947 radzieckim zarządzeniem wojskowym nr 209 zamek oraz zabudowania gospodarskie zostały częściowo rozebrane. Pozyskany budulec został wykorzystany do budowy mieszkań. Budynek główny i skrzydło zachodnie z pokojami gościnnymi zostały zachowane. Po roku 1949 zamek był wykorzystywany przez władzę lokalną. Mieściła się tu siedziba gminy, mieszkania, gospoda, kolonie dla dzieci. Wyposażenie zamku i wszystkie inne dobra przepadły. W 1974 roku wskutek ideologii komunistycznej zmieniono dawny wygląd budynku. Nic nie powinno przypominać bardzo lubianej na wsi hrabiny Fredy. Dlatego też charakterystyczne wieże zostały rozebrane, arkadowa galeria z półokrągłymi oknami łukowymi została przebudowana, wstawiono małe prostokątne okna. Z fasady usunięto wszelkie kolorowe upiększenia, położono szary, gładki tynk. W następnych latach wobec całkowitego braku opieki, zamek zaczął niszczeć. Wilgoć była największą przyczyną zniszczeń budowlanych. Zamek powoli zmieniał się w ruinę. W 1989 przestała istnieć NRD. Ziemia jak również budynek gospodarczy zostały przydzielone w zarząd firmie powiernictwa w Berlinie, zamek zaś został przydzielony zarządowi finansowemu w Rostocku. W ten sposób posiadłość podlegała różnym właścicielom. W 1996 roku gmina Stolpe nabyła posiadłość z masy upadłościowej za symboliczną markę. W tym czasie zamek znajdował się w tragicznym stanie. Począwszy od roku 2001 w miarę napływu środków zatrzymano postępujące zniszczenia konstrukcji budynku. Następnie obiekt został stopniowo odbudowany. Obecnie zamek jest ogólnodostępny, najczęściej odbywają się tu imprezy kulturalne takie jak odczyty lub koncerty.

</doc>
<doc id="2626147" url="https://pl.wikipedia.org/wiki?curid=2626147" title="Fabio Morábito">
Fabio Morábito

Fabio Morábito (ur. 21 lutego 1955 w Aleksandrii) – współczesny poeta, prozaik i tłumacz meksykański.
Życiorys.
Urodził się w Egipcie jako dziecko włoskich rodziców. Dzieciństwo spędził w Mediolanie. Od piętnastego roku życia mieszka w Mieście Meksyk.
Twórczość.
Pisze po hiszpańsku. Wydał kilka tomów wierszy (m.in. "De lunes todo el año", 1991; "Lotes baldíos", 1995), opublikował również zbiory opowiadań, dwie książki eseistyczne ("El viaje y la enfermedad", 1984; "Los pastores sin ovejas", 1996) oraz książkę przeznaczoną dla czytelnika dziecięcego ("Cuando las panteras no eran negras"). Jest laureatem cenionych meksykańskich nagród literackich. Tłumaczy z włoskiego, przełożył m.in. całość dzieła poetyckiego Eugenio Montale.
Linki zewnętrzne.
http://www.lecturalia.com/autor/4039/fabio-morabito

</doc>
<doc id="2626149" url="https://pl.wikipedia.org/wiki?curid=2626149" title="Haiti na Letnich Igrzyskach Olimpijskich 1996">
Haiti na Letnich Igrzyskach Olimpijskich 1996

Haiti na Letnich Igrzyskach Olimpijskich 1996 reprezentowało siedmiu zawodników (sami mężczyźni). Był to 11 start reprezentacji Haiti na letnich igrzyskach olimpijskich.
Skład kadry.
Judo.
Mężczyźni
Lekkoatletyka.
Mężczyźni
Pływanie.
Mężczyźni
Tenis ziemny.
Mężczyźni

</doc>
<doc id="2626151" url="https://pl.wikipedia.org/wiki?curid=2626151" title="Nathan McLeod">
Nathan McLeod

Nathan McLeod (ur. 22 listopada 1993 w Calgary, Alberta) – kanadyjski aktor.
Znany z roli Gabe'a Fostera z serialu młodzieżowego "Tess kontra chłopaki". Wystąpił również w innych filmach i serialach jak: "Really Me", "Breakout Kings" i wielu innych.

</doc>
<doc id="2626153" url="https://pl.wikipedia.org/wiki?curid=2626153" title="Gwatemala na Letnich Igrzyskach Olimpijskich 1996">
Gwatemala na Letnich Igrzyskach Olimpijskich 1996

Gwatemalę na Letnich Igrzyskach Olimpijskich 1996 reprezentowało 26 zawodników: 25 mężczyzn i jedna kobiety. Był to 9 start reprezentacji Gwatemali na letnich igrzyskach olimpijskich.
Skład kadry.
Badminton.
Mężczyźni
Judo.
Mężczyźni
Kajakarstwo górskie.
Mężczyźni
Kolarstwo.
Mężczyźni
Lekkoatletyka.
Mężczyźni
Pływanie.
Mężczyźni
Podnoszenie ciężarów.
Mężczyźni
Strzelectwo.
Mężczyźni
Szermierka.
Kobiety
Zapasy.
Mężczyźni

</doc>
<doc id="2626156" url="https://pl.wikipedia.org/wiki?curid=2626156" title="Jesús Mendoza">
Jesús Mendoza

José de Jesús Mendoza Magaña (ur. 10 stycznia 1979 w Lagos) – meksykański piłkarz występujący najczęściej na pozycji ofensywnego pomocnika, obecnie zawodnik Celayi.
Kariera klubowa.
Mendoza profesjonalną karierę klubową rozpoczynał w zespole Club León, w barwach którego zadebiutował w meksykańskiej Primera División – 25 lutego 1997 w wygranym 3:0 spotkaniu z Cruz Azul. Premierowego gola w najwyższej klasie rozgrywkowej strzelił za to 17 października 1988 w zremisowanej 1:1 konfrontacji z Tigres UANL. W Leónie spędził trzy lata, nie odnosząc większych sukcesów, po czym odszedł do jednego z najbardziej utytułowanych klubów w ojczyźnie – Chivas de Guadalajara. Tam szybko wywalczył sobie miejsce w wyjściowym składzie, jednak już rok później został bohaterem kontrowersyjnego transferu, podpisując umowę z odwiecznym rywalem Chivas – stołecznym Club América. Jako ważny piłkarz podstawowej jedenastki triumfował w Pucharze Gigantów CONCACAF w 2001 roku, natomiast w wiosennym sezonie Verano 2002 wywalczył z Américą mistrzostwo Meksyku.
Wiosenne rozgrywki Clausura 2003 Mendoza spędził na wypożyczeniu w CF Monterrey, kolejny raz zdobywając wówczas tytuł mistrzowski. W 2004 roku, ponownie jako zawodnik Amériki, zajął ze swoją ekipą drugie miejsce w turnieju InterLigi, dzięki czemu mógł wziąć udział w Copa Libertadores – tam odpadł po dwumeczu 1/8 finału. W sezonie Clausura 2005 po raz trzeci w karierze osiągnął tytuł mistrza kraju. Bezpośrednio po tym sukcesie przeszedł do San Luis FC, gdzie podczas Clausury 2006 wywalczył wicemistrzostwo Meksyku. Ze względu na słabą pozycję w pierwszej jedenastce był wypożyczany na pół roku do Atlante FC i Monarcas Morelia, a także na rok do drugoligowych Tampico Madero i Petroleros de Salamanca.
W sezonie 2009/2010 Mendoza, jako zawodnik drugoligowego Club Necaxa, zwyciężył zarówno w rozgrywkach Apertura, jak i Clausura, awansując z zespołem do pierwszej ligi. Sam pozostał jednak w Liga de Ascenso, pomagając dojść ekipie Tiburones Rojos de Veracruz do finału drugiej ligi w fazie Apertura 2010. Wiosną 2011 został piłkarzem CF La Piedad, skąd po pół roku przeszedł do Club Celaya, także z drugiej ligi meksykańskiej.
Kariera reprezentacyjna.
W 1999 roku Mendoza znalazł się w składzie reprezentacji Meksyku U–20 na Młodzieżowe Mistrzostwa Świata w Nigerii. Wystąpił wówczas we wszystkich możliwych pięciu spotkaniach, natomiast jego kadra odpadła z turnieju w ćwierćfinale.
W seniorskiej reprezentacji Meksyku Mendoza zadebiutował 17 listopada 1998 w wygranym 2:0 meczu towarzyskim z Salwadorem. W 2000 roku został powołany przez selekcjonera Manuela Lapuente na Złoty Puchar CONCACAF, gdzie rozegrał dwa spotkania, a Meksykanie odpadli ostatecznie w ćwierćfinale. Jedynego gola w kadrze narodowej strzelił 13 lutego 2002 w przegranym 1:2 sparingu z Jugosławią, zamykając swój bilans w reprezentaacji na jedenastu rozegranych pojedynkach.

</doc>
<doc id="2626163" url="https://pl.wikipedia.org/wiki?curid=2626163" title="Kristin Hagel">
Kristin Hagel

Kristin Hagel (ur. 4 maja 1976) – kanadyjska lekkoatletka, tyczkarka.

</doc>
<doc id="2626164" url="https://pl.wikipedia.org/wiki?curid=2626164" title="Mowag Tornado">
Mowag Tornado

MOWAG Tornado - prototyp bojowego wozu piechoty opracowany przez szwajcarską firmę MOWAG.
Badania prototypów przeprowadzono w latach 80., jednakże pojazd nie został wprowadzony do produkcji seryjnej. Kadłub został wykonany ze spawanych płyt stalowych. Pancerz chroni przed pociskami wystrzeliwanymi z broni strzeleckiej, a także częściowo przed pociskami kal. 20-25 mm. Przód został wzmocniony pancerzem warstwowym (2 warstwy). Pojazd posiada napęd przedni. Silnik był stosunkowo słaby - o mocy 390 KM. 

</doc>
<doc id="2626165" url="https://pl.wikipedia.org/wiki?curid=2626165" title="Edward Bradford Titchener">
Edward Bradford Titchener

Edward Bradford Titchener (ur. 11 stycznia 1867 w Chichester, zm. 3 sierpnia 1927 w Ithace) – brytyjsko-amerykański psycholog, uczeń Wilhelma Wundta, uważany za twórcę strukturalizmu. Od 1892 w Stanach Zjednoczonych; profesor Cornell University, kierownik tamtejszego laboratorium psychologicznego. Członek założyciel Amerykańskiego Towarzystwa Psychologicznego. Autor czterotomowego podręcznika psychologii eksperymentalnej.

</doc>
<doc id="2626167" url="https://pl.wikipedia.org/wiki?curid=2626167" title="WZT-2">
WZT-2

WZT-2 – oryginalna polska koncepcja wozu zabezpieczenia technicznego. Stanowi kontynuację wozów polskiej konstrukcji z rodziny "WZT". Pomimo 40-letniej konstrukcji nadal spełnia wymagania NATO stawiane przed pojazdami ARV w swojej klasie. Z założenia przeznaczony jest do zabezpieczenia technicznego czołgów z rodziny T-55/T-55A oraz T-72, jednak w praktyce używa się go również do zabezpieczenia remontów czołgów PT-91 oraz Leopardów 2A4, znajdujących się na stanie Wojska Polskiego. WZT-2 jest w Wojsku Polskim najpowszechniej używanym ciężkim gąsienicowym wozem zabezpieczenia technicznego.
Niezależnie od wykonywania zadań podstawowych, ciągnik WZT-2 jest niezbędnym elementem pomocniczym w trakcie przeprawy czołgów po dnie przeszkód wodnych. Ponadto może być używany jako środek obserwacji pola walki i dowodzenia grupami remontowo-ewakuacyjnymi.
Charakterystyka.
Wóz zabezpieczenia technicznego WZT-2 jest szybkobieżnym pojazdem opancerzonym, zbudowanym na podwoziu czołgu T-55, przeznaczonym do ewakuacji oraz udzielania pierwszej pomocy technicznej pojazdom gąsienicowym uszkodzonym na polu walki, wykonywania prac montażowo-demontażowych z wykorzystaniem żurawia, wykonywania prac ziemnych, wykonywania remontów pojazdów, a także udzielania załogom wozów bojowych pierwszej pomocy medycznej i ewakuacji rannych z pola walki (3 rannych w pozycji leżącej). Po przygotowaniu pojazd ten może pokonywać przeszkody wodne po dnie. Prędkość jazdy podczas holowania uszkodzonego sprzętu wynosi 15 km/h.
Użycie.
Z ogólnej liczby 600 wyprodukowanych sztuk, do Wojska Polskiego w latach 1973-1992 dostarczono w sumie ponad 330 ciągników WZT-2 (z czego większość w latach 1984-1988). Od roku 2004 w czynnej służbie w Wojsku Polskim pozostaje 80 WZT-2. Ponadto część wozów zabezpieczenia technicznego eksploatowana jest przez Kolejowe Ratownictwo Techniczne, a także stanowi prywatną własność osób, które zakupiły je od wojska.
Użytkownicy.
WZT-2 był także stosunkowo atrakcyjnym towarem eksportowym. Wiele zostało zakupionych przez inne kraje lub zostały wyprodukowane w nich na licencji.
W muzeach.
Pojazd można obejrzeć w następujących muzeach:

</doc>
<doc id="2626172" url="https://pl.wikipedia.org/wiki?curid=2626172" title="Rentgenometr">
Rentgenometr

Rentgenometr ("rentgen" + gr. "metréō" = oglądam) – rodzaj detektora promieniowania jonizującego, służący do pomiarów dawki ekspozycyjnej wyrażonej w rentgenach, bez dokładnego określenia źródła promieniowania.
Zbudowany jest z komory jonizacyjnej, wzmacniacza oraz układu zliczającego. Może być wyposażony w sygnalizację uprzedzającą o zagrożeniu skażeniem promieniotwórczym.
Spotykane są w wersji stacjonarnej, przenośnej lub montowane na pojazdach (lądowych, wodnych i powietrznych). Te z kolei dzielimy na punktowe (reagujące na zagrożenie w punkcie, w którym go zainstalowano), zdalny (do wykrywania zagrożeń w odległości od chronionego elementu) oraz wynośny (reagujący z pewnej odległości od zdarzenia lub zagrożenia).
Przykładem rentgenometru przenośnego jest polski rentgenometr D-08, używany przez Ludowe Wojsko Polskie w latach 60. i 70. Przyrząd, obsługiwany przez jednego żołnierza, mierzył promieniowanie gamma oraz beta o energii powyżej 0,7 MeV. Maksymalny zakres pomiaru wynosił 0,1-300 R/h i podzielony był na cztery podzakresy.
Rentgenometrem pokładowym, montowanym m.in. w samolotach, na śmigłowcach, czołgach i bojowych wozach piechoty był m.in. radziecki przyrząd DP-3B (ДП-3Б) o łącznym zakresie 0,1-500 R/h podzielonym na cztery podzakresy. Sonda, mieszcząca komorę jonizacyjną umieszczona została w metalowej obudowie, umożliwiającej montaż na zewnątrz pojazdu bez ryzyka uszkodzenia mechanicznego i chemicznego. Ekranowany przewód łączący sondę z miernikiem pozwalał na dowolne umieszczenie sondy w różnych typach pojazdów, stosownie do potrzeb. Oprócz miernika wychyłowego zastosowano sygnalizację świetlną w postaci lampki pulsującej wraz ze wzrostem natężenia promieniowania.

</doc>
<doc id="2626178" url="https://pl.wikipedia.org/wiki?curid=2626178" title="Kościół Matki Bożej Różańcowej w Brzegach Dolnych">
Kościół Matki Bożej Różańcowej w Brzegach Dolnych



</doc>
<doc id="2626190" url="https://pl.wikipedia.org/wiki?curid=2626190" title="Crysis 3">
Crysis 3

Crysis 3 – pierwszoosobowa strzelanina wydana 19 lutego 2013 roku. Za produkcję gry odpowiedzialne jest studio Crytek, a za jej wydanie Electronic Arts. Gra jest trzecią częścią serii i bezpośrednią kontynuacją "Crysis 2". Podczas pierwszego miesiąca po premierze sprzedano 205 tysięcy egzemplarzy w Ameryce Północnej co nie spełniło oczekiwań twórców.
Fabuła.
W "Crysis 3" gracz przenosi się do roku 2047 i wciela w posiadacza nanokombinezonu – Proroka. Bohater gry staje do walki z obcą rasą Ceph oraz korporacją Cell, czyli firmą, która doprowadziła do powstania gigantycznej kopuły na terenie Nowego Jorku. Wewnątrz kopuły znajduje się zróżnicowany mikroświat, nazywany „Siedmioma Cudami”. Prorok wybiera się w to miejsce, aby poznać prawdę o planach korporacji i wziąć odwet za wydarzenia, które miały miejsce w "Crysis" i "Crysis 2".
Produkcja gry.
"Crysis 3" został oficjalnie zapowiedziany w kwietniu 2012 roku. Twórcy stworzyli serię filmów pt. „7 Cudów Gry”, które prezentują możliwości silnika i cechy produkcji. W styczniu 2013 roku rozpoczęły się otwarte beta testy trybu wieloosobowego gry. Próbną wersję pobrało ponad trzy miliony osób, a liczba egzemplarzy zamówionych przed premierą jest o 35% większa niż przy "Crysis 2".

</doc>
<doc id="2626191" url="https://pl.wikipedia.org/wiki?curid=2626191" title="Jack i Jill (serial telewizyjny)">
Jack i Jill (serial telewizyjny)

Jack i Jill (ang. "Jack &amp; Jill", 1999-2001) – amerykański serial komediowo-obyczajowy stworzony przez Randi Mayem Singer.
Światowa premiera serialu miała miejsce 26 września 1999 roku na kanale The WB. Ostatni odcinek został wyemitowany 11 kwietnia 2001 roku. W Polsce serial nadawany był na kanale Polsat.

</doc>
<doc id="2626194" url="https://pl.wikipedia.org/wiki?curid=2626194" title="Piotr Myszczyc">
Piotr Myszczyc

Piotr Myszczyc (ur. w Stratyniu ok. 1400, zm. ok. 1460) kuchmistrz wielki litewski, stronnik Świdrygiełły, protoplasta wołyńskiego rodu Myszków. Urodził się w Stratyniu na Rusi Czerwonej jako syn ubogiego szlachcica zwanego Myszką. W latach trzydziestych przybył wraz z liczną szlachtą ruską na Wołyń sprowadzony przez Świdrygiełłę. Prawdopodobnie w 1438 otrzymał tytuł kuchmistrza litewskiego a wraz z nim wsi wołyńskie, m.in. Borszczówkę. W 1452 nadania potwierdził król Kazimierz IV Jagiellończyk, i w tym samym roku nadał Myszczycowi kolejne wsi, wśród nich Chołóniew późniejsza siedzibę rodu Myszków-Chołoniewskiech.

</doc>
<doc id="2626196" url="https://pl.wikipedia.org/wiki?curid=2626196" title="Kościół Wniebowstąpienia Pańskiego w Górzance">
Kościół Wniebowstąpienia Pańskiego w Górzance



</doc>
<doc id="2626197" url="https://pl.wikipedia.org/wiki?curid=2626197" title="Edward Richard Alston">
Edward Richard Alston

Edward Richard Alston (ur. 1 grudnia 1845 w Stockbriggs, koło Lesmahagow, zm. 7 marca 1881) – szkocki przyrodnik i zoolog.
Alston w młodości często chorował, co przyczyniło się do częstego sięgania po szkockie czasopisma, w tym periodyk „Zoologist”. Z czasem zaczął coraz aktywniej szukać informacji na temat ssaków i ptaków. W latach 1974-80 publikował artykuły – między innymi na temat wiewiórkowatych – w „Proceedings of the Zoological Society”. Był współautorem tomu poświęconemu ssakom w publikacji „Biologia Centrali-Americana”. Tom ten został opublikowany rok po śmierci Alstona. W 1880 został wybrany na stanowisko sekretarza Towarzystwa Linneuszowskiego w Londynie. Obowiązki te pełnił do śmierci w 1881 roku. Zmarł na gruźlicę.

</doc>
<doc id="2626205" url="https://pl.wikipedia.org/wiki?curid=2626205" title="Kościół Zwiastowania Najświętszej Maryi Pannie w Jabłonicy Polskiej">
Kościół Zwiastowania Najświętszej Maryi Pannie w Jabłonicy Polskiej



</doc>
<doc id="2626207" url="https://pl.wikipedia.org/wiki?curid=2626207" title="Kościół Wniebowzięcia Najświętszej Maryi Panny w Smolniku">
Kościół Wniebowzięcia Najświętszej Maryi Panny w Smolniku



</doc>
<doc id="2626211" url="https://pl.wikipedia.org/wiki?curid=2626211" title="Heriberto Morales">
Heriberto Morales

Heriberto Ramón Morales Cortés (ur. 10 marca 1975 w Morelii) – meksykański piłkarz występujący na pozycji lewego obrońcy.
Kariera klubowa.
Morales pochodzi z miasta Morelia i jest wychowankiem tamtejszego zespołu Monarcas Morelia. W meksykańskiej Primera División zadebiutował 27 sierpnia 1995 w zremisowanym 2:2 meczu z Atlante, natomiast pierwszego gola w najwyższej klasie rozgrywkowej strzelił 22 maja 1997 w wygranej 1:0 konfrontacji z Guadalajarą. Szybko wywalczył sobie miejsce w wyjściowym składzie i w sezonie 1997/1998 na zasadzie wypożyczenia występował w CF Monterrey. Nie odniósł z nim jednak większych sukcesów, po roku powracając do Morelii. Tam, jako podstawowy zawodnik pierwszej jedenastki, wywalczył premierowe w dziejach klubu mistrzostwo Meksyku w sezonie Invierno 2000. W jesiennych rozgrywkach Apertura 2002 zanotował z kolei tytuł wicemistrzowski i doszedł do finału Pucharu Mistrzów CONCACAF. Barwy Morelii reprezentował łącznie przez niemal siedem lat, zdobywając pięć bramek w 216 ligowych spotkaniach.
Wiosną 2003 Morales przeszedł za sumę 1,15 miliona euro do jednego z najbardziej utytułowanych klubów w kraju – Chivas de Guadalajara. Spędził tam rok, po czym został zawodnikiem Jaguares de Chiapas. W ekipie z siedzibą w mieście Tuxtla Gutiérrez występował za to przez ponad trzy sezony i w wieku 32 lat zdecydował się zakończył piłkarską karierę. W późniejszym czasie przez krótki czas trenował czwartoligowe rezerwy Jaguares, po czym powrócił do Morelii w roli dyrektora sportowego.
Kariera reprezentacyjna.
W seniorskiej reprezentacji Meksyku Morales zadebiutował 25 października 2000 w przegranym 0:2 meczu towarzyskim ze Stanami Zjednoczonymi. Rok później został powołany przez selekcjonera Javiera Aguirre na turniej Copa América, gdzie był podstawowym zawodnikiem kadry narodowej, występując w pięciu spotkaniach, natomiast Meksykanie doszli ostatecznie do finału, przegrywając w nim z Kolumbią. Swój bilans reprezentacyjny Morales zamknął na jedenastu rozegranych spotkaniach bez zdobytego gola.

</doc>
<doc id="2626212" url="https://pl.wikipedia.org/wiki?curid=2626212" title="Heriberto Ramón Morales">
Heriberto Ramón Morales



</doc>
<doc id="2626215" url="https://pl.wikipedia.org/wiki?curid=2626215" title="Lily Donaldson">
Lily Donaldson

Lily Donaldson (ur. 27 stycznia 1988) – brytyjska modelka.
W 2003 roku podpisała kontrakt z londyńskim oddziałem agencji Select i zaczęła pracować jako modelka w Londynie. W 2004 roku zmieniła agencję na IMG i dzięki temu podpisała międzynarodowe kontrakty w: Mediolanie, Paryżu i Nowym Jorku. Wielokrotnie na wybiegu prezentowała kolekcje takich projektantów jak: Sonia Rykiel, Stella McCartney, Yves Saint Laurent, Calvin Klein, Chanel, Christian Dior, Christian Lacroix, Marc Jacobs, Sonia Rykiel, Sophia Kokosalaki, Prada, Proenza Schouler, Roberto Cavalli, Valentino, Versace, Viktor &amp; Rolf, Alexander McQueen, Anna Sui, Balenciaga, Dolce &amp; Gabbana, Donna Karan, Vivienne Westwood, Hermès, Jean-Paul Gaultier, MaxMara, Michael Kors, Nina Ricci. W latach 2010-2011 była twarzą marki "Victoria’s Secret". Odbywała sesje do amerykańskiego, japońskiego, francuskiego, włoskiego, brytyjskiego, hiszpańskiego wydania magazynów mody: Vogue, Harper’s Bazaar, Elle i Marie Claire.

</doc>
<doc id="2626217" url="https://pl.wikipedia.org/wiki?curid=2626217" title="Milen Dobrew">
Milen Dobrew

Milen Atanasow Dobrew (bułg. Милен Атанасов Добрев; ur. 22 lutego 1980 w Płowdiwie, zm. 21 marca 2015 tamże) – bułgarski sztangista, mistrz olimpijski i czterokrotny medalista mistrzostw świata.
Kariera.
Pierwotnie startował w wadze lekkociężkiej, w której zdobył między innymi brązowy medal na mistrzostwach świata w Antalyi w 2001 roku. W zawodach tych wyprzedzili go jedynie Gruzin Giorgi Asanidze i Alaksandr Aniszczanka z Białorusi. Rok później występował już w wadze średniociężkiej, zdobywając srebrny medal podczas mistrzostw świata w Warszawie. Rozdzielił tam na podium Nizamiego Paşayeva z Azerbejdżanu i Niemca Olivera Caruso. Następnie zwyciężył w tej samej wadze podczas mistrzostw świata w Vancouver, pokonując Turka Hakana Yılmaza i Vadima Vacarciuca z Mołdawii. Zwycięstwo odniósł także igrzyskach olimpijskich w Atenach w 2004 roku, wyprzedzając dwóch Rosjan: Chadżimurata Akkajewa i Eduarda Tiukina. Ostatni medal zdobył na mistrzostwach świata w Dosze, gdzie zajął trzecie miejsce. Tym razem lepsi okazali się Paşayev i Rosjanin Muchamat Sozajew. Ponadto zdobył złote medale na ME w Lutraki (2003) i ME w Kijowie (2004) oraz srebrny podczas ME w Antalyi (2002).
Zmarł w wieku 35 lat w wyniku zawału serca.

</doc>
<doc id="2626218" url="https://pl.wikipedia.org/wiki?curid=2626218" title="Kalistenika">
Kalistenika

Kalistenika ( "kállos" „piękno” i σθένος "sthénos" „siła”) – aktywność fizyczna polegająca na treningu oporowym opartym na ćwiczeniach z wykorzystaniem własnej masy ciała, takich jak np. „pompki”, „mostki”, „brzuszki” i „dipy”. Jest często łączona ze stretchingiem.
Kalistenika ma pozytywny wpływ na układ krwionośny człowieka oraz kształtuje mięśnie, równowagę, zwinność i koordynację. Wykorzystuje się ją w ramach treningu wojskowego oraz wychowania fizycznego w szkołach na całym świecie.
Historia.
Ta forma rozwoju fizycznego była szeroko stosowana przez starożytnych Greków i Rzymian, a jednym z pierwszych świadectw dotyczących kalisteniki jest relacja Herodota, który podaje, że była ona stosowana przez Spartan podczas treningu przed nadchodzącą bitwą pod Termopilami. Rzymski historyk Liwiusz napisał, że ćwiczenia z masą własnego ciała były również wykorzystywane przez gladiatorów trenujących w "ludi" (obozach kondycyjnych). Po upadku starożytnych cywilizacji basenu śródziemnomorskiego, tego typu trening był wykorzystywany w obozach szkoleniowych armii Bliskiego Wschodu, skąd podczas wojen krzyżowych „powrócił” do Europy, stając się ważnym elementem szkolenia giermków chcących zostać rycerzami.
W XIX wieku pruski dowódca wojskowy i nauczyciel Friedrich Ludwig Jahn opracował wiele rodzajów sprzętu do kalisteniki, takiego jak drążek czy poręcze równoległe, a dzięki jego działaniom powstała gimnastyka sportowa. W 1857 roku w Stanach Zjednoczonych Catherine Beecher napisała pracę "Physiology and Calisthenics for Schools and Families", w której promowała takie ćwiczenia jako metodę doskonalenia własnych umiejętności, przeznaczoną głównie dla kobiet, lecz z czasem ćwiczenia stały się popularne wśród obu płci. W drugiej połowie XIX i początku XX wieku żyło wielu atletów i siłaczy, takich jak Arthur Saxon, Eugen Sandow, Doug Hepburn czy John Grimek, u których istotną rolę w budowaniu siły odegrały ćwiczenia z własną masą. Z czasem jednak kalistenika przekształciła się w gimnastykę. Ze względu na wzrost popularności siłowni w drugiej połowie XX wieku, w powszechnej świadomości przestała być uznawana za skuteczną metodę treningu, tracąc popularność na rzecz metodyki kulturystycznej.
Street Workout.
W drugim dziesięcioleciu XXI wieku kalistenika stała się ponownie popularna m.in. dzięki filmom umieszczanym na portalu YouTube z takimi osobami jak np. Denis Minin czy Hannibal for King, gdzie taką aktywność fizyczną określa się jako "street workout" (pol. "trening uliczny").
O popularności Street Workout na świecie świadczy przede wszystkim liczba powstawania nowych grup utożsamiających się z tą aktywnością fizyczną, nazywanych najczęściej według schematu – Street Workout kraj/miejscowość. Np. Street Workout Russia, Street Workout Polska, czy Street Workout Warszawa. Zazwyczaj grupy te tworzone są przez ludzi otwartych na promowanie kalisteniki w swoim społeczeństwie. Powstają inicjatywy edukowania (warsztaty, seminaria) i rywalizacji (zawody, mistrzostwa krajowe i międzynarodowe).
Aby Street Workout w przyszłości mógł znaleźć się wśród Sportów Olimpijskich, od 2016 roku w Polsce funkcjonuje Polski Związek Kalisteniki i Street Workoutu. Jest to wiodąca organizacja zajmująca się głównie rozpowszechnianiem kalisteniki i Street Workoutu oraz organizowaniem wydarzeń sportowych w tym rywalizacji w sporcie na najwyższym poziomie. Od 2015 roku PZKiSW jest organizatorem „Mistrzostwa Polski – Eliminacje do Mistrzostw Świata WSWCF”, przy współpracy z międzynarodową organizacją World Street Workout and Calisthenics Federation. Dzięki temu wydarzeniu polscy zawodnicy mogli zaprezentować się na arenie międzynarodowej wywieszając biało-czerwoną flagę podczas Mistrzostw Świata w Moskwie. W 2019 roku poprzez inicjatywę związku powstała pierwsza w Polsce liga – Workout Competition League, w której zawodnicy mogli zmierzyć się w dwóch kategoriach; „Freestyle” oraz „Power” na zasadach ligowych. Jako że nie każdy może się zakwalifikować na Mistrzostwa Polski czy też dostać się do ligi, PZKiSW zorganizowało również wiele mniejszych wydarzeń, podczas których zawodnicy z całego kraju mogli sprawdzić swoje siły. W celu popularyzacji sportu związek aktywnie promuje kalistenikę również poprzez organizację wielu pokazów oraz szkoleń.
W Polsce funkcjonuje Polska Federacja Kalisteniki i Street Workout, utworzona za inicjatywą grupy Street Workout Poland, której celem jest popularyzacja Kalisteniki i Street Workout w społeczeństwie. Od 2013 roku organizowane są tzw. Street Workout Poland Championships, czyli Mistrzostwa Polski, w których zawodnicy z całego kraju rywalizują ze sobą w dwóch kategoriach, freestyle oraz siłowej.
Zamiennie dla określenia Street Workout używane jest także Ghetto Workout (głównie w USA). Wynika to przede wszystkim z okoliczności, jakie panują w miejscach, gdzie to nazewnictwo powstało. Wytworzone zostało przez ludzi zamieszkujących tzw. getta, z którymi się silnie utożsamiają.
Kalisteniki kooperacyjne.
W ramach ćwiczeń kooperacyjnych dwóch lub więcej uczestników pomaga sobie nawzajem. Takie ćwiczenia są również znane jako ćwiczenia partnerskie lub ćwiczenia na ciężar ciała z partnerem. Zwykle jedna osoba wykonuje ćwiczenie, a druga stawia opór, na przykład osoba wykonująca przysiady z kimś na plecach. Niektóre ćwiczenia obejmują także korzystanie ze sprzętu. Dwie osoby mogą trzymać się różnych końców liny i ciągnąć w różnych kierunkach. Jedna osoba celowo stawia mniejszy opór, umożliwiając drugiej osobie poruszanie się w pełnym zakresie ruchu. Wadą takich ćwiczeń w porównaniu z wolnymi ciężarami lub maszynami jest trudność zmierzenia, jak duży opór jest stawiany przez partnera. Ich zaletą jest to, że pozwalają na dodanie stosunkowo wysokiego poziomu odporności przy opcjonalnym wyposażeniu. Dlatego gimnastyka kooperacyjna może być równie dobrze uprawiana na boisku, jak i na siłowni. Jest również na tyle wszechstronna, że można ją wykorzystać do różnych celów treningowych, nie tylko siłowych. Na przykład przysiad z partnerem można przekształcić w ćwiczenie skoncentrowane na sile, skacząc z partnerem, a nawet podnosząc go na jedno kolano.

</doc>
<doc id="2626221" url="https://pl.wikipedia.org/wiki?curid=2626221" title="Street Workout">
Street Workout



</doc>
<doc id="2626222" url="https://pl.wikipedia.org/wiki?curid=2626222" title="Street workout">
Street workout

Street workout (pol. "uliczny trening") – aktywność fizyczna polegająca na wykorzystywaniu elementów zabudowy miejskiej lub specjalnie wykonywanych do tego celu parków do ćwiczeń opartych głównie o kalistenikę. Mimo że taki typ treningu jest w powszechnym użyciu od długiego czasu, określenie "street workout" powstało dopiero około 2009 roku. 
Ma on szerokie zastosowanie jako trening siłowy w takich sportach jak sztuki walki, atletyka czy parkour.
Głównymi skupiskami ćwiczących są kraje byłego Związku Radzieckiego, takie jak Ukraina czy Rosja oraz USA. Na Łotwie, gdzie społeczność ludzi uprawiających tę uliczną odmianę kalisteniki jest jedną z największych i najsilniejszych, od 2011 roku odbywają się mistrzostwa świata w "street workoucie" – "Street Workout World Championship". W Polsce istnieje ponad 30 lokalnych grup zajmujących się tym sportem.
Mistrzostwa świata.
Organizacją mistrzostw zajmuje się World Street Workout &amp; Calisthenics Federation. Pierwsza oficjalna impreza tego typu odbyła się w dniach 27-28 sierpnia 2011 w Rydze na Łotwie.
Mistrzostwa Polski.
Ćwiczenia.
W street workoucie w treningach wykorzystuję się głównie ćwiczenia oparte o kalistenikę. Głównymi ćwiczeniami, które wchodzą w skład tak zwanej bazy są pompki, podciągnięcia oraz dipy. Dodatkowo wiele ćwiczeń pochodzi z gimnastyki jak front lever, back lever czy planche.

</doc>
<doc id="2626223" url="https://pl.wikipedia.org/wiki?curid=2626223" title="Miłen Dobrew">
Miłen Dobrew



</doc>
<doc id="2626224" url="https://pl.wikipedia.org/wiki?curid=2626224" title="Milan Dobrew">
Milan Dobrew



</doc>
<doc id="2626226" url="https://pl.wikipedia.org/wiki?curid=2626226" title="Patricio Browne">
Patricio Browne

Patricio Barron Browne (ur. ? – zm. ?) - argentyński piłkarz, grający podczas kariery na pozycji pomocnika.
Kariera klubowa.
Patricio Browne rozpoczął karierę w klubie Flores Buenos Aires. Najlepszy okres w karierze Browne'a to lata 1905-1910, kiedy to występował w Alumni AC. 
Z Alumni pięciokrotnie zdobył mistrzostwo Argentyny w 1905, 1906, 1907, 1909, 1910.
Kariera reprezentacyjna.
W reprezentacji Argentyny Browne występował w latach 1905-1910. W reprezentacji zadebiutował 15 sierpnia 1905 w zremisowanym 0-0 meczu z Urugwajem, którym był pierwszym meczem w ramach Copa Lipton.
Ostatni raz w reprezentacji Brown wystąpił 11 września 1910 w wygranym 3-0 towarzyskim meczu z Chile, w którym jedyny raz w karierze pełnił funkcje kapitana. Ogółem w barwach "albicelestes" wystąpił w 8 meczach.

</doc>
<doc id="2626227" url="https://pl.wikipedia.org/wiki?curid=2626227" title="Heather Marks">
Heather Marks

Heather Marks (ur. 25 lipca 1988 roku) – kanadyjska modelka.
Na wybiegach zadebiutowała jako piętnastolatka w: Calgary, Toronto i Nowym Jorku w 2003 roku. Następnym etapem jej kariery było podpisanie kolejnych międzynarodowych kontraktów w: Barcelonie, Mediolanie i Paryżu. W ciągu kilku miesięcy pracy w światowych stolicach mody trafiła na okładki kanadyjskiej i japońskiej edycji magazynu mody Vogue. Wkrótce ozdobiła okładki tureckiej edycji Harper’s Bazaar i hiszpańskiej edycji Vogue'a. Współpracowała z takimi projektantami jak: Alexander McQueen, Alexandre Matthieu, Andrew Gn, Anna Molinari, Anna Sui, Blumarine, Burberry, Byblos, Carlos Miele, Catherine Malandrino, Chanel, Cividini, Clements Ribeiro, Comme des Garcons, Cynthia Steffe, D&amp;G, Dries van Noten, Gaetano Navarra, Gibo by Julie Verhoeven, Givenchy, Gres, Helmut Lang, House of Jazz, Kim Jones, Lanvin, Louis Vuitton, Luella Bartley, Marc Jacobs, MaxMara, Miki Fukai, Mispelaere, Nicolas del Verme, Nicole Farhi, Nicole Miller, Paco Rabanne, Paul Hardy, Philosophy di Alberta Ferretti, Rochas, Sophia Kokosalaki, Sportmax, Versus, Vivienne Tam, Chanel, Christian Lacroix, Donna Karan i Emmanuel Ungaro.

</doc>
<doc id="2626230" url="https://pl.wikipedia.org/wiki?curid=2626230" title="Ptakowa Turnia">
Ptakowa Turnia

Ptakowa Turnia – turnia w orograficznie prawych zboczach Wąwozu Kraków w Tatrach Zachodnich. Znajduje się w zakończeniu południowo-zachodniej grzędy Upłazkowej Turni. Opada częściowo zalesionym, a częściowo skalisto-trawiastym stromym zboczem ze ściankami do Rynku i Upłazkowego Kotła w Wąwozie Kraków. Od masywu Upłazkowej Turni i położonej nieco wyżej Gładkiej Turni oddzielona jest Ptakowym Przechodem. U podnóży Ptakowej Turni znajduje się oryginalna formacja skalna – wielka nyża z blokami skalnymi, zwana Kościołem.
Ptakowa Turnia sama w sobie nie stanowi dla taterników celu wspinaczkowego. Prowadzi przez nią dolny odcinek drogi wspinaczkowej na Upłazkowa Turnię przez Ptakowy Przechód (w przewodniku "Tatry. Cz. 3" Władysława Cywińskiego jest to droga nr 91). Odcinek przez Ptakową Turnię ma w zależności od wyboru drogi I (przez grzędę nad Kościołem) lub III stopień trudności (przez żlebek nad Kościołem). W ścianach Ptakowej Turni znajduje się Jaskinia pod Okapem.

</doc>
<doc id="2626231" url="https://pl.wikipedia.org/wiki?curid=2626231" title="Alan Cunningham">
Alan Cunningham

Alan Gordon Cunningham (ur. 1 maja 1887 w Dublinie, zm. 30 stycznia 1983 w Royal Tunbridge Wells) – brytyjski generał ("General") i administrator kolonialny.
Dzieciństwo i młodość.
Alan urodził się w Dublinie, w Irlandii. Ukończył Cheltenham College w Cheltenham w Anglii.
Kariera wojskowa.
Ukończył Royal Military Academy w Woolwich i w 1906 roku rozpoczął służbę w Królewskiej Artylerii British Army.
I wojna światowa.
Gdy w 1914 roku wybuchła I wojna światowa, został wysłany do Francji i wziął udział w walkach brytyjskiej artylerii konnej na froncie zachodnim. W 1915 roku został odznaczony Military Cross, a w 1918 roku Distinguished Service Order.
Okres międzywojenny.
Po wojnie przez dwa lata pełnił funkcję oficera sztabowego na Malajach. W 1937 roku objął dowództwo nad artylerią 1 Dywizji Piechoty. W 1938 roku otrzymał awans na generała dywizji ("Major General") i objął stanowisko dowódcy 5 Dywizji Przeciwlotniczej.
II wojna światowa.
Po wybuchu w 1939 roku II wojny światowej Cunningham obejmował na krótki czas dowództwo nad 66 Dywizją Piechoty, 9 Dywizją Piechoty i 51 Dywizją Piechoty. Następnie awansował na generała broni ("Lieutenant General") i objął dowództwo nad brytyjskimi siłami w Kenii. Podczas kampanii w Afryce Wschodniej, w marcu 1941 roku wyzwolił spod włoskiej okupacji Somali Brytyjskie. Po zajęciu nadmorskich portów, 6 kwietnia 1941 roku wkroczył do Addis Abeby. Podczas tej kampanii Cunningham wykazał się szybkim i zdecydowanym działaniem, które doprowadziło do wzięcia 50 tys. włoskich jeńców wojennych przy stracie zaledwie 500 własnych ludzi. W uznaniu zasług, w sierpniu 1941 roku otrzymał dowództwo nad nowo formowaną 8 Armią w Afryce Północnej. Jego siły po raz pierwszy weszły do akcji w ramach operacji Crusader (18 listopada – 30 grudnia 1941 r.), mającej na celu przerwanie frontu niemiecko-włoskiego i oswobodzenie załogi oblężonego Tobruku. Cunningham poprowadził natarcie na siły Afrika Korps Erwina Rommla, poniósł jednak bardzo wysokie straty. Z tego powodu, 26 listopada naczelny dowódca sił brytyjskich na Bliskim Wschodzie, generał sir Claude Auchinleck, pozbawił Cunninghama dowództwa. Powrócił wówczas do Anglii i w 1942 roku objął dowództwo nad wyższą szkołą oficerów sztabowych Staff College w Camberley. W 1943 roku został głównym oficerem Irlandii Północnej, a w 1944 roku objął dowództwo nad Wschodnim Dowództwem.
Okres powojenny.
30 października 1945 roku awansowała na generała ("General"), po czym został wysłany do Mandatu Palestyny. 21 listopada 1945 roku objął urząd wysokiego komisarza Palestyny. Był odpowiedzialny za konfrontację z żydowskimi ugrupowaniami paramilitarnymi Hagana, Lechi i Irgun, które kwestionowały brytyjskie rządy w Palestynie. W październiku 1946 roku rozpoczął systematyczne wycofywanie wojsk z Mandatu Palestyny. Równocześnie opuścił brytyjską armię i dalszy okres swojej kadencji pełnił jako cywilny urzędnik administracji kolonialnej.
Późniejsza kariera.
2 kwietnia 1947 roku sprawa Palestyny została poddana pod obrady Zgromadzenia Ogólnego Organizacji Narodów Zjednoczonych, które przyjęło 29 listopada 1947 roku rezolucję nr 181 w sprawie rozwiązania konfliktu arabsko-żydowskiego w Palestynie, poprzez utworzenie dwóch państw: arabskiego i żydowskiego. Strona żydowska zaakceptowała postanowienia rezolucji, jednak Arabowie zdecydowanie ją odrzucili i dzień później rozpoczęli wojnę domową w Mandacie Palestyny. W okresie tym Cunningham miał za zadanie likwidację brytyjskiej administracji mandatowej i organizację ewakuacji sił wojskowych. W maju 1948 roku nie wykonał wszystkich rozkazów dowództwa, uniemożliwiając Arabom przejęcie pełnej kontroli nad Jerozolimą. 14 maja 1948 roku Cunningham zakończył swoją działalność jako wysoki komisarz Palestyny, i opuścił Palestynę.
Zmarł w 1983 roku w Royal Tunbridge Wells.

</doc>
<doc id="2626233" url="https://pl.wikipedia.org/wiki?curid=2626233" title="Eugene A. Cernan">
Eugene A. Cernan



</doc>
<doc id="2626236" url="https://pl.wikipedia.org/wiki?curid=2626236" title="Tebtunis">
Tebtunis



</doc>
<doc id="2626237" url="https://pl.wikipedia.org/wiki?curid=2626237" title="LRV">
LRV



</doc>
<doc id="2626244" url="https://pl.wikipedia.org/wiki?curid=2626244" title="Jaskinia Wysoka-Za Siedmiu Progami">
Jaskinia Wysoka-Za Siedmiu Progami



</doc>
<doc id="2626250" url="https://pl.wikipedia.org/wiki?curid=2626250" title="Iluminator (żeglarstwo)">
Iluminator (żeglarstwo)

Iluminator – wodoszczelne okno umieszczone w burcie, pokładówce lub nadbudówce jachtu, statku bądź innej jednostki pływającej. Może być okrągłe, owalne lub prostokątne o zaokrąglonych narożnikach.
Głównym zadaniem iluminatora jest oświetlenie pomieszczeń znajdujących się pod pokładem oraz niekiedy ich wentylacja. Obudowa okien musi charakteryzować się wodoszczelnością, by uniemożliwić dostanie się wody do wnętrza jednostki. Zazwyczaj iluminatory umieszcza się nad takimi pomieszczeniami jak toaleta, kambuz, mesa czy kabina nawigacyjna. Wykonywane są ze szkła hartowanego (jednostki śródlądowe) oraz częściej ze szkła organicznego.
Do zabezpieczenia szyb przed rozbiciem np. przez fale sztormowe stosuje się tzw. blindklapy wykonane z hydronalium lub sklejki.
Szczególnym rodzajem iluminatora jest świetlik, tzw. skajlajt. Jest to okno umieszczone w pokładzie lub dachu pokładówki bądź nadbudówki. Zazwyczaj jest uchylne, co umożliwia wentylację znajdujących się pod nim pomieszczeń. Do zabezpieczenia szyby skajlajtu przed rozbiciem stosuje się niekiedy kratownicę z aluminiowych prętów.
Okrągły iluminator, zazwyczaj na większych jednostkach, przede wszystkim wojennych, nazywany jest bulajem.

</doc>
<doc id="2626258" url="https://pl.wikipedia.org/wiki?curid=2626258" title="Pierre du Gua de Monts">
Pierre du Gua de Monts



</doc>
<doc id="2626273" url="https://pl.wikipedia.org/wiki?curid=2626273" title="Gob an Choire">
Gob an Choire

Gob an Choire lub Gob a' Choire (nieoficjalnie, po angielsku "Achill Sound") – wieś w hrabstwie Mayo, w prowincji Connacht, w Irlandii. Leży na wschodnim brzegu wyspy Achill. Wieś łączy się z półwyspem Corraun poprzez most obrotowy Michael Davitt Bridge.
Achill Sound to również nazwa drogi wodnej wyspy Achill z irlandzkim lądem.

</doc>
<doc id="2626274" url="https://pl.wikipedia.org/wiki?curid=2626274" title="Ptakowy Przechód">
Ptakowy Przechód

Ptakowy Przechód – przechód w Upłazkowej Turni w Wąwozie Kraków w Tatrach Zachodnich. Znajduje się pomiędzy górną częścią masywu Upłazkowej Turni a Ptakową Turnią stanowiącą zakończenie jej południowo-zachodniej grzędy. Przez Ptakowy Przechód prowadzą dwie drogi taternickie opisane przez Władysława Cywińskiego w tomie 3. przewodnika "Tatry" (droga nr 91 i 107). Od Ptakowego Przechodu ciągnie się w górę trawiasty zachód, wyżej przechodzący w wybitny komin. Kominem tym (droga nr 91, wyciąg, III stopień trudności) można wydostać się na południowo-zachodnią, skalistą grzędę Upłazkowej Turni, i dalej na jej wierzchołek (w górnym odcinku miejscami trudności stopień IV, A0, A1).

</doc>
<doc id="2626283" url="https://pl.wikipedia.org/wiki?curid=2626283" title="Krakowiec (gmina)">
Krakowiec (gmina)

Gmina Krakowiec – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Krakowiec.
Gmina Krakowiec została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną:
Tereny te należały przed wojną do powiatu jaworowskiego w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Budzyń, Chałupk Chotynieckie, Chotyniec, Czaplaki, Gaje, Gnojnice, Hruszowice, Kochanówka, Krakowiec, Młyny, Przedbórze, Ruda Krakowiecka, Świdnica i Wola Gnojnicka.
Po wojnie, Gnojnice, Kochanówka, Przedbórze, Ruda Krakowiecka, Świdnica i Wola Gnojnicka znalazły się w ZSRR. Pozostała część obszaru gminy pozostała w Polsce, przez co utworzono z niego w 1944 roku nową gminę Młyny z siedzibą w Dunkowicach w powiecie jarosławskim w nowo utworzonym woj. rzeszowskim (Czaplaki włączono do gminy Wielkie Oczy w powiecie lubaczowskim w tymże województwie).

</doc>
<doc id="2626285" url="https://pl.wikipedia.org/wiki?curid=2626285" title="Młodzieżowe Mistrzostwa NACAC w Lekkoatletyce 2004">
Młodzieżowe Mistrzostwa NACAC w Lekkoatletyce 2004

3. Młodzieżowe Mistrzostwa NACAC w Lekkoatletyce – zawody lekkoatletyczne dla sportowców do lat 23, które odbyły się od 30 lipca do 1 sierpnia 2004 roku w Sherbrooke, na Stade de l'Université de Sherbrooke. Impreza odbyła się pod egidą North America, Central America and Caribbean Athletic Association. 
Pierwszy raz w imprezie wystartowali tylko młodzieżowcy (zawodnicy do lat 23) – w dwóch poprzednich edycjach brali udział lekkoatleci w wieku do lat 25. 
Bibliografia.
 

</doc>
<doc id="2626293" url="https://pl.wikipedia.org/wiki?curid=2626293" title="Sasin (szczyt)">
Sasin (szczyt)

Sasin (883 m n.p.m., także: "Sasanka", niem. "Kohlberg") – niewybitny szczyt w Górach Bystrzyckich w masywie Jagodnej. Jego północnym zboczem przechodzi Autostrada Sudecka.
Szczyt (zbudowany z granitognejsów) leży na europejskim dziale wodnym. Z południowego zbocza wypływa Tartaczny Potok. Góra porośnięta jest lasami świerkowo-bukowymi regla dolnego. Poniżej nich rozciągają się użytki rolne. Istnieje tu jeden wyciąg narciarski (orczykowy) o długości 750 m i różnicy wysokości 130 m (przepustowość 500 osób na godzinę). Wyciąg zbudowany został w 1976 przez Zakłady Przemysłu Zapałczanego z Bystrzycy Kłodzkiej. 
Szlaki turystyczne.
Przez Sasin przechodzi szlak turystyczny:

</doc>
<doc id="2626296" url="https://pl.wikipedia.org/wiki?curid=2626296" title="Samobójstwa rytualne staroobrzędowców">
Samobójstwa rytualne staroobrzędowców

Rytualne samobójstwa staroobrzędowców – akty samobójcze popełniane przez członków wspólnot staroobrzędowych, motywowane religijnie. Najpowszechniejszym powodem ich popełniania było przekonanie o opanowaniu całego świata przez Antychrysta, bliskim końcu świata i utracie łaski bożej przez wszystkie istniejące Kościoły. Wśród form odebrania sobie życia przeważały samospalenie i rezygnacja z przyjmowania pokarmu aż do śmierci głodowej.
Główni przywódcy staroobrzędowców nie wypracowali jednolitego stanowiska w sprawie rytualnych samobójstw. Różne odłamy (wspólnoty) starowierców w odmienny sposób oceniały to zjawisko, od jego całkowitej afirmacji po odrzucenie.
XVII–XVIII w..
Wśród duchowieństwa i wiernych przeciwnym reformie liturgicznej patriarchy Nikona żywe było przekonanie, że Rosyjski Kościół Prawosławny, czy wręcz cała Rosja, został opanowany przez Antychrysta. W rezultacie całe lokalne społeczności, wierne dawnym obrzędom, porzucały dotychczasowe miejsce zamieszkania, twierdząc, że uciekają przed nim. Staroobrzędowcy głosili rychłe nadejście końca świata.
Protopop Awwakum Pietrow, przywódca pierwszego pokolenia staroobrzędowców, twierdził, że cierpienie i śmierć za wiarę jest najpewniejszą metodą osiągnięcia zbawienia. Uwięzieni razem z nim diakon Fiodor i kapłani Łazar i Jepifanij aprobowali jego poglądy w tym zakresie. Awwakum pisał
Szacuje się, że do 1666 (tj. do początku soboru moskiewskiego, który definitywnie potępił stare obrzędy) samobójstwo rytualne popełniło kilka tysięcy staroobrzędowców. Jednak odebranie sobie życia jako najpewniejszą drogę osiągnięcia zbawienia rozpropagował Ignacy, hierodiakon z Monasteru Sołowieckiego (wspólnota ta w całości poparła starowierców). Mnich ten od 1667 do 1687 wędrował po Rosji, głosząc idee "starej wiary". 4 marca 1687 w Monasterze Paleostrowskim dokonał samospalenia razem z grupą ok. 2700 współwyznawców. Z kolei "Latopis Nowogrodzki" opisuje, pod datą 1672, falę samospaleń chłopów z całymi rodzinami, do której doszło nad rzeką Kudmą, w wyniku której zginęło nawet 2 tys. osób.
Konieczność rytualnych samobójstw uzasadniano opanowaniem świata przez Antychrysta – prawdziwy chrześcijanin powinien zatem zakończyć swoje życie doczesne, uprzednio dokonując oczyszczenia (moc taką przypisywano płomieniom). W latach 1672–1691 ok. 20 tys. staroobrzędowców odebrało sobie w ten sposób życie w 37 masowych aktach samobójczych. Rzadziej dochodziło do samobójstw poprzez utopienie się, śmierć głodową lub zakopywanie się w ziemi.
Idea samobójstwa z pobudek religijnych budziła jednak sprzeciw części staroobrzędowych ideologów. W latach 1681–1682 jako zdecydowani krytycy samospaleń wystąpili nauczający na Zauralu Abraham Węgierski i Iwan Kodski. W latach 90. XVII w. przeciwko nim opowiedzieli się przywódcy staroobrzędowców z Pomorza, podkreślając ich sprzeczność z przykazaniem "Nie zabijaj". Staroobrzędowy mnich Eufrozyn w 1691 poświęcił krytyce samospaleń cały traktat, zatytułowany "Pismo refutacyjne o nowoobranej drodze samobójczych zgonów".
Na przełomie XVII i XVIII w. wśród staroobrzędowców doszło do podziału na popowców i bezpopowców, a następnie do dalszych sporów doktrynalnych, w wyniku których powstało kilka konkurujących ze sobą nurtów (wspólnot). Jedną z kwestii dyskusyjnych był stosunek do kwestii samobójstw rytualnych. Całkowicie odrzuciła je popowska wspólnota wietkowska. Natomiast bezpopowskie wspólnoty pomorców, filiponów i fiedosiejewców głosiły, że w określonych sytuacjach wierni powinni być gotowi na odebranie sobie życia. W 1742 zbiorowe samobójstwo popełniła grupa filiponów (razem z założycielem wspólnoty, mnichem Filipem), podpalając swój skit, zanim weszła na jego teren komisja urzędowa, mająca na celu wymuszenie na jego mieszkańcach wspominanie imienia cara w czasie odprawianych nabożeństw. W 1765 inna grupa filiponów napadła na monaster Trójcy Świętej w Zieleńcu i po jego obrabowaniu dokonała samospalenia w zdewastowanych zabudowaniach.
XIX–XX w..
Jeszcze w 1896 odnotowano przypadek grupowego samobójstwa filiponów.
W 1907 grupa staroobrzędowców w regionie tyraspolskim popełniła samobójstwo przez zamurowanie lub pogrzebanie żywcem, nie chcąc wziąć udziału w spisie ludności Imperium Rosyjskiego, co uznała za śmiertelny grzech. Do analogicznych przypadków mogło dojść przed spisem powszechnym w ZSRR w 1926. Samobójstwa rytualne odnotowano także wśród staroobrzędowców zamieszkujących republikę Tuwa po ataku Niemiec na ZSRR. Również to wydarzenie zostało zinterpretowane jako nadejście Antychrysta.

</doc>
<doc id="2626297" url="https://pl.wikipedia.org/wiki?curid=2626297" title="Jaworów (gmina)">
Jaworów (gmina)

Gmina Jaworów – dawna gmina miejsko-wiejska funkcjonująca w latach 1941–1944 pod okupacją niemiecką w Polsce. Siedzibą gminy było miasto Jaworów.
Gmina Jaworów została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną miasto Jaworów oraz części gmin Nahaczów i Szutowa, które zniesiono. Tereny te należały przed wojną do powiatu jaworowskiego w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Czernilawa, Dacki, miasto Jaworów, Nakoneczne I, Nakoneczne II, Nowiny, Porudenko i Semerówka.
Po wojnie obszar gminy został odłączony od Polski i włączony do Ukraińskiej SRR.

</doc>
<doc id="2626299" url="https://pl.wikipedia.org/wiki?curid=2626299" title="Lasonóżek">
Lasonóżek

Lasonóżek (łac. "Misis") – jedna z form larwalnych skorupiaków. Jest ona podobna do formy dorosłej, od której różni się jedynie brakiem układu rozrodczego.

</doc>
<doc id="2626300" url="https://pl.wikipedia.org/wiki?curid=2626300" title="Hugo López">
Hugo López

Hugo L. López Pérez (ur. 1 lutego 1973) – gwatemalski lekkoatleta, chodziarz.

</doc>
<doc id="2626301" url="https://pl.wikipedia.org/wiki?curid=2626301" title="Carlos Lett">
Carlos Lett

Carlos Arturo Lett (ur. 1885, zm. 1956) – argentyński piłkarz, grający podczas kariery na pozycji napastnika.
Kariera klubowa.
Carlos Lett całą piłkarską karierę spędził w klubie Alumni AC, w którym występował w latach 1905–1911. 
Z Alumni sześciokrotnie zdobył mistrzostwo Argentyny w 1905, 1906, 1907, 1909, 1910 i 1911.
Kariera reprezentacyjna.
W reprezentacji Argentyny Browne występował w latach 1905–1911. W reprezentacji zadebiutował 15 sierpnia 1905 w zremisowanym 0-0 meczu z Urugwajem, którym był pierwszym meczem w ramach Copa Lipton.
Drugi i ostatni raz w reprezentacji Lett wystąpił dokładnie 6 lat po debiucie w przegranym 0-2 meczu z Urugwajem, w tych samych rozgrywkach.

</doc>
<doc id="2626308" url="https://pl.wikipedia.org/wiki?curid=2626308" title="Kulików (gmina)">
Kulików (gmina)

Gmina Kulików – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Kulików.
Gmina Kulików została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Nadycze (oprócz Smerekowa i Sulimowa), części gmin Dzibułki (Artasów i Zwetów) i Mokrotyn (Wiesenberg) oraz miasto Kulików, które pozbawiono praw miejskich (wszystkie te gminy zostały zniesione pod okupacją). Tereny te należały przed wojną do powiatu żółkiewskigo w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Artasów, Doroszów Mały, Doroszów Wielki, Hrebeńce, Koszelów, Kulików, Mierzwica, Mohylany, Nadycze, Nowe Sioło, Przemiwółki, Sulimów, Udnów, Wiesenberg i Zwertów.
Po wojnie obszar gminy włączono do ZSRR.

</doc>
<doc id="2626310" url="https://pl.wikipedia.org/wiki?curid=2626310" title="Roman Klus">
Roman Klus

Roman Klus (ur. 24 października 1922 we Lwowie, zm. 7 maja 2005 w Opolu) – polski mechanik, specjalizujący się w mechanice technicznej i stereomechanice; nauczyciel akademicki związany z uczelniami w Gliwicach i Opolu.
Życiorys.
Młodość i edukacja.
Urodził się w 1922 roku jako drugie dziecko Jana Jerzego Klusa, urzędnika pracującego na Polskich Kolejach Państwowych oraz jego żony Alicji, z domu Ranolt. W 1935 roku ukończył szkołę powszechną, a następnie kontynuował naukę w III Państwowym Gimnazjum im. Stefana Batorego we Lwowie. Do wybuchu II wojny światowej ukończył w nim cztery klasy. W czasie okupacji radzieckiej pobierał nauki w Szkole Średniej nr 14 (dawne VIII Gimnazjum), którą ukończył w 1941 roku. Następnie podczas niemieckiej okupacji w latach 1941–1944 pracował jako monter w Miejskich Zakładach Wodociągowych we Lwowie. W 1944 roku podjął studia na Wydziale Mechanicznym Lwowskiego Instytutu Politechnicznego, zaliczając w szkole tej dwa lata studiów.
W 1946 roku w ramach repatriacji znalazł się na Górnym Śląsku, gdzie kontynuował studia mechaniczne na Politechnice Śląskiej w Gliwicach. Jeszcze w czasie studiów został zatrudniony na tej uczelni jako młodszy asystent w Katedrze Mechaniki Technicznej kierowanej przez prof. Włodzimierza Burzyńskiego. Ponadto w 1948 roku rozpoczął pracę w Biurze Projektów Przemysłu Hutniczego „Biprohut” i w jej ramach wykonał pracę dyplomową pt. "Bilans energetyczny pieca martenowskiego", którą obronił w 1951 roku, uzyskując tytuł zawodowy magistra inżyniera mechanika o specjalności energetyczno-ruchowej.
Praca na Politechnice Śląskiej.
W Katedrze Mechaniki Politechniki Śląskiej Roman Klus pracował do 1966 roku, przechodząc tam przez kolejne szczeble kariery nauczyciela akademickiego: asystenta, starszego asystenta, wykładowcy i adiunkta. Na to ostatnie stanowisko został powołany w 1962 roku po uzyskaniu stopnia naukowego doktora nauk technicznych w dziedzinie mechaniki na podstawie rozprawy nt. "Poślizg sprężysty w połączeniach skurczowych wieńców kół zębatych", której promotorem był doc. dr inż. Ludwik Müller.
Praca na WSI w Opolu.
Po utworzeniu Wyższej Szkoły Inżynieryjnej w Opolu w 1966 roku znalazł na niej zatrudnienie jako starszy wykładowca. Z opolskim środowiskiem akademickim związał się jednak już kilka lat wcześniej, wykładając na tamtejszym Punkcie Konsultacyjnym Politechniki Śląskiej. Za namową pierwszego rektora WSI – doc. Rościsława Oniszczyka, objął posadę dziekana nowo powstałego Wydziału Ogólnotechnicznego. Jednocześnie kierował Zespołem Mechaniki Technicznej na tymże wydziale. Jego dziełem była organizacja od podstaw tej jednostki dydaktycznej, której głównym celem było przygotowywanie studentów, w zakresie przedmiotów podstawowych, do kontynuacji studiów na Wydziałach: Elektrycznym, Mechanicznym oraz Budownictwa. Stanowisko dziekana sprawował do 1968 roku, czyli rozwiązania tej jednostki.
W 1968 roku został mianowany docentem etatowym. Ponadto objął funkcję prodziekana Wydziału Budownictwa Lądowego, ściśle współpracując z jego dziekanem doc. Henrykiem Todorem. W 1970 roku został kierownikiem Zakładu Podstaw Konstrukcji Maszyn, który działał w ramach Wydziału Mechanicznego WSI. W tym czasie kierował licznymi pracami naukowo-badawczymi, których wyniki zastosowane zostały w przemyśle województwa opolskiego.
W 1991 roku przeszedł na emeryturę, jednak do 2000 roku pozostawał w stałym kontakcie z opolską uczelnią techniczną, prowadząc nadal seminaria dyplomowe oraz współpracując w badaniach naukowych. Zmarł w 2005 roku i został pochowany na cmentarzu w Opolu-Półwsi.
Dorobek naukowy i odznaczenia.
Roman Klus był autorem kilkudziesięciu prac naukowych, które ukazały się w czasopismach krajowych i zagranicznych. Pod jego promotorstwem wykonane zostały dwie prace doktorskie.
Za swoją działalność naukową, dydaktyczną i społeczną był wielokrotnie nagradzany, w tym czterokrotnie nagrodami rektora (1982, 1986, 1988, 1989) oraz odznaczony Srebrnym Krzyżem Zasługi (1971), Złotym Krzyżem Zasługi (1975), Odznaką Zasłużonemu Opolszczyźnie (1981), Medalem Komisji Edukacji Narodowej (1982), Krzyżem Kawalerskim Orderu Odrodzenia Polski (1983), uhonorowany Medalem 40-lecia PRL (1984) oraz Medalem Pamiątkowym WSI (1986).

</doc>
<doc id="2626313" url="https://pl.wikipedia.org/wiki?curid=2626313" title="Kościół św. Andrzeja w Prochowicach">
Kościół św. Andrzeja w Prochowicach

Kościół św. Andrzeja w Prochowicach - nieużywana, zabytkowa świątynia katolicka zlokalizowana w Prochowicach przy ul. Legnickiej róg Kopernika. Kościół jest dawną świątynią zamkową i znajduje się w pobliżu prochowickiego zamku (dojście ul. Kopernika). Został wzniesiony w końcu XV wieku, w stylu gotyckim. Był kilkakrotnie przebudowywany, m.in. w formach neogotyckich. Wewnątrz i na zewnątrz znajdują się zabytkowe płyty nagrobne, m.in. z lat 1527 - 1597. Do 1945 była to świątynia ewangelicka.
Historia.
Świątynia (wówczas drewniana) jest wymieniona po raz pierwszy w 1217. W 1426, z inicjatywy posiadacza prochowickiego zamku, Ottona Zedlitza, konstrukcja została wymieniona na murowaną. Około 1737 i w początku XX wieku przeszła ona kolejne remonty. Po zakończeniu II wojny światowej kościół przestał pełnić funkcje sakralne i był użytkowany jako magazyn. Mocno zdekapitalizowany obiekt powrócił na własność Kościoła katolickiego.
Architektura.
Kościół o rzucie prostokątnym wzniesiono z cegły gotyckiej. Od północy dobudowano doń prostokątną zakrystię, a od zachodu neogotycką kruchtę. Nad prezbiterium stoi stosunkowo wysoka wieża o rzucie czworokątntm.
Zespół nagrobków.
Spośród 19 epitafiów i płyt nagrobnych oraz 2 nagrobków architektonicznych, jakie znajdują się na wyposażeniu obiektu, wyróżniają się powstałe w XVI wieku i głównie związane z władającym wówczas miastem rodem Zedlitzów. Najokazalsze z nich to nagrobki architektoniczne:
Z językowego punktu widzenia interesująca jest spolszczona często forma nazwiska (Czedlicz). Rosnąca w siłę i zamożna Polska Jagiellonów była prawdopodobnie na tyle atrakcyjna, by skłaniać członków rodu do unifikacji i identyfikacji z polskością. Nekropolia ta zasługuje na uwagę m.in. z powodu wysokiego poziomu artystycznego nagrobków.

</doc>
<doc id="2626314" url="https://pl.wikipedia.org/wiki?curid=2626314" title="Jaryczów Nowy (gmina)">
Jaryczów Nowy (gmina)

Gmina Jaryczów Nowy – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Jaryczów Nowy.
Gmina Jaryczów Nowy została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną części gmin Jaryczów Stary i Prusy oraz miasto Jaryczów Nowy, które pozbawiono praw miejskich (wszystkie te gminy zostały zniesione pod okupacją). Tereny te należały przed wojną do powiatu lwowskiego w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Barszczowice, Ceperów, Jaryczów Nowy, Jaryczów Stary, Kukizów, Pikułowice, Podliski Wielkie, Remenów i Rudańce.
Po wojnie obszar gminy włączono do ZSRR.

</doc>
<doc id="2626315" url="https://pl.wikipedia.org/wiki?curid=2626315" title="Godło Prus">
Godło Prus



</doc>
<doc id="2626317" url="https://pl.wikipedia.org/wiki?curid=2626317" title="Pablo Frers">
Pablo Frers

Pablo Frers (ur. 1881 – zm. 1960) - argentyński piłkarz, grający podczas kariery na pozycji napastnika.
Kariera klubowa.
Pablo Frers piłkarską karierę rozpoczął w Belgrano AC. Z Belgrano zdobył mistrzostwo Argentyny w 1904.
W latach 1907-1917 występował w Racing Club de Avellaneda. Z Racingiem pięciokrotnie zdobył mistrzostwo Argentyny w 1913, 1914, 1915, 1916 i 1917.
Kariera reprezentacyjna.
Jedyny raz w reprezentacji Argentyny Frers wystąpił 15 sierpnia 1905 w zremisowanym 0-0 meczu z Urugwajem, którym był pierwszym meczem w ramach Copa Lipton.

</doc>
<doc id="2626319" url="https://pl.wikipedia.org/wiki?curid=2626319" title="Janów (gmina w dystrykcie Galicja)">
Janów (gmina w dystrykcie Galicja)

Gmina Janów – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Janów.
Gmina Janów została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Łozina, części gmin Domażyr, Wiszenka i Brzuchowice oraz miasto Janów Lwowski, które pozbawiono praw miejskich (wszystkie te gminy zostały zniesione pod okupacją). Tereny te należały przed wojną do powiatu gródeckiego w woj. lwowskim (część gminy Brzuchowice – Kozice – do powiatu lwowskiego).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Dąbrowica, Domażyr, Jamelna, Janów, Jaśniska, Kozice, Lelechówka, Łozina, Majdan-Walddorf, Porzecze-Rottenhan, Schönthal, Stawki, Stradcz, Zielów i Żorniska.
Po wojnie obszar gminy włączono do ZSRR.

</doc>
<doc id="2626320" url="https://pl.wikipedia.org/wiki?curid=2626320" title="Willows">
Willows

Willows – miasto ("city"), ośrodek administracyjny hrabstwa Glenn, w Kalifornii, w Stanach Zjednoczonych, położone w Dolinie Kalifornijskiej. W 2010 roku miasto liczyło 6166 mieszkańców. 
W sąsiedztwie miasta przebiega autostrada międzystanowa nr 5.

</doc>
<doc id="2626321" url="https://pl.wikipedia.org/wiki?curid=2626321" title="Wieczerza w Emaus (obrazy Rembrandta)">
Wieczerza w Emaus (obrazy Rembrandta)

Wieczerza w Emaus – obrazy autorstwa Rembrandta podejmujące ten sam motyw nowotestamentowy w różnych ujęciach.
Tematem dzieł jest motyw zaczerpnięty z Ewangelii św. Łukasza (24,13-31), dotyczący dwóch uczniów idących do miasta Emaus w pobliżu Jerozolimy i ich spotkania z nieznajomym. Spotkanie zakończyło się wspólną wieczerzą, gdzie podczas błogosławienia pokarmu, pielgrzymi rozpoznali w nieznajomym postać Jezusa.
Rembrandt wielokrotnie podejmował temat wieczerzy. Przez całe swoje artystyczne życie stworzył kilka takich dzieł, z których dziś do najbardziej znanych należą te z paryskich zbiorów. Stworzone na przestrzeni wielu lat dają nam możliwość prześledzenia duchowego i artystycznego rozwoju malarza. Pierwszy z nich powstał w 1629 roku. Młody malarz wzorował się wówczas na swoim nauczycielu Lestmanie i na caravaggionistach. Dla Rembrandta najważniejszy był wówczas moment samego objawienia. Postać Chrystusa widoczna po prawej stronie zasłania źródło światła. Uczeń przed nim pada na kolana przewracając krzesło, drugi za stołem pełen zdziwienia wpatruje się w monumentalną postać Jezusa. Na drugim planie widoczne jest drugie źródło światła tym razem zasłonięte przez służącą. Zasłonięte światło zgodnie z manierą caravaggionistów z Utrechtu tworzy kontrast pomiędzy jasnymi a ciemnymi obszarami płótna.
W 1648 roku, dojrzały już Rembrandt podejmuje ponownie temat. Jego interpretacja jest już zgoła inna. Jezus widoczny frontalnie z uduchowionym wyrazem, uosabia spokój ducha. Doniosłość sceny pozbawiona jest dynamiki widocznej we wcześniejszej wersji, nie ma już gwałtownych ruchów uczniów. Odczuwa się spokój, ruchy są bardziej ociężałe co odpowiada odczuwanym emocjom. Rembrandt jest już mistrzem światłocienia. Źródło światła jest niemożliwe do ustalenia choć jest obecne wszędzie i tworzy cienie podporządkowane rygorystycznej symetrii kompozycji. Można rozpoznać zapożyczenia Rembrandta z włoskiego renesansu tj. symetryczność kompozycji i elementy symbolizujące boskość: baldachim widoczny na rycinie i sklepienie widoczne na obrazie.
W Kopenhadze znajduje się inna wersja "Wieczerzy.." pochodząca z 1648 roku. Rembrandt połączył dwa style. Chrystus został przedstawiony frontalnie z taką samą powagą i dostojeństwem jednakże źródło światła pada z lewej stronie i jest zasłonięte przez jednego z apostołów.

</doc>
<doc id="2626323" url="https://pl.wikipedia.org/wiki?curid=2626323" title="Lekarze marzeń">
Lekarze marzeń

Lekarze marzeń (ang. "Presidio Med", 2002-2003) – amerykański serial obyczajowy stworzony przez Johna Wellsa i Lydię Woodward.
Światowa premiera serialu miała miejsce 24 września 2002 roku na kanale CBS. Ostatni odcinek został wyemitowany 24 stycznia 2003 roku. W Polsce serial nadawany był na kanałach TVN i TVN7.

</doc>
<doc id="2626326" url="https://pl.wikipedia.org/wiki?curid=2626326" title="Rudki (gmina)">
Rudki (gmina)

Gmina Rudki – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Rudki.
Gmina Rudki została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną
Tereny te należały przed wojną do powiatu rudeckiego w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Beńkowa Wisznia, Chłopczyce, Czajkowice, Dołobów, Jaremków, Kołbajowice, Michalewice, Nowosiółki Gościnne, Ostrów Nowy, Podhajczyki, Rudki, Szeptyce, Wistowice i Woszczańce.
Po wojnie obszar gminy włączono do ZSRR.

</doc>
<doc id="2626328" url="https://pl.wikipedia.org/wiki?curid=2626328" title="Inocybe asterospora">
Inocybe asterospora



</doc>
<doc id="2626329" url="https://pl.wikipedia.org/wiki?curid=2626329" title="Arturo Forrester">
Arturo Forrester

Arturo H. Forrester (ur. 29 czerwca 1881, zm. 15 października 1959) – argentyński piłkarz brytyjskiego pochodzenia, grający podczas kariery na pozycji napastnika.
Kariera klubowa.
Arturo Forrester podczas piłkarskiej kariery występował w Belgrano AC. Z Belgrano dwukrotnie zdobył mistrzostwo Argentyny w 1904 i 1908.
Kariera reprezentacyjna.
W reprezentacji Argentyny Browne występował w latach 1905–1907. W reprezentacji zadebiutował 15 sierpnia 1905 w zremisowanym 0–0 meczu z Urugwajem, którym był pierwszym meczem w ramach Copa Lipton. Drugi i ostatni raz w reprezentacji wystąpił 6 października 1907 w wygranym 2–1 meczu z Urugwajem, którego stawką była Copa Newton.

</doc>
<doc id="2626333" url="https://pl.wikipedia.org/wiki?curid=2626333" title="Magia sukcesu">
Magia sukcesu

Magia sukcesu (ang. "Bull", 2000) – amerykański serial obyczajowy stworzony przez Michaela S. Chernuchina.
Światowa premiera serialu miała miejsce 15 sierpnia 2000 roku na antenie TNT. Na kanale miało zostać wyemitowane 22 odcinki, ale zostało wyemitowanych 11 odcinków. Ostatni odcinek został wyemitowany 24 października 2000 roku. W Polsce serial nadawany był na kanałach TVN i TVN 7.

</doc>
<doc id="2626334" url="https://pl.wikipedia.org/wiki?curid=2626334" title="Kura kosowska piejąca">
Kura kosowska piejąca

Kura kosowska piejąca – rasa kury domowej z grupy kur długo piejących. Pianie koguta trwa średnio przez 20–40 sekund, a niektóre koguty pieją nawet przez 60 sekund. Koguty zaczynają piać w wieku 5–7 miesięcy. Kury tej rasy są kurami o wyjątkowo dobrej nieśności (160 jaj rocznie), użyteczności mięsnej i odporności. Jaja mają skorupę koloru białego. Pisklęta mają upierzenie czarne lub ciemnobrązowe. Kury chętnie opiekują się potomstwem i dużo kwoczą. Zaczynają znosić jaja po osiągnięciu ósmego miesiąca życia.
Rys historyczny.
Pierwotne kury piejące najprawdopodobniej przywędrowały do Kosowa z wojskowymi wyprawami Turków. . Do Polski zostały sprowadzone w 2012 roku.
Odmiany barwne.
Dorosłe osobniki występują w kilku odmianach barwnych:
Masa ciała.
Kogut: 2–3 kg
Kura: 1,5–2,5 kg

</doc>
<doc id="2626335" url="https://pl.wikipedia.org/wiki?curid=2626335" title="Szczerzec (gmina)">
Szczerzec (gmina)

Gmina Szczerzec – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Szczerzec.
Gmina Szczerzec została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną
Tereny te należały przed wojną do powiatu lwowskiego w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Dmytrze, Einsiedel, Falkenstein, Humieniec, Jastrzębków, Łany, Nikonowica, Ostrów, Piaski, Popielany, Rosenberg, Serdyca, Siemianówka, Sroki Szczerzeckie, Szczerzec i Zagródki.
Po wojnie obszar gminy włączono do ZSRR.

</doc>
<doc id="2626337" url="https://pl.wikipedia.org/wiki?curid=2626337" title="Minuskuł 461">
Minuskuł 461



</doc>
<doc id="2626338" url="https://pl.wikipedia.org/wiki?curid=2626338" title="Gmina Winniki">
Gmina Winniki

dawne gminy:

</doc>
<doc id="2626340" url="https://pl.wikipedia.org/wiki?curid=2626340" title="Pasadena (serial telewizyjny)">
Pasadena (serial telewizyjny)

Pasadena (2001) – amerykański serial obyczajowy stworzony przez Mike'a White'a.
Światowa premiera serialu miała miejsce 28 września 2001 roku na kanale Fox. Ostatni odcinek został wyemitowany 2 listopada 2001 roku. W Polsce serial nadawany był na kanale Polsat.

</doc>
<doc id="2626341" url="https://pl.wikipedia.org/wiki?curid=2626341" title="Winniki (gmina w dystrykcie Galicja)">
Winniki (gmina w dystrykcie Galicja)

Gmina Winniki – dawna gmina wiejska funkcjonująca w latach 1941–1944 pod okupacją niemiecką w Polsce. Nazwa gminy pochodzi od Winnik. Brak informacji o miejscu siedziby gminy; ani wykaz ani mapa jej nie podaje, a same Winniki nie są wymienione na liście miejscowości gminy, mimo że pod względem geograficznym powinny znajdować się w obrębie wytyczonych granic.
Gmina Winniki została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Czyszki (bez Gańczar), którą zniesiono. Obszar ten należał przed wojną do powiatu lwowskiego w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Czyszki, Czyżyków, Dmytrowice, Gaje, Głuchowice, Podbereźce i Winniczki.
Po wojnie obszar gminy włączono do ZSRR.

</doc>
<doc id="2626343" url="https://pl.wikipedia.org/wiki?curid=2626343" title="Anna Lisiewicz-Grundland">
Anna Lisiewicz-Grundland

Anna Lisiewicz-Grundland (ur. 12 maja 1934 w Poznaniu, zm. 1 lutego 2002 w Warszawie) – polska artystka malarka i fotograf artystyczny.
Życiorys.
Urodziła się w Poznaniu, ale od 1938 mieszkała w Warszawie. Podstaw rysunku nauczyła się na zajęciach plastycznych organizowanych w Szkole Sztuk Pięknych prof. Bolesława Kuźmińskiego, a następnie prof. Jana Skotnickiego. Studiowała na Wydziale Malarstwa warszawskiej Akademii Sztuk Pięknych pod kierunkiem prof. Artura Nacht-Samborskiego, dyplom obroniła w 1959. Pierwszy raz wystawiła swoje prace w 1962 na organizowanej przez Uniwersytet Warszawski "Wystawie Debiutów", wtedy przystąpiła do Grupy Realistów. Początkowo tworzyła przede wszystkim pejzaże, ale od 1972 rozpoczęła malować też krajobraz miejski. Wiązało się to z uczestnictwem w wystawie "„Artyści swojemu miastu”", w późniejszych latach do tematyki doszła tematyka marynistyczna i nadmorska. Artystka brała udział w plenerach nadmorskich, została też członkiem Klubu Marynistów. Swoje prace wystawiała w kraju i zagranicą, wiele z nich znajduje się w muzeach i instytucjach kulturalnych. Pod koniec życia zainteresowała się również fotografiką, z powodzeniem wystawiała swoje prace w warszawskich galeriach i domach kultury. Malarka aktywnie udzielała społecznie w miejscu swojego zamieszkania, wiele razy wystawiała prace w galeriach warszawskiej Pragi, była członkiem Towarzystwa Przyjaciół Pragi. Wielokrotnie jej prace były nagradzane, a ona odznaczana za wybitną twórczość, otrzymała m.in. odznakę Zasłużonego Działacza Kultury i Złotą Odznakę Honorową Za Zasługi dla Warszawy. Zmarła 1 lutego 2002, pochowana na cmentarzu Bródnowskim (kw. 13E-III-7).

</doc>
<doc id="2626344" url="https://pl.wikipedia.org/wiki?curid=2626344" title="Plaże Malibu">
Plaże Malibu

Plaże Malibu (ang. "Malibu Shores", 1996) – amerykański serial obyczajowy stworzony przez Meg Richman.
Światowa premiera serialu miała miejsce 9 marca 1996 roku na kanale NBC. Ostatni odcinek został wyemitowany 1 czerwca 1996 roku. W Polsce serial nadawany był dawniej w telewizji TVN.

</doc>
<doc id="2626345" url="https://pl.wikipedia.org/wiki?curid=2626345" title="Las Krążel">
Las Krążel

Las Krążel lub Las Krężel – miejsce egzekucji przez oddział Sonderkommando i pochówku ludności żydowskiej z gmin Golina, Kleczew, Skulsk oraz getta w Zagórowie w latach 1940-1944.
Masowe mordy i pochówki ludności pochodzenia żydowskiego rozpoczęto 27 października 1940 roku w lesie w okolicach osady Wygoda, gdzie pod pretekstem leczenia sanatoryjnego zamordowano starszych i schorowanych Żydów z Kalisza. Rok później rozpoczęto eksterminację ludności zgromadzonych w gettach powiatu konińskiego. W lesie testowano najbardziej wydajne metody zabijania, a wśród nich wpędzanie ludzi do dołu wypełnionego palonym wapnem, a następnie polewania go wodą. Wskutek lasowania się wapna ofiary ginęły w okrutnych męczarniach. Do lasu przywożono także zagazowanych już gazami spalinowymi Żydów z getta w Zagórowie. Prawdopodobnie mordowano także rażąc prądem, jednak brak źródeł potwierdzających te zeznania.
Według Mieczysława Sękiewicza, jednego ze świadków mordów w Lesie Krążel, przynajmniej jednemu dziecku Niemcy roztrzaskali głowę o brzeg auta. 
Według różnych źródeł do roku 1944 w Lesie Krążel zginęło od 3000 do 8000 osób. Za wszystkie zbrodnie odpowiedzialny jest dowódca Sonderkommando – Herbert Lange, który podlegał zwierzchnictwu dowódcy SS z "Warthegau", Wilhelmowi Koppe.
Po zakończeniu wojny w miejscu egzekucji wniesiono dwie macewy, które w 1980 roku zastąpiono większym pomnikiem ufundowanym przez społeczeństwo ówczesnego województwa konińskiego. W 2002 roku dzięki Radzie Ochrony Pamięci Walk i Męczeństwa w Warszawie powstał kolejny nagrobek w głębi lasu. Obecnie w miejscu kaźni znajduje się jeden pomnik i trzy nagrobki.

</doc>
<doc id="2626346" url="https://pl.wikipedia.org/wiki?curid=2626346" title="Leasing inwestycyjny">
Leasing inwestycyjny



</doc>
<doc id="2626347" url="https://pl.wikipedia.org/wiki?curid=2626347" title="Leasing kapitałowy">
Leasing kapitałowy



</doc>
<doc id="2626348" url="https://pl.wikipedia.org/wiki?curid=2626348" title="Żółkiew (gmina)">
Żółkiew (gmina)

Gmina Żółkiew – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy była Żółkiew, która stanowiła odrębną gminę miejską.
Gmina Żółkiew została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną
Tereny te należały przed wojną do powiatu żółkiewskiego w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Błyszczywody, Dzibułki, Macoszyn, Mokrotyn, Nahorce, Polany, Przedrzymiechy Małe, Przedrzymiechy Wielkie, Smereków, Soposzyn i Wiązowa.
Po wojnie obszar gminy włączono do ZSRR.

</doc>
<doc id="2626349" url="https://pl.wikipedia.org/wiki?curid=2626349" title="Leasing usługowy">
Leasing usługowy



</doc>
<doc id="2626350" url="https://pl.wikipedia.org/wiki?curid=2626350" title="Port lotniczy Sremska Mitrovica">
Port lotniczy Sremska Mitrovica

Port lotniczy Sremska Mitrovica (IATA: SMC, ICAO: LYSM) – port lotniczy położony niedaleko Sremskiej Mitrovicy w miejscowości Veliki Radinci (Serbia). Używany do celów sportowych.

</doc>
<doc id="2626351" url="https://pl.wikipedia.org/wiki?curid=2626351" title="Port lotniczy Leskovac">
Port lotniczy Leskovac

Port lotniczy Leskovac (serb. Аеродром Лесковац lub Aerodrom Leskovac, IATA: LES, ICAO: LYLE) – port lotniczy położony 2.5 kilometra na północ od Leskovaca (Serbia). Używany do celów sportowych.

</doc>
<doc id="2626353" url="https://pl.wikipedia.org/wiki?curid=2626353" title="Rodzina Hartów z Dzikiego Zachodu">
Rodzina Hartów z Dzikiego Zachodu

Rodzina Hartów z Dzikiego Zachodu (ang. "Harts of the West", 1993-1994) – amerykański serial komediowo-obyczajowy stworzony przez Roberta Moloneya. Wyprodukowany przez The Kushner-Locke Company.
Światowa premiera serialu miała miejsce 25 września 1993 roku na kanale CBS. Ostatni odcinek został wyemitowany 18 czerwca 1994 roku. W Polsce serial nadawany był dawniej na kanale TVP3.

</doc>
<doc id="2626354" url="https://pl.wikipedia.org/wiki?curid=2626354" title="Ofiara Abrahama">
Ofiara Abrahama



</doc>
<doc id="2626356" url="https://pl.wikipedia.org/wiki?curid=2626356" title="Zbigniew Vogel">
Zbigniew Vogel

Zbigniew Vogel (ur. 10 sierpnia 1924 w Rzeszowie, zm. 8 stycznia 2005 w Opolu) – polski inżynier budowy i eksploatacji maszyn, specjalizujący się w obróbce skrawaniem oraz technologii maszyn, doktor nauk technicznych, nauczyciel akademicki związany z uczelniami technicznymi w Gliwicach i Opolu; pierwszy w historii prorektor Wyższej Szkoły Inżynieryjnej w Opolu.
Życiorys.
Urodził się w 1924 roku w Rzeszowie, gdzie ukończył szkołę powszechną oraz do wybuchu II wojny światowej w 1939 roku dwie klasy gimnazjum. W celu uniknięcia deportacji do Niemiec, zatrudnił się jako pracownik fizyczny. Po zakończeniu wojny dokończył szkołę średnią i w 1946 roku zdał pomyślnie egzamin dojrzałości. Następnie podjął studia na Wydziale Mechanicznym Politechniki Śląskiej w Gliwicach, które ukończył w 1951 roku, zdobywając dyplom magistra inżyniera mechaniki w specjalności technologia maszyn. Będąc jeszcze studentem został zatrudniony w Katedrze Obróbki Skrawaniem Politechniki Śląskiej, gdzie pracował nieprzerwanie do 1967 roku, kiedy to został przeniesiony służbowo do Wyższej Szkoły Inżynierskiej w Opolu. Rok wcześniej w 1966 roku uzyskał stopień naukowy doktora nauk technicznych, a w 1968 roku został mianowany na stanowisko docenta.
W opolskiej uczelni technicznej zorganizował od podstaw Zakład Technologii Maszyn, którym kierował do 1992 roku. Wykształcił liczne grono inżynierów technologów, był promotorem trzech rozpraw doktorskich swoich współpracowników. Doceniając jego doświadczenia organizacyjne, dydaktyczne i we współpracy z przemysłem, ówczesny rektor doc. Rościsław Oniszczyk powierzył mu w 1968 roku funkcję prorektora, którą pełnił do 1975 roku. Następnie był w kierownictwie Wydziału Mechanicznego WSI. Ponownie stanowisko prorektora objął w 1981 roku, pełniąc ją do 1987 roku. W latach 1990–1993 sprawował funkcję prodziekana Wydziału Mechanicznego WSI. W 1993 roku przeszedł na emeryturę.
Przez wiele lat współpracował z Naczelną Organizacją Techniczną w Opolu, będąc zastępcą przewodniczącego Rady Wojewódzkiej Stowarzyszenia Inżynierów Mechaników Polskich. Nie należał do żadnej partii politycznej. W 1981 roku był jednym z założycieli Klubu Inteligencji Katolickiej w Opolu, nieprzychylnie traktowanego przez ówczesne władze komunistyczne.
Efekty jego działalności naukowo-dydaktycznej zostały docenione przez przyznanie mu licznych nagród, wyróżnień i odznaczeń, w tym m.in. Krzyża Kawalerskiego Orderu Odrodzenia Polski. Zmarł 8 stycznia 2005 roku w Opolu po długiej chorobie.

</doc>
<doc id="2626357" url="https://pl.wikipedia.org/wiki?curid=2626357" title="Port lotniczy Horta">
Port lotniczy Horta

Port lotniczy Horta (IATA: HOR, ICAO: LPHR) – port lotniczy położony w miejscowości Castelo Blanco, na wyspie Faial, na Azorach.

</doc>
<doc id="2626358" url="https://pl.wikipedia.org/wiki?curid=2626358" title="Rodzinny album (serial telewizyjny 2001)">
Rodzinny album (serial telewizyjny 2001)

Rodzinny album (ang. "Citizen Baines", 2001) – amerykański serial obyczajowy stworzony przez Lydię Woodward.
Światowa premiera serialu miała miejsce 29 września 2001 roku na antenie CBS. Na kanale miało zostać wyemitowane 9 odcinków, ale zostało wyemitowanych 6 odcinków. Ostatni odcinek został wyemitowany 3 listopada 2001 roku. W Polsce serial nadawany był na kanale TVN 7.

</doc>
<doc id="2626359" url="https://pl.wikipedia.org/wiki?curid=2626359" title="Port lotniczy Flores">
Port lotniczy Flores

Port lotniczy Flores (IATA: FLW, ICAO: LPFL) – port lotniczy położony w miejscowości Santa Cruz das Flores, na wyspie Flores, na Azorach.

</doc>
<doc id="2626360" url="https://pl.wikipedia.org/wiki?curid=2626360" title="Léa Seydoux">
Léa Seydoux

Léa Hélène Seydoux-Fornier de Clausonne (ur. 1 lipca 1985 w Paryżu) – francuska aktorka telewizyjna i filmowa, laureatka specjalnego wyróżnienia na 66. MFF w Cannes za rolę w filmie "Życie Adeli" (2013). Jedna z najpopularniejszych aktorek francuskich, dziewczyna Bonda w filmach "Spectre" (2015) oraz "Nie czas umierać" (2021). Czterokrotnie nominowana do francuskiej nagrody Cezar.
Życiorys.
Jej rodzina pochodzi z Alzacji. Jej matką jest Valérie Schlumberger, która utworzyła w Dakarze stowarzyszenie na rzecz dzieci ulicy, natomiast ojcem Henri Seydoux, biznesmen. Urodziła się w Passy, w 16. dzielnicy Paryża, a wychowywała się w Saint-Germain-des-Prés, obecnie 6. dzielnicy Paryża. Ma szóstkę rodzeństwa. Jej dziadkiem jest Jérôme Seydoux, prezes wytwórni filmowej Pathé. 
Rola w filmie "Belle Épine" przyniosła Seydoux nominację do Cezara w kategorii najlepszej młodej aktorki w 2011.
Zasiadała w jury konkursu głównego na 71. MFF w Cannes (2018).
Życie prywatne.
W 2016 ogłosiła, że razem ze swoim partnerem spodziewała się pierwszego dziecka. 18 stycznia 2017 urodziła chłopca o imieniu George.

</doc>
<doc id="2626361" url="https://pl.wikipedia.org/wiki?curid=2626361" title="Port lotniczy Graciosa">
Port lotniczy Graciosa

Port lotniczy Graciosa (IATA: GRW, ICAO: LPGR) – port lotniczy położony w miejscowości Santa Cruz da Graciosa, na wyspie Graciosa, na Azorach.

</doc>
<doc id="2626363" url="https://pl.wikipedia.org/wiki?curid=2626363" title="Szalony świat">
Szalony świat

Szalony świat (ang. "Student Bodies", 1997-2000) – kanadyjsko-amerykański serial komediowy wyprodukowany przez Telescene, 20th Century Fox Television, Sunbow Entertainment i Alliance Atlantis.
Jego światowa premiera odbyła się 10 stycznia 1997 roku na kanale YTV i był emitowany do 19 lutego 2000 roku. W Polsce serial nadawany był dawniej w telewizji TVN.

</doc>
<doc id="2626364" url="https://pl.wikipedia.org/wiki?curid=2626364" title="Henryk Marian Nowak">
Henryk Marian Nowak

Henryk Marian Nowak (ur. 21 grudnia 1951 w Radomsku) – polski inżynier budownictwa, specjalizujący się w mechanice konstrukcji; nauczyciel akademicki związany z Politechniką Opolską.
Życiorys.
Urodził się w 1951 w Radomsku, gdzie spędził swoje dzieciństwo i wczesną młodość. Studia wyższe zawodowe ukończył z wyróżnieniem w czerwcu 1972 na Wydziale Budownictwa Lądowego Wyższej Szkoły Inżynierskiej w Opolu. 1 września 1972 został zatrudniony na stanowisku asystenta na swoim macierzystym wydziale. Kilka lat później odbył studia magisterskie uzupełniające, które ukończył w 1976. W 1982 Rada Wydziału Budownictwa i Architektury Politechniki Łódzkiej nadała mu stopień naukowy doktora nauk technicznych w zakresie budownictwa. Obecnie jest adiunktem w Katedrze Mechaniki Budowli Politechniki Opolskiej. 
W latach 1993–1999 pełnił funkcję prodziekana do spraw studenckich, a od 1999 do 2005 roku prodziekana do spraw organizacyjnych Wydziału Budownictwa PO. W tym czasie uzyskał znaczące doświadczenie dydaktyczne i organizacyjne. Posiada uprawnienia budowlane w specjalności konstrukcyjno-budowlanej i tytuł rzeczoznawcy budowlanego w zakresie konstrukcji i ustrojów budowlanych. 
Należy do organizacji zawodowych: Polskiego Związku Inżynierów i Techników Budownictwa, Opolskiej Okręgowej Izby Inżynierów Budownictwa. 
Jest żonaty, posiada dwójkę dzieci.

</doc>
<doc id="2626365" url="https://pl.wikipedia.org/wiki?curid=2626365" title="Sakrobiznes">
Sakrobiznes

Sakrobiznes – wszelka aktywność, w której działalność religijna (sakralna) splata się ze sferą zwyczajowo uznawaną za świecką, zwróconą ku celom pragmatycznym i/lub nie związanym ze sprawami wiary i religii. Może to być więc wykorzystywanie działalności religijnej lub nawiązywanie do religii w celu uzyskiwania skutków pozareligijnych jak i działanie w sferze pozareligijnej nakierowane na uzyskanie skutków związanych z daną religią. Zaliczają się tu zarówno działania proreligijne, antyreligijne jak i neutralne światopoglądowo.
Znamienne cechy sakrobiznesu to:
Przykłady:

</doc>
<doc id="2626368" url="https://pl.wikipedia.org/wiki?curid=2626368" title="Satelita Dysona–Harropa">
Satelita Dysona–Harropa

Satelita Dysona–Harropa – hipotetyczna megastruktura służąca do wytwarzania energii elektrycznej przy użyciu wiatru słonecznego. Nazwa nawiązuje do tzw. sfery Dysona, ale w odróżnieniu od niej, tego typu system byłby znacznie trudniejszy do wykrycia z dużej odległości.
Satelita Dysona-Harropa generuje prąd elektryczny przy pomocy prostej pętli, wykonanej z metalowego przewodnika, skierowanej w kierunku Słońca. Aby rozpocząć pracę, przewodnik zostaje naładowany ładunkiem elektrycznym, wytwarzając wokół siebie cylindryczne pole magnetyczne, które wychwytuje elektrony stanowiące połowę wiatru słonecznego. Złapane elektrony odprowadzane są do kulistego odbiornika gdzie generują prąd elektryczny, który z kolei użyty jest do wytworzenia pola magnetycznego czyniąc system całkowicie samowystarczalnym energetycznie. Nadmiar wytworzonego prądu, który nie jest potrzebny do generacji pola magnetycznego, skierowany zostaje do lasera podczerwonego skierowanego w kierunku stacji odbiorczej na powierzchni Ziemi. Atmosfera Ziemi nie pochłania promieniowania podczerwonego, tak więc transfer energii jest bardzo wydajny z minimalnymi stratami. Satelita byłby sterowany automatycznie w kierunku Słońca przy użyciu niewielkiego żagla słonecznego.
Nawet niewielki satelita tego typu, z 300-metrową pętlą skonstruowaną z miedzianego kabla o przekroju 1 cm2, 2-metrowym odbiornikiem i żaglem o średnicy 10 m, usytuowany w połowie drogi pomiędzy Słońcem a Ziemią, byłby w stanie generować 1,7 megawatów energii. Większe satelity mogłyby wytwarzać znacznie więcej energii.
Poważnym problemem technicznym związanym z obsługą satelitów Dysona–Harropa byłoby przesyłanie wygenerowanej energii na Ziemię. Aby zmaksymalizować ilość wiatru słonecznego docierającego do nich, musiałyby się one znajdować wysoko ponad płaszczyzną ekliptyki, dziesiątki milionów kilometrów od Ziemi. Przy odległościach tego rzędu, nawet bardzo skoncentrowany promień laserowy byłby znacznie rozproszony zanim dotarłby na Ziemię, pokrywając powierzchnię rzędu tysięcy kilometrów kwadratowych. Przy użyciu współczesnych technologii, soczewki skupiające promień lasera musiałyby mieć średnicę rzędu 10 do 100 km.
Drugą opcją jest zastosowanie szeregu stacji przekaźnikowych, co jednak wiązałoby się z większymi stratami energii w trakcie przesyłu.

</doc>
<doc id="2626375" url="https://pl.wikipedia.org/wiki?curid=2626375" title="W Hydrae">
W Hydrae

W Hydrae – gwiazda zmienna typu Mira Ceti położona w gwiazdozbiorze Hydry, odległa o około 375 lat świetlnych od Ziemi.
Okres zmian jasności gwiazdy wynosi 361 dni, jej jasność waha się pomiędzy 5,7-10,0. Gwiazda została po raz pierwszy opisana jako zmienna w 1889 przez Edwina Sawyera.
Wokół gwiazdy znajduje się obłok pyłowy utworzony z materiału odrzuconego przez gwiazdę z jej zewnętrznej powierzchni. Po oddaleniu się od powierzchni gwiazdy na odległość równą przynajmniej jej średnicy, materia wychładza się na tyle, że poszczególne atomy zaczynają zlepiać się razem, tworząc bardziej skomplikowane związki chemiczne, między innymi minerały takie jak forsteryt czy enstatyt. W dysku pyłowym otaczającym gwiazdę odkryto także ślady wody. Dysk rozciąga się w odległości od 10,7 do 47 500 j.a., w porównaniu z Układem Słonecznych – od orbity Saturna do Obłoku Oorta.

</doc>
<doc id="2626378" url="https://pl.wikipedia.org/wiki?curid=2626378" title="Kajetan Olędzki">
Kajetan Olędzki

Kajetan Olędzki herbu Rawicz – sekretarz generalny konfederacji województwa czernihowskiego w konfederacji barskiej.
Syn kasztelana chełmskiego Andrzeja. 

</doc>
<doc id="2626382" url="https://pl.wikipedia.org/wiki?curid=2626382" title="Vaihingen">
Vaihingen

Niemcy:
Osoby:
Inne:

</doc>
<doc id="2626383" url="https://pl.wikipedia.org/wiki?curid=2626383" title="Piotr Stecki">
Piotr Stecki

Piotr Stecki herbu Radwan – podsędek ziemski włodzimierski, komornik graniczny czernihowski w 1757 roku, konsyliarz województwa czernihowskiego w konfederacji barskiej.

</doc>
<doc id="2626386" url="https://pl.wikipedia.org/wiki?curid=2626386" title="Rynek (Tatry)">
Rynek (Tatry)

Rynek – rówień na dnie środkowej części Wąwozu Kraków w Dolinie Kościeliskiej w Tatrach Zachodnich. Ma długość około 100 m, jest pozioma i trawiasta. Na południowo-wschodnim skraju Rynku, po obydwu stronach wąwozu, znajduje się skalna brama utworzona przez dwie wybitne turnie; po orograficznie prawej stronie jest to ściana Ptakowej Turni z nyżami (Kościół), po stronie lewej Baszta. Z Rynku prowadzi dość wyraźna ścieżka na Przełęcz za Saturnem, a także kilka innych dróg taternickich opisanych przez Władysława Cywińskiego w tomie 3 jego szczegółowego przewodnika "Tatry".

</doc>
<doc id="2626387" url="https://pl.wikipedia.org/wiki?curid=2626387" title="Umarow">
Umarow

Umarow:

</doc>
<doc id="2626388" url="https://pl.wikipedia.org/wiki?curid=2626388" title="Umarowa">
Umarowa



</doc>
<doc id="2626390" url="https://pl.wikipedia.org/wiki?curid=2626390" title="Apolonia Gojawiczyńska">
Apolonia Gojawiczyńska



</doc>
<doc id="2626397" url="https://pl.wikipedia.org/wiki?curid=2626397" title="Mikołaj Karaśkiewicz">
Mikołaj Karaśkiewicz

Mikołaj Karaśkiewicz (ur. 1892, zm. 1951) – pianista, organista, kompozytor, dyrygent chórów, długoletni pedagog w Państwowym Gimnazjum Klasycznym w Bydgoszczy. 
Życiorys.
Urodził się 4 grudnia 1892 r. w Kościanach w powiecie kaliskim. Był synem Stanisława i Jadwigi z domu Sadowicz. W 1915 r. ukończył Akademię Muzyki Kościelnej w Ratyzbonie w klasie fortepianu i organów. Na uczelni zaprzyjaźnił się z organistą Engelbertem Mulorzem. W latach 1920-1921 dyrygował chórem „Harmonia”. Od 1920 r. nauczał śpiewu i muzyki w Państwowym Gimnazjum Klasycznym w Bydgoszczy przy placu Wolności 9, po reformie szkolnej w 1935 r. zwane Państwowym Gimnazjum i Liceum im. Marszałka Józefa Piłsudskiego. Założył i prowadził męski chór szkolny, w którym śpiewało od 40 do 60 uczniów oraz kółko muzyczne, które w 1927 r. przekształciło się w orkiestrę szkolną, liczącą od 20 do 30 muzyków.
Uzupełniając etat nauczyciela, nauczał w latach 1928-1933 śpiewu w Państwowym Gimnazjum Humanistycznym przy ul. Grodzkiej. Od 1924 r. przez rok pełnił funkcję dyrygenta Bydgoskiego Okręgu Śpiewaczego. Po II wojnie światowej nadal uczył w I Liceum Ogólnokształcącym. 
Zmarł 18 sierpnia 1951 r. w Polanicy-Zdroju, podczas pobytu w sanatorium. Został pochowany na cmentarzu parafii Najświętszego Serca Pana Jezusa przy ul. Ludwikowo w Bydgoszczy.

</doc>
<doc id="2626401" url="https://pl.wikipedia.org/wiki?curid=2626401" title="Jerzy Falkowski">
Jerzy Falkowski

Jerzy Falkowski herbu Doliwa (zmarł przed 24 stycznia 1789 roku) – skarbnik łucki w latach 1781-1786, skarbnik nowogrodzki, vicesgerent grodzki grabowiecki, konsyliarz województwa wołyńskiego w konfederacji barskiej.
Podpisał elekcję Stanisław Augusta Poniatowskiego.

</doc>
<doc id="2626404" url="https://pl.wikipedia.org/wiki?curid=2626404" title="Engelbert Mulorz">
Engelbert Mulorz

Engelbert Mulorz (ur. 26 października 1889 w Zdzieszowicach, zm. 14 grudnia 1979 w Bydgoszczy) – bydgoski organista, pianista, dyrygent, długoletni chórmistrz (1920–1969) Towarzystwa Śpiewu "Święty Wojciech" w Bydgoszczy. 
Życiorys.
Urodził się 26 października 1889 r. Był synem Franciszka, muzyka amatora i dyrygenta kapeli wiejskiej we wsi Zdzieszowice koło Strzelec Opolskich oraz Marii z domu Mocka. 
Szkołę ludową ukończył w rodzinnej wsi, gdzie też u miejscowego nauczyciela i organisty uczył się gry na fortepianie i organach. Po ukończeniu w 1908 r. Konserwatorium Muzycznego w Bytomiu przez cztery lata grał w orkiestrze kameralnej i symfonicznej w Rudzie Śląskiej. W latach 1912–1925 studiował w Akademii Muzyki Kościelnej w Ratyzbonie (Akwizgran), gdzie poznał kilku Polaków, m.in. Mikołaja Karaśkiewicza.
Z dyplomem wirtuoza organowego i dyrygenta, został wcielony do armii niemieckiej i walczył na froncie zachodnim. W grudniu 1918 r. wrócił do Zdzieszowic, ale – za prowadzenie agitacji na rzecz powrotu Opolszczyzny do Polski – musiał uciekać ze Śląska. W listopadzie 1919 r. osiedlił się w Bydgoszczy, idąc tropem swego przyjaciela Mikołaja Karaśkiewicza. W styczniu 1920 r. objął stanowisko organisty w kościele farnym pw. św. Marcina i Mikołaja. Początkowo nauczał śpiewu w Miejskim Gimnazjum Matematyczno-Przyrodniczym im. Mikołaja Kopernika przy ul. Kopernika 1. Od 1921 r. przez wiele lat uczył gry na organach w Bydgoskim Konserwatorium Muzycznym Wilhelma von Winterfelda. 
W bydgoskiej farze przez 49 lat pełnił rolę organisty i chórmistrza najstarszego bydgoskiego Towarzystwa Śpiewu „Św. Wojciech”. Nazywano go mistrzem improwizacji i wirtuozem. Często wykonywał własne kompozycje. W 1956 r. skomponował pieśń do Matki Bożej Bydgoskiej. Należał do czołówki bydgoskich dyrygentów. Dyrygował też chórem „Hasło” (1923–1924), a w latach 1926–1927 pełnił funkcję dyrektora artystycznego XXI Okręgu Kół Śpiewaczych.
Zmarł 14 grudnia 1979 r. w Bydgoszczy. Został pochowany na cmentarzu Nowofarnym przy ul. Artyleryjskiej.

</doc>
<doc id="2626409" url="https://pl.wikipedia.org/wiki?curid=2626409" title="Vancouver Art Gallery">
Vancouver Art Gallery

Vancouver Art Gallery (pol. Galeria Sztuki Vancouver) – muzeum sztuk pięknych położone w Vancouver w prowincji Kolumbia Brytyjska, przy 750 Hornby Street. Zbiory muzeum obejmują 10 000 dzieł sztuki (obrazy, rzeźby, fotografie, grafika, rysunki) reprezentujących głównie współczesną sztukę Kanady. Ważnym działem zbiorów Vancouver Art Gallery jest największa i najbardziej znacząca kolekcja obrazów i prac na papierze pejzażystki Emily Carr.
Historia.
Budowa pierwszego budynku Galerii Sztuki Vancouver rozpoczęła się w marcu 1931 na działce przy ulicy Georgia Street nr 1145, na skraju centrum miasta, kilka przecznic na zachód od obecnej siedziby. Zbudowany kosztem 40 000 dolarów budynek Vancouver Art Gallery miał tylko jedną kondygnację, przeznaczoną na galerię wystawową.
W 1951 Galeria Sztuki Vancouver została rozbudowana w celu dostosowania jej do 157 dzieł Emily Carr, przekazanych przez nią testamentem przed śmiercią w 1945 na rzecz prowincji Kolumbia Brytyjska. Gromadzeniem funduszy na ten cel zajął się bliski przyjaciel Carr, członek Grupy Siedmiu Lawren Harris, który odegrał kluczową rolę w pozyskaniu 300 000 dolarów, przekazanych przez miasto Vancouver.
W 1983 Vancouver Art Gallery przeniosła się do swojej obecnej siedziby w budynku dawnego sądu prowincjonalnego, położonego w obrębie ulic Georgia, Howe, Hornby i Robson Street. Neoklasyczny budynek sądu został zbudowany w 1906 według projektu architekta Francisa Rattenbury i zmodernizowany na początku lat 80., przed wprowadzeniem się galerii. Nową Vancouver Art Gallery otwarto dla publiczności w październiku 1983.
W 2008 premier Kolumbii Brytyjskiej, Gordon Muir Campbell zapowiedział przekazanie przez prowincję kwoty 50 milionów dolarów na rzecz budowy nowego gmachu galerii w celu podwojenia powierzchni wystawowej.
Kolekcja.
Licząca ponad 10 000 dzieł sztuki stała kolekcja Galerii Sztuki Vancouver powstała na drodze darowizn i zakupów. Jednym z głównych zadań, jakie stawia przed sobą Galeria, jest gromadzenie i prezentacja dzieł artystów z Kolumbii Brytyjskiej.
Malarstwo.
Początek kolekcji dało siedem prac artystów kanadyjskich, z których sześć stanowiły darowizny. Pierwszych zakupów dokonano w 1932; były to obrazy: "Na plaży w Dinard" (ok. 1900–1904), pędzla Jamesa Wilsona Morrice’a i "Droga do St. Fidele" (ok. 1929–1930), pędzla A.Y. Jacksona. W 1937 zakupiono za sumę 400 dolarów pierwszy obraz Emily Carr, "Totem Pole, Kitseukla" z 1912. Po śmierci Carr w 1945 kolekcja jej prac została przekazana jej na rzecz prowincji Kolumbia Brytyjska. W 1966 powiernicy fundacji imienia artystki, Emily Carr Trust Collection, oficjalnie przekazali 157 jej prac na rzecz Galerii Sztuki Vancouver. Kolekcja ta składa się dziś z 252 dzieł, w tym 146 obrazów, 51 rysunków i 45 prac ceramicznych, a także pism, książek, fotografii i niezatytułowanych szkiców.
W zbiorach Galerii znajduje się również szereg znaczących dzieł artystów Grupy Siedmiu: Lawrena Harrisa, A.Y. Jacksona i Arthura Lismera oraz m.in. Jocka Macdonalda, Jamesa Wilsona Morrice’a, Davida Milne’a, Harolda Towna i Gershona Iskovitza. Odrębną część zbiorów stanowią prace artystów wywodzących się z Quebecu, w tym Theophile’a Hamela, Antoine’a Plamondona, Marc-Aurèle de Foy Suzor-Coté’a, Paul-Emile’a Borduas’a, Guido Molinariego, Claude’a Tousignant, Jean-Paula Lemieux, Jany Sterbak i Jocelyne Alloucherie.
Kolekcja malarstwa europejskiego obejmuje dzieła XVII-wiecznych artystów holenderskich, m.in.: Jana Antonisza van Ravesteyna, Jana Wijnantsa, Isaaca van Ostade, Pietera Neeffsa I, Jacoba Marrela, Jana van Huysuma, Balthasara van der Asta, Jana van Goyena, Roelofa van Vriesa, Willema van de Velde (młodszego), Salomona van Ruysdaela i Cornelisa de Heema. Ważną część zbiorów stanowi pierwsza edycja rycin Francisca Goi "Okropności wojny" ("Los desastres de la guerra").
Fotografia.
Galeria posiada jeden z najważniejszych zbiorów fotograficznych w Ameryce Północnej. Wśród pierwszych eksponatów, jakie znalazły się w tym dziale zbiorów były prace takich artystów jak m.in.: Eikoh Hosoe, Manuel Álvarez Bravo, Minor White i Donigan Cumming. W 2002, dzięki połączeniu darowizn i zakupów, w zasobach Galerii znalazł się zbiór kolekcjonerów z Toronto, Alison i Alana Schwartzów, zawierający prace takich mistrzów fotografii jak: Cindy Sherman, Andreas Gursky, Thomas Struth i Dan Graham. W 2003 i 2004 fotograficzna kolekcja dzięki kolejnym darowiznom uległa znacznemu powiększeniu. W jej ramach znalazły się prace kolejnych artystów-fotografików, m.in.: Samuela Bourne’a, Roberta Franka, Davida Octaviusa Hilla, Roberta Adamsona, Julii Margaret Cameron, Manuela Álvareza Bravo, Ansela Adamsa, Edwarda Westona, Lewisa Hine’a, Tiny Modotti, Williama Foxa Talbota, Margaret Bourke-White, Weegee, Henriego Cartier-Bressona, André Kertésza.
Galeria posiada też duży zbiór fotografii oraz instalacji artystów wywodzących się z Vancouver, m.in.: Jeffa Walla, Stana Douglasa i Roya Ardena.

</doc>
<doc id="2626415" url="https://pl.wikipedia.org/wiki?curid=2626415" title="Mariusz Kończal">
Mariusz Kończal

Mariusz Kończal (ur. 1966 w Bydgoszczy) – dyrygent, chórmistrz, profesor Akademii Muzycznej im. Feliksa Nowowiejskiego w Bydgoszczy.
Życiorys.
Ukończył podstawową i średnią szkołę muzyczną w klasie fortepianu i organów oraz bydgoską Akademię Muzyczną. W 1989 r. uzyskał dyplom w specjalności dyrygentura chóralna w klasie prof. Mieczysława Rymarczyka. W 1992 z ukończył Podyplomowe Studium Chórmistrzowskie w klasie Henryka Blachy, a dwa lata później Podyplomowe Studium Emisji Głosu, oba prowadzone przez Centrum Animacji Kultury w Warszawie i Akademię Muzyczną w Bydgoszczy. 
Od 1995 podjął pracę w Akademii Muzycznej w Bydgoszczy, gdzie prowadził klasę dyrygowania na Wydziale Dyrygentury Chóralnej i Edukacji Muzycznej oraz zespoły kantatowo-oratoryjne na Wydziale Wokalno-Aktorskim. Był też dyrygentem Chóru Akademickiego tej uczelni. 
Podstawową jego działalność poza pedagogiką, stanowi praca z różnorodnymi chórami i zespołami. Doświadczenia dyrygenckie zdobywał, pracując w latach 1988-1991 z amatorskim chórem mieszanym „Harmonia”, a w latach 1989-1993 z chórem męskim „Hasło” w Bydgoszczy. Pełnił przez kilka lat funkcję konsultanta wokalnego chóru chłopięcego i mieszanego w Grudziądzu. W 1993 r. powołał przy IX Liceum Ogólnokształcącym w Bydgoszczy, prowadząc tam autorską klasę muzyczną – Chór Żeński „Serioso-Giocoso”, z którym to zespołem, jako dyrygent, osiągnął w krótkim czasie duże sukcesy, także w skali międzynarodowej. 
W 1999 r. powierzono mu prowadzenie Bydgoskiego Chóru Katedralnego, powołanego z inicjatywy ks. arcybiskupa Henryka Józefa Muszyńskiego. W kolejnych latach chór ten zdobył liczne nagrody na festiwalach chóralnych w Polsce i za granicą. Kiedy z okazji jubileuszu 500-lecia bydgoskiej fary zorganizowany został w tej świątyni (2002) I Przegląd Chóralnej Pieśni Pasyjnej, dyrygował około 500-osobowym chórem na zakończenie tej imprezy. Znaczne wyniki artystyczne osiągnął także z chórem studentów Akademii Muzycznej.
Jego działalność artystyczna i pedagogiczna była wielokrotnie nagradzana. Otrzymał m.in. nagrody: Prezydenta Miasta Bydgoszczy, „Feliksa Gazety Wyborczej”, nagrodę dla najlepszego dyrygenta na Ogólnopolskich Konkursach Chórów a Cappella Dzieci i Młodzieży, Bydgoskich Impresjach Muzycznych i Ogólnopolskim Festiwalu Pieśni o Morzu. Był dyrektorem artystycznym bydgoskiego Oddziału Polskiego Związku Chórów i Orkiestr.

</doc>
<doc id="2626416" url="https://pl.wikipedia.org/wiki?curid=2626416" title="Ricardo Santos">
Ricardo Santos

Ricardo Alex Costa Santos (ur. 6 stycznia 1975 w Salvadorze) – brazylijski siatkarz plażowy. Trzykrotny medalista olimpijski.
W parze z Emanuelem zdobył dwa medale olimpijskie. W 2004 r. w Atenach zostali złotymi medalistami, a w 2008 r. w Pekinie brązowymi. Jest również wicemistrzem olimpijskim z Sydney, gdzie w 2000 r. występował razem z Zé Marco de Melo.
Zdobył także złoty medal igrzysk panamerykańskich w Rio de Janeiro.
Obecnie występuje w parze z Andre Loyola Stein.

</doc>
<doc id="2626417" url="https://pl.wikipedia.org/wiki?curid=2626417" title="Osiedle XXX-lecia">
Osiedle XXX-lecia

W przeszłości tę nazwę nosiły:

</doc>
<doc id="2626418" url="https://pl.wikipedia.org/wiki?curid=2626418" title="Rose Ausländer">
Rose Ausländer

Rosalie (Rose) Beatrice, "de domo" Scherzer, "primo voto" Ausländer (ur. 11 maja 1901 w Czerniowcach, Austro-Węgry, zm. 3 stycznia 1988 w Düsseldorfie, RFN) – żydowska poetka liryczna, pochodząca z Bukowiny, tworząca w językach niemieckim i angielskim, zamieszkała w Rumunii, Stanach Zjednoczonych i Niemczech.
Życiorys.
Rodzice Rosy pochodzili ze środowiska ortodoksyjnych Żydów miasteczka Sadagóry (obecnie dzielnica Czerniowiec), ale zaliczali się do liberalnych wolnomyślicieli, byli wiernymi obywatelami Monarchii Austro-Węgierskiej, a zarazem pielęgnowali tradycje żydowskie.
Rodzina Rosy Scherzer opuściła Czerniowce w 1916 roku, przed nadejściem wojsk rosyjskich i udała się do Budapesztu, a następnie do Wiednia, gdzie Rosa ukończyła jednoroczną szkołę handlową (1919/1920). W 1920 roku powróciła do należących do Rumunii Czerniowiec i rozpoczęła pracę w kancelarii adwokackiej, studiując literaturę i filozofię na Uniwersytecie w Czerniowcach. W tym samym roku, po śmierci ojca, przerwała studia.
Wraz z kolegą ze studiów Ignacym Ausländerem w 1921 roku wyemigrowała do USA, gdzie rozpoczęła pracę księgowej w wydawnictwie i zaczęła tworzyć poezję. 19 października 1923 roku poślubiła Ignacego Ausländera, lecz już w 1926 roku rozwiodła się z nim. W tym samym roku otrzymała obywatelstwo USA.
W 1927 roku powróciła do Czerniowiec aby opiekować się chorą matką. Tam poznała dziennikarza Heliosa Hechta i wraz z nim w 1928 roku powróciła do Nowego Jorku. W następnych latach rozpoczęła publikację wierszy i felietonów w niemieckojęzycznych czasopismach amerykańskich.
W 1931 roku ponownie powróciła wraz z Heliosem Hechtem do Czerniowiec. Tam publikowała wiersze i artykuły w prasie, tłumaczyła z języka jidysz i angielskiego oraz uczyła języka angielskiego. W 1934 roku rozstała się z Heliosem Hechtem. W 1937 roku utraciła obywatelstwo USA.
Przy poparciu niemieckojęzycznego autora Alfreda Margul-Sperbera w 1939 roku ukazał się 
W obawie przed nadchodzącą wojną w 1939 roku ponownie wyjechała do USA, lecz w tym samym roku powróciła do Czerniowiec aby opiekować się chorą matką. W 1940 roku wojska radzieckie okupowały Czerniowce. Rose Ausländer została aresztowana jako rzekomy szpieg amerykański, a po czterech miesiącach zwolniona z więzienia. Pracowała jako pielęgniarka w klinice okulistycznej.
W 1941 roku Czerniowce ponownie znalazły się pod władzą Rumunii. Jako Żydówka znalazła się w getcie, gdzie poznała Paula Celana. Do wiosny 1944 roku przetrwała w ukryciu, a po zajęciu Czerniowiec przez Armię Czerwoną pracowała w miejskiej bibliotece w Czerniowcach. W grudniu 1945 wystąpiła o paszport w celu wyjazdu do Rumunii. W sierpniu 1946 przybyła do Bukaresztu, we wrześniu 1946 przez Konstancę opuściła Rumunię i dotarła do Nowego Jorku. Do 1956 roku pisała wiersze wyłącznie w języku angielskim. Pod wpływem spotkania z Paulem Celanem w 1957 roku unowocześniła swój styl literacki.
W 1964 roku zamieszkała w Wiedniu, a w 1965 w Düsseldorfie. Do 1971 roku podróżowała po Europie, a w latach 1968–1969 po raz ostatni odwiedziła USA.
W 1972 roku przeniosła się do domu starców gminy żydowskiej Düsseldorfu. Po złamaniu szyjki kości udowej w 1977 roku nie opuszczała już swojego pokoju i zajmowała się wyłącznie twórczością poetycką.

</doc>
<doc id="2626419" url="https://pl.wikipedia.org/wiki?curid=2626419" title="Sudapet">
Sudapet

Sudapet – państwowe przedsiębiorstwo naftowe Sudanu założone w 1997 i podlegające Ministerstwu Energii i Górnictwa.
Obecnie Sudapet nie jest aktywny w zakresie wydobycia, a jedynie zarządza zyskami z koncesji wydobywczych przyznanych dla zagranicznych koncernów. Przedsiębiorstwo dąży do przekształcenia w niezależne, zdolne do samodzielnego procesu wydobycia i przetwórstwa ropy naftowej.
Historia.
W listopadzie 1997 Stany Zjednoczone nałożyły sankcje na Sudan z powodu finansowania wojny domowej z zysków uzyskanych z handlu ropą naftową. W lutym 2000 rząd Stanów Zjednoczonych zdecydował się rozszerzyć na Sudapet oraz GNPOC (Greater Nile Petroleum Operating Company), której 25% udziałowcem była korporacja Talisman Energy.

</doc>
<doc id="2626420" url="https://pl.wikipedia.org/wiki?curid=2626420" title="Emanuel Rego">
Emanuel Rego

Emanuel Fernando Scheffler Rego (ur. 15 kwietnia 1973 w Kurytybie) – brazylijski siatkarz plażowy. Trzykrotny medalista olimpijski.
W parze z Ricardo zdobył dwa medale olimpijskie. W 2004 r. w Atenach zostali złotymi medalistami, a w 2008 r. w Pekinie brązowymi.
Zdobył także dwa złote medale igrzysk panamerykańskich, w Rio de Janeiro oraz w Guadalajarze.
Występował w parze z Alisonem Cerutti.
Życie prywatne.
Jego żoną jest Leila Barros, była brazylijska siatkarka halowa i plażowa. Para wzięła ślub w 2008 r. w Rio de Janeiro. Mają dwójkę dzieci Mateusa i Lukasa.

</doc>
<doc id="2626421" url="https://pl.wikipedia.org/wiki?curid=2626421" title="Austriacka teoria monopolu">
Austriacka teoria monopolu

W austriackiej szkole ekonomii funkcjonują trzy zasadnicze teorie monopolu – Ludwiga von Misesa, Israela Kirznera i Murraya N. Rothbarda. Różnią się one co do definicji, występowania i możliwego wpływu konsumentów.
Teoria Misesa.
Główne założenia.
Teoria monopolu Misesa kładzie główny nacisk na cenę monopolistyczną. Powstaje ona gdy sprzedawca ogranicza wielkość podaży (podnosząc przez to cenę dobra) poniżej poziomu równowagi rynkowej, zwiększając przy tym swój zysk. Cena monopolowa może wystąpić tylko wtedy, gdy w rozważanym zakresie cenowym krzywa popytu jest nieelastyczna (elastyczność cenowa popytu) i sprzedawca lub grupa sprzedawców (kartel) kontroluje całą podaż.
Sam monopol, w sensie kontroli nad całą podażą określonego dobra, o ile nie prowadzi do powstania ceny monopolowej, nie ma większego znaczenia dla analizy Misesa. Jednak istnienie monopolu jest głównym czynnikiem wymaganym, by mogła zaistnieć cena monopolistyczna.
Wpływ monopolu na rynek.
Powstanie ceny monopolowej jest jedyną sytuacją, gdy produkcja nastawiona na zysk różni się od produkcji na potrzeby konsumentów, sprzeciwiając się tym samym supremacji konsumentów (zjawisku występującym na rynku, w którym to konsumenci określają, co ma być produkowane i w jakiej ilości; producent chcący osiągnąć zysk musi przewidzieć i dostosować się do życzeń konsumentów inaczej szybko zbankrutuje), gdyż monopolista może produkować mniej, niż wynikałoby to z życzeń konsumentów i nie istnieje dla niego bodziec by zwiększyć produkcję i obniżyć cenę.
Warunki występowania monopolu.
Głównym powodem powstawania monopolów i cen monopolistycznych w teorii Misesa są specjalne przywileje nadawane przez państwo (np. licencje) lub inne działania państwa (np. cła ograniczające konkurencję). Na wolnym rynku powstanie monopolu jest bardzo ograniczone, gdyż wszelkie próby żądania ceny monopolistycznej, lub ograniczania podaży będą spotykały się z reakcją konkurencji i będą przez nią kompensowane. Istnieje jednak pewna ograniczona możliwość powstawania monopolów na wolnym rynku, takich jak monopol surowcowy, ograniczonego miejsca, czy geograficzny.
Krytyka matematycznego podejścia do teorii monopolu.
Mises zwraca uwagę na fakt, że monopolista nie wie, w jaki sposób zareagują konsumenci na zwiększenie się ceny, gdyż nie zna kształtu krzywej popytu. Dlatego też wszelkie równania stworzone przez ekonomistów matematycznych, przy założeniu o doskonałej informacji, są bezużyteczne i nie mają żadnego znaczenia w prawdziwym działaniu. Jedynym sposobem wyznaczenia optymalnej ceny monopolistycznej jest metoda prób i błędów, oparta na przewidywaniach popytu i informacjach z przeszłości; monopolista ma bowiem dostęp do wielkości popytu i podaży w poprzednich okresach (nie ma jednak dostępu do całych krzywych, tylko do poszczególnych punktów znajdujących się na nich).
Krytyka teorii Misesa.
Krytykę teorii Misesa przeprowadził Murray N. Rothbard, wykazując, że na wolnym rynku nie istnieje możliwość odróżnienia ceny monopolistycznej od ceny konkurencyjnej. Dodatkowo Dominick Armentano w eseju "Krytyczny przegląd teorii monopolu" zwraca uwagę na problem przy próbie obiektywnej definicji jednolitego zasobu surowca, gdyż takiego rozróżnienia może dokonać jedynie konsument.
Teoria Kirznera.
Teoria monopolu Kirznera opiera się bezpośrednio na jego teorii przedsiębiorczości, w której dzięki przedsiębiorczości – rozumianej jako zdolność do odkrywania braku koordynacji na rynku, której usunięcie przyniesie zysk – oraz dzięki konkurencji, rynek dąży do równowagi (stanu, w którym wszystkie działania rynkowe będą skoordynowane).
Definicja.
Monopol w definicji Kirznera, jest to kontrola nad całym bieżącym zasobem określonego surowca. Monopolistą jest ten, kto mając wyłączność na jakiś surowiec, uniemożliwia konkurencji wejście na rynek produkcji swojego dobra. W tym rozumieniu pojęcie monopolisty nie odnosi się do jedynego producenta danego dobra, który nie ma wyłączności na surowce potrzebne do jego wytworzenia (np. Microsoft nie jest monopolistą w definicji Kirznera, gdyż każdy ma dostęp do surowców potrzebnych do konkurowania z nim).
Wpływ monopolu na rynek.
Według teorii Kirznera monopolista staje się praktycznie niewrażliwy na działania konkurencyjne, jednakże chociaż rozpoczęcie danej działalności jest zablokowane z definicji (Kirzner podawał przykład: „bez dostępu do pomarańczy, produkcja soku jest zablokowana”), możliwe jest rozpoczęcie podobnej działalności (w podanym wyżej przykładzie, można rozpocząć produkcję soku malinowego), która ogranicza w pewnym stopniu wpływy monopolu.
Teoria Kirznera zakłada także, że występująca na rynku objętym monopolem surowcowym tendencja ku równowadze, skutkuje ustaleniem się wyższej ceny surowca niż konkurencyjna cena równowagi, a także do wyższej ceny produktu otrzymywanego z tego surowca – powstała w ten sposób nadwyżka może zostać wykorzystana poprzez wycofanie z rynku części surowca i podbicie ceny.
Kirzner zaznacza również, że z powodu niedoskonałej wiedzy może dojść do wypadku, kiedy jedynie monopolista, który przejmie cały surowiec, będzie dostrzegał możliwość jego wykorzystania. W tym wypadku nawet ograniczenie podaży produktu, by zwiększyć cenę, skutkuje poprawą alokacji zasobów na rynku – gdyby nie monopolista, surowiec nie zostałby użyty w ogóle.
Warunki występowania monopolu.
Teoria monopolu Kirznera bardzo mocno ogranicza możliwość występowania monopolu na wolnym rynku, a jeśli nawet taki by zaistniał, może zostać w każdej chwili złamany poprzez odkrycie nowych złóż danego surowca.
Krytyka teorii Kirznera.
Dominick Armentano zauważa trudność przy określeniu definicji „całego bieżącego zasobu surowca”. W przypadku określenia jej jako kontroli nad wszystkimi potwierdzonymi i pewnymi zasobami surowców, nie możemy "a priori" wykluczyć możliwości wejścia konkurencji, gdyż w każdej chwili może zostać odkryty nowy zasób surowca. Co więcej, teoria austriacka (na której opiera się Kirzner) bierze pod uwagę rozciągnięcie zjawisk rynkowych w czasie, przez co nie można stwierdzić czy potencjalni konkurenci są pozbawieni możliwości wejścia na rynek.
Ponadto całkowita kontrola nad podażą całego surowca, uczyniłaby racjonalną kalkulację ekonomiczną bardzo trudną, ponieważ nie istniałby rynek na ten surowiec. Monopolista w sensie Kirznera, nie mógłby ocenić, czy używa swoich zasobów w racjonalny sposób (zob. problem kalkulacji ekonomicznej).
Teoria Rothbarda.
Definicja.
Rothbard w swoich rozważaniach na temat monopolu wychodzi od trzech jego możliwych definicji funkcjonujących w ekonomii:
Definicję pierwszą odrzuca jako niepraktyczną, gdyż kiedykolwiek produkty postrzegane są jako różne ich producenci i sprzedawcy stają się monopolistami – na przykład właściciel Empire State Building jest monopolistą w zakresie wynajmowania tam pomieszczeń, a lekarz Wiliams jest monopolistą w zakresie świadczonych przez siebie usług. Tylko konsumenci mogą stwierdzić, czy dwa oferowane towary są tym samym dobrem, czy dwoma różnymi dobrami, przy czym fizyczne właściwości produktu są tylko jedną z jego części składowych – cement kupowany od A może mieć inną wartość w oczach konsumentów (chociażby ze względu na jakość obsługi) niż taki sam cement (pod względem fizycznym) kupowany u B. Definicja ta jest bezużyteczna dla ekonomisty, gdyż zależy od tego, co potraktuje za dobro jednorodne – krawaty, krawaty w kropki, czy krawaty produkowane przez C, a takiego rozróżnienia mogą dokonać tylko konsumenci.
Definicję drugą odrzuca jako opartą na iluzji, wedle której mamy do czynienia z założeniem o istnieniu ceny konkurencyjnej, z którą możemy skonfrontować wyższą cenę monopolową, będącą wynikiem ograniczenia podaży. Producent musi zadecydować o wielkości produkcji i sprzedaży w okresie przyszłym, wielkość produkcji ustali na takim poziomie, by osiągnąć maksymalne dochody pieniężne (przy innych czynnikach nie zmienionych), opierając się na przewidywanym przez siebie kształcie przyszłej krzywej popytu – to znaczy, że będzie się starał, by powyżej punktu równowagi popyt był elastyczny. Działając w ten sposób, zdecyduje się na wyprodukowanie ilości S danego dobra. Zakładając, że prawidłowo określił krzywą popytu na dane dobro, punkt przecięcia prostej S i krzywej popytu wyznaczy cenę równowagi P. Pomijając trudność z oszacowaniem kształtu krzywej nie istnieje sposób by stwierdzić, czy cena P jest konkurencyjna, czy monopolistyczna – wiemy jedynie, że jest wolnorynkowa (to znaczy ustalona na podstawie dobrowolnych decyzji konsumentów i producentów). Nie możemy też stwierdzić, czy producent decydujący się ograniczyć produkcję w przyszłym okresie, nie przesuwa się z ceny subkonkurencyjnej do ceny konkurencyjnej, dlatego sam fakt ograniczenia produkcji nie może świadczyć o powstaniu ceny monopolistycznej.
Za właściwą Rothbard uznaje definicję trzecią, określającą monopol jako przywilej nadany przez państwo, rezerwujący dany obszar produkcji dla szczególnej grupy lub jednostki. Rothbard twierdzi, że teoria ceny monopolowej jest mylna, jeśli chodzi o wolny rynek, jednak ma pełne zastosowanie co do przywilejów monopolistycznych. Na wolnym rynku każda krzywa popytu, na której producent opiera swoje kalkulacje, jest elastyczna powyżej ceny wolnorynkowej; inaczej producent podniósłby cenę, by zwiększyć swój dochód. Nadanie przywileju monopolistycznego czyni krzywą popytu mniej elastyczną, gdyż konsumenci nie mogą kupować produktów od potencjalnych konkurentów monopolistów.
Wpływ monopolu na rynek.
Na wolnym rynku ustalona cena jest odzwierciedleniem dobrowolnych decyzji konsumentów i producentów. Monopolista na skrępowanym rynku, o ile krzywa popytu jest nieelastyczna powyżej ceny wolnorynkowej, może osiągnąć zysk monopolistyczny poprzez ustalenie ceny monopolistycznej, w wyniku czego tracą konsumenci mając mniej dóbr i płacąc za nie wyższą cenę. W wypadku gdy krzywa popytu jest elastyczna powyżej ceny wolnorynkowej, monopolista nie jest w stanie osiągnąć zysku monopolistycznego, jednak konsumenci i potencjalni konkurencji nadal będą poszkodowani (na przykład przez to, że potencjalnie konkurenci nie będą mogli wejść na rynek).
Nie można także podnieść zarzutu, że konsumenci w wypadku istnienia przywileju monopolistycznego, sami czynią swoją krzywą popytu nieelastyczną powyżej ceny wolnorynkowej, umożliwiając tym samym osiągnięcie zysku monopolistycznego. Tylko na wolnym rynku kształt krzywej popytu odzwierciedla dobrowolne decyzje konsumentów. Oparte na przemocy działanie rządu wprowadzające przywilej prowadzi do modyfikacji krzywych popytu konsumentów, gdyż jeśli chcąc zaspokoić swoje potrzeby zmuszeni są korzystać tylko z oferty monopolisty.
Krytyka innych teorii monopolu przeprowadzona przez Rothbarda.
Ważną częścią teorii monopolu Rothbarda jest krytyka innych funkcjonujących teorii monopolu i związanymi z nimi koncepcji (np. bariery wejścia), w tym obecnie funkcjonującej teorii konkurencji niedoskonałej.
Krytyka teorii monopolu opartych na cenie monopolistycznej.
Wykazanie niemożliwości odróżnienia ceny monopolistycznej od ceny konkurencyjnej prowadzi bezpośrednio, w teorii Rothbarda, do odrzucenia teorii monopolu opartych na cenie monopolistycznej.
Bariery wejścia na wolnym rynku.
Rothbard sprzeciwiał się koncepcji barier wejścia na rynek rozumianych w innej postaci niż przywileje państwowe.
W przypadku koncepcji bariery w postaci wymogu zgromadzenia dużego kapitału, by wejść w daną branżę (np. samochodową), Rothbard argumentuje, że wynika ona z niezrozumienia różnicy między wolnością a obfitością dóbr. Fakt, że każdy ma wolność, by wejść w taką strefę produkcji nie znaczy, że każdy jest w stanie to uczynić. Wolność w takim wypadku rozumiana jest jako brak barier prawnych uniemożliwiających podjęcie danej działalności, natomiast rzadkość zasobów nie jest defektem wolnego rynku, ale fundamentalną cechą rzeczywistego świata.
Innej koncepcji bariery wejścia na rynek w postaci monopolu naturalnego, który nie może podlegać konkurencji (użyteczność publiczna) Rothbard przeciwstawia się, argumentując, że nawet jeśli specyficzne warunki powodują, że w danej branży jest miejsce tylko na jedną firmę, nie ma to żadnego znaczenia. Nie istnieje bowiem możliwość odróżnienia ceny monopolistycznej od ceny konkurencyjnej. Co więcej, nie wypracowano takiej obiektywnej metody, która pozwalałaby odróżnić branżę klasyfikowaną jako użyteczność publiczna od innych.
Krytyka teorii konkurencji monopolistycznej (niedoskonałej).
Zasadniczo teoria konkurencji niedoskonałej opiera się na zaprezentowaniu pewnego idealnego stanu konkurencji doskonałej i przeciwstawieniu jej stanu konkurencji niedoskonałej. Konkurencja doskonała definiowana jest jako stan, w którym krzywa popytu na produkty każdej firmy jest doskonale elastyczna. W tym stanie żadna firma nie ma wpływu na kształtowanie się ceny, a każda wyprodukowana przez nią ilość produktu zostaje sprzedana, stąd cena produktu jest równa kosztowi krańcowemu. Natomiast konkurencja niedoskonała rozumiana jest jako stan, w którym krzywa popytu jest opadająca (wielkość podaży ma wpływ na cenę). W tym przypadku stan konkurencji doskonałej jest stanem pożądanym, gdyż, maksymalizuje on osiągany dobrobyt, natomiast konkurencja monopolistyczna prowadzi do utraty dobrobytu. Porównanie obrazuje wykres.
Pierwszym argumentem wytoczonym przez Rothbarda przeciwko teorii konkurencji monopolistycznej jest błąd przy określeniu stanu konkurencji doskonałej. Nie może istnieć krzywa popytu będąca na całej długości doskonale elastyczna. Omawiając zagregowaną krzywą popytu, stwierdzamy, że przy każdej hipotetycznej cenie konsumenci zdecydują się zakupić pewną ilość towaru. Jeśli wszyscy producenci będą chcieli sprzedać więcej, będą musieli obniżyć cenę. Nawet najmniejsza firma ma wkład w całkowitą podaż, przez co przyczynia się do spadku ceny. Krzywa popytu może być niemal doskonale elastyczna (choć nigdy doskonała nie będzie), co niszczy całą koncepcję konkurencji doskonałej. Nie występuje bowiem żadna różnica między firmą, której krzywa popytu jej produktu jest niemal doskonale elastyczna, a firmą z innej branży, w której popyt jest elastyczny. Całe rozumowanie zostaje zatem sprowadzone do problemu ceny monopolistycznej i elastyczności, bądź nieelastyczności krzywej.
Paradoks nadmiaru mocy produkcyjnych.
W założeniach konkurencji doskonałej firmy dostosowują wielkość produkcji w taki sposób, by krzywa kosztu przeciętnego była styczna do krzywej popytu w swoich minimum – to znaczy koszt przeciętny na jednostkę produktu był jak najmniejszy (punkt ten stanowi optymalny poziom produkcji). W przypadku konkurencji monopolistycznej, producent wybierze wielkość produkcji odpowiadającą punktowi styczności krzywej popytu z krzywą kosztu przeciętnego. Jak widać na wykresie 2 w takim przypadku cena jest wyższa niż dla konkurencji doskonałej, a produkcja mniejsza, do tego nie prowadzona po optymalnym – najniższym koszcie przeciętnym. Różnica pomiędzy wielkością produkcji w przypadku konkurencji monopolistycznej a optymalnym punktem najniższego kosztu przeciętnego będzie stanowiła niewykorzystane możliwości produkcyjne zakładu.
Rothbard przeciwstawia się tej analizie, argumentując, że krzywa kosztu przeciętnego w obu wypadkach nie byłaby taka sama, przez co nie możemy porównywać tych stanów. Przy próbie doprowadzenia do stanu konkurencji doskonałej, duża firma musiałaby zostać podzielona na mniejsze przez co koszty jednostkowe znacznie by wrosły (zob. korzyści skali).
Rothbard rozwija także argument Sir Roya Harroda (jednego z twórców teorii konkurencji monopolistycznej). Stwierdza on, że nie jest logiczne, by firma planując przyszłą produkcję, przewidując, że będzie musiała ograniczyć produkcję z wielkości X do wielkości X – Y, nie zaplanowała takiego ograniczenia wielkości zakładu i swoich możliwości produkcyjnych, by krzywa kosztu przeciętnego osiągała minimum w punkcie X – Y, tylko dalej utrzymała taki sam krzywej kosztu przeciętnego.
Co więcej, badania empiryczne wykazują, że krzywa kosztów przeciętnych jest znacznie bardziej płaska niż ukazują to wykresy w podręcznikach, dlatego różnica pomiędzy punktami, w którym przecina się krzywa popytu doskonałego i monopolistycznego z krzywą kosztu przeciętnego jest nieistotna.

</doc>
<doc id="2626425" url="https://pl.wikipedia.org/wiki?curid=2626425" title="Zé Marco de Melo">
Zé Marco de Melo

José Marco Nobrega Ferreira de Melo; znany jako Zé Marco (ur. 19 marca 1971 w João Pessoa) – brazylijski siatkarz plażowy. Wicemistrz Olimpijski z Sydney, gdzie w 2000 r. występował w parze z Ricardem.

</doc>
<doc id="2626430" url="https://pl.wikipedia.org/wiki?curid=2626430" title="Márcio Araújo">
Márcio Araújo

Márcio Henrique Barroso Araújo (ur. 12 października 1973 w Fortalezie) – brazylijski siatkarz plażowy. Wicemistrz Olimpijski z Pekinu, gdzie w 2008 r. występował w parze z Fábiem.
Obecnie występuje w parze z Ricardem.

</doc>
<doc id="2626432" url="https://pl.wikipedia.org/wiki?curid=2626432" title="Fábio Luiz Magalhães">
Fábio Luiz Magalhães

Fábio Luiz Magalhães (ur. 13 marca 1979 w Marataízes) – brazylijski siatkarz plażowy. Wicemistrz Olimpijski z Pekinu, gdzie w 2008 r. występował w parze z Márciem Araújo.

</doc>
<doc id="2626433" url="https://pl.wikipedia.org/wiki?curid=2626433" title="Cerkiew Narodzenia św. Jana Chrzciciela w Gładyszowie">
Cerkiew Narodzenia św. Jana Chrzciciela w Gładyszowie

Cerkiew pod wezwaniem Narodzenia św. Jana Chrzciciela – prawosławna cerkiew parafialna w Gładyszowie. Należy do dekanatu Gorlice diecezji przemysko-gorlickiej Polskiego Autokefalicznego Kościoła Prawosławnego. Położona na małopolskim Szlaku Architektury Drewnianej.
Dawna świątynia greckokatolicka, wzniesiona w 1857, rozbudowana w 1914. Budowla drewniana, o konstrukcji zrębowej, orientowana, zamknięta trójbocznie, jednonawowa, salowa (bez wyodrębnionego prezbiterium), z kruchtą. Dach jednokalenicowy, blaszany, z umiejscowioną centralnie czworoboczną wieżyczką zwieńczoną kopulastym hełmem. Wewnątrz ikonostas z początku XX w. Ściany i sufit ozdobione polichromią. Obok cerkwi drewniana dzwonnica wzniesiona na planie kwadratu, z dachem namiotowym.
Cerkiew służyła grekokatolikom do czasu wysiedlenia ludności łemkowskiej w 1947. Następnie w obiekcie urządzono stajnię. W 1967 świątynię przekazano Kościołowi prawosławnemu. W latach 1978–1982 dokonano kapitalnego remontu cerkwi.
Cerkiew została wpisana do rejestru zabytków 4 maja 2015 pod nr A-1433/M.
Uroczystość patronalna przypada 7 lipca (według starego stylu 24 czerwca).

</doc>
<doc id="2626435" url="https://pl.wikipedia.org/wiki?curid=2626435" title="Janina Sztompka-Grabowska">
Janina Sztompka-Grabowska

Janina Sztompka-Grabowska znana również jako Janina Sztompkówna (ur. 23 czerwca 1903, zm. 17 grudnia 1939) – polska dziennikarka radiowa.
To jej słowa „Halo, halo Polskie Radio Warszawa, fala 480 m...” zainaugurowały nadawanie Polskiego Radia 18 kwietnia 1926 roku o godzinie 17:00. Spikerką Polskiego Radia była w latach 1929–1935. Pochowana została na cmentarzu Powązkowskim (kwatera 284b wprost-1-11).

</doc>
<doc id="2626436" url="https://pl.wikipedia.org/wiki?curid=2626436" title="GNPOC">
GNPOC

GNPOC () – przedsiębiorstwo naftowe działające na terenie Sudanu. Powstało 18 czerwca 1997; brało udział w konstrukcji ropociągu z pól naftowych w rejonie granicznym Sudanu i Sudanu Południowego do rafinerii w Chartumie i El Obeid, a także do Port Sudan z przeznaczeniem na eksport. Jego siedziba mieści się w Khartoum Tower w Chartumie.
Pozwolenia na wydobycie obejmują duże pola naftowe Unity oraz Heglig, a także mniejsze El Toor, El Noor, Toma South, Bamboo, Munga i Diffra.
Udziałowcy.
GNPOC jest spółką typu joint venture, w której udziały mają:
Udziały ONGC zostały nabyte w 2003 od kanadyjskiej korporacji naftowej Talisman Energy.

</doc>
<doc id="2626438" url="https://pl.wikipedia.org/wiki?curid=2626438" title="Todd Rogers">
Todd Rogers

Todd Rodgers (ur. 30 września 1973 w Santa Barbara) – amerykański siatkarz plażowy. Mistrz Olimpijski z Pekinu, gdzie w 2008 r. występował w parze z Philem Dalhausserem.

</doc>
<doc id="2626444" url="https://pl.wikipedia.org/wiki?curid=2626444" title="Phil Dalhausser">
Phil Dalhausser

Phill Dalhausser, a właściwie Phillip Peter Dalhausser (ur. 26 stycznia 1980 w Baden w Szwajcarii) – amerykański siatkarz plażowy. Mistrz Olimpijski z Pekinu, gdzie w 2008 r. występował w parze z Toddem Rogersem.

</doc>
<doc id="2626445" url="https://pl.wikipedia.org/wiki?curid=2626445" title="Papirus 5">
Papirus 5



</doc>
<doc id="2626451" url="https://pl.wikipedia.org/wiki?curid=2626451" title="R Doradus">
R Doradus

R Doradus (HD 29712) – gwiazda zmienna typu Mira Ceti położona w gwiazdozbiorze Złotej Ryby.
Gwiazda oddalona jest od Ziemi o (178±10) lat świetlnych, jej promień wynosi (370±50) promieni Słońca, masa jest niewiele większa od masy Słońca i wynosi 1,2 . Widziana z Ziemi ma średnicę (0,057±0,005) sekundy kątowej i jest drugą po Słońcu gwiazdą o największym rozmiarze kątowym. Jej temperatura efektywna wynosi (2740±190) K. Jest (6500±1400) razy jaśniejsza od Słońca, a jej obserwowana wielkość gwiazdowa waha się pomiędzy 4,8 i 6,6 i zazwyczaj jest widzialna gołym okiem.
R Doradus jest niezwykle „rozdęta” nawet jak na bardzo stare czerwone olbrzymy typu Mira Ceti, prawdopodobnie znajduje się na samej granicy niestabilności dla typu Mira Ceti.
Wokół gwiazdy znajduje się obłok pyłowy utworzony z materiału odrzuconego przez gwiazdę z jej zewnętrznych warstw. Po oddaleniu się od powierzchni gwiazdy na odległość większą od jej średnicy, materia wychładza się na tyle, że poszczególne atomy zaczynają łączyć się, tworząc bardziej skomplikowane związki chemiczne, między innymi minerały takie jak forsteryt czy enstatyt.

</doc>
<doc id="2626453" url="https://pl.wikipedia.org/wiki?curid=2626453" title="HD 29712">
HD 29712



</doc>
<doc id="2626456" url="https://pl.wikipedia.org/wiki?curid=2626456" title="Wielki ropociąg Nilu">
Wielki ropociąg Nilu

Wielki ropociąg Nilu - główny ropociąg Sudanu, transportujący ropę z roponośnych terenów w rejonach granicznych Sudanu i Sudanu Południowego. Ropociąg ma długość prawie 1600 km, w tym 1,8 km stanowi odcinek podmorski. Składa się z 6 stacji pompowych, 2 stacji kontrolnych do 2 rafinerii oraz terminalu załadunkowego Bashair Marine Terminal 25km na południe od Port Sudanu. Zarządcą jest China National Petroleum Corporation (CNPC), który jest 40% udziałowcem Greater Nile Petroleum Operating Company (GNPOC).
Początkowo rurociąg zaczynał bieg na polu naftowym Heglig w stanie Kordofan Południowy. W 1999 ropociąg przedłużono o odcinek do pola naftowego Unity. Po uzyskaniu niepodległości w lipcu 2011 przez Sudan Południowy ropociąg przeciął się z granicą powstałą po secesji od Sudanu.

</doc>
<doc id="2626460" url="https://pl.wikipedia.org/wiki?curid=2626460" title="John Hope Simpson">
John Hope Simpson

Sir John Hope Simpson (ur. 23 lipca 1868, zm. 10 kwietnia 1961), KBE – brytyjski polityk i parlamentarzysta, urzędnik administracji kolonialnej.
Dzieciństwo i młodość.
John urodził się w mieście Liverpool w Anglii.
Kariera polityczna.
Simpson zajmował różne stanowiska w administracji kolonialnej. Był komendantem głównym wysp Andamanów i Nikobarów. Następnie zaangażował się w działalność polityczną w Partii Liberalnej. W 1922 został wybrany deputowanym okręgu wyborczego Taunton w hrabstwie Somerset. Do 1924 był członkiem Izby Gmin.
W sierpniu 1929 w Mandacie Palestyny doszło do arabskich zamieszek, w wyniku których zginęło 133 Żydów i 116 Arabów. Bezpośrednio po zajściach dochodzenie wyjaśniające okoliczności i przyczyny zamieszek przeprowadziła komisja Shawa. Przedstawiony w marcu 1930 raport zalecił rządowi ponowne rozpatrzenie polityki względem żydowskiej imigracji i sprzedaży gruntów Żydom w Palestynie. Bezpośrednią konsekwencją Raportu Komisji Shawa było powołanie Królewskiej Komisji, na czele której stanął sir Simpson. Przyjechał on do Palestyny 20 maja 1930. Jego zadaniem było przeprowadzenie dochodzenia w sprawie perspektyw żydowskiej imigracji i rozwoju Palestyny. Pomimo dużej złożoności badanego tematu, sir Simpson stosunkowo krótki czas przebywał w Mandacie Palestyny. Końcowy raport Komisji został przygotowany 1 października 1930, i opublikowany 21 października pod tytułem Raport na Temat Imigracji, Osadnictwa Rolniczego i Rozwoju (ang. The Report on Immigration, Land Settlement and Development). Raport mówił, że arabska społeczność Palestyny nie jest w stanie stworzyć własne samodzielne państwo, ponieważ jest zbyt biedną i słabą ekonomicznie grupą społeczną. Jako jedyną możliwość rozwoju Palestyny wskazano napływ średniej klasy żydowskiej, która poprzez tworzenie nowych osad rolniczych pobudzała rozwój gospodarki narodowej. Jednakże wiązało się z tym rosnące zagrożenie ze strony arabskich rozruchów. Wrogość do nowych imigrantów była podstawowym czynnikiem budującym rodzącą się narodową tożsamość palestyńskich Arabów. Podsumowując, raport zalecał, aby utrzymać spokój wewnętrzny należy ograniczyć żydowską imigrację. Bezpośrednią konsekwencją Raportu Komisji Simpsona było ogłoszenie białej księgi Passfielda, która ograniczyła wielkość żydowskiej imigracji oraz nałożyła ograniczenia na sprzedaż ziemi Żydom.
W 1934 Kolonia Nowa Fundlandia znalazła się w głębokim kryzysie finansowym i ogłosiła upadłość, przechodząc pod brytyjski zarząd komisaryczny. W latach 1934–1936 Simpson pełnił obowiązki Komisarza Zasobów Naturalnych w Kolonii Nowa Fundlandia.
Późniejsze lata.
W późniejszych latach Simpson zajął się pisaniem książek i działalnością na rzecz uchodźców. Był autorem dwóch pierwszych nowoczesnych badań problematyki statusu uchodźców na początku XX wieku. Zmarł w 1961.
Napisał następujące książki:

</doc>
<doc id="2626462" url="https://pl.wikipedia.org/wiki?curid=2626462" title="Aneta Górnicka-Boratyńska">
Aneta Górnicka-Boratyńska

Aneta Górnicka-Boratyńska (ur. 1971) – polska pisarka, dziennikarka, polonistka, krytyczka literacka i feministka.
Doktoryzowała się na Uniwersytecie Warszawskim, napisała pracę o polskich emancypantkach "Stańmy się sobą". Publikowała w takich czasopismach jak Ex Libris, Gazeta Wyborcza, Polityka, Res Publica Nowa, Wysokie Obcasy.
Mieszka w Brukseli.

</doc>
<doc id="2626463" url="https://pl.wikipedia.org/wiki?curid=2626463" title="Ahmed Haroun">
Ahmed Haroun

Ahmed Haroun (ur. 1964) − jeden z trzech Sudańczyków ściganych przez Międzynarodowy Trybunał Karny za zbrodnie wojenne i zbrodnie przeciwko ludzkości w Darfurze.
Pomimo międzynarodowego nacisku na rząd Sudanu w celu wydania jego osoby Ahmed pełnił urząd ministra spraw humanitarnych do maja 2009, kiedy to został nominowany na zarządce prowincji Kordofanu Południowego. We wrześniu 2007 został nominowany do poprowadzenia śledztwa w kwestii pogwałcenia praw człowieka na terenie Darfuru.

</doc>
<doc id="2626473" url="https://pl.wikipedia.org/wiki?curid=2626473" title="Bitwa pod Skoczowem">
Bitwa pod Skoczowem

Bitwa pod Skoczowem – bitwa pomiędzy oddziałami polskimi a wojskami czechosłowackimi w dniach 28–30 stycznia 1919 roku. Największe starcie w czasie wojny polsko-czechosłowackiej.
Sytuacja ogólna.
Ofensywa czechosłowacka, prowadzona od 23 stycznia, zmusiła nieliczne siły polskie do odwrotu w kierunku północnym i północno-wschodnim. Zagrożone okrążeniem i całkowitym zniszczeniem, 26 stycznia wszystkie walczące jeszcze oddziały wycofano z Cieszyna i utworzono nową linię obrony. Dowodzący obroną płk Franciszek Latinik zorganizował pozycje nad Wisłą: od Strumienia na północy po Ustroń na południu. W ten sposób chciano zablokować Czechom drogę na Bielsko.
Czesi z kolei 27 stycznia zajęli opuszczony Cieszyn. W myśl kolejnych rozkazów ofensywa miała dotrzeć przynajmniej do zachodniego brzegu Wisły, a przy braku oporu miano także zająć resztę Śląska Cieszyńskiego do Bielska włącznie. Zadanie to zdawało się możliwe do wykonania, gdyż w tym czasie Czesi dysponowali przynajmniej 3-krotną przewagą liczebną.
Bitwa.
28 stycznia doszło do pierwszych walk w rejonie Skoczowa. Po zaciętej obronie następnego dnia Polacy wycofali się z Pruchnej na północ od Skoczowa oraz z Ustronia i okolic Goleszowa na południu. 30 stycznia wojska czechosłowackie zostały odrzucone od mostu kolejowego w Drogomyślu, dzięki szarży polskiego pociągu pancernego "Hallerczyk". Do wieczora Czesi zajęli tylko Strumień. Na południe od Skoczowa padł Nierodzim, ale tego samego dnia zdołano wieś odbić. Mimo zażartej ofensywy Czechów Polakom udało się obronić umocnienia w miejscowościach bezpośrednio pod Skoczowem, w: Ochabach, Wiślicy, Simoradzu i Międzyświeciu. Mimo przewagi liczebnej i przejścia sił czeskich na wschodni brzeg rzeki Wisły w rejonie Ustronia, w tym dniu w związku z opóźnieniem posiłków, ofensywa czeska utknęła.
Z uwagi na silny opór polskich oddziałów oraz nowe rozkazy z naczelnego dowództwa (wydane po ostrych naciskach ententy), dowodzący Czechami gen. Josef Šnejdárek po godz. 20:00 30 stycznia 1919 r. zaproponował zawieszenie broni. Propozycja rozejmu przyszła w ostatniej chwili, ponieważ płk Latinik uznał bitwę za przegraną i już o godz. 18:00 wydał rozkaz o przygotowaniu do odwrotu na nową linię obrony na wschód od rzeki Wisły. Zawieszenie broni weszło w życie następnego dnia.
Skutki.
Obrona rejonu Skoczowa uniemożliwiła wojskom czechosłowackim opanowanie całego Śląska Cieszyńskiego. Prowadzona jednak wojna polsko-ukraińska uniemożliwiła Polsce skuteczne przeciwstawienie się agresji i obronę tymczasowej linii demarkacyjnej, wyznaczonej 5 listopada 1918. Tylko stanowcze żądania natychmiastowego zaprzestania walk, wystosowane przez ententę, zapobiegły dalszym postępom Czechów na Śląsku Cieszyńskim. Bitwa skoczowska pozwoliła jednak Polsce na utrzymanie przynajmniej części regionu do czasu rozstrzygnięcia jego przynależności przez ententę.
Upamiętnienie.
Walki żołnierza polskiego o Cieszyn i Skoczów zostały upamiętnione na Grobie Nieznanego Żołnierza w Warszawie napisem na jednej z tablic po 1990 r. „CIESZYN - SKOCZÓW 23 - 26 I 1919”.
Dla upamiętnienia żołnierzy polskich poległych w Bitwie pod Skoczowem 28-30 stycznia 1919 roku, z inicjatywy gminy Towarzystwo Gimnastyczne „Sokół”, a głównie ówczesny prezes Józef Staszko, wznieśli pomnik „Naszym Bohaterom”. Projekt monumentu wykonał prof. Jan Raszka, zaś rzeźbę orła i płaskorzeźby - krakowski artysta Henryk Waldyn. Czołowa płyta płaskorzeźby przedstawiała alegoryczną wizję walki z czeskim lwem, boczne zawierały strofy patriotycznego wiersza ks. Emanuela Grima. Pomnik odsłonięto w 1924 roku. Niemcy zburzyli go we wrześniu 1939 roku. W 1961 roku na jego miejscu postawiono pomnik „Poległym za polskość Śląska” wg projektu Artura Cienciały. Przedstawiono na nim sceny związane z walką o polski Śląsk. Pomnik rozebrano w 2015 roku i na jego miejscu odbudowano przedwojenny pomnik „Naszym Bohaterom”, którego rekonstrukcję wykonano na podstawie archiwalnych fotografii. Całość zaprojektował architekt Ludwik Herok a autorem rzeźby był prof. Jan Herma z Cieszyna. Nowy pomnik odsłonięto 11 listopada 2015 roku.
W 2018 roku na budynku przy ul.Wałowej, na tzw. Małym Rynku namalowano pamiątkowy mural „Bitwa pod Skoczowem 30 stycznia 1919”. Przedstawia on 3 oficerów, w tle prezentuje się grób nieznanego żołnierza. Twórcą dzieła jest Rafał Roskowiński.
Dnia 2 lutego 2019 roku z okazji stulecia bitwy przeprowadzono jej rekonstrukcję w plenerze. Działania zbrojne toczone u bram miasta w styczniu 1919 roku odtworzyły takie grupy rekonstrukcyjne jak: Muzeum 4 PSP, GRH Grenadiere, GRH K.u.K. Sturmtruppen, GRH Powstaniec Śląski, GRH 7 DAK oraz grupy czeskie: KVH Karla Vasatka, KVH Slovacko, KVH Patria i Grupa Libora Ouzký'ego. Były opatrzone komentarzem historycznym zarówno w języku polskim, jak i w czeskim.

</doc>
<doc id="2626474" url="https://pl.wikipedia.org/wiki?curid=2626474" title="Grojkon">
Grojkon

Grojkon, Festiwal Grojkon, Królestwo Grojkonu – ogólnopolski Festiwal Literatury Fantastycznej i Gier, odbywający się raz do roku w Bielsku-Białej w latach 2007–2013 oraz 2015.
Historia.
I Żywieckie Dni Fantastyki, 13–15 kwietnia 2007.
Idea zorganizowania festiwalu na Śląsku, powstała w roku 2007, w Żywcu. I Żywieckie Dni Fantastyki, trzydniowy festiwal fantastyki, zainteresował ponad 300 osób. Główną atrakcją był Parkon, czyli gra terenowa odbywająca się na terenie ogromnego żywieckiego parku.
Grojkon 2008 – II Żywieckie Dni Fantastyki, 18–20 kwietnia.
Druga edycja, Grojkon 2008 - II Żywieckie Dni Fantastyki, umożliwiła ponad 400 osobom, skorzystanie z przygotowanych atrakcji, w tym spotkań ze znanymi pisarzami, takimi jak Andrzej Pilipiuk i Jacek Komuda. Główną atrakcją festiwalu w roku 2008, była gra terenowa odbywająca się na terenie Starego Zamku w Żywcu.
Grojkon 2009, 17–19 kwietnia.
W roku 2009, Grojkon został przeniesiony do Bielska-Białej, do V Liceum Ogólnokształcącego, przy ul. Juliusza Słowackiego 45. Frekwencja festiwalu wrosła i w 2009 uczestniczyło w nim ponad 500 osób, a na imprezie pojawiło się kilku zaproszonych gości wśród których można wymienić Piotra W. Cholewę, Jacka Komudę oraz zwycięzcę Pucharu Mistrza Mistrzów, Mateusza "Inkwizytora" Budziakowskiego.
Grojkon 2010, 21–23 maja.
Grojkon 2010, odbywał się w aż dwóch placówkach oświatowych, tj. Zespół Szkół Technicznych i Handlowych oraz Zespół Szkół Elektronicznych, obydwie mieszczące się przy ul. Lompy, w Bielsku-Białej. Grojkon 2010, miał początkowo odbywać się w dniach 16–18 kwietnia 2010, ale tuż przed festiwalem nastąpiła katastrofa w Smoleńsku i festiwal, ze względu na żałobę narodową, przeniesiono. W nowym terminie, okolice Bielska-Białej nawiedziła powódź, uniemożliwiając części uczestników, w tym niektórym z zaproszonych gości, dojazd. W dniach 21–23 maja liczba uczestników przekroczyła 700 osób, a wśród gości, którzy pojawili się na festiwalu można wymienić m.in. Andrzeja Pilipiuka, Witolda Jabłońskiego, Piotra W. Cholewę, Jacka Komudę oraz Pawła Ciećwierza. Ponadto w tej edycji po raz pierwszy zaprezentował się Teatr Ognia i Ruchu "Arkona", prezentując swoje umiejętności w tańcu z ogniem. Patronat nad Grojkonem objął m.in. portal bielsko.biala.pl i Antyradio FM.
Grojkon 2011, 11–13 marca.
Grojkon 2011, ponownie mający miejsce w ZSTiH oraz ZSE, był największą dotychczasową edycją festiwalu. Liczba uczestników przekroczyła 1000 osób, pojawiło się ponad 30 gości, odbyło się ponad 350 godzin punktów programu w 12 blokach tematycznych, a suma nagród we wszystkich turniejach i konkursach przekroczyła 30.000zł (najbardziej prestiżową nagrodą był bilet lotniczy do Japonii (Nagoya), sponsorowany przez organizatorów festiwalu). Jedną z szerzej komentowanych atrakcji była Arena Zoltar, czyli laserowy paintball, w którym uczestniczyło przez cały festiwal ponad 150 osób. Wśród najważniejszych turniejów jakie gościł Grojkon 2011 należy wymienić:
Już po raz drugi zwieńczeniem sobotniego dnia był pokaz tańca z ogniem w wykonaniu Teatru Ognia i Ruchu "Arkona".
Grojkon 2012, 7–9 września.
Rok 2012 umożliwił przeniesienie Grojkonu, do nowoczesnego obiektu dydaktycznego w Bielsku-Białej, tj. Akademii Techniczno-Humanistycznej. Podobnie jak w roku 2010, nastąpiła zmiana daty: z 27–29 kwietnia, na 7–9 września. Wśród bloków tematycznych Królestwa Grojkonu, znalazły się m.in.:
Gościem specjalnym grojkonu 2012 był pisarz grozy XXI wieku Graham Masterton.
Grojkon 2013, 26–28 kwietnia.
Siódma edycja kowentu który odbył się w dniach 26–28 kwietnia 2013 roku na terenie Akademii Techniczno-Humanistycznej.
Grojkon: Spotkanie, 6 czerwca 2015.
Ósma edycja konwentu miała się odbyć w dniach 5–7 czerwca 2015 roku,organizatorzy zdecydowali że konwent odbędzie się w formie jednodniowego bezpłatnego spotkania z fantastyką w dniu 6 czerwca 2015 roku.

</doc>
<doc id="2626476" url="https://pl.wikipedia.org/wiki?curid=2626476" title="Sąd Rejonowy we Wrześni">
Sąd Rejonowy we Wrześni



</doc>
<doc id="2626477" url="https://pl.wikipedia.org/wiki?curid=2626477" title="Janina Ignasiak-Minkowska">
Janina Ignasiak-Minkowska

Janina Ignasiak-Minkowska (ur. 16 czerwca 1905 w Łodzi, zm. 6 stycznia 1994 w Warszawie) – polska polityk, działaczka komunistyczna, posłanka III kadencji Sejmu II RP.
Życiorys.
W wieku 16 lat rozpoczęła pracę w fabryce włókienniczej Leonhardta, następnie w zakładach włókienniczych Allarta. W 1928 została członkinią Komunistycznego Związku Młodzieży Polski. Od 1929 działała w Komitecie Dzielnicowym Komunistycznej Partii Polski Łódź-Górna, w 1930 reprezentowała Związek Zawodowy Włókniarzy na V Kongresie Czerwonej Międzynarodówki Związkowej w Moskwie. W 1932 brała udział w I Światowym Kongresie Antywojennym w Amsterdamie. W tym samym roku objęła mandat w Sejmie w miejsce Władysława Daneckiego, który sprawowała do końca kadencji w 1935, zasiadając w Komunistycznej Frakcji Poselskiej.
Za działalność komunistyczną była wielokrotnie aresztowana. W 1935 wyjechała nielegalnie do ZSRR i w tym samym roku reprezentowała KPP na VII Kongresie III III Międzynarodówki Komunistycznej. Do 1937 pracowała w fabrykach włókienniczych w Moskwie, kiedy to została aresztowana przez NKWD i skazana na 10 lat łagru w Karagandzie. Zwolniona została przedterminowo w wyniku starań kierownictwa Polskiej Partii Robotniczej, a pod koniec 1945 wróciła do Polski. Pracowała w strukturach PPR, a następnie Polskiej Zjednoczonej Partii Robotniczej. W latach 1954–1956 pracowała w Ośrodku Informacji i Propagandy Ambasady PRL w Pradze. Od 1957 przebywała na rencie dla zasłużonych. Zmarła 6 stycznia 1994 w Warszawie. Pochowana na Cmentarzu Wojskowym na Powązkach w Warszawie (kwatera C31-3-17).
Dwukrotnie została odznaczona Orderem Sztandaru Pracy – w 1955 II klasy, zaś w 1965 I klasy. W 1986 wyróżniona przez Sekretariat Komitetu Centralnego PZPR Medalem im. Ludwika Waryńskiego.
Rodzina.
Jej ojcem był Wojciech Ignasiak (włókniarz), matką – Helena z domu Klepa. W 1948 wyszła za mąż za Maksymiliana Minkowskiego (1901–1971), dziennikarza, działacza KPP, sekretarza Komunistycznej Frakcji Poselskiej w Sejmie RP III kadencji, w latach 1934–1946 był więziony w ZSRR, działał w PPR i PZPR. Ich synem był Józef (ur. 1949), z wykształcenia ekonomista.

</doc>
<doc id="2626478" url="https://pl.wikipedia.org/wiki?curid=2626478" title="Nader Sadek">
Nader Sadek

Nader Sadek – amerykańska grupa muzyczna wykonująca death metal. Powstała w 2011 roku w Nowym Jorku. Działalność formacji zainicjował egipski artysta Nader Sadek, znany jako scenograf zespołów Mayhem oraz Sunn O))). Skład zespołu utworzyli: były gitarzysta Mayhem - Rune "Blasphemer" Eriksen, perkusista Cryptopsy - Flo Mounier oraz wokalista Steve Tucker, związany poprzednio z Morbid Angel. W trakcie prac w studiu nagraniowym funkcję basisty objął Nicholas McMaster, nowojorski muzyk związany z lokalnymi zespołami heavymetalowymi. Debiutancki album formacji zatytułowany "In the Flesh" ukazał się 16 maja 2011 roku nakładem wytwórni muzycznej Season of Mist. W ramach promocji do utworów "Nigredo in Necromance" i "Sulffer" zostały zrealizowane teledyski, które wyreżyserował Nader Sadek. W międzyczasie funkcję basisty objął Marcin "Novy" Nowak znany m.in. z występów w grupie Behemoth. Koncertowy skład został rozszerzony także o drugiego gitarzystę, którym został Sean Frey.

</doc>
<doc id="2626481" url="https://pl.wikipedia.org/wiki?curid=2626481" title="Cerkiew Spotkania Pańskiego w Morochowie">
Cerkiew Spotkania Pańskiego w Morochowie

Cerkiew pod wezwaniem Spotkania Pańskiego – prawosławna cerkiew parafialna w Morochowie. Należy do dekanatu Sanok diecezji przemysko-gorlickiej Polskiego Autokefalicznego Kościoła Prawosławnego.
Dawna świątynia greckokatolicka, wzniesiona w 1837. Budowla w stylu wschodniołemkowskim, drewniana, o konstrukcji zrębowej, orientowana, trójdzielna (babiniec, nawa, prezbiterium), z kruchtą. Nad babińcem wieża o konstrukcji słupowej, zwieńczona blaszanym cebulastym hełmem. Prezbiterium zamknięte prostokątnie, z boczną zakrystią. Dach blaszany, jednokalenicowy, z dwoma cebulastymi hełmami. Wewnątrz nadwieszony chór, XIX-wieczny ikonostas z oryginalnymi ikonami, sufit ozdobiony polichromią przedstawiającą niebo z gwiazdami. Obok cerkwi znajduje się drewniana XIX-wieczna dzwonnica o konstrukcji słupowej, z blaszanym dachem namiotowym zwieńczonym cebulastym hełmem, wyposażona w cztery dzwony. Przy świątyni ustawiono okazały drewniany krzyż upamiętniający 1000-lecie chrztu Rusi.
Gruntownie wyremontowana w 1921, uszkodzona podczas działań wojennych w 1944, cerkiew służyła grekokatolikom do 1947. Po wysiedleniu ludności łemkowskiej świątynia nie była użytkowana. W 1961 została przekazana w użytkowanie Polskiemu Autokefalicznemu Kościołowi Prawosławnemu i stała się siedzibą nowo utworzonej parafii. Od tego czasu cerkiew kilkakrotnie remontowano, m.in. w 1964 (wymieniono wtedy pokrycie dachu) i w 1994.
Na podstawie ustawy z dnia 17 grudnia 2009 o uregulowaniu stanu prawnego niektórych nieruchomości pozostających we władaniu Polskiego Autokefalicznego Kościoła Prawosławnego świątynia stała się wyłączną własnością Kościoła Prawosławnego.
Główna uroczystość obchodzona jest 15 lutego (według starego stylu 2 lutego) – w święto Spotkania Pańskiego.
Cerkiew i dzwonnicę wpisano do rejestru zabytków 31 stycznia 1985 pod nr A-72.

</doc>
<doc id="2626482" url="https://pl.wikipedia.org/wiki?curid=2626482" title="Papież Aleksandrii">
Papież Aleksandrii



</doc>
<doc id="2626488" url="https://pl.wikipedia.org/wiki?curid=2626488" title="Łukasz Szurmiński">
Łukasz Szurmiński

Łukasz Szurmiński (ur. 1975) – polski medioznawca i publicysta, wykładowca akademicki, a także autor tekstów. Absolwent Instytutu Nauk Politycznych Uniwersytetu Warmińsko-Mazurskiego w Olsztynie na kierunku politologia i nauki społeczne. W latach 2000–2004 odbył studia doktoranckie na Wydziale Dziennikarstwa i Nauk Politycznych Uniwersytetu Warszawskiego zakończone obroną pracy doktorskiej "Rzeczywistość wojen wirtualnych. Propaganda czasu wojny na podstawie wybranych relacji konfliktu NATO – Jugosławia w Kosowie" (promotor – Janusz Adamowski). Pełni funkcję zastępcy dyrektora Instytutu Dziennikarstwa ds. dydaktycznych tejże uczelni.
Jako autor tekstów zadebiutował w 2000 roku na płycie grupy Dies Irae pt. "Immolated". Pisał także na potrzeby wydanej w 2003 roku płyty "The Sin War" tegoż zespołu. Następnie współpracował z zespołem Vader, dla którego napisał teksty na potrzeby płyt: "Reign Forever World" (EP, 2001), "Revelations" (2002), "Blood" (EP, 2003) oraz "The Beast" (2004).

</doc>
<doc id="2626493" url="https://pl.wikipedia.org/wiki?curid=2626493" title="Dienis Wołotka">
Dienis Wołotka

Dienis Władimirowicz Wołotka (ros. Денис Владимирович Волотка, ur. 10 października 1985 r. w Borowoje) – kazachski biegacz narciarski.
Kariera.
Po raz pierwszy na arenie międzynarodowej Dienis Wołotka pojawił się 21 grudnia 2005 roku w zawodach FIS Race w Krasnogorsku, gdzie zajął 47. miejsce w biegu na 15 km techniką klasyczną. Nigdy nie startował na mistrzostwach świata juniorów. Do 2010 roku startował tylko w zawodach FIS Race oraz Pucharu Kontynentalnego. W Pucharze Świata zadebiutował 22 stycznia 2010 roku w Rybińsku, zajmując 25. miejsce w sprincie techniką dowolną. Tym samym już w swoim debiucie wywalczył pierwsze pucharowe punkty. Dzień później Wołotka był osiemnasty w biegu łączonym na 30 km. Były to jego jedyne indywidualne starty w sezonie 2009/2010, który ukończył na 134. miejscu. W kolejnym sezonie startował częściej, jednak punktów nie zdobył ani razu i nie został uwzględniony w klasyfikacji generalnej. W lutym 2011 roku wystąpił na mistrzostwach świata w Oslo, gdzie wspólnie z Aleksiejem Połtoraninem był szósty w sprincie drużynowym klasyczną. Wystartował także w biegu na 50 km stylem dowolnym, ale nie ukończył rywalizacji. W sezonie 2011/2012 punktował tylko raz – 11 grudnia 2011 roku w Davos był dziesiąty w sprincie stylem dowolnym. W klasyfikacji generalnej zajął 117. miejsce.
Osiągnięcia.
Puchar Świata.
Miejsca na podium w zawodach.
Wołotka nigdy nie stał na podium indywidualnych zawodów Pucharu Świata.

</doc>
<doc id="2626495" url="https://pl.wikipedia.org/wiki?curid=2626495" title="Festiwal Grojkon">
Festiwal Grojkon



</doc>
<doc id="2626496" url="https://pl.wikipedia.org/wiki?curid=2626496" title="Jabłonki (województwo łódzkie)">
Jabłonki (województwo łódzkie)

Jabłonki – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2626502" url="https://pl.wikipedia.org/wiki?curid=2626502" title="Żywieckie Dni Fantastyki">
Żywieckie Dni Fantastyki



</doc>
<doc id="2626504" url="https://pl.wikipedia.org/wiki?curid=2626504" title="Pomnik Jana Pawła II we Wrześni">
Pomnik Jana Pawła II we Wrześni

Pomnik Jana Pawła II we Wrześni – pomnik znajdujący się we Wrześni, na placu obok kościoła farnego Wniebowzięcia Najświętszej Maryi Panny i św. Stanisława Biskupa Męczennika przy ulicy Jana Pawła II. Został zaprojektowany przez warszawską rzeźbiarkę Iwonę Jesiotr-Krupińską i przedstawia Jana Pawła II w ostatnich latach życia przechodzącego przez Święte Wrota z okazji rozpoczęcia Roku Jubileuszowego 2000. Jego odsłonięcie nastąpiło 21 maja 2009.
Lokalizacja i forma pomnika.
Pomnik został umieszczony na placu przy kościele farnym we Wrześni, na skrzyżowaniu ulic Rzecznej i Jana Pawła II. Rzeźba została wykonana z marmuru, natomiast brama z szarego betonu. Forma przedstawia postać Jana Pawła II w ostatnich latach życia przechodzącego przez wrota symbolizujące Bramę Trzeciego Tysiąclecia. Zostały na niej wypisane cytaty z homilii papieskich, które towarzyszą płaskorzeźbie przedstawiającej Dzieci Wrzesińskie. W 2005 powołano Społeczny Komitet Budowy pomnika oraz komisję konkursową, która w porozumieniu z mieszkańcami miasta wybrała najlepszy projekt pomnika. Jego autorem jest warszawska rzeźbiarka Iwona Jesiotr-Krupińska, której inspiracją były słowa papieża na temat dzieci wypowiedziane podczas III Światowego Spotkania Rodzin w bazylice Świętego Piotra w 2009 „Dzieci są nadzieją, która rozkwita wciąż na nowo, projektem, który nieustannie się urzeczywistnia, przyszłością, która pozostaje zawsze otwarta. Są owocem miłości małżeńskiej, która dzięki nim odżywa i umacnia się. Przychodząc na świat przynoszą z sobą orędzie, które wskazuje na pierwszego twórcę życia”. Arcybiskup Henryk Muszyński zdecydował się objąć przedsięwzięcie Honorowym Patronatem.
Pomnik powstał ze środków społecznych, a projekt został wybrany w porozumieniu z mieszkańcami. Powstający przez cztery lata pomnik kosztował około 400 tys. zł.
Uroczystość odsłonięcia.
Uroczyste odsłonięcie pomnika miało miejsce 21 maja 2009.
Ceremonia rozpoczęła się mszą świętą w kościele farnym we Wrześni. Po mszy przedstawiciele władz samorządowych, delegacje stowarzyszeń i organizacji społeczno-kulturalnych zebrali się przed pomnikiem. Symbolicznego przecięcia biało-czerwonej wstęgi i odsłonięcia pomnika dokonał Piotr Kownacki - minister w Kancelarii Prezydenta RP. Poświęcenia monumentu dokonał arcybiskup gnieźnieński Henryk Muszyński.
Szef Kancelarii Prezydenta RP Piotr Kownacki odczytał wtedy list od Lecha Kaczyńskiego:
"Jestem przekonany, że jego słowa i gesty zachowują aktualność. Jako rodacy Ojca Świętego w sposób szczególny musimy pamiętać i stale powracać do przesłania, które nam pozostawił. Niech ten wspaniały pomnik stanie się wymownym znakiem, naszej pamięci i wierności mieszkańców Wrześni wobec kazań papieża Polaka".
Po poświęceniu pomnika przez metropolitę gnieźnieńskiego mieszkańcy odśpiewali „Barkę”.

</doc>
<doc id="2626505" url="https://pl.wikipedia.org/wiki?curid=2626505" title="Pomnik Marii Konopnickiej we Wrześni">
Pomnik Marii Konopnickiej we Wrześni

Pomnik Marii Konopnickiej we Wrześni - pomnik poświęcony Marii Konopnickiej we Wrześni, odsłonięty w 1979. Autorem postaci jest rzeźbiarz Mieczysław Welter. Odlew posągu wykonano z brązu w Zakładach Metalurgicznych "Pomet" w Poznaniu. Wysokość pomnika wynosi 3,65 m. Oddano w ten sposób hołd poetce, która aktywnie występowała w obronie strajkujących dzieci, będąc przy tym gorącą orędowniczką ich sprawy. Pomnik ufundowany został przez mieszkańców Wrześni.
Lokalizacja pomnika.
Pomnik znajduje się we Wrześni, w parku im. Dzieci Wrzesińskich, na Opieszynie. W pobliżu pomnika postawiono osiem odlanych w brązie, stylizowanych na księgi, tablic. Ich twórcą jest poznański rzeźbiarz i medalier Józef Stasiński.
Rola Marii Konopnickiej w dziejach Wrześni.
Maria Konopnicka jako wybitna pisarka występowała w obronie dzieci wrzesińskich. Podczas strajku przebywała we Włoszech, gdzie organizowała akcję protestacyjną. W 1902 opublikowała (w 5 numerze "Przewodnicy") wiersz zatytułowany "O Wrześni". W 1908 opublikowała "Rotę" - wiersz napisany dla Wielkopolski.

</doc>
<doc id="2626506" url="https://pl.wikipedia.org/wiki?curid=2626506" title="Hiroshima Museum of Art">
Hiroshima Museum of Art

 – galeria sztuki w Hiroszimie, założona w 1978 przez Hiroshima Bank z okazji setnej rocznicy jego powstania i oficjalnie otwarta 3 listopada tego samego roku.
Kolekcja.
Zbiory muzeum dzielą się na dwie sekcje:
Malarstwo europejskie.
Kolekcja malarstwa europejskiego (galerie od 1 do 4) obejmuje ok. 90 obrazów, reprezentujących głównie malarstwo francuskie, począwszy od romantyzmu aż po École de Paris, ze szczególnym uwzględnieniem impresjonizmu.
Galeria 1.
Obejmuje okres od romantyzmu do impresjonizmu. Znajdują się tu obrazy m.in.: Eugène’a Delacroix, Jean-François Milleta, Gustave’a Courbeta, Édouarda Maneta, Claude’a Moneta, Edgara Degasa, Auguste’a Renoira.
Galeria 2.
W tym dziale znajdują się obrazy neo- i postimpresjonistów, m.in.: Georgesa Seurata, Paula Signaca, Vincenta van Gogha, Paula Cézanne’a i Henriego de Toulouse-Lautreca.
Galeria 3.
W tej galerii prezentowane są obrazy przedstawicieli fowizmu: Henriego Matisse’a, André Deraina, Maurice’a de Vlamincka, Raoula Dufy’ego, Alberta Marqueta, a poza tym Pabla Picassa i Georgesa Braque’a.
Galeria 4.
Ten dział prezentuje obrazy twórców spod znaku École de Paris: Marie Laurencin, Maurice’a Utrillo, Amedea Modiglianiego, Tsuguharu Fujity, Marca Chagalla i in.
Malarstwo japońskie.
Kolekcja malarstwa japońskiego, zawierająca ok. 90 obrazów. Mieści się w galeriach o numerach od 5 do 8, prezentując prace współczesnych artystów japońskich, tworzących w stylu zachodnim. Są to: Seiki Kuroda, Chū Asai, Ryūsei Kishida, Takeji Fujishima, Narashige Koide, Ryūzaburō Umehara i in.

</doc>
<doc id="2626507" url="https://pl.wikipedia.org/wiki?curid=2626507" title="International Ice Hockey Federation">
International Ice Hockey Federation



</doc>
<doc id="2626509" url="https://pl.wikipedia.org/wiki?curid=2626509" title="Park Miejski im. Dzieci Wrzesińskich we Wrześni">
Park Miejski im. Dzieci Wrzesińskich we Wrześni

Park Miejski im. Dzieci Wrzesińskich we Wrześni (daw. Park Hrabiny) – zabytkowy park znajdujący się we Wrześni, w powiecie wrzesińskim, w województwie wielkopolskim.
Położenie.
Park zlokalizowany jest w części miasta zwanej Opieszynem i ma powierzchnię 13,24 ha. Jego początki sięgają XVIII wieku, jako parku pałacowego na Opieszynie. Główne wejście do parku znajduje się od strony centrum miasta (w przedłużeniu ulicy Harcerskiej). Wzdłuż jego południowo-zachodniej granicy płynie rzeka Wrześnica.
23 czerwca 2016, jako dar rodziny Mycielskich dla mieszkańców Wrześni, stał się własnością gminy Września (zarządcą parku jest Urząd Miasta i Gminy we Wrześni). 
Na terenie parku znajdują się obiekty kultury, rekreacji oraz sportu, m.in. amfiteatr im. Anny Jantar, pałac z 1870, pomnik Marii Konopnickiej oraz tablice dotyczące jej twórczości. W parku można znaleźć także plac zabaw dla dzieci. Przy drodze do amfiteatru rośnie platan wschodni – pomnik przyrody z którym wiąże się miejscowa legenda.
W pobliżu parku znajduje się budynek Wrzesińskiego Ośrodka Kultury, Samorządowej Szkoły Podstawowej nr 2 im. Dzieci Wrzesińskich oraz kościół Świętego Ducha.

</doc>
<doc id="2626512" url="https://pl.wikipedia.org/wiki?curid=2626512" title="Burabaj (osiedle)">
Burabaj (osiedle)

Burabaj (kaz. i ros.: Бурабай) – osiedle typu miejskiego w północnym Kazachstanie, w obwodzie akmolskim, w rejonie Burabaj, na Wyżynie Kokczetawskiej. W 2009 roku liczyło ok. 4 tys. mieszkańców. Uzdrowisko klimatyczne.
Miejscowość otrzymała status osiedla typu miejskiego w 1939 roku.
Znajduje tu się rzymskokatolicka kaplica parafii św. Abrahama w Szczuczyńsku.

</doc>
<doc id="2626514" url="https://pl.wikipedia.org/wiki?curid=2626514" title="Grand Prix Polski w pétanque">
Grand Prix Polski w pétanque

Grand Prix Polski w pétanque - międzynarodowa impreza pétanque organizowana w Katowicach na ulicy Mariackiej. Rozgrywki w jej ramach odbywają się w konkurencji tripletów w formule zamkniętej, systemem grupowym w dwu fazach.
Rozgrywki przewidziane są dla 32 drużyny:
2012.
Organizatorami pierwszego Grand Prix Polski byli: miasto Katowice, Stowarzyszenie Domu Miasta Saint-Etienne i Śląski Klub Petanque "Carbon". Miejscem rozgrywania turnieju była ulica Mariacka w Katowicach. Turniej miał miejsce w dniach 25-26 sierpnia 2012 roku.
W rozgrywkach wzięło udział 31 drużyn (jedna z drużyn zrezygnowała z uczestnictwa z powodów osobistych). 26 drużyn z Polski i pięć z zagranicy - Białoruś, Czechy (dwie drużyny), Słowacja, Ukraina.

</doc>
<doc id="2626515" url="https://pl.wikipedia.org/wiki?curid=2626515" title="Harper Collins">
Harper Collins



</doc>
<doc id="2626520" url="https://pl.wikipedia.org/wiki?curid=2626520" title="Fire with Fire">
Fire with Fire

"Fire with Fire" – pierwszy singel z trzeciego albumu amerykańskiej grupy pop dance Scissor Sisters zatytułowanego "Night Work". Piosenka została wydana w Wielkiej Brytanii 20 czerwca 2010 roku. Utwór znalazł się na ścieżce dźwiękowej do gry FIFA 11, a także został wykorzystany jako czołówka w pierwszym sezonie greckiej wersji programu "Mistrz Kuchni". Do singla nakręcono teledysk, który został wyreżyserowany przez Philipa Andelmana

</doc>
<doc id="2626531" url="https://pl.wikipedia.org/wiki?curid=2626531" title="Cezarea Filipowa">
Cezarea Filipowa



</doc>
<doc id="2626532" url="https://pl.wikipedia.org/wiki?curid=2626532" title="Teodor Siedlecki">
Teodor Siedlecki

Teodor (Tadeusz) Siedlecki herbu Wąż – podstoli pilzneński w latach 1772-1793, cześnik pilzneński w latach 1767-1772, łowczy pilzneński w latach 1765-1767, miecznik pilzneński w latach 1764-1765, konsyliarz województwa sandomierskiego w konfederacji barskiej.

</doc>
<doc id="2626533" url="https://pl.wikipedia.org/wiki?curid=2626533" title="Juan Martín Cabezalero">
Juan Martín Cabezalero

Juan Martín Cabezalero (ur. w 1634 w Almadén w La Manchy, zm. w 1673 w Madrycie) – hiszpański malarz i rysownik okresu baroku.
Był uczniem Juana Carreño de Miranda. Malował wyłącznie obrazy religijne. Pozostawał pod silnym wpływem van Dycka.

</doc>
<doc id="2626539" url="https://pl.wikipedia.org/wiki?curid=2626539" title="Józef Sołtyk">
Józef Sołtyk



</doc>
<doc id="2626540" url="https://pl.wikipedia.org/wiki?curid=2626540" title="Pomniki we Wrześni">
Pomniki we Wrześni

Pomniki we Wrześni - lista pomników i tablic pamiątkowych we Wrześni.

</doc>
<doc id="2626543" url="https://pl.wikipedia.org/wiki?curid=2626543" title="Krukienice (gmina)">
Krukienice (gmina)

Gmina Krukienice – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Krukienice.
Gmina Krukienice została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Pnikut, w powiecie mościskim w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Buchowice, Chliple, Czyżowice, Jatwięgi, Krukienice, Ostrożec, Pnikut, Podliski, Radenice, Sudkowice, Sudkowska Wola i Wiszenka.
Po wojnie obszar gminy włączono do ZSRR.

</doc>
<doc id="2626544" url="https://pl.wikipedia.org/wiki?curid=2626544" title="Alaksiej Piatrou">
Alaksiej Piatrou

Alaksiej Piatrou (biał. Аляксей Пятроў; ur. 30 kwietnia 1991) – białoruski piłkarz grający na pozycji napastnika.

</doc>
<doc id="2626546" url="https://pl.wikipedia.org/wiki?curid=2626546" title="Anderson Vilien">
Anderson Vilien

Anderson Vilien (ur. 31 grudnia 1971) – haitański lekkoatleta, sprinter.
Podczas igrzysk olimpijskich w Atlancie (1996) odpadł w eliminacjach na 200 metrów.

</doc>
<doc id="2626547" url="https://pl.wikipedia.org/wiki?curid=2626547" title="Redemption (singel Gackta)">
Redemption (singel Gackta)

REDEMPTION – dwudziesty czwarty singel japońskiego artysty Gackta, wydany 25 stycznia 2006 roku. Oba utwory znajdują się na ścieżce dźwiękowej gry "" stworzonej przez Square Enix. Gackt zagrał też postać (Genesis), pojawia się na krótko podczas opcjonalnego zakończenia gry. Limitowana edycja singla została opublikowana dodatkowo z płytą DVD z teledyskami do utworu tytułowego: jeden, w którym wystąpił artysta, drugi złożony z materiału z gry. Singel osiągnął 3 pozycję w rankingu Oricon i pozostał na listach przebojów przez 12 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2626549" url="https://pl.wikipedia.org/wiki?curid=2626549" title="Czerniawa (gmina)">
Czerniawa (gmina)

Gmina Czerniawa – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy była Czerniawa.
Gmina Czerniawa została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Małnów oraz część gminy Mościska (Hodynie) w powiecie mościskim w woj. lwowskim.
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Czerniawa, Hodynie, Kalników-Pohorylec, Małnowska Wola, Małnów, Sokola i Starzawa.
Po wojnie obszar gminy znalazł się w ZSRR, oprócz Kalnikowa i części Starzawy, które pozostały w Polsce i zostały zintegrowane z powiatem przemyskim (gmina Stubno). Obszar ten jest jedynym fragmentem dawnego powiatu mościskiego, znajdującego się w obecnych granicach Polski.

</doc>
<doc id="2626550" url="https://pl.wikipedia.org/wiki?curid=2626550" title="Pojazdy spalinowe">
Pojazdy spalinowe



</doc>
<doc id="2626551" url="https://pl.wikipedia.org/wiki?curid=2626551" title="Kirył Wiarhiejczyk">
Kirył Wiarhiejczyk

Kirył Wiarhiejczyk (biał. Кірыл Вяргейчык; ur. 23 sierpnia 1991 w Mińsku) – białoruski piłkarz grający na pozycji napastnika.

</doc>
<doc id="2626553" url="https://pl.wikipedia.org/wiki?curid=2626553" title="Myślatycze (gmina)">
Myślatycze (gmina)

Gmina Myślatycze – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy była wieś Myślatycze.
Gmina Myślatycze została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Hussaków oraz części gmin Mościska (Koniuszki Nanowskie, Pakość i Rustweczko) i Pnikut (Hańkowice) w powiecie mościskim w woj. lwowskim (gminy Hussaków i Pnikut zniesiono pod okupacją)
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Balice, Bojowice, Bolanowice, Hańkowice, Horysławice, Hussaków, Jordanówka, Koniuszki Nanowskie, Lutków, Moczerady, Myślatycze, Pakość, Radochońce, Rustweczko, Tamanowice i Złotkowice.
Po wojnie obszar gminy włączono do ZSRR.

</doc>
<doc id="2626554" url="https://pl.wikipedia.org/wiki?curid=2626554" title="Władysław Danecki">
Władysław Danecki

Władysław Danecki (ur. 7 maja 1897 w Giemzowie, zm. prawdopodobnie 1938 w ZSRR) – działacz Komunistycznej Partii Polski, poseł Komunistycznej Frakcji Poselskiej w III kadencji Sejmu II RP. 
Życiorys.
Ukończył szkołę przy zakładach „Allart, Rousseau i Ska”, do 1932 pracował w nich jako przędzalnik. W latach 1919–1921 służył w Wojsku Polskim. Członkiem KPP został w 1926. W 1929 zasiadł w Komitecie Dzielnicowym Łódź-Chojny, a w 1930 został członkiem Wydziału Zawodowego przy Komitecie Okręgowym w Łodzi. Z ramienia KPP organizował aparat partyjny PPS-Lewicy w Łodzi (w 1930 był przewodniczącym Komitetu Miejscowego). W styczniu 1930 był aresztowany, dwa lata później został pozbawiony immunitetu poselskiego z powodu częstego uczestnictwa w wiecach. 18 marca 1932, w wyniku nieobecności na 15 kolejnych posiedzeniach Sejmu, wygasł jego mandat. W obawie przed aresztowaniem uciekł do ZSRR, gdzie najprawdopodobniej został stracony w 1938.
Życie prywatne.
Rodzicami Władysława byli Franciszek i Józefa z domu Krysiak. Brat Antoni został zesłany na Syberię za udział w strajku szkolnym w 1905. Władysław Danecki miał żonę Stefanię.

</doc>
<doc id="2626555" url="https://pl.wikipedia.org/wiki?curid=2626555" title="Alaksiej Ryas">
Alaksiej Ryas

Alaksiej Ryas (biał. Аляксей Рыас; ur. 14 maja 1987 w Mińsku) – białoruski piłkarz grający na pozycji pomocnika.
W grudniu 2014 przeszedł do BATE Borysów.
W reprezentacji Białorusi zadebiutował 31 sierpnia 2016 w wygranym 1−0 meczu z reprezentacją Norwegii.

</doc>
<doc id="2626559" url="https://pl.wikipedia.org/wiki?curid=2626559" title="Maurice Charlotin">
Maurice Charlotin

Maurice Charlotin (ur. 6 grudnia 1944) – haitański lekkoatleta, długodystansowiec.
Podczas igrzysk olimpijskich w Monachium (1972) zajął 62. (ostatnie) miejsce w maratonie z czasem 3:29:21.

</doc>
<doc id="2626564" url="https://pl.wikipedia.org/wiki?curid=2626564" title="Trypanosoma cyanophilum">
Trypanosoma cyanophilum

Trypanosoma cyanophilum – kinetoplastyd z rodziny świdrowców należący do królestwa protista. Pasożytuje w osoczu ryb "Chandramara rueppelli" oraz "Chrysichthys auratus".
"T. cyanophilum" jest gatunkiem polimorficznym występującym w 3 formach: małej, średniej i dużej.
Forma mała cechuje się smukłym, wydłużonym ciałem i mierzy 24–26,7 μm długości oraz 3,2–3,5 μm szerokości. Ciało zawiera wiele wakuoli i cechuje się drobnoziarnistą cytoplazmą. Wolna wić mierzy 7–9 μm. Owalne jądro ma wymiary 2,8–3,2 × 3,1–3,5 μm.
Forma średnia cechuje się długim ciałem o wymiarach 37 μm długość i 4,7 μm szerokość. Przedni koniec ciała jest ostro zakończony. W cytoplazmie występuje tylko kilka wakuoli. Jądro jest duże mierzące 4,8 μm długości oraz 4,5 μm szerokości. Forma ta nie posiada wolnej wici.
Forma duża jest najrzadziej spotykana. Cechuje się dużą długością oraz wysmukłością – 34 μm długości, 0,8 μm szerokości. Przedni koniec ciała jest ostro zakończony, tylny zaś zaokrąglony. Osobniki te posiadają wolną wić długości 6,5 μm. Jądro jest duże i mierzy 6,5 μm długości oraz 5,6 μm szerokości. W cytoplazmie występuje wiele wakuoli. Kinetoplast występuje w tylnej części ciała i posiada rozmiary 1,1 μm długości i 0,8 μm szerokości.
Występuje na terenie Afryki.

</doc>
<doc id="2626571" url="https://pl.wikipedia.org/wiki?curid=2626571" title="Wiktor Abramek">
Wiktor Abramek

Wiktor Jan Abramek (ur. 3 września 1947 r. w Różynie) – polski inżynier budownictwa, specjalizujący się w dynamice żelbetowych kominów przemysłowych; nauczyciel akademicki związany z Politechniką Opolską.
Życiorys.
W 1972 ukończył studia na Wydziale Budownictwa Wyższej Szkoły Inżynierskiej w Opolu, otrzymując dyplom magistra inżyniera budownictwa. Następnie podjął pracę na swojej macierzystej uczelni jako asystent. Kilka lat później podjął studia doktoranckie na Politechnice Wrocławskiej, pisząc pracę dyplomową pod kierunkiem prof. Oswalda Matei. W 1980 roku uzyskał stopień naukowy doktora nauk technicznych w zakresie budownictwa, a wraz z nim stanowisko adiunkta w Katedrze Konstrukcji Budowlanych i Inżynierskich WSI w Opolu (od 1996 roku pod nazwą Politechniki Opolskiej. Na uczelni tej piastował w latach 1999-2005 funkcję prodziekana do spraw studenckich, a od 2005 do 2008 roku prodziekana do spraw organizacyjnych Wydziału Budownictwa.
Jest autorem lub współautorem 58 publikacji naukowych i jednego patentu. Prowadził wykłady i ćwiczenia projektowanie z konstrukcji
betonowych. Poza opolską szkołą techniczną odbywał staże naukowe i zawodowe oraz współpracował z Centralnym Ośrodkiem Informatyki Górnictwa i Energetyki w Katowicach, Wojewódzkim Biurze Projektów Budownictwa Wiejskiego w Brzegu, biurze projektów w Monachium, Biurze Projektów i Dostaw Pieców Tunelowych w Gliwicach. Poza tym brał udział przy projektowaniu pierwszego na świecie, żelbetowego, sześcioprzewodowego komina Elektrowni Opole, o wysokości 250 m.
Posiada uprawnienia budowlane do projektowania w specjalności konstrukcyjno-budowlanej i jest rzeczoznawcą budowlanym w specjalnościach: budownictwo ogólne i konstrukcje betonowe. Aktywnie uczestniczy w pracach stowarzyszeń technicznych: Polskiego Związku Inżynierów i Techników Budownictwa oraz Polskiej Izby Inżynierów Budownictwa.
Jest żonaty i ma jedno dziecko.

</doc>
<doc id="2626575" url="https://pl.wikipedia.org/wiki?curid=2626575" title="Bonów (gmina)">
Bonów (gmina)

Gmina Bonów – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Bonów.
Gmina Bonów została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Szutowa (bez Porudenka) oraz część gminy Ożomla Mała (Siedliska) w powiecie jaworowskim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Bonów, Lubienie, Morańce, Porudno, Sarny, Siedliska, Szutowa i Wulka Rosnowska.
Po wojnie obszar gminy włączono do ZSRR.

</doc>
<doc id="2626579" url="https://pl.wikipedia.org/wiki?curid=2626579" title="Jewgienij Koszewoj">
Jewgienij Koszewoj

Jewgienij Nikołajewicz Koszewoj (ros. Евгений Николаевич Кошевой, ur. 6 października 1984 w Szczuczinsku) – kazachski biegacz narciarski, trzykrotny medalista mistrzostw świata juniorów.
Kariera.
Na arenie międzynarodowej Jewgienij Koszewoj po raz pierwszy pojawił się podczas mistrzostw świata juniorów w Karpaczu w 2001 roku, gdzie w sprincie stylem dowolnym zajął 62. miejsce. dwa lata później osiągnął swój pierwszy sukces, zdobywając srebrny medal srebrny medal w biegu na 10 km techniką klasyczną na mistrzostwach świata juniorów w Sollefteå. Najlepsze wyniki w tej kategorii wiekowej osiągnął jednak podczas mistrzostw świata juniorów w Stryn w 2004 roku, gdzie wspólne z kolegami z reprezentacji wywalczył złoty medal w sztafecie. Zdobył także srebrny medal w biegu na 10 km techniką dowolną, ulegając tylko Niemcowi Franzowi Göringowi.
W Pucharze Świata zadebiutował 20 listopada 2004 roku w Gällivare, zajmując 67. miejsce w biegu na 15 km klasykiem. W sezonie 2004/2005 pojawił się jeszcze kilkakrotnie, ale punktów nie wywalczył, wobec czego nie został uwzględniony w klasyfikacji generalnej. Pierwszą imprezą w kategorii seniorów, w której wziął udział były mistrzostwa świata w Oberstdorfie w 2005 roku, gdzie zajął 22. miejsce w sprincie klasykiem, w sprincie drużynowym stylem dowolnym był siódmy, a w sztafecie zajął dziesiąte miejsce. W tym samym roku wygrał sprint stylem dowolnym na uniwersjadzie w Innsbrucku i Seefeld.
Pierwsze pucharowe punkty zdobył 22 stycznia 2006 roku w Oberstdorfie, zajmując szóste miejsce w sprincie stylem klasycznym. W sezonie 2005/2006 punktował jeszcze raz - 9 marca 2006 roku w Drammen zajął 28. miejsce w tej samej konkurencji. W klasyfikacji generalnej dało mu to 90. miejsce. W 2006 roku brał także udział w igrzyskach olimpijskich w Turynie, gdzie w sprincie indywidualnym stylem dowolnym był czternasty, w sprincie drużynowym klasykiem był szósty, a wraz z kolegami w sztafecie zajął trzynaste miejsce. W sezonie 2006/2007 tylko raz zdobył punkty PŚ, zajmując dziewiętnaste miejsce w sprincie klasykiem 19 listopada 2006 roku w Ruce. Sezon ten zakończył na 134. pozycji. W 2007 roku wystąpił na mistrzostwach świata w Sapporo, gdzie był między innymi jedenasty w biegu na 15 km stylem dowolnym, jednak uzyskane przez niego wyniki zostały anulowane w związku z dopingiem. Anulowano także wyniki Koszewoja z mistrzostw świata młodzieżowców w Tarvisio.
Po upływie okresu dyskwalifikacji powrócił do biegania w sezonie 2009/2010. Ukończył wtedy czwartą edycję cyklu Tour de Ski, jednak punktował tylko w dwóch etapach i w klasyfikacji końcowej zajął 38. miejsce. Poza TdS punkty zdobył dwukrotnie, plasując się w trzeciej dziesiątce. W klasyfikacji generalnej zajął tym razem 115. miejsce. Na igrzyskach olimpijskich w Vancouver w 2010 roku zajął 52. miejsce w sprincie stylem klasycznym. W dwóch następnych sezonach ponownie nie punktował.
Osiągnięcia.
Puchar Świata.
Miejsca na podium w zawodach.
Jak dotąd Koszewoj nie stawał na podium indywidualnych zawodów Pucharu Świata.

</doc>
<doc id="2626580" url="https://pl.wikipedia.org/wiki?curid=2626580" title="Ożomla (gmina)">
Ożomla (gmina)

Gmina Ożomla – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Ożomla.
Gmina Ożomla została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Ożomla Mała (bez Siedlisk) oraz część gminy Bruchnal (Czołhynie, Mużyłowice i Przyłbice) w powiecie jaworowskim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Czerczyk, Czołhynie, Laszki, Mużyłowice, Nowosiółki, Ożomla, Przyłbice i Rogóźno.
Po wojnie obszar gminy włączono do ZSRR.

</doc>
<doc id="2626582" url="https://pl.wikipedia.org/wiki?curid=2626582" title="Staroobrzędowcy">
Staroobrzędowcy

Staroobrzędowcy, starowierzy, starowiercy () – wyznanie powstałe wskutek rozłamu () w Rosyjskim Kościele Prawosławnym. Staroobrzędowcy nie uznali reformy liturgicznej patriarchy Nikona z lat 1652–1656, upodabniającej obrzędy Rosyjskiego Kościoła Prawosławnego do greckich. W ich ocenie wszelkie zmiany typowo ruskich tradycji liturgicznych były herezją i wyrzeczeniem się jedynej prawdziwej wiary. Przywódcami staroobrzędowców byli protopop Awwakum Pietrow, diakon Fiodor i mnisi Monasteru Sołowieckiego.
Od połowy lat 50. XVII w. staroobrzędowcy zaczęli porzucać dotychczasowe miejsca zamieszkania i zakładać w trudno dostępnych miejscach własne kolonie; motywacją dla tego typu zachowania było przekonanie o rychłym nadejściu Antychrysta na ziemię. W 1667 sobór moskiewski uznał stare obrzędy za herezję. Władze kościelne i świeckie rozpoczęły masowe prześladowania starowierców, które trwały do końca XVII stulecia. Pełnię praw obywatelskich staroobrzędowcy uzyskali dopiero w 1905, po wydaniu przez cara Mikołaja II edyktu tolerancyjnego.
Doktryna starowierców nie różni się zasadniczo od nauczania kanonicznych Kościołów prawosławnych. Podstawową cechą wyróżniającą jest stosunek do obrzędów – staroobrzędowcy uznają za ważne jedynie te odprawiane według ksiąg liturgicznych sprzed reformy Nikona i traktują najmniejsze odstępstwo od tradycyjnych zwyczajów jako grzech śmiertelny. W teologii staroobrzędowej kluczowe miejsce zajmuje wiara w świętość ziemi ruskiej i Moskwę – Trzeci Rzym, co też uzasadnia przekonanie o wyższości rosyjskich tradycji religijnych nad wszystkimi innymi. W XVII–XVIII w. w myśli religijnej starowierców znaczące miejsce zajmowało także oczekiwanie na rychły koniec świata i nadejście Antychrysta.
Na przełomie XVII i XVIII w. wśród staroobrzędowców doszło do rozłamu na popowców i nieuznających sakramentu kapłaństwa, przekonanych o zapanowaniu sił zła nad światem bezpopowców. Pierwsza z wymienionych grup od 1846 posiadała własną hierarchię cerkiewną, której powstanie było możliwe dzięki przejściu byłego biskupa bośniackiego Ambrożego do starowierców. Drugi nurt ulegał dalszym podziałom na wspólnoty (ros. "sogłasija"), z których największe liczebnie były grupy fiedosiejewców, filiponów i pomorców.
W pierwszej połowie XX w. łączną liczbę starowierców szacowano w granicach od 10 do 20 mln. Znaczny spadek liczebności tej grupy miał miejsce w czasach ZSRR, gdy prześladowania religijne i kolektywizacja doprowadziły do zniszczenia ich tradycyjnych skupisk. Współcześnie (pocz. XXI w.) liczbę staroobrzędowców na świecie szacuje się na 3 mln, przede wszystkim w Rosji, na Łotwie, Litwie, Ukrainie, w Rumunii, Bułgarii i Stanach Zjednoczonych.
Historia.
Powstanie ruchu staroobrzędowego.
Ruch staroobrzędowców powstał jako reakcja części rosyjskich wiernych i duchowieństwa na reformę liturgiczną podjętą w latach 50. XVII w. przez patriarchę moskiewskiego i całej Rusi Nikona. Głównym założeniem tejże reformy było usunięcie z rosyjskich ksiąg liturgicznych zniekształceń i naleciałości powstałych w toku kilkuwiekowego ręcznego przepisywania tekstów modlitw. Liturgia Rosyjskiego Kościoła Prawosławnego miała, tak jak pierwotnie po chrzcie Rusi, być dokładnym tłumaczeniem greckiej.
Zmiany w liturgii, chociaż sankcjonowane przez sobory biskupów, wywołały sprzeciw części duchowieństwa i wiernych Rosyjskiego Kościoła Prawosławnego, w szczególności wiejskich kapłanów parafialnych. Przeciwnicy reform uważali tradycyjne ruskie obrzędy za święte (w myśl koncepcji o szczególnej świętości ziemi ruskiej), nawet, jeśli z czasem zaczęły odbiegać od greckich pierwowzorów. Co więcej, w ich ocenie to greckie prawosławie zostało skażone z powodu udziału hierarchii Patriarchatu Konstantynopolitańskiego w zawarciu unii florenckiej; konsekwentnie zatem to Kościoły tradycji greckiej powinny upodobnić swoją liturgię do obrzędów rosyjskich.
Charakterystyka różnic obrzędowych.
Pierwsze polemiki z wprowadzonymi zmianami nie miały masowego charakteru, chociaż wśród odrzucających nowe obrzędy byli m.in. mnisi cieszącego się ogromnym szacunkiem wiernych Monasteru Sołowieckiego. Co więcej, sam Nikon, zniechęcony nieoczekiwanym oporem wobec reformy, zarzucił jej kontynuację i skupił się na innym zagadnieniu – uczynieniu Moskwy centrum światowego prawosławia oraz wzmocnieniu pozycji Kościoła w stosunku do władzy świeckiej. Patriarcha zmienił stosunek do obrzędów na bardziej elastyczny. Chociaż utrzymana w mocy pozostała klątwa na żegnających się dwoma palcami, Nikon stwierdził, że księgi liturgiczne powstałe przed i po reformie mają taką samą wartość. Podobne stanowisko reprezentowali inni hierarchowie: w 1664 metropolita nowogrodzki Pitirim, wyświęcając trzynastu mnichów Monasteru Sołowieckiego na diakonów lub kapłanów, na ich prośbę przeprowadził obrzęd z użyciem ksiąg liturgicznych sprzed reformy.
Przyczyny rozłamu.
Badacze dziejów Rosji i Rosyjskiego Kościoła Prawosławnego w różny sposób interpretowali przyczyny rozłamu. Francuski historyk Anatole Leroy-Beaulieu, nawiązując do myśli Mykoły Kostomarowa, traktował "raskoł" jako spór tradycji, do której wierni byli niezwykle przywiązani, z wprowadzanymi odgórnie nowinkami. Obydwaj autorzy podnoszą, iż rosyjska pobożność w znacznej mierze polegała na dokładnym odtwarzaniu ustalonego rytuału, toteż zmiany w nim wywoływały podejrzenia o utratę przezeń błogosławieństwa bożego i mocy. Michaił Heller podkreśla niechęć rosyjskich wiernych do naukowych metod opracowywania poprawnych tekstów liturgicznych, jakimi posłużył się patriarcha Nikon, nakazując ustalić właściwe brzmienie modlitw w opracowaniu o analizę setek zgromadzonych ksiąg greckich. W ocenie tego autora decydujące znaczenie w procesie formowania się ruchu staroobrzędowego miał stosunek do roli Rosji w świecie prawosławnym. Patriarcha Nikon wychodził z założenia, że jedynie niekwestionowana czystość i poprawność wiary uczyni z Moskwy Trzeci Rzym i umożliwi Rosyjskiemu Kościołowi Prawosławnemu ekspansję. Główny ideolog raskołu, protopop Awwakum Pietrow, uważał, że Moskwa już stała się Trzecim Rzymem i powinna utrwalać swój dotychczasowy charakter, a także odgrodzić się od świata, gdyż wpływy obce mogłyby jej tylko zaszkodzić. Według przeciwników zmian obrzędowych ich wprowadzenie było równoznaczne z wyrzeczeniem się prawdziwej wiary i utratą szans na zbawienie duszy.
Historiografia radziecka traktowała wystąpienie staroobrzędowców jako ruch antyfeudalny, nie uwzględniając uczestnictwa w nich przedstawicieli rosyjskiej arystokracji. W ocenie Hellera raskoł był sporem politycznym w innym znaczeniu: stanowił wystąpienie części społeczeństwa Rosji przeciwko idei imperialnej, jakiej hołdował Aleksy I, a w inny sposób także Nikon.
Billington przedstawił pogląd, jakoby raskoł i towarzyszące mu nastroje apokaliptyczne wynikały
Przybył zwraca uwagę na znaczącą rolę eschatologii w myśli teologicznej prawosławnej Rusi. Podkreśla, że narastanie nastrojów apokaliptycznych było zauważalne jeszcze przed reformą liturgiczną Nikona. W tej sytuacji jej wdrażanie zostało odczytane jako znak bliskości spodziewanego końca świata. Interpretowanie wszystkich zachodzących wydarzeń w kontekście nadchodzącego końca było typowe dla siedemnastowiecznych ideologów starej wiary.
Staroobrzędowcy w latach 1656–1667.
Przeciwko reformie liturgicznej wystąpiło nie tylko wiejskie duchowieństwo i wierni, ale i część bojarów. Opór wobec reform był widoczny przede wszystkim na wsi rosyjskiej, mieszkańcy miast na ogół akceptowali zmiany. Staroobrzędowców poparła również część bojarów i szlachty rosyjskiej. Najsłynniejszą wyznawczynią „starej wiary” i protektorką przeciwników reform wywodzącą się z tej sfery była Fieodosija Morozowa. Ze staroobrzędowcami sympatyzowała caryca Maria Miłosławska i jej otoczenie. W Moskwie liderem duchowieństwa przeciwnego reformom stał się protopop soboru Zwiastowania na Kremlu, Awwakum Pietrow. Zamożni protektorzy starej wiary nie uchronili jednak duchowieństwa wrogiego reformom przed utratą prestiżowych stanowisk, kierowaniem do odległych eparchii, zmuszaniem do zamieszkania w monasterach, zsyłkami. Działania takie inspirował wobec przeciwników reformy patriarcha Nikon. W sprawie protopopa Awwakuma patriarcha zamierzał pozbawić go święceń kapłańskich, z czego zrezygnował, gdy za duchownym wstawił się sam car. Planowaną karę zamieniono na skierowanie do eparchii tobolskiej i tiumeńskiej. Awwakum otrzymał prawo powrotu do Moskwy w 1663, jednak wkrótce został zesłany ponownie.
Od 1656, według świadectwa arcybiskupa riazańskiego Hilariona, całe lokalne społeczności, wierne dawnym obrzędom, porzucały dotychczasowe miejsce zamieszkania, twierdząc, że uciekają przed Antychrystem. Staroobrzędowcy głosili rychłe nadejście końca świata. Część duchownych związanych z ruchem zaczęła propagować pogląd, iż przed tym wydarzeniem wierni powinni sami odebrać sobie życie. Zaczęło zatem dochodzić do zbiorowych samobójstw poprzez samospalenie lub zamorzenie się głodem. W taki sposób w pierwszych latach sporu o obrzędy mogło zginąć nawet kilka tysięcy osób.
Uznanie staroobrzędowców za heretyków.
Ostateczną zmianę w traktowaniu staroobrzędowców przyniósł trwający od 1666 do 1667 sobór Rosyjskiego Kościoła Prawosławnego z udziałem patriarchów aleksandryjskiego Paisjusza i antiocheńskiego Makarego III. Podstawowym celem soboru było osądzenie działalności patriarchy Nikona i ocena kanoniczności jego reform. Sąd nad hierarchą zakończył się odebraniem mu wszystkich godności kościelnych i zesłaniem do Monasteru Terapontowskiego. Potępiając Nikona, sobór uznał za ważne wprowadzone przez niego reformy, zaś ich przeciwników obłożył klątwą kościelną. Jedynie obrzędy zapisane w poprawionych księgach liturgicznych uznano za ważne. Przywódcy staroobrzędowców otrzymali szansę przedstawienia swoich poglądów, jednak było oczywistym, że nie mają szans przekonać do nich soboru. 13 maja 1667 stare obrzędy zostały publicznie uznane za herezję, zaś ich głosiciele ukarani – protopop Awwakum został pozbawiony stanu duchownego. Rosyjski Kościół Prawosławny nie tylko stwierdził, że wszyscy zwolennicy liturgii sprzed reform podlegają anatemie, ale i polecił przekazywać ich sądom świeckim, zgadzając się tym samym na ich prześladowania przez władze świeckie, czy wręcz zachęcając do nich.
Głównymi autorami dekretu ogłaszającego anatemę byli obecni na soborze na zaproszenie cara hierarchowie patriarchatów starożytnych, narodowości greckiej. Patriarcha moskiewski i całej Rusi Joazaf II, wybrany po wygnaniu Nikona, nie miał praktycznie żadnego wpływu na ich decyzje. Klątwa rzucona na staroobrzędowców, podobnie jak wcześniejsze wygnanie Nikona, została zainspirowana przez cara Aleksego I. Pragnął on na nowo zdefiniować relacje państwa i Kościoła, doprowadzając do podległości Cerkwi wobec władzy świeckiej, likwidując zarówno tendencje do wzmacniania jej znaczenia (których rzecznikiem był Nikon), jak i otwarty bunt przeciwko zarządzeniom wyższej władzy duchownej (jakiego dopuścili się staroobrzędowcy).
W ocenie części autorów ekskomunikując staroobrzędowców Cerkiew rosyjska straciła najaktywniejszych i najpobożniejszych wyznawców. Nicholas Riasanovsky uważa ten pogląd za częściowo przesadzony. Historycy nie mają natomiast wątpliwości, że "raskoł" ułatwił carom ostateczne podporządkowanie Rosyjskiego Kościoła Prawosławnego państwu, co nastąpiło w XVIII w.
Represje wobec staroobrzędowców w II poł. XVII w..
Po zakończeniu soboru władze carskie podjęły zmasowane represje przeciwko staroobrzędowcom. Pragnąc za wszelką cenę zlikwidować "raskoł", stosowały wobec nich kary zesłania, konfiskaty majątków, chłosty i innych tortur. W 1667 przeciwko zreformowanym obrzędom zbrojnie wystąpili mnisi Monasteru Sołowieckiego. Oblężenie zbuntowanego klasztoru trwało do 1676, gdy wojska carskie zajęły go dzięki zdradzie jednego z obrońców. Większość mnichów została ukarana śmiercią.
Protopop Awwakum Pietrow, diakon Fiodor, pop Jepifanij oraz protopop Łazar zostali osadzeni w Pustoziorsku w podziemnym więzieniu. Trzem ostatnim odcięto język i palce prawej ręki. Więźniowie zachowali jednak prawo korespondencji; treść ich listów do zwolenników starych obrzędów oraz supliki do cara, z apelami o cofnięcie reformy Nikona, przedstawia podstawowe założenia teologii staroobrzędowców. 14 kwietnia 1682, na mocy decyzji soboru biskupów Rosyjskiego Kościoła Prawosławnego na czele z patriarchą Joachimem, osadzeni w Pustoziorsku zostali spaleni na stosie.
W maju tego samego roku, po nieoczekiwanej śmierci cara Fiodora III w Moskwie wybuchł bunt strzelców pod dowództwem Iwana Chowańskiego. Poparł on staroobrzędowców, którzy cieszyli się wśród strzelców znaczną sympatią. 5 lipca 1682 delegacja starowierców na czele z Nikitą Pustoswiatem przedstawiła patriarsze Joachimowi i regentce Zofii żądania anulowania reform Nikona. Między Nikitą a patriarchą doszło do otwartej dyskusji. Staroobrzędowcy ogłosili zebranym tłumom, że ich argumenty okazały się bardziej przekonujące, jednak bunt strzelców został ostatecznie stłumiony, jego uczestnicy poddani represjom, Nikita Pustoswiat stracony 11 lipca 1682. Prestiż Rosyjskiego Kościoła Prawosławnego był w tym okresie na tyle podupadły, że staroobrzędowcy między majem a lipcem 1682 prowadzili w Moskwie ożywioną działalność kaznodziejską. Patriarchat Moskiewski mógł skutecznie bronić swojej pozycji tylko dzięki pomocy władz państwowych.
W tym samym roku władze duchowne, pragnąc zniszczyć ośrodki staroobrzędowe poza Moskwą, opracowały instrukcje dla kapłanów, nakazujące im informowanie biskupów o wiernych uchylających się od sakramentów w cerkwiach prawosławnych. Regentka Zofia jeszcze zaostrzyła prześladowania staroobrzędowców, wprowadzając w 1684 następujące kary za trwanie przy obrzędach sprzed reformy: chłostę, kary grzywny, konfiskatę mienia, nadzór administracyjny, karę śmierci. Rezultatem był wzrost fanatyzmu wśród starowierców. Nasiliły się ich ucieczki w trudno dostępne regiony kraju, gdzie mogli tworzyć własne kolonie. Najbardziej fanatyczni wśród staroobrzędowców dokonywali rytualnych samospaleń, traktowanych jako oczyszczenie w ogniu i ucieczka przed światem opanowanym przez Antychrysta.
Prześladowaniom towarzyszyły ostre polemiki, w których obydwie strony zarzucały sobie herezję, niszczenie Kościoła i kontakty z Żydami (w literaturze staroobrzędowej o soborze moskiewskim pisano jako o zorganizowanym przez Żydów, w prawosławnej – oskarżano starowierców o dopuszczanie Żydów do sprawowania nabożeństw).
W 1689 patriarcha Joachim wydał kolejny dekret, nakazując zapobieganie ucieczkom staroobrzędowców do lasów, niszczenie ich osiedli, sprzedawanie majątku i wysyłanie go do Moskwy. Rezultatem konsekwentnego zaostrzania prześladowań były pierwsze ucieczki starowierców za granicę – do Rzeczypospolitej, Szwecji i Kurlandii. Ucieczki staroobrzędowców stały się jeszcze częstsze po reformach Piotra I, wprowadzających w Rosji zachodnie obyczaje. Car ten przerwał jednak prześladowania prowadzone w czasach jego poprzedników, dopuszczając, by starowiercy organizowali kolonie i wspólnoty i nie ingerując w ich wewnętrzne funkcjonowanie. Mimo tego w XVII w. i połowie XVIII w. poza granicami Rosji znalazł się milion staroobrzędowców.
XVIII w..
Katarzyna I, Piotr II i Anna kontynuowali politykę względnej tolerancji wobec staroobrzędowców. Caryca Elżbieta natomiast potwierdziła w 1745 dekret Świątobliwego Synodu Rządzącego uznający decyzje soboru moskiewskiego za pozostające w mocy. Piotr III, wstępując na tron, ogłosił, że starowiercy powinni być traktowani tak samo, jak członkowie Rosyjskiego Kościoła Prawosławnego. Natomiast Katarzyna II, uznając ich za pracowitych i pożytecznych poddanych, ogłosiła w 1762 całkowite zalegalizowanie kultu staroobrzędowego, zaś dwa lata później zezwoliła starowiercom legalnie wstępować do stanu kupieckiego. W okresie jej panowania powstały pierwsze wielkie wpływowe rodziny starowierców zajmujące się handlem i prowadzące prywatne przedsiębiorstwa. Ich właściciele zatrudniali swoich współwyznawców, także zbiegłych chłopów, przyczyniając się do tworzenia skupisk staroobrzędowców w miastach. W 1771 Ilja Kawylin założył w Moskwie kolonię fiedosiejewców, nazwaną Cmentarzem Przemienienia Pańskiego. W tym samym roku swoją wspólnotę, tzw. Cmentarz Rogoski, założyli w stolicy kraju popowcy; w tym samym stuleciu w Moskwie pojawili się także pomorcy, których ośrodek przybrał nazwę Kaplicy Monińskiej.
Paweł I tolerował popowców (w 1800 zaprosił ich przedstawicieli do odprawienia nabożeństwa w kaplicy domowej pałacu carskiego), podczas gdy przywódców bezpopowców, których uważał niebezpiecznych dla państwa, nakazał aresztować.
Jednowiercy.
Polityka tolerancji wobec staroobrzędowców przyjęta przez kolejnych władców Rosji w XVIII stuleciu zaowocowała powrotem części z nich do Rosyjskiego Kościoła Prawosławnego, z zachowaniem tradycyjnych obrzędów. Zasady funkcjonowania tej wspólnoty, określanej jako jednowiercy, sformułował metropolita moskiewski Platon, zaś zatwierdził w 1800 car Paweł I. Jednowiercy otrzymali prawo do korzystania z ksiąg liturgicznych według wzorów sprzed reformy Nikona. Osoby ochrzczone w Rosyjskim Kościele Prawosławnym nie mogły dołączać do tej grupy.
XIX w..
Aleksander I, po wstąpieniu na tron, nakazał zwolnienie uwięzionych przez ojca bezpopowców i również powstrzymał się od nakładania ograniczeń na staroobrzędowców, w imię polityki liberalizmu. W toczącej się w I poł. XIX w. dyskusji między słowianofilami i okcydentalistami kwestia staroobrzędowa nie była szerzej podejmowana. Jedynie członkowie pierwszej z wymienionych grup uczestniczyli w publicznych debatach ze starowiercami, reprezentanci drugiej uznawali ich za ludzi „opóźnionych cywilizacyjnie”.
Mikołaj I uznał staroobrzędowców za ruch groźny przede wszystkim z punktu widzenia politycznego. Za jego rządów, z inicjatywy władcy, opracowano klasyfikację rosyjskich ruchów religijnych, oceniając je pod kątem ewentualnej „szkodliwości społecznej”. Staroobrzędowcy zostali zaliczeni do sekt pozostających pod stałym nadzorem policyjnym. W 1853 agent III Oddziału I. Liprandi opracował memoriał charakteryzujący „rozłamowców, heretyków i sekty” funkcjonujące we współczesnej mu Rosji oraz ocenił stopień ich antypaństwowego nastawienia. W tekście tym za politycznie niebezpiecznych uznano bezpopowców, oceniając popowców wyłącznie jako związek wyznaniowy; jedynym problemem związanym z nimi było podporządkowanie hierarsze rezydującemu na terytorium Austrii. Rok później policja rosyjska zniszczyła większość zabudowań Pustelni Wygowskiej i zmusiła wszystkie osoby urodzone poza jej terytorium do wyjazdu, doprowadzając do całkowitej likwidacji wspólnoty.
W obliczu opisywanych represji jednowierstwo, dotąd nie szerzące się z zakładanym przez władze powodzeniem, stało się za panowania Mikołaja I ruchem poważnym liczebnie. Do grupy tej dołączali staroobrzędowcy utrzymując się z handlu i przemysłu, obawiając się konfiskaty majątku. Część starowierców została do tego zmuszona. W październiku 1854 Mikołaj I ogłosił usunięcie z gildii kupieckich i wygnanie z Moskwy wszystkich staroobrzędowców, którzy nie zgodzili się zostać jednowiercami. Dokonano również przeszukań w należących do nich obiektach. Podobne środki zastosowano w innych guberniach. Następca Mikołaja I, Aleksander II, w 1856 nakazał opieczętować budynki wspólnot staroobrzędowych w Moskwie (tzw. cmentarze). Starowiercy odzyskali je dopiero po 1905. W II poł. XIX w., dzięki ponownemu złagodzeniu represji, wielu staroobrzędowców założyło własne przedsiębiorstwa, odgrywając znaczną rolę w rozwoju przemysłu w Rosji i wspierając biedniejszych współwyznawców. Mimo prawnego zakazu porzucania prawosławia, w latach po reformie uwłaszczeniowej Aleksandra II ok. 25 tys. chłopów przyłączyło się do wspólnot staroobrzędowych.
W 1881, na krótko po zabójstwie cara Aleksandra II Świątobliwy Synod Rządzący wydał broszurę, w której staroobrzędowców określono jako wewnętrznego wroga Rosyjskiego Kościoła Prawosławnego, z którym wszelkie porozumienie jest niemożliwe. W ocenie Synodu legalizacja starowierczych związków wyznaniowych oznaczałaby zgodę na propagowanie nienawiści wobec prawosławia. Mimo tego car Aleksander III, idąc za radą Iwana Aksakowa i Michaiła Katkowa (traktujących staroobrzędowców jako wyrazicieli czysto rosyjskich tradycji) jeszcze w tym samym roku przyjął delegację starowierów i obiecał, że poprawi ich sytuację. Od 1883 staroobrzędowcy mogli swobodnie wznosić cerkwie, wykonywać wszystkie zawody, w tym pracować w administracji państwowej. Zabronione pozostało jedynie prowadzenie działalności ukierunkowanej na pozyskanie nowych wyznawców, publiczne procesje i bicie w dzwony oraz wydawanie prasy religijnej. Na przełomie XIX i XX w. Rosyjski Kościół Prawosławny ponownie zażądał od cara, by ten prawnie usankcjonował represje wobec staroobrzędowców, w tym konfiskatę ich majątków i wychowywanie ich dzieci w wierze prawosławnej.
Po ogłoszeniu aktu tolerancyjnego.
Wszelkie ograniczenia wobec staroobrzędowców zostały ostatecznie zniesione dekretem tolerancyjnym z 1905. Od tego samego roku w Rosji zaczęła wychodzić prasa starowiercza. W 1910 rangę głównego organu prasowego wszystkich staroobrzędowców niezależnie od kierunku przejęło pismo "Staroobriadczeskaja Mysl" wydawane w Borowsku. Liczebność staroobrzędowców w Rosji przed upadkiem caratu jest przedmiotem dyskusji. Różni autorzy, bazując swoje szacunki na oficjalnych wykazach staroobrzędowców oraz na wynikach spisów ludności w Imperium Rosyjskim oceniają ją na 10 do 25 mln. Trudnością dla badaczy zagadnienia jest fakt, że część starowierców, w obawie przed represjami, nie przyznawała się do swojego wyznania. Spis ludności z 1897 wykazał liczbę 2 204 590 staroobrzędowców, co według Leonida Polakowa jest liczbą znacznie zaniżoną. W 1910 gazeta "Russkoje Słowo" oceniła ich liczebność na 50 mln. Staroobrzędowy publicysta I. Kiriłłow pisał o 12 mln swoich współwyznawców.
W ostatnich latach istnienia Imperium Rosyjskiego Rosyjski Kościół Prawosławny i staroobrzędowe związki wyznaniowe prowadziły otwarte polemiki i dyskusje. W 1913, w czasie ogólnopaństwowych uroczystości 300 lat panowania Romanowów, staroobrzędowcy przypominali, iż pierwsi Romanowowie kultywowali obrzędy, jakie zachowały ich wspólnoty. Twierdzili również, że to oni zachowali czysto rosyjską tradycję religijną, podczas gdy w Cerkwi urzędowej w różnych okresach pojawiały się wpływy obce. W miastach rosyjskich organizowano publiczne debaty między staroobrzędowcami i prawosławnymi. W 1913 takie wydarzenie w Rydze obserwowało 18 tys. starowierców i 50 tys. prawosławnych. Równocześnie rozwój nauki i techniki oraz zmiany obyczajowe miały pewien wpływ na społeczność staroobrzędową, m.in. na początku XX w., zwłaszcza wśród popowców, część mężczyzn zarzuciła tradycyjny obyczaj noszenia brody.
Klęski Rosji w I wojnie światowej ożywiły nastroje apokaliptyczne wśród starowierców. Pojawiły się wśród nich głosy, iż nadejście Antychrysta i drugie przyjście Chrystusa są bliskie.
Po 1917.
Większość staroobrzędowców negatywnie przyjęła rewolucję październikową. Duchowni i wierni popowców czynnie poparli ruch Białych. Byli obecni w armii adm. Aleksandra Kołczaka, zaś ich wspólnoty miały na terenach kontrolowanych przez nią status równorzędny z parafiami prawosławnymi. Pismo "Sibirski Staroobriadiec", wydawane w Barnaule, zaangażowało się w prowadzenie propagandy antybolszewickiej. Mimo to w pierwszych latach władzy bolszewickiej starowiercze związki wyznaniowe nie zostały poddane represjom porównywalnym z kampanią wymierzoną w Rosyjski Kościół Prawosławny. W 1922 Rosyjska Prawosławna Cerkiew Staroobrzędowa (hierarchia białokrynicka) zaapelowała do wiernych o zaakceptowanie władzy radzieckiej. Rok później wśród popowców doszło do rozłamu, gdy dwóch biskupów prawosławnych (Mikołaj (Pozdniew) i Stefan (Rastorgujew)) powołało do życia konkurencyjną wobec istniejących dotąd struktur Rosyjską Cerkiew Staroprawosławną. Według badań Władimira Boncza-Brujewicza w 1922 na terenie ZSRR przebywało 20 mln staroobrzędowców.
Kolektywizacja w ZSRR przyniosła staroobrzędowcom szczególne straty – wielu z nich było zamożnymi chłopami i zostało poddanych represjom jako kułacy. Starowiercy protestowali również przeciwko siłowemu przyłączeniu do kołchozów. W regionie Woroneża w 1929 przywódcy miejscowej wspólnoty zostali skazani na śmierć z tego powodu, zaś blisko dwa tysiące jej członków zostało skazanych na kary łagru. Do mniejszych buntów doszło na wschodniej Syberii. Starowiercy doszli do przekonania, że kołchozy są dziełem Antychrysta i należy bronić się przed nimi wszelkimi środkami. Kolektywizacja doprowadziła ponadto do zniszczenia tradycyjnych skupisk staroobrzędowych, ich rozproszenia, a w szerszym kontekście walki z każdą religią – do postępującej laicyzacji. Równocześnie w Związku Radzieckim prowadzone były szeroko zakrojone badania kulturoznawcze, etnograficzne i historyczno-literackie nad tą wspólnotą.
Zmasowane prześladowania religijne prowadzone w ZSRR w latach 30. XX w. sprawiły, że życie religijne starowierców zeszło do podziemia. Związki wyznaniowe popowców straciły wszystkich biskupów, skazanych na śmierć i straconych. W Moskwie funkcjonowała nielegalna szkoła lektorów i drukarnia. Po ataku Niemiec na ZSRR w 1941 w społeczności tej na nowo pojawiły się nastroje apokaliptyczne. Kolportowane nielegalnie apele wzywały staroobrzędowców do dezercji z Armii Czerwonej i osiedlania się w lasach. W latach 1943–1947 władze radzieckie wykryły kilka tego typu tajnych kolonii w lasach Rosyjskiej FSRR, jeszcze w 1964 dwa takie osiedla odkryto na terenie Kazachskiej i Uzbeckiej SRR.
Po zakończeniu II wojny światowej liczba staroobrzędowców zamieszkujących w ZSRR wzrosła dzięki aneksji Litwy, Łotwy i Estonii, na terenie których żyły znaczne wspólnoty starowierskie (łącznie 200 tys. bezpopowców). Mimo tego ich liczba w 1960 była szacowana na jedynie milion wiernych, z czego połowa należała do hierarchii białokrynickiej.
W 1971 Sobór Lokalny Rosyjskiego Kościoła Prawosławnego, na wniosek metropolity leningradzkiego i nowogrodzkiego Nikodema, zdjął anatemę ze staroobrzędowców. Nawiązano wówczas stosunki międzykościelne z hierarchią białokrynicką. W momencie upadku ZSRR na terytorium tego państwa przebywało ok. trzech milionów starowierców.
W Rosji po 1991.
Według danych z końca XX wieku na całym świecie żyją 3 mln staroobrzędowców, z czego 2 mln przebywają na terytorium Federacji Rosyjskiej. Najliczniejszym staroobrzędowym związkiem wyznaniowym jest Rosyjska Prawosławna Cerkiew Staroobrzędowa (patrz sekcja: hierarchia białokrynicka), przynależność do której deklaruje milion osób. Druga tradycyjna hierarchia popowska, tzw. hierarchia nowozybkowska (Rosyjska Cerkiew Staroprawosławna) według różnych szacunków liczy 100-500 tys. lub 400-800 tys. wyznawców (ostatnią liczbę podaje sam Kościół). W 2000 od wymienionej hierarchii oderwała się Rosyjska Cerkiew Staroprawosławna – Biskupstwo Kurskie, której wierni żyją w obwodzie kurskim i w Kraju Krasnodarskim. Na terenie Rosji przetrwali również przedstawiciele bezpopowców: pomorcy (800 tys.), "czasowiennyje" (300 tys.), spasowcy (40 tys.), fiedosiejewcy (10 tys.), filiponi (250-300 osób), strannicy i niechrzczeńcy (liczba nieustalona).
Doktryna.
Staroobrzędowcy zachowują całość nauczania Rosyjskiego Kościoła Prawosławnego (a w konsekwencji wszystkich kanonicznych Kościołów prawosławnych) w zakresie dogmatyki i teologii moralnej. Uważają się jednak za jedyne wyznanie głoszące prawdziwą naukę chrześcijańską, twierdząc, iż Cerkiew rosyjska sprzeniewierzyła się jej w momencie zmodyfikowania swoich obrzędów. Zachowywanie rosyjskich obrzędów i tekstów liturgicznych (w języku cerkiewnosłowiańskim) sprzed reformy w formie niezmienionej w żaden sposób jest podstawowym obowiązkiem wyznawców „starego obrzędu” wszystkich odłamów.
Teologia pierwszych ideologów staroobrzędowych.
Moskwa jako Trzeci Rzym.
Siedemnastowieczni ideolodzy starej wiary nie mieli wątpliwości, że Moskwa jest Trzecim Rzymem w myśl koncepcji mnicha Filoteusza z Pskowa i "Opowieści o białym kłobuku". Konsekwentnie staroobrzędowcy powoływali się także na koncepcję Świętej Rusi, twierdząc, że poza nią nie ma już prawdziwego prawosławia, gdyż wszędzie zostało ono zdeformowane przez wpływy katolickie i muzułmańskie. W ich ocenie nie było zatem powodu, by cokolwiek zmieniać w prawosławiu ruskim. Jako uzasadnienie wyjątkowości prawosławia ruskiego przywoływano także legendę o pobycie św. Andrzeja Apostoła na miejscu późniejszego Kijowa i udzieleniu przez niego chrztu miejscowej ludności. Twierdzono również, że ogromna liczba świętych wywodzących się z ziem ruskich potwierdza świętość Rusi jako takiej.
Ogłoszenie starej wiary herezją w 1667 staroobrzędowcy uznali za zanegowanie dorobku religijnego Rusi w ogóle. Polemizując z postanowieniami soboru moskiewskiego, przedstawiali przede wszystkim dwa poglądy: o heretyckim (zainspirowanym katolicyzmem) charakterze reform Nikona oraz o świętości Rusi, błędnie odrzuconej przez hierarchię kanonicznej Cerkwi.
Staroobrzędowcy jako jedyni spadkobiercy Świętej Rusi.
W miarę upadku wiary w dobroć i prawość Aleksego I w piśmiennictwie staroobrzędowym pojawia się przekonanie, iż tylko wyznawcy starej wiary są reprezentantami prawdziwej religii. Działają oni jednak we wrogiej przestrzeni – Ruś straciła atrybut świętości i stała się obszarem działania złych duchów. Duch Świętej Rusi może zostać czasowo odtworzony w małych wspólnotach staroobrzędowych, o ile będą one zachowywały zasady wiary. Pogląd ten wyłożono w "Powieści o widzeniu mnicha Hipacego", opisującej szczególną opiekę boską nad Monasterem Sołowieckim, który konsekwentnie bronił starych obrzędów.
Cechą charakterystyczną tekstów pierwszych staroobrzędowców jest również konsekwentnie sytuowanie własnej grupy wyznaniowej w opozycji do kanonicznej Cerkwi. Jej członkowie są w nich określani jako heretycy, odstępcy, słudzy Antychrysta, jak również padają pod ich adresem określenia wulgarne. Sami staroobrzędowcy definiowali się po prostu jako "prawosławni chrześcijanie", "Cerkiew Chrystusowa", lub w nawiązaniu do Starego Testamentu nazywali siebie "Syjonem", "Domem Izraela" i "Nowym Izraelem".
Antyintelektualizm.
Staroobrzędowcy całkowicie odrzucali świeckie wykształcenie i filozofię, przeciwstawiając je „głupstwu dla Chrystusa” – wyrzeczeniu się całego świata doczesnego. Uzasadniając swój antyintelektualizm, posługiwali się tekstami działających w I Rzeczypospolitej polemistów antyunickich, głoszących chwałę „prostej, pogrążonej w niewiedzy, pokornej”, lecz niezachwianie wiernej prawdziwej wierze Rosji. Jeszcze przed reformami Nikona pojawiło się przekonanie, że przejęcie przez Kościół prawosławny łacińskiego sposobu uprawiania teologii i dopuszczenie do upowszechniania się filozofii na wzór zachodni otworzy drogę do nadejścia Szatana. Staroobrzędowcy chętnie przywoływali również słowa Efrema Syryjczyka, zapowiadającego zagładę tych, którzy nie kierują się w życiu zasadą "prostoty Chrystusowej". Dostrzegalny jest również wyraźny związek między wrogością staroobrzędowców wobec rozumu a ruską tradycją kultu "szaleńców dla Chrystusa", jurodiwych, którzy swoim zachowaniem łamali wszelkie normy społeczne.
Antyintelektualne poglądy starowierców podsumował Awwakum Pietrow, pisząc w swojej autobiografii
Wiara w rychłe nadejście Antychrysta.
W tekstach pierwszych staroobrzędowców powraca motyw utraty łaski bożej przez państwo rosyjskie i opanowania go przez diabła. Przyczyną tego stanu rzeczy ma być heretycka reforma Nikona. Zsyłając na Świętą Ruś nieszczęścia, Bóg pragnie dać do zrozumienia, że jej nie pochwala, natomiast w przypadku cofnięcia zmian poprawiłby los Rosji. Naśladując jurodiwych, którzy mogli krytykować nawet samego cara, starowiercy apelowali do niego o usunięcie Nikona z urzędu patriarchy (przed 1666), a następnie o powrót do obrzędów sprzed reformy. Początkowo autorzy tego typu tekstów wierzyli, że Aleksy I nie zdaje sobie sprawy z sytuacji i jest zwodzony przez Nikona. Pogląd ten uległ jednak zmianie. Awwakum Pietrow doszedł do przekonania, że car rozumiał, co działo się w kraju i nie może być traktowany jako namaszczony przez Boga władca.
Interpretację reformy Nikona jako odstępstwa, które poprzedza bezpośrednio nadejście Antychrysta przedstawił Spiridion Potiemkin, inspirując się z kolei koncepcją Zachariasza (Kopysteńskiego) o trzech etapach pochłaniania prawdziwej wiary przez szatana. Zdaniem tego ostatniego pierwszego odstępstwa dopuścił się Kościół zachodni poprzez wprowadzenie filioque, drugiego – prawosławna hierarchia I Rzeczypospolitej zgadzając się na unię brzeską i wprowadzenie do unickich cerkwi wyznania wiary z tym dodatkiem. Spiridion Potiemkin uznał Nikona za sprawcę odstępstwa trzeciego; miało się ono dokonać w momencie zmiany formuły "wieruju w Ducha Swiatogo istinnogo i żywotworiaszczago" na "wieruju w Ducha Swiatogo, Gospoda żywotworiaszczago". Innym rozwinięciem idei Zachariasza (Kopysteńskiego) było przejęcie od niego poglądu, że w Rosji – jedynym prawdziwie chrześcijańskim państwie na świecie – Antychryst pojawi się w 1660, sześć lat później zaś nastąpi koniec świata. Spiridion Potiemkin starał się udowodnić, że reforma Nikona stanowiła przygotowanie do obydwu tych wydarzeń. Ignacy Sołowiecki i Kosma Kosoj wskazywali rok 1666 jako moment pojawienia się Antychrysta. Z kolei protopop Awwakum Pietrow dowodził po tej dacie, że Antychryst jeszcze nie pojawił się na ziemi, a jedynie kierował tam swoje sługi, zaś mnich Abraham podawał datę 1688 jako moment pojawienia się Antychrysta. Pierwsi staroobrzędowcy spierali się ze sobą co do czasu i miejsca przybycia oraz samej natury Antychrysta, przez co nie wypracowali jednej wspólnej doktryny.
Przepowiednie dotyczące końca świata.
Staroobrzędowcy przejęli z Apokalipsy przekonanie, iż po nadejściu Antychrysta na ziemię zapanuje on nad nią przez 1260 dni, następnie zaś będzie miał miejsce koniec świata. Próby dokładnego ustalenia jego terminu podjął się jedynie mnich Abraham, wskazując datę 1691. Inni przywódcy pierwszych staroobrzędowców radzili wiernym, by skupili się na cnotliwym życiu w teraźniejszości. Dopuszczali przy tym możliwość odsunięcia końca świata, jeśli car zdecyduje się na powrót do obrzędów ruskich. Z czasem uznali jednak, że scenariusz taki jest mało prawdopodobny i doszli do wniosku, że koniec świata jest bliski, a oni sami są niewielką grupą wiernych przygotowaną na ten moment. Protopop Awwakum i diakon Fiodor wielokrotnie wzywali wiernych do duchowej czujności i trzeźwości, by przez brak rozwagi nie zostać zwiedzionym przez siły diabelskie. Opisywali przy tym próby, jakimi w ostatnich momentach przed Sądem Ostatecznym będą poddawani wierni. Z jednej strony wzywali, by nie dać się złamać w tym ostatecznym momencie, z drugiej – zapewniali o stałej pomocy bożej, która zagwarantuje nieugiętym chrześcijanom zbawienie.
Podział ruchu staroobrzędowego. Najważniejsze nurty i struktury.
Już po kilku dekadach od soboru moskiewskiego, na przełomie XVII i XVIII w. problemem ruchu staroobrzędowego stał się brak duchownych, których nie miał kto wyświęcać. Część staroobrzędowców, przywiązana do sakramentów, zdecydowała się pozyskiwać kapłanów z grona duchownych prawosławnych, przekonując ich do słuszności swojego wyznania i przeprowadzając ponowny chrzest. Druga grupa uznała, że kapłaństwo instytucjonalne nie jest potrzebne wiernym do zbawienia, gdyż jako mistyczny przewodnik służyć im może sam Chrystus. W ten sposób ukonstytuował się nurt bezpopowców. Za początek jego historii uważa się sobory staroobrzędowców w Nowogrodzie w 1692 i 1694, których uczestnicy postanowili całkowicie zrezygnować z duchowieństwa.
Bezpopowcy.
Wśród bezpopowców brak duchowieństwa i hierarchii sprzyjał dalszym podziałom na tle sporów doktrynalnych i liturgicznych. Wszystkie nurty (wspólnoty) tego kierunku zgadzały się jednak co do zapanowania Antychrysta w świecie doczesnym, zniknięcia łaski bożej z Rosyjskiego Kościoła Prawosławnego i co za tym idzie nieważności sprawowanych w nim sakramentów. Głosiły natomiast pochwałę życia monastycznego z zachowaniem surowej ascezy.
Skupiska bezpopowców powstały w trudno dostępnych lasach na Syberii, w regionie kostromskim, wiaznikowskim i na Rosyjskiej Północy; wyznawcy starali się żyć w całkowitej izolacji i unikać kontaktu z osobami niebędącymi członkami wspólnot. Początkowo do grup tych dołączali ubodzy chłopi, później pojawili się wśród nich kupcy i przedsiębiorcy.
Najważniejsze wspólnoty bezpopowskie powstałe w XVIII w..
Pomorcy.
Wspólnota pomorców ukonstytuowała się w końcu XVII w. w regionie ołonieckim. Jej twórcy mieli kontakty z mnichami Monasteru Sołowieckiego oraz z biskupem kołomieńskim Pawłem. W 1695 mnich Daniel (Wikulin) założył Pustelnię Wygowską – staroobrzędowy klasztor nad rzeką Wyg, który stał się najważniejszym ośrodkiem kulturalnym starowierców w XVIII w.
Pomorcy traktowali członków Rosyjskiego Kościoła Prawosławnego jako odstępców, których przyjęcie do wspólnoty staroobrzędowej wymagało powtórzenia chrztu. Uznawano natomiast śluby mnisze złożone w tymże Kościele. Pomorcy odrzucili małżeństwo. Pary małżeńskie, które przystępowały do wspólnoty, rozwodzono i zobowiązywano do życia w czystości – do połowy XVIII w. współżycie płciowe potępiano w każdych okolicznościach. Początkowo odrzucano także tradycyjną w prawosławiu modlitwę za rządzących – wspomnienie cara pojawiło się w ich obrzędach dopiero po 1739. Pomorcy posługiwali się wyłącznie krzyżami z inskrypcją "Car Sławy Isus Christos Syn Bożyij" (Król Chwały Jezus Chrystus Syn Boży) zamiast INCI ("Iisus Nazaren Car’ Iudiejskij"; Jezus Nazareńczyk Król Żydowski). Uważali, że wierzący powinni być gotowi na każde poświęcenie w imię wiary, dopuszczali rytualne samobójstwa przez samospalenie.
Fiedosiejewcy.
Wspólnota fiedosiejewska powstała w latach 90. XVII w. niezależnie od pomorców w regionie Pskowa i Nowogrodu. Jej twórcą był Fieodosij Wasiljew, potomek rodziny Urusowych. Początkowo fiedosiejewcy pozostawali w bliskich kontaktach z pomorcami, jednak w 1706, po wizycie w Pustelni Wygowskiej, ich przywódca zerwał z nimi stosunki. Przyczyną tego wydarzenia były różnice w stosunku do małżeństwa, żywności wytworzonej poza wspólnotą i przepisach co do wyglądu krzyży. Fiedosiejewcy potępiali współżycie płciowe, ale pozwalali małżonkom (sakrament musiał być im udzielony przed przystąpieniem do staroobrzędowców) na wspólne zamieszkiwanie, karali natomiast naruszenie zasady czystości. Posługiwali się krzyżami z inskrypcją INCI ("Isus Nazaren Car’ Iudiejskij"), po 1780 zrezygnowali z nich. Stanowczo odrzucali modlitwę za panującego, zaś żywność wytworzoną poza wspólnotą uznawali za nieczystą, o ile nie odmówiono nad nią specjalnych formuł modlitewnych z pokłonami.
Filiponi.
Wspólnota filiponów powstała po rozłamie wśród mieszkańców Pustelni Wygowskiej. Mnich Filip, pełniący obowiązki spowiednika zakonników, zarzucił jej przełożonemu nadużycia władzy i podważanie jego autorytetu. Zyskał poparcie mniejszości mnichów i razem z nimi założył własny skit nad Umbą. Filiponi dopuszczali wykorzystywanie w praktyce liturgicznej krzyży bez żadnej inskrypcji, natomiast wszystkie ikony powstałe poza wspólnotą staroobrzędową traktowali jako pozbawione mocy. Kult Ikony Matki Bożej „Wszystkich Strapionych Radość”, ogłoszonej w 1688 cudotwórczą, odrzucali w ogóle. Potępiali wszelkie współżycie płciowe, pary małżeńskie rozwodzili i traktowali byłych małżonków jako rodzeństwo. Przyjęcie osoby wyznania prawosławnego do wspólnoty filipowców poprzedzał powtórny chrzest. Dopuszczano rytualne samobójstwa.
Pierwszy przywódca filiponów w 1742 dokonał samospalenia razem z grupą współwyznawców, nie chcąc wpuścić na teren skitu komisji rządowej, która miała zmusić staroobrzędowców do modlitw za cara. Wspólnota istniała jednak nadal, szybko zyskując nowych członków na ziemiach fińskich i w regionie archangielskim.
Strannicy.
Około 1766 wyodrębnił się kolejny nurt bezpopowców – strannicy (bieguni). Podstawowym założeniem ich nauczania była niemożność walki z Antychrystem i konieczność ciągłej ucieczki przed nim. Powstanie tej grupy wiązało się z reformami Katarzyny II, zmierzającymi w kierunku prawnego zakończenia prześladowań staroobrzędowców i uregulowania ich sytuacji prawnej. Część bezpopowców doszła do wniosku, że funkcjonowanie w ramach panującego porządku prawnego uniemożliwia wyznawanie prawdziwej wiary, gdyż świat został opanowany przez Antychrysta.
Nauczanie stranników sformułował w latach 80. XVIII w. mnich Eutymiusz. Twierdził on, że wszyscy władcy Rosji, począwszy od Piotra I, są wcieleniami Antychrysta, a cała carska administracja i hierarchia Cerkwi to słudzy diabła. Aby zatem zachować wiarę chrześcijańską, w jego ocenie należało zerwać wszystkie kontakty ze światem zewnętrznym, w tym zrezygnować z dokumentów tożsamości i żyć w nielegalnych wspólnotach wyznawców. Strannicy głosili, że zbawienie zapewnia wyłącznie przynależność do ich grupy i przyjmowali do niej nowych członków przez powtórny chrzest (dotyczyło to zarówno prawosławnych, jak i staroobrzędowców pozostałych nurtów). Strannicy, stanowiący początkowo niewielką grupę, w XIX w. stali się znacznym liczebnie odłamem starowierców. Ich wspólnoty funkcjonowały na Uralu, Zachodniej Syberii, na Pomorzu i w Rosji centralnej.
Popowcy.
Popowcy nie zerwali kontaktów ze światem zewnętrznym i postanowili zachować stan kapłański, pozyskując duchownych z Rosyjskiego Kościoła Prawosławnego. Początkowo brali pod uwagę jedynie osoby, które przyjmowały święcenia przed 1654, następnie wyłącznie ochrzczonych przed tą datą, a gdy stało się to niemożliwe z powodu upływu czasu – wyłącznie kapłanów narodowości rosyjskiej wyświęconych przez biskupów-Rosjan. Wśród popowców w XVIII w. największe znaczenie miały początkowo wspólnoty wietkowska i diakonowska (nowokadilnicy). Obydwie te wspólnoty, mimo prowadzonych polemik, dążyły do odbudowy hierarchii cerkiewnej, co ostatecznie nastąpiło w 1846. Popowcy wywodzili się zarówno z chłopstwa, jak i z uboższego mieszczaństwa oraz kozaków. Ich siedziby znajdowały się na Powołżu, nad Donem, ziemia czernihowska i sąsiadujące z nią ziemie Rzeczypospolitej.
Ważniejsze wspólnoty popowskie XVIII w..
Wspólnota wietkowska.
Jej członkowie zamieszkiwali lasy w regionie Staroduba. Uważali za dopuszczalne przebywanie w towarzystwie członków Rosyjskiego Kościoła Prawosławnego, wspólne kąpiele i posiłki (chociaż uważali ich za heretyków, których przyjęcie do wspólnoty wymagało powtórnego chrztu), czcili ikony powstałe poza ich wspólnotą. Sakramenty sprawowali w niej kapłani lub wyznaczeni przez nich zastępcy, dopuszczeni do udzielania Komunii Świętej, przyjmowania nowych wyznawców i wysłuchiwania spowiedzi (grzechy należało spisać i przesłać duchownemu, który odpuszczał je zaocznie, także po śmierci penitenta). Samobójstwo za wiarę odrzucili całkowicie.
Wspólnota diakonowców.
Wspólnota ta powstała po 1709 nad Kierzeńcem za sprawą działalności staroobrzędowego mnicha Aleksandra. Prowadził on polemiki religijne z biskupem niżnonowogrodzkim Pitirimem, prześladowcą miejscowych staroobrzędowców. W 1720 został uwięziony i stracony. Jego zwolennicy zbiegli przed represjami do lasów starodubskich, gdzie żyli już wietkowcy, dotarli do Mołdawii i na Podole. Diakonowcy uważali członków Rosyjskiego Kościoła Prawosławnego za heretyków trzeciej kategorii, którzy mogli zostać przyjęci do wspólnoty jedynie na podstawie publicznego wyrzeczenia się dawnego wyznania. Dopuszczali posługiwali się krzyżami czterokończastymi obok tradycyjnych ośmiokończastych, w czasie kadzenia wykonywali dwa ruchy: prosto i w poprzek.
Wspólnota czarnobylska.
Wspólnota wyodrębniła się z grona wietkowców w 1775, zarzucając im zdradę prawdziwej wiary i naśladowanie „heretyckiego” Rosyjskiego Kościoła Prawosławnego. Wykorzystywali w praktyce liturgicznej wyłącznie krzyże z namalowaną postacią Chrystusa. Od członków wspólnoty wymagali zniszczenia paszportu i noszenia brody, której zgolenie było w ich ocenie grzechem ciężkim. Odrzucali modlitwy za cara i wszelkie formuły przysiąg, poza wypowiedzeniem słów „Tak, tak” lub „Nie, nie”. Byli przeświadczeni o bliskim końcu świata. Z czasem zrezygnowali z wyświęcenia kapłanów i rozproszyli się, dołączając do lokalnych wspólnot bezpopowców.
Związki wyznaniowe (hierarchie) popowskie.
Hierarchia białokrynicka.
Po dłuższych staraniach popowcy zdołali odbudować hierarchię biskupią, przekonując do zmiany wyznania na staroobrzędowe biskupa pochodzenia greckiego, byłego metropolitę bośniackiego Ambrożego. Jego siedzibą stał się monaster w Białej Krynicy k. Suczawy. Wyświęcani przez niego kapłani wyjeżdżali następnie do Rosji. W ten sposób powstała Rosyjska Prawosławna Cerkiew Staroobrzędowa, określana także jako "hierarchia białokrynicka" lub "hierarchia austriacka", stając się głównym związkiem wyznaniowym popowców. Odzyskanie hierarchii, która stała odtąd na straży jednolitych obrzędów, dogmatów i prawd wiary, na dłuższy czas zapobiegło dzieleniu się popowców na mniejsze odłamy.
Od 2005 zwierzchnikiem Rosyjskiej Prawosławnej Cerkwi Staroobrzędowej jest Korneliusz, noszący tytuł metropolity moskiewskiego i całej Rusi. Cerkiew dzieli się na dwanaście eparchii.
Hierarchia starozybkowska.
W 1923 saratowski arcybiskup Żywej Cerkwi, Mikołaj (Pozdniew), przeszedł do miejscowej wspólnoty staroobrzędowców-popowców. Jego święcenia biskupie były przez starowierców uznawane. W 1929 do staroobrzędowców dołączył również jednowierczy biskup bugurusłański Stefan (Rastorgujew), co umożliwiło konsekrację kolejnych hierarchów. W 1924 powstała Rosyjska Cerkiew Staroprawosławna. Od 2002 jej zwierzchnik nosi tytuł staroprawosławnego patriarchy moskiewskiego i całej Rusi. Urząd ten pełni obecnie (2012) patriarcha Aleksander. Kościół dzieli się na osiem eparchii.
Staroobrzędowcy na świecie.
Europa.
Od XVIII w. staroobrzędowcy żyją na terytorium współczesnej Ukrainy. W XVIII w. ich skupiska znajdowały się na ziemi czernihowskiej, nad Prypecią, w okolicy Żytomierza i na Podolu. Osadnictwu starowierców sprzyjali polscy magnaci, którym zależało na zagospodarowywaniu mało ludnych dotąd obszarów. W 1735 rząd carski postanowił podjąć w granicach Rzeczypospolitej interwencję przeciwko starowiercom. Dowiedziawszy się wcześniej o tym zamiarach, opuścili oni tereny nadgraniczne, przenosząc się na Podole i Wołyń (do istniejących już skupisk), lub też dalej na ziemie dzisiejszej Białorusi i na Mazury. W późniejszym okresie osiedla staroobrzędowe powstały w regionie Charkowa i Odessy.
Na Białorusi większość staroobrzędowców zamieszkuje region Homla, w rozproszeniu są spotykani w obwodzie witebskim i mińskim.
Staroobrzędowcy żyją na Litwie w regionach Wilna i Trok, Jeziorosów, Święcian, Wiłkomierza, Poniewieża i Kowna. Na Łotwie ich głównym ośrodkiem jest region dyneburski. Według danych z 2007 w kraju tym żyją 2494 osoby tego wyznania, działa 69 placówek duszpasterskich, zarówno popowskich, jak i bezpopowskich. W Estonii starowiercy żyli początkowo w regionach Tartu i Jõgevy, a od XIX w. także w Tallinnie. W kraju tym zarejestrowanych było 11 gmin, których członkami było 15 tys. wiernych. Tylko 2,5 tys. stale uczestniczyło jednak w życiu religijnym.
Społeczność staroobrzędowa licząca od 12 do nawet 100 tys. wyznawców żyje w Rumunii wschodniej, w sześćdziesięciu wsiach, z czego dwadzieścia ma charakter całkowicie rosyjski i starowierski. W kraju tym starowiercy są określani jako "lipowanie". W Rumunii żyją zarówno popowcy (w przeważającej liczbie), jak i bezpopowcy. Część staroobrzędowców przeszła do jednowierców.
W Bułgarii staroobrzędowcy są określani jako "niekrasowcy". Ich społeczność znacznie zmniejszyła się po II wojnie światowej, gdy większość wyjechała do ZSRR. Według danych z 1999 charakter starowierski miały dwie wsie: Kazaszko (region Warny), zamieszkana przez bezpopowców oraz Tatarica (region Silistry), gdzie żyją popowcy. Łącznie wyznanie staroobrzędowe deklaruje w Bułgarii 800 osób.
Staroobrzędowcy w diasporze żyją w Niemczech, dokąd wyemigrowała część społeczności bezpopowców pomorców zamieszkujących pierwotnie Mazury.
W Polsce staroobrzędowcy pojawili się w regionie Augustowa, Suwałk i Sejn w II. poł. XVIII w., przemieszczając się z terenu Kurlandii i ziemi czernihowskiej. W latach 20. i 30. XIX w. część tej społeczności przeniosła się na Mazury, w granice Prus Wschodnich. Jej głównym ośrodkiem był od 1849 monaster w Wojnowie, początkowo męski, zaś od 1885 – żeński. Większość z nich wyjechała w czasie II wojny światowej na Litwę. Liczbę staroobrzędowców w Polsce w latach 50. szacowano na ponad 1500 osób, zaś w 1968 żyło ich 268 w Augustowie, 188 w Gabowych Grądach, 133 w Borze oraz 412 w Wojnowie i Gałkowie. Według danych z pocz. XXI w. łącznie w Polsce przebywało 600–700 starowierców, zrzeszonych we Wschodnim Kościele Staroobrzędowym. Drugim polskim staroobrzędowym związkiem wyznaniowym jest powstała w 2013 Staroprawosławna Cerkiew Staroobrzędowców.
Azja.
Na przełomie XIX i XX w. grupa staroobrzędowców podjęła pracę przy budowie kolei przez Mandżurię. Po rewolucji październikowej do Chin przedostała się grupa uchodźców z Rosji tego wyznania, również osiadając w Mandżurii i w Harbinie. Staroobrzędowcy opuścili Chiny po dojściu do władzy komunistów, emigrując na kontynent amerykański. Osobna grupa starowierów dotarła do Japonii, również po rewolucji październikowej. Od 1936 do 1945 w okolicy Mudanjiang funkcjonowała staroobrzędowa wieś Romanowka. Do lat 30. społeczność staroobrzędowa przebywała w Hakodate. W dalszych latach ośrodki te uległy rozproszeniu. Część starowierców pozostała w Japonii i żyje w diasporze na wyspie Honsiu, część wyjechała do USA, inni zamieszkali na japońskim Sachalinie i pozostali tam po jego przyłączeniu do ZSRR.
Około 150 osiedli staroobrzędowych znajduje się w Armenii, Gruzji i Azerbejdżanie, z czego ponad połowa przypada na to ostatnie państwo. Wspólnota starowierska w Turcji, funkcjonująca między XVIII a XX wiekiem, przeniosła się w II poł. XX stulecia do Stanów Zjednoczonych.
Ameryka i Australia.
W XX w. grupy starowierców emigrowały do Ameryki z powodów ekonomicznych. Osiedlali się w stanach Pensylwania, New Jersey i Michigan. Ich większymi ośrodkami stały się Erie i Marion. Druga grupa staroobrzędowców dotarła na kontynent amerykański w 1960. Jej przedstawiciele osiedlili się w Brazylii i Urugwaju, część przeprowadziła się po pewnym czasie do stanu Oregon. Do tego samego stanu przeniosła się w XX w. większość starowierców żyjących wcześniej nad Morzem Marmara w Turcji. Społeczność starowierów w USA liczyła na początku lat 90. XX w. 8 tys. osób, z czego 5 tys. w Oregonie.
Rosyjski Kościół Prawosławny poza granicami Rosji prowadził wśród staroobrzędowców akcję misyjną, propagując jednowierstwo. Kampania ta zakończyła się sukcesem – 3/4 dawnych bezpopowców dołączyła do Kościoła prawosławnego; decyzję taką podjęły całe społeczności staroobrzędowe w Oregonie, Pensylwanii i na Alasce. Od 1988 do śmierci w 2010 biskupem nadzorującym wspólnoty jednowiercze był Daniel (Aleksandrow).
W latach 70. XX w. grupa tysiąca staroobrzędowców przeniosła się z USA do Kanady, osiadając w prowincjach Alberta i Kolumbia Brytyjska.
Niewielka grupa staroobrzędowców zamieszkuje Nową Zelandię.

</doc>
<doc id="2626589" url="https://pl.wikipedia.org/wiki?curid=2626589" title="Carl Jakob Sundevall">
Carl Jakob Sundevall

Carl Jakob Sundevall (ur. 22 października 1801 w Skanii, zm. 2 lutego 1875 w Sztokholmie) – szwedzki przyrodnik i zoolog.
W latach 1817-1823 Sundvall studiował filozofię na Uniwersytecie w Lund. W roku 1830 ukończył też medycynę. W 1833 został kustoszem w Muzeum Historii Naturalnej w Sztokholmie, w 1836 wykładowcą ekonomii i zoologii na Uniwersytecie w Lund. W 1838 został kuratorem i profesorem w Muzeum. Do najważniejszych publikacji Sundevalla należą prace z zakresu ornitologii. Specjalizował się w anatomii ptaków.

</doc>
<doc id="2626591" url="https://pl.wikipedia.org/wiki?curid=2626591" title="Tuligłowy (gmina)">
Tuligłowy (gmina)

Gmina Tuligłowy – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Tuligłowy.
Gmina Tuligłowy została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną części gmin Pohorce (Hołodówka, Koniuszki Królewskie, Koniuszki Tuligłowskie, Malinów, Podolce, Pohorce i Susułów), Komarno (Brzeziec i Tuligłowy) i Podzwierzyniec (Mosty i Nowa Wieś) w powiecie rudeckim w woj. lwowskim (tylko gminę Pohorce zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Brzeziec, Hołodówka, Koniuszki Królewskie, Koniuszki Tuligłowskie, Malinów, Mosty, Nowa Wieś, Podolce, Pohorce, Susułów i Tuligłowy.
Po wojnie obszar gminy włączono do ZSRR.

</doc>
<doc id="2626595" url="https://pl.wikipedia.org/wiki?curid=2626595" title="Bratkowice (gmina)">
Bratkowice (gmina)

Gmina Bratkowice – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Bratkowice.
Gmina Bratkowice została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Rodatycze oraz część gminy Białogóra (Burgthal, Haliczanów, Hartfeld i Rzeczyczany) w powiecie gródeckim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Bar, Bratkowice, Burgthal, Dobrzany, Doliniany, Haliczanów, Hartfeld, Milatyn, Putiatycze, Rodatycze, Rzeczyczany, Tuczapy, Wołczuchy i Zbadyń-Kuttenberg.
Po wojnie obszar gminy włączono do ZSRR.

</doc>
<doc id="2626597" url="https://pl.wikipedia.org/wiki?curid=2626597" title="Ryszard Rojek">
Ryszard Rojek

Ryszard Rojek (ur. 27 marca 1943 w Sokalu) – polski inżynier automatyki i robotyki, specjalizujący się w analizie i syntezie układów sterowania z wykorzystaniem metod i technik komputerowych, automatyzacją procesów przemysłowych, zastosowaniu sztucznej inteligencji w automatyce; nauczyciel akademicki związany z politechnikami we Wrocławiu i Opolu.
Życiorys.
Urodził się w 1943 roku w Sokalu, koło Lwowa. Po zakończeniu II wojny światowej znalazł się z rodziną na Śląsku. W 1954 roku zamieszkał w Opolu, gdzie ukończył kolejno szkołę podstawową i szkoły średnią. Następnie studiował na Wydziale Elektroniki Politechniki Wrocławskiej, zdobywając w 1966 roku dyplomy magistra inżyniera. Potem został zatrudniony jako asystent w Wyższej Szkole Inżynierskiej w Opolu, z którą związał całe swoje życie zawodowe, przechodząc na niej wszystkie szczeble zawodowe nauczyciela akademickiego przez adiunkta, docenta, profesora nadzwyczajnego po stanowisko profesora zwyczajnego. Ponadto na drugim etacie wykładał na macierzystej uczelni. W 1977 roku uzyskał stopień naukowy doktora nauk technicznych na Wydziale Cybernetyki Technicznej Politechniki Wrocławskiej. Stopień naukowy doktora habilitowanego nauk technicznych otrzymał w Państwowym Uniwersytecie Elektrotechnicznym w Leningradzie w 1987 roku.
Na opolskiej uczelni technicznej pełnił szereg ważnych funkcji organizacyjnych. W latach 1976–1981 był zastępcą do spraw nauczania Instytutu Elektrotechniki WSI. Od 1988 roku kierował Zakładem Podstaw Elektrotechniki, Automatyki i Elektroniki, przekształconym w 1992 roku w Katedrę Elektrotechniki, Automatyki i Elektroniki, a w 2008 roku w Instytut Automatyki i Informatyki PO, którego jest dyrektorem. W latach 1990–1996 zajmował stanowisko prodziekana do spraw studenckich, a następnie dziekana Wydziału Elektrotechniki i Automatyki PO do 2002 roku. W tym samym roku ponownie objął funkcję prodziekana tego wydziału, lecz tym razem do spraw nauki. W latach 2005–2008 po raz drugi był dziekanem Wydziału Elektrotechniki i Automatyki, doprowadzając do jego przekształcenia w 2006 roku w Wydział Elektrotechniki, Automatyki i Informatyki. Za jego rządów na wydziale uruchomiono studia doktoranckie w dyscyplinie automatyka i robotyka oraz rozpoczęto kształcenie na kierunku automatyka i robotyka II stopnia dla studiów stacjonarnych i niestacjonarnych.
Jest członkiem wielu organizacji i stowarzyszeń naukowych, w tym: Komisji Metrologii Oddziału Polskiej Akademii Nauk w Katowicach, Polskiego Stowarzyszenienia Pomiarów, Automatyki POLSPAR, Międzynarodowej Akademii Technologii i Inżynierii, Polskiego Stowarzyszenia Techniki Sensorycznej, Polskiego Towarzystwa Elektrotechniki Teoretycznej i Stosowanej.
Dorobek naukowy i odznaczenia.
Prowadzone przez niego badania naukowe obejmują tematykę z zakresu teorii sterowania układów o parametrach rozłożonych, ich modelowania i projektowania z wykorzystaniem metod i technik komputerowych implementacji algorytmów sterowania dla różnych zastosowań praktycznych, zastosowania metod sztucznej inteligencji w automatyce.
Dorobek Ryszarda Rojka obejmuje ponad 80 prac, w tym: 3 monografie, 1 rozprawę w języku obcym, tłumaczenie książki, 50 publikacji naukowych (12 zagranicznych, 38 krajowych). Jest również autorem i współautorem 13 skryptów i pomocy dydaktycznych. Uczestniczył także w realizacji 3 projektów badawczych finansowanych przez Komitet Badań Naukowych. Wypromował jak dotychczas czterech doktorów.
Za swoją działalność naukową, dydaktyczną i organizacyjną był wielokrotnie nagradzany nagrodami rektorskimi i ministerialnymi oraz państwowymi. Otrzymał Srebrny Krzyż Zasługi oraz odznakę „Zasłużony dla Opolszczyzny” z rąk wojewody opolskiego.

</doc>
<doc id="2626598" url="https://pl.wikipedia.org/wiki?curid=2626598" title="Dobrostany (gmina)">
Dobrostany (gmina)

Gmina Dobrostany – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Dobrostany.
Gmina Dobrostany została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną części gmin Białogóra i Domażyr (tylko Wielkopole) w powiecie gródeckim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Białogóra, Cuniów, Dobrostany, Kamieniobród, Leśniowice, Wielkopole, Wola Dobrostańska, Zatoka i Zuszyce.
Po wojnie obszar gminy włączono do ZSRR.

</doc>
<doc id="2626608" url="https://pl.wikipedia.org/wiki?curid=2626608" title="Josef Pfeiffer">
Josef Pfeiffer

Josef Pfeiffer (ur. w 1884) – szermierz reprezentujący Czechy, uczestnik igrzysk w Sztokholmie w 1912 roku, gdzie startował indywidualnie we florecie i szpadzie, oraz drużynowo w szpadzie i szabli.

</doc>
<doc id="2626609" url="https://pl.wikipedia.org/wiki?curid=2626609" title="Zaszków (gmina)">
Zaszków (gmina)

Gmina Zaszków – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Zaszków.
Gmina Zaszków została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną części gmin Brzuchowice (Borki Dominikańskie, Borki Janowskie, Kościejów, Rokitno, Wulka Hamulecka, Zarudce, Zaszków i Zawadów) i Dublany (Grzęda, Grzybowice Małe i Grzybowice Wielkie) w powiecie gródeckim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Borki Dominikańskie, Borki Janowskie, Grzęda, Grzybowice Małe, Grzybowice Wielkie, Kościejów, Rokitno, Wulka Hamulecka, Zarudce, Zaszków i Zawadów.
Po wojnie obszar gminy włączono do ZSRR.

</doc>
<doc id="2626611" url="https://pl.wikipedia.org/wiki?curid=2626611" title="Deutsche Reichsbahn (NRD)">
Deutsche Reichsbahn (NRD)

Deutsche Reichsbahn (DR) – kolej państwowa w Niemieckiej Republice Demokratycznej utworzona w 1949 r.
Według stanu z 1 stycznia 1993 DR miała 4509 km linii zelektryfikowanych, co stanowiło 32,1% sieci.
Po zjednoczeniu Niemiec, w ramach reformy kolei, połączona została w 1994 r. z Deutsche Bundesbahn i weszła w skład holdingu Deutsche Bahn AG.
Kontrowersje.
W 2014 r. magazyn telewizyjny „Report Mainz” (odwołując się do wniosków z badań przeprowadzonych na zlecenie Zrzeszenia Organizacji Ofiar Reżimu Komunistycznego) poinformował, że Deutsche Reichsbahn korzystały na dużą skalę z pracy przymusowej więźniów politycznych. Kierujący badaniami Christian Sachse powiedział: 
Pełnomocniczka rządu federalnego do spraw nowych landów Iris Gleicke (SPD) wezwała Deutsche Bahn do rozliczenia się z historią i wypłacenia odszkodowań.

</doc>
<doc id="2626614" url="https://pl.wikipedia.org/wiki?curid=2626614" title="Kalwaria w Bardzie Śląskim">
Kalwaria w Bardzie Śląskim



</doc>
<doc id="2626617" url="https://pl.wikipedia.org/wiki?curid=2626617" title="Zapytów (gmina)">
Zapytów (gmina)

Gmina Zapytów – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy był Zapytów.
Gmina Zapytów została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną części gmin Dublany (Dublany, Podliski Małe, Sieciechów, Stroniatyn i Żydatycze), Jaryczów Stary (Wisłoboki i Zapytów) i Prusy (Prusy) w powiecie gródeckim w woj. lwowskim (wszystkie te gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Dublany, Podliski Małe, Prusy, Sieciechów, Stroniatyn, Wisłoboki, Zapytów i Żydatycze.
Po wojnie obszar gminy włączono do ZSRR.

</doc>
<doc id="2626624" url="https://pl.wikipedia.org/wiki?curid=2626624" title="Ld1">
Ld1



</doc>
<doc id="2626627" url="https://pl.wikipedia.org/wiki?curid=2626627" title="Pustomyty (gmina)">
Pustomyty (gmina)

Gmina Pustomyty – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Pustomyty.
Gmina Pustomyty została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną części gmin Nawaria i Ostrów (tylko Chrusno Nowe i Chrusno Stare) w powiecie lwowskim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Chrusno Nowe, Chrusno Stare, Glinna, Leśniowice, Malinówka, Miłoszowice, Mostki, Podsadki, Polanka, Porszna i Pustomyty.
Po wojnie obszar gminy włączono do ZSRR.

</doc>
<doc id="2626628" url="https://pl.wikipedia.org/wiki?curid=2626628" title="Pustelnia Wygowska">
Pustelnia Wygowska

Pustelnia Wygowska (ros. Выговская Пустынь), Monaster Objawienia Pańskiego nad Wygiem – staroobrzędowy ośrodek życia monastycznego z dwoma klasztorami oraz funkcjonująca przy nim wspólnota wiernych.
Okoliczności powstania.
Region rosyjskiego Pomorza stał się celem ucieczek staroobrzędowców po 1655, z racji swojego oddalenia od Moskwy. Wspólnotę pomorskich starowierców zaczął tworzyć biskup kołomieński Paweł, zesłany do Monasteru Paleostrowskiego za sprzeciw wobec reformy liturgicznej patriarchy Nikona. Hierarcha ten zmarł w 1656, jednak w tym samym roku na Pomorzu pojawili się już nowi działacze staroobrzędowi (mnisi Korneliusz i Dosyteusz, nieznani z imienia zakonnicy z Monasteru Sołowieckiego). W 1695 mnich Daniel (Wikulin) założył nad Wygiem monaster i sam został jego pierwszym przełożonym. Obowiązki te pełnił do śmierci w 1734.
Wkrótce po powstaniu klasztoru nad Wygiem zamieszkał w nim Piotr Prokopiew, który sprowadził do wspólnoty Andrieja i Siemiona Dienisowów, swoich krewnych. Opracowali oni jednolitą regułę dla monasteru, zasady życia świeckich bezpopowców, sposób odprawiania nabożeństw, powołali do życia szkołę kaznodziejów. Celem Andrieja Dienisowa było utworzenie idealnej wspólnoty, samowystarczalnej i nieulegającej wpływom świata zewnętrznego. W momencie utworzenia monasteru żyło w nim 40 kobiet i 150 mężczyzn, z czego tylko mniejszość złożyła wcześniej śluby mnisze. Z czasem do wspólnoty dołączali kolejni chętni, co doprowadziło do jej podziału na klasztor męski i żeński pod wezwaniem św. Krzyża nad Leksą, a następnie do utworzenia szeregu mniejszych pustelni.
Funkcjonowanie.
Pustelnia Wygowska szybko stała się najważniejszym ośrodkiem życia kulturalnego staroobrzędowców-pomorców. Początkowo mieszkańcy utrzymywali się z własnej pracy. Przy klasztorach działały szpital, szkoła, zajazd, pralnia, odlewnia, warsztaty rzemieślnicze, uprawiano również ziemię. Całością zarządzał sobór, złożony z przełożonego, skarbnika, starosty, szafarza i spowiedników każdego z monasterów i pustelni. Nabożeństwa w Pustelni Wygowskiej odprawiano według specjalnego, opracowanego w niej rytu. W warsztatach pustelni pisano ikony i kopiowano księgi na użytek społeczności staroobrzędowych w całej Rosji. Misjonarze wykształceni w monasterach prowadzili swoją działalność na terenie całego państwa. W Pustelni Wygowskiej działali uczeni mnisi, zajmujący się pisaniem traktatów teologicznych uzasadniających słuszność stanowiska staroobrzędowców w sporze z Rosyjskim Kościołem Prawosławnym.
Z czasem Pustelnia Wygowska zakupiła ziemię w Kraju Kargopolskim i zaczęła utrzymywać się z dwóch stoczni oraz z handlu. Zamożność jej mieszkańców sprawiła, że ich liczba szybko rosła i w końcu XVIII w. wynosiła już 2000 mężczyzn i 1000 kobiet. Dzięki specjalnemu przywilejowi Piotra Wielkiego osiedli w niej staroobrzędowcy mogli bez przeszkód kultywować swoje obyczaje.
Pustelnia Wygowska funkcjonowała do połowy XIX w., gdy została zlikwidowana na podstawie zarządzenia cara Mikołaja I.
Wystawa w Państwowym Muzeum Historycznym w Moskwie.
Z okazji 300-lecia założenia Pustelni Państwowe Muzeum Historyczne w Moskwie zorganizowało w 1994 wystawę na jej temat i wydano katalog .

</doc>
<doc id="2626630" url="https://pl.wikipedia.org/wiki?curid=2626630" title="Raúl Cardozo">
Raúl Cardozo

Raúl Ernesto Cardozo (ur. 28 października 1967 w Morón) – argentyński piłkarz, grający podczas kariery na pozycji obrońcy.
Kariera klubowa.
Raúl Cardozo rozpoczął karierę w klubie Vélez Sarsfield Buenos Aires w 1986. Z Vélez Sarsfield dwukrotnie zdobył mistrzostwo Argentyny: Clausura 1993, Apertura 1995, Clausura 1996 i Clausura 1998. Na arenie międzynarodowej Cardozo zdobył Copa Libertadores 1994 (wystąpił w obu meczach finałowych z São Paulo FC, w drugim z nich został usunięty z boiska w 64 min.), Puchar Interkontynentalny 1994 (wystąpił w meczu z Milanem), Copa Interamericana w 1994, Supercopa Sudamericana 1996 (wystąpił w obu meczach finałowych z Cruzeiro EC) oraz Recopa Sudamericana w 1996 (wystąpił w meczu z River Plate). Ogółem w latach 1986-1999 wystąpił w barwach Vélez Sarsfield w 349 meczach, w których zdobył 9 bramek.
Sezon 1999-2000 spędził w Newell’s Old Boys Rosario, a 2000-2001 w Chacarita Juniors. W Chacaricie pożegnał się z ligą argentyńską, w której w latach 1986-2001 rozegrał 400 meczów, w których strzelił w 9 bramek. W 2001 Cardozo wyjechał do Urugwaju, gdzie został zawodnikiem Nacionalu Montevideo. Z Nacionalem zdobył mistrzostwo Urugwaju 2001. W 2002 krótko występował w Paragwaju w Olimpii Asunción. Ostatnim klubem w karierze Cardozo była czwartoligowa Villa Dálmine Buenos Aires, z którą w 2003 awansował do trzeciej ligi.
Kariera reprezentacyjna.
W reprezentacji Argentyny Cardozo zadebiutował 11 czerwca 1997 w zremisowanym 0-0 meczu z Ekwadorem podczas Copa América. Na tym turnieju wystąpił we wszystkich czterech meczach z Ekwadorem, Chile, Paragwajem i ćwierćfinałowym z Peru, w który był jego ostatnim meczem w reprezentacji.

</doc>
<doc id="2626635" url="https://pl.wikipedia.org/wiki?curid=2626635" title="Raúl Ernesto Cardozo">
Raúl Ernesto Cardozo



</doc>
<doc id="2626638" url="https://pl.wikipedia.org/wiki?curid=2626638" title="Stanisław Zagórny">
Stanisław Zagórny

Stanisław Zagórny (ur. 25 lutego 1941 r. w Bolesławcu) - polski socjolog, specjalizujący się w instytucjach społecznych i strukturze społecznej; nauczyciel akademicki związany z opolskimi szkołami wyższymi.
Życiorys.
Po ukończeniu liceum pedagogicznego podjął studia socjologiczne w Wyższej Szkole Pedagogicznej w Opolu, które ukończył w 1967 magisterium. jeszcze przed zakończeniem studiów został zatrudniony na opolskiej WSP jako asystent. Stopień naukowy doktora nauk humanistycznych w zakresie socjologii uzyskał w 1975 w Wydziale Filologiczno-Historycznym swojej macierzystej uczelni. W 1993 Rosyjska Akademia Nauk nadała mu stopień naukowy doktora habilitowanego, który został zatwierdzony w Polsce w 1994. 
Z Wyższą Szkołą Pedagogiczną w Opolu (od 1994 Uniwersytetem Opolskim) był związany do 1998, pełniąc również szereg istotnych funkcji organizacyjnych, w tym kierownika Zakładu Metodologii i Badań Społecznych, zastępcy dyrektora Instytutu Nauk Społeczno-Politycznych, prodziekana Wydziału Historyczno-Pedagogicznego (1995-1998) oraz kierownika Zakładu Socjologii.
W 1998 zatrudnił się w Katedrze Nauk Humanistycznych, a następnie Instytucie Wychowania Fizycznego Politechniki Opolskiej. W latach 1998-2005 pełnił funkcję prodziekana do spraw nauki, a następnie dziekana nowo powstałego Wydziału Wychowania Fizycznego i Fizjoterapii PO.
Jest członkiem Polskiego Towarzystwa Socjologicznego, będąc w latach 1975–1980 przewodniczącym jego oddziału w Opolu. Poza tym jest kierownikiem Zakładu Badań Systemów Społecznych przy Wydziale Politologii Wyższej Szkoły Zarządzania i Administracji w Opolu.
Dorobek naukowy i odznaczenia.
Zainteresowania naukowe Stanisława Zagórnego związane są z szeroką pojętą socjologią, a w szczególności dotyczą zagadnień związanych z socjologią ogólną, socjologią pracy i przemysłu, socjologią wsi i miast, socjologią kultury, metodologią badań socjologicznych. Wypromował jak dotychczas ponad 120 magistrów i 2 doktorów. Jego dorobek naukowy liczy ponad 50 prac naukowych, w tym 5 pozycji zwartych (książek). Do ważniejszych jego publikacji należą: 
W uznaniu swoich zasług otrzymał liczne nagrody i wyróżnienia, w tym m.in. nagrody rektorów uniwersytetu i politechniki w Opolu, Medal "Zasłużony dla Województwa Opolskiego" oraz Złoty Krzyż Zasługi.

</doc>
<doc id="2626639" url="https://pl.wikipedia.org/wiki?curid=2626639" title="Milatycze (gmina)">
Milatycze (gmina)

Gmina Milatycze – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Milatycze.
Gmina Milatycze została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną części gmin Sokolniki (Kuhajów, Milatycze, Sołonka, Wołków, Zagórze i Żyrawka) i Dawidów (Czerepin, Siedliska i Tołszczów) w powiecie lwowskim w woj. lwowskim (żadnej z tych gmin nie zniesiono podczas okupacji).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Czerepin, Kuhajów, Milatycze, Podciemno, Siedliska, Sołonka, Tołszczów, Wołków, Zagórze i Żyrawka.
Po wojnie obszar gminy włączono do ZSRR.

</doc>
<doc id="2626640" url="https://pl.wikipedia.org/wiki?curid=2626640" title="Bardzo nam się podoba">
Bardzo nam się podoba

Bardzo nam się podoba – pierwszy film wideo polskiej grupy artystycznej Azorro, zrealizowany w 2001 roku w Warszawie na taśmie beta SP.
Film ukazuje spacer członków grupy (tj. Oskara Dawickiego, Igora Krenza, Wojciecha Niedzielko i Łukasza Skąpskiego), którzy postanawiają odwiedzić niektóre warszawskie galerie sztuki współczesnej – CSW Zamek Ujazdowski, Galerię Foksal, Galerię Test, Galerię Sztuki Użytkowej, Galerię Raster, Galerię Domu Artysty Plastyka oraz Zachętę. Po wyjściu z każdej wystawy artyści rozmawiają ze sobą komentując to, co właśnie zobaczyli, przy czym ich wypowiedzi sprowadzają się do powtarzanego w różnych formach zdania "bardzo mi się podobało". Powtarzanie tego zwrotu nadaje filmowi ironiczny wydźwięk i ma skłonić widza do zwrócenia uwagi na fakt, że sztuka jest odbierana i oceniana często w sposób bezrefleksyjny.

</doc>
<doc id="2626641" url="https://pl.wikipedia.org/wiki?curid=2626641" title="One More for the Rogue Tour">
One More for the Rogue Tour

One More for the Rogue Tour – pierwsza trasa koncertowa Robbie’ego Williamsa; w jej trakcie odbyło się trzydzieści siedem koncertów.

</doc>
<doc id="2626642" url="https://pl.wikipedia.org/wiki?curid=2626642" title="Żółtańce (gmina)">
Żółtańce (gmina)

Gmina Żółtańce – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy były Żółtańce.
Gmina Żółtańce została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Kłodno Wielkie oraz część gminy Dzibułki (Wola Żółtaniecka) w powiecie żółkiewskim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Czestynie, Dalnicz, Kłodno Wielkie, Kłodzienko, Nowy Staw, Pieczychwosty, Wola Żółtaniecka i Żółtańce.
Po wojnie obszar gminy włączono do ZSRR.

</doc>
<doc id="2626647" url="https://pl.wikipedia.org/wiki?curid=2626647" title="Wybranówka (gmina)">
Wybranówka (gmina)

Gmina Wybranówka – dawna gmina wiejska funkcjonująca w latach 1941–1944 pod okupacją niemiecką w Polsce. Siedzibą gminy była Wybranówka.
Gmina Wybranówka została utworzona przez władze hitlerowskie z terenów okupowanych przez ZSRR w latach 1939–1941, stanowiących przed wojną gminę Sokołówka oraz część gminy Ostrów (Borusów, Borynicze, Hołdowice i Juszkowce) w powiecie bóbreckim w woj. lwowskim (obie gminy zniesiono pod okupacją).
Gmina weszła w skład powiatu lwowskiego ("Kreishauptmannschaft Lemberg"), należącego do dystryktu Galicja w Generalnym Gubernatorstwie. W skład gminy wchodziły miejscowości: Borusów, Borynicze, Bryńce Cerkiewne, Bryńce Zagórne, Choderkowce, Czyżyce, Dziewiętniki, Hołdowice, Jatwięgi, Juszkowce, Kołohury, Mühlbach, Pietniczny, Seniów, Sokołówka i Wybranówka.
Po wojnie obszar gminy włączono do ZSRR.

</doc>
<doc id="2626649" url="https://pl.wikipedia.org/wiki?curid=2626649" title="Adrián Martínez (meksykański piłkarz)">
Adrián Martínez (meksykański piłkarz)

Adrián Martínez Flores (ur. 7 stycznia 1970 w mieście Meksyk) – meksykański piłkarz występujący na pozycji bramkarza, obecnie trener.
Kariera klubowa.
Martínez jest wychowankiem zespołu Club León, do której seniorskiej drużyny został włączony w wieku dwudziestu dwóch lat przez szkoleniowca Víctora Manuela Vuceticha. W meksykańskiej Primera División zadebiutował 11 października 1992 w przegranym 0:3 spotkaniu z Necaxą, w 53. minucie pojawiając się na placu gry w celu zastąpienia ukaranego czerwoną kartką pierwszego golkipera ekipy, Luisa Martína Ferreiry. W 1993 roku zajął z Leónem drugie miejsce w najbardziej prestiżowych rozgrywkach północnoamerykańskiego kontynentu – Pucharze Mistrzów CONCACAF, lecz pozostawał wówczas wyłącznie rezerwowym bramkarzem, początkowo dla Luisa Martína Ferreiry, a następnie dla Marco Antonio Ferreiry. Podstawowym golkiperem ekipy został dopiero za kadencji argentyńskiego trenera Roberto Saporitiego, w październiku 1994 i rolę tę pełnił przez niecałe dwa lata, po czym stracił miejsce między słupkami na rzecz Ángela Comizzo. W połowie 1997 roku przeszedł do drugoligowego klubu Correcaminos UAT z siedzibą w mieście Ciudad Victoria, gdzie bez większych sukcesów spędził sześć miesięcy, po czym na pół roku powrócił do Leónu.
Latem 1998 Martínez został zawodnikiem zespołu Club Santos Laguna z siedzibą w Torreón, gdzie od razu wywalczył sobie miejsce w wyjściowym składzie. W wiosennym sezonie Verano 2000, mając niepodważalną pozycję między słupkami, zdobył tytuł wicemistrza kraju, natomiast rok później, podczas rozgrywek Verano 2001, zdobył z ekipą prowadzoną przez szkoleniowca Fernando Quirarte pierwsze i zarazem jedyne w swojej karierze mistrzostwo Meksyku. Po pięciu latach spędzonych w barwach Santos Laguny odszedł do drużyny Club Necaxa z miasta Aguascalientes, gdzie spędził rok w roli podstawowego bramkarza, jednak nie potrafił nawiązać do sukcesów odnoszonych ze swoim poprzednim zespołem. W lipcu 2004 powrócił do Santos Laguny, w której tym razem występował przez dwanaście miesięcy, a ogółem barwy tego klubu reprezentował przez sześć lat i zaraz za Oswaldo Sánchezem jest uznawany za najlepszego bramkarza w historii drużyny.
W połowie 2005 roku Martínez przeniósł się do beniaminka najwyższej klasy rozgrywkowej, zespołu San Luis FC z siedzibą w mieście San Luis Potosí. Tam szybko został kluczowym zawodnikiem formacji obronnej i wydatnie pomógł ekipie w utrzymaniu się w pierwszej lidze, a w wiosennym sezonie Clausura 2006 zdobył ze swoją drużyną największy sukces w jej historii w postaci wicemistrzostwa Meksyku. Było to zarazem jego jedyne poważniejsze osiągnięcie odniesione w barwach San Luis, w którym występował ostatecznie przez pięć lat, niemal przez cały ten czas mając zagwarantowane miejsce między słupkami; dopiero pod koniec pobytu w zespole zaczął tracić pewną pozycję w składzie na rzecz Carlosa Trejo. W późniejszym czasie odszedł do drugoligowego CD Irapuato, gdzie mimo zaawansowanego wieku pełnił rolę podstawowego bramkarza i w sezonie Clausura 2011 triumfował z nim w rozgrywkach Liga de Ascenso, co wobec porażki w decydującym dwumeczu z Tijuaną nie zaowocowało jednak awansem do pierwszej ligi. Profesjonalną karierę piłkarską zakończył w wieku 41 lat.
Kariera reprezentacyjna.
W seniorskiej reprezentacji Meksyku Martínez zadebiutował za kadencji selekcjonera Enrique Mezy, 25 października 2000 w przegranym 0:2 meczu towarzyskim z USA. W 2001 roku został powołany przez szkoleniowca Javiera Aguirre na turniej Copa América, gdzie pozostawał jedynie rezerwowym dla Óscara Péreza i wystąpił w jednym z sześciu spotkań, zaś jego kadra zdołała wówczas dotrzeć aż do finału, przegrywając w nim ostatecznie z Kolumbią (0:1). Rok później znalazł się w składzie na Złoty Puchar CONCACAF, podczas którego rozegrał dwa z trzech meczów, natomiast Meksykanie, występujący wówczas w składzie złożonym z grających w krajowej lidze i niedoświadczonych w drużynie narodowej zawodników, odpadli z rozgrywek w ćwierćfinale. Swój bilans reprezentacyjny zamknął ogółem na czterech rozegranych spotkaniach, w których przepuścił dwa gole.
Kariera trenerska.
Po zakończeniu kariery Martínez, w listopadzie 2013, został dyrektorem sportowym drugoligowej drużyny CD Zacatepec. Cztery miesiące później tymczasowo zastąpił Guillermo Huertę na stanowisku szkoleniowca tego fatalnie spisującego się zespołu, który w osiemnastu ostatnich spotkaniach zdołał odnieść zaledwie jedno zwycięstwo. Szybko odmienił złą passę – jego podopieczni zaraz po jego przyjściu wygrali cztery mecze z rzędu, lecz on sam poprowadził Zacatepec tylko do końca sezonu.

</doc>
<doc id="2626652" url="https://pl.wikipedia.org/wiki?curid=2626652" title="Robbie Williams North American Tours">
Robbie Williams North American Tours

Robbie Williams North American Tours – druga trasa koncertowa Robbie’ego Williamsa; w jej trakcie odbyły się dwadzieścia trzy koncerty.

</doc>
<doc id="2626656" url="https://pl.wikipedia.org/wiki?curid=2626656" title="Kocioł pod Saturnem">
Kocioł pod Saturnem

Kocioł pod Saturnem – zagłębienie terenu (kocioł) w Wąwozie Kraków w Dolinie Kościeliskiej w Tatrach Zachodnich. Znajduje się w orograficznie prawych zboczach Wąwozu Kraków i powyżej jego dna. Ma strome dno i otoczony jest z wszystkich stron ściankami, które bez większych trudności można pokonać tylko w niektórych miejscach. Od północy wznoszą się nad nim ściany Saturna, od zachodu Saturna i Ratusza, od wschodu urwiska grzędy opadającej z okolic Przełęczy za Saturnem na południe, do dna Wąwozu Kraków. Urwiska te porasta las urwiskowy i są trudne do przejścia. Na południe, do dna Wąwozu Kraków opada z kotła niewielki i piarżysty żlebek. Stanowi on najłatwiejszy sposób dotarcia do kotła. Można też zejść do kotła ciągiem półek i rynien spod południowej ściany Ratusza. Drogi te opisuje Władysław Cywiński w 3. tomie szczegółowego przewodnika "Tatry".

</doc>
<doc id="2626658" url="https://pl.wikipedia.org/wiki?curid=2626658" title="Kajmany na Letnich Igrzyskach Olimpijskich 1996">
Kajmany na Letnich Igrzyskach Olimpijskich 1996

Kajmany na Letnich Igrzyskach Olimpijskich 1996 reprezentowało dziewięciu zawodników: ośmiu mężczyzn i 1 kobieta. Był to piąty start reprezentacji Kajmanów na letnich igrzyskach olimpijskich.
Skład kadry.
Kolarstwo.
Mężczyźni
Lekkoatletyka.
Kobiety

</doc>
<doc id="2626659" url="https://pl.wikipedia.org/wiki?curid=2626659" title="Hrabstwo Harris (Georgia)">
Hrabstwo Harris (Georgia)

Hrabstwo Harris (ang. "Harris County") – hrabstwo w stanie Georgia w Stanach Zjednoczonych. Na terenie hrabstwa znajduje się Park stanowy F. D. Roosevelta.
Geografia.
Według spisu z 2000 roku obszar całkowity hrabstwa obejmuje powierzchnię 472,93 mil2 (1225 km2), z czego 463,69 mil2 (1201 km2) stanowią lądy, a 9,24 mil2 (24 km2) stanowią wody. Według szacunków United States Census Bureau w roku 2010 liczyło 32 024 mieszkańców. Jego siedzibą administracyjną jest Hamilton.

</doc>
<doc id="2626665" url="https://pl.wikipedia.org/wiki?curid=2626665" title="Saint Vincent i Grenadyny na Letnich Igrzyskach Olimpijskich 1988">
Saint Vincent i Grenadyny na Letnich Igrzyskach Olimpijskich 1988

Saint Vincent i Grenadyny na Letnich Igrzyskach Olimpijskich 1988 reprezentowało sześciu zawodników: pięciu mężczyzn i jedna kobieta. Był to debiut reprezentacji Saint Vincent I Grenadyny na letnich igrzyskach olimpijskich.
Skład kadry.
Lekkoatletyka.
Mężczyźni
Kobiety

</doc>
<doc id="2626668" url="https://pl.wikipedia.org/wiki?curid=2626668" title="Saint Vincent i Grenadyny na Letnich Igrzyskach Olimpijskich 1992">
Saint Vincent i Grenadyny na Letnich Igrzyskach Olimpijskich 1992

Saint Vincent i Grenadyny na Letnich Igrzyskach Olimpijskich 1992 reprezentowało sześciu zawodników: czterech mężczyzn i dwie kobiety. Był to drugi start reprezentacji Saint Vincent I Grenadyny na letnich igrzyskach olimpijskich.
Skład kadry.
Lekkoatletyka.
Mężczyźni
Kobiety

</doc>
<doc id="2626670" url="https://pl.wikipedia.org/wiki?curid=2626670" title="Saint Vincent i Grenadyny na Letnich Igrzyskach Olimpijskich 1996">
Saint Vincent i Grenadyny na Letnich Igrzyskach Olimpijskich 1996

Saint Vincent i Grenadyny na Letnich Igrzyskach Olimpijskich 1996 reprezentowało ośmiu zawodników: siedmiu mężczyzn i jedna kobieta. Był to trzeci start reprezentacji Saint Vincent I Grenadyny na letnich igrzyskach olimpijskich.
Skład kadry.
Lekkoatletyka.
Mężczyźni
Kobiety

</doc>
<doc id="2626672" url="https://pl.wikipedia.org/wiki?curid=2626672" title="Paragwaj na Letnich Igrzyskach Olimpijskich 1996">
Paragwaj na Letnich Igrzyskach Olimpijskich 1996

Paragwaj na Letnich Igrzyskach Olimpijskich 1996 reprezentowało siedmiu zawodników: sześciu mężczyzn i jedna kobieta. Był to siódmy start reprezentacji Paragwaju na letnich igrzyskach olimpijskich.
Skład kadry.
Judo.
Mężczyźni
Lekkoatletyka.
Mężczyźni
Pływanie.
Mężczyźni
Kobiety
Szermierka.
Mężczyźni

</doc>
<doc id="2626675" url="https://pl.wikipedia.org/wiki?curid=2626675" title="Honduras na Letnich Igrzyskach Olimpijskich 1996">
Honduras na Letnich Igrzyskach Olimpijskich 1996

Honduras na Letnich Igrzyskach Olimpijskich 1996 reprezentowało siedmiu zawodników: czterech mężczyzn i trzy kobiety. Był to 6 start reprezentacji Hondurasu na letnich igrzyskach olimpijskich.
Skład kadry.
Boks.
Mężczyźni
Judo.
Mężczyźni
Kobiety
Lekkoatletyka.
Kobiety
Pływanie.
Mężczyźni

</doc>
<doc id="2626677" url="https://pl.wikipedia.org/wiki?curid=2626677" title="La Flèche Wallonne 2012">
La Flèche Wallonne 2012

76. edycja wyścigu kolarskiego La Flèche Wallonne odbyła się w dniu 18 kwietnia 2012 roku i liczyła 194 km. Start wyścigu miał miejsce w Charleroi, a meta w Mur de Huy. Wyścig figurował w rankingu światowym UCI World Tour 2012.
Zwyciężył Hiszpan Joaquim Rodríguez z grupy Katusha, drugi był Szwajcar Michael Albasini, a trzeci Belg Philippe Gilbert.
W wyścigu startowali polscy zawodnicy: 64. przyjechał Maciej Paterski (Liquigas-Cannondale), na miejscu 82. uplasował się Michał Gołaś (Omega Pharma-Quick Step), na 89. Tomasz Marczyński (Vacansoleil-DCM), natomiast Michał Kwiatkowski (Omega Pharma-Quick Step) nie ukończył rywalizacji.
Uczestnicy.
Na starcie wyścigu stanęły 25 ekipy. Wśród nich znalazło się wszystkie osiemnaście ekip UCI World Tour 2012 oraz siedem innych zaproszonych przez organizatorów. 
Lista drużyn uczestniczących w wyścigu:

</doc>
<doc id="2626679" url="https://pl.wikipedia.org/wiki?curid=2626679" title="The Sermon on the Mount Tour">
The Sermon on the Mount Tour

The Sermon on the Mount Tour – piąta trasa koncertowa Robbie’ego Williamsa; w jej trakcie odbyły się trzydzieści dwa koncerty.

</doc>
<doc id="2626680" url="https://pl.wikipedia.org/wiki?curid=2626680" title="Chanabad">
Chanabad

Chanabad (dari i paszto: خان آباد) – miasto w północnym Afganistanie, w prowincji Kunduz, w dolinie u podnóży Hindukuszu. W 2006 roku liczyło ok. 48 600 mieszkańców. Ośrodek handlowy regionu rolniczego z rozwiniętym rzemiosłem.

</doc>
<doc id="2626681" url="https://pl.wikipedia.org/wiki?curid=2626681" title="Józef Chlipała">
Józef Chlipała

Józef Chlipała, ps. „Lubański” (ur. 12 lutego 1907 w Ochotnicy Dolnej, zm. 22 maja 1944 w Warszawie) – kapitan piechoty Wojska Polskiego.
Życiorys.
17 listopada 1928 roku rozpoczął naukę w Szkole Podchorążych Piechoty w Ostrowi Mazowieckiej . 15 sierpnia 1931 roku Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1931 roku i 36. lokatą w korpusie oficerów piechoty, a Minister Spraw Wojskowych wcielił do 2 pułku piechoty Legionów w Sandomierzu, w którym 1 września tego roku został wyznaczony na stanowisko dowódcy plutonu.
W kampanii wrześniowej 1939 był dowódcą kompanii karabinów maszynowych i broni towarzyszącej pułku strzelców pieszych w składzie Warszawskiej Brygady Pancerno-Motorowej. Walczył w województwie warszawskim i lubelskim, po bitwie pod Tomaszowem Lubelskim dostał się do niewoli koło Zamościa, uciekł i przez Słowację dotarł do Budapesztu. Tam został aresztowany i osadzony w obozie internowania, ponownie uciekł i przez Jugosławię i Włochy dotarł w listopadzie 1939 roku.do Francji. 
Walczył w szeregach Wojska Polskiego w kampanii francuskiej, po upadku Francji, jako jeniec został osadzony w obozie Oflag XVII A w Edelbach w Austrii. Razem z oficerami francuskimi uciekł z obozu podkopem 20 września 1943 roku i przedostał się na teren okupowanej Polski. Zgłosił się do dyspozycji Komendy Głównej Armii Krajowej w Warszawie. Pod pseudonimem „Lubański” objął dowództwo kompanii batalionu „Karpaty” pułku dyspozycyjnego KG AK „Baszta”. 22 maja 1944 roku poległ w starciu z niemiecką policją.
Kapitan Józef Chlipała został pośmiertnie mianowany majorem i odznaczony Krzyżem Srebrnym Orderu Virtuti Militari.

</doc>
<doc id="2626687" url="https://pl.wikipedia.org/wiki?curid=2626687" title="System vancouverski">
System vancouverski

System vancouverski (ang. "Vancouver system"), określany także jako system autor-numer – sposób podawania odwołań w pracach naukowych. Jest popularny w naukach przyrodniczych i jest jednym z dwóch systemów odwołań stosowanych w medycynie, drugim jest system harwardzki nazywany też systemem autor-data.
Historia.
Nazwa system vancouverski pochodzi od miejscowości Vancouver w Kanadzie, gdzie w roku 1978 spotkali się redaktorzy głównych czasopism medycznych w celu ustalenia formatu manuskryptów wymaganego w ich czasopismach. Ustalone przez nich wymagania dotyczące formatowania opisów bibliograficznych został opracowane przez National Library of Medicine i w roku 1979 opublikowane. Grupa przekształciła się Międzynarodowy Komitet Wydawców Czasopism Medycznych (ang. "International Committee of Medical Journal Editors" – ICMJE). System był rozwijany przez National Library of Medicine w Stanach Zjednoczonych, której wersja według BMA powinna być traktowana jako obowiązująca British Medical Association (BMA).
W kolejnych latach były publikowane następne wersje "Jednolitych Wymagań" (ang. „Uniform Requirements”). W roku 1991 publikacja BMJ, w 1995 publikacja CMAJ i w roku 1997 publikacja Annals of Internal Medicine. Czasopisma zostały poproszone o cytowanie wersji 1997 JAMA, podczas drukowania kolejnych "Jednolitych Wymagań". Redaktorzy "Haematologia" od roku 2004 proszą autorów o odwiedzenie strony www.icmje.org, na której znajduje się wersja "Jednolitych Wymagań" z 2003 roku. Wydanie ICMJE z roku 2007, w paragrafie IV.A.9.b. "Styl i format odwołania", odnosi się do szczegółowego stylu cytowań w medycynie.
Zastosowanie.
Oznaczenia cytowania.
Cytowania są ponumerowane w kolejności występowania w tekście, oznaczane są cyframi arabskimi w nawiasach okrągłych (1), nawiasach kwadratowych [1], jako indeks górny 1 lub jako kombinacja [1].
Format cytowań.
Różne formaty są stosowane dla poszczególnych typów publikacji np. książek, artykułów w czasopismach itp. Imiona autorów skracane są do maksymalnie dwóch inicjałów. W przypadku cytowań medycznych nie ma wyraźnego nakazu pomijania kropek (R.K. do RK).
Artykuły w czasopismach.
Standardy artykułów w czasopismach
Jeśli czasopismo prowadzi ciągła numerację stron w całej objętości, miesiące i numer może zostać pominięty:
Jeśli artykuł został napisany przez więcej niż sześciu autorów po szóstym wpisywane jest "et al.":
Jednak NLM wymienia wszystkich autorów artykułu.
Jako parametr opcjonalny może być dodany identyfikator w bazie danych:
Artykuły w języku innym niż angielski
Dla artykułów w językach innych niż angielski podawana jest pełna nazwa języka po angielsku:
National Library of Medicine dodaje angielskie tłumaczenia tytułu w nawiasach kwadratowych. Język artykułu jest określany po numerach stron.
Książki.
Autorzy są osobami
Autorzy są redaktorami
Autorzy rozdziału w redagowanej publikacji
Materiały elektroniczne.
Strony internetowe

</doc>
<doc id="2626688" url="https://pl.wikipedia.org/wiki?curid=2626688" title="Börek">
Börek



</doc>
<doc id="2626693" url="https://pl.wikipedia.org/wiki?curid=2626693" title="Leopold Gluck">
Leopold Gluck

Leopold Gluck (ur. 1 września 1913 r. w Sarajewie, zm. 26 stycznia 1989 r.) – polski ekonomista.
Życie prywatne.
Był synem Władysława, urzędnika austriackiego, starosty Travnika, oraz wnukiem Leopolda, lekarza, pochodzącego z Nowego Sącza, z rodziny żydowskiej, a wielce zasłużonego dla bośniackiej polonii.
Młodość, druga wojna światowa.
Studia wyższe ukończył w Szkole Nauk Politycznych w Warszawie w 1935 r. Utrzymywał kontakty z grupą prof. Zygmunta Wojciechowskiego, który wywarł duży wpływ na kształtowanie się jego poglądów. W 1935 r. podjął pracę w Izbie Przemysłowo Handlowej w Poznaniu, w 1939 r. przeniósł się do Warszawy, do Biura Planowania Aprowizacji Ministerstwa Rolnictwa i Reform Rolnych. W czasie okupacji pracował w Izbie Przemysłowo Handlowej w Radomiu, stawiając do dyspozycji ZWZ a następnie AK oraz innych komórek konspiracyjnych możliwości techniczno-organizacyjne Izby na terenie Radomia i dystryktu radomskiego. Za działalność w okręgu radomskim odznaczony Krzyżem Walecznych oraz Krzyżem Armii Krajowej. Uprzedzony o grożącej mu dekonspiracji w końcu 1943 r. wyjechał z Radomia do Warszawy. Działalność konspiracyjną kontynuował, pracując w Departamencie Przemysłu i Handlu oraz w Wydziale Świadczeń Wojennych Delegatury Rządu na Kraj.
Działalność powojenna.
Po upadku powstania przebywał w Częstochowie, współdziałając w organizowaniu „Izby Przemysłowo-Handlowej w Poznaniu – czasowo w Częstochowie”, która zapoczątkowała zorganizowany powrót wysiedlonych przez okupanta mieszkańców Wielkopolski i Pomorza. Przeniósłszy się do Poznania został tam wicedyrektorem Izby Przemysłowo Handlowej. Należał do grona założycieli Instytutu Zachodniego.
Od 1.II 1946 zaczął pracę w Ministerstwie Ziem Odzyskanych, początkowo jako dyrektor departamentu, potem podsekretarz stanu. Po likwidacji Ministerstwa był do 31.X.1950 r. dyrektorem Narodowego Banku Polskiego. Przez pewien czas pozostawał bez pracy, potem został zatrudniony w Centralnym Urzędzie Drobnej Wytwórczości, skąd odszedł 31 maja 1956 z zamiarem poświęcenia się pracy publicystycznej. 18 grudnia 1956 mianowany Zastępcą Prezesa Narodowego Banku Polskiego, pozostawał na tym stanowisku do grudnia 1973, kiedy to jego memoriał, przestrzegający przed skutkami błędnej polityki gospodarczej spowodował tylko to, że wymuszono na nim odejście na przedwczesną emeryturę.
Zajął się wówczas działalnością naukową i publicystyczną, aktywnie uczestniczył w pracach Konwersatorium Doświadczenie i Przyszłość. Interesował się bonapartyzmem jako modelem władzy, przygotowywał na ten temat obszerną monografię, której nie zdołał dokończyć (drukiem ukazała się pośmiertnie jej część pt. "Napoleona Bonaparte inicjacja polityczna").
23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W końcu 1980 r. został powołany do Komisji do Spraw Reformy Gospodarczej, w której przewodniczył zespołowi do spraw reformy bankowości, przygotowującym projekty ustaw „Prawo bankowe” i „Ustawa o Narodowym Banku Polskim”. Jego koncepcje dotyczące niezależnej pozycji i roli banku centralnego nie miały jednak wówczas jeszcze szans na pełną realizację. Od 1983 r. przewodniczył Radzie Naukowej przy Prezesie Narodowego Banku Polskiego. Na jubileusz 160-lecia Banku Polskiego przygotował obszerne studium "Bank Polski 1828-1885".
Pozostałe po nim materiały, w tym opracowania pisane dla DIPu znajdują się obecnie w Archiwum Akt Nowych.

</doc>
<doc id="2626695" url="https://pl.wikipedia.org/wiki?curid=2626695" title="Unit 13">
Unit 13

Unit 13 – trzecioosobowa strzelanina wyprodukowana przez Zipper Interactive i wydana przez Sony Computer Entertainment na konsole PlayStation Vita. Jej światowa premiera miała miejsce 6 marca 2012 roku, a europejska 9 marca 2012 roku.

</doc>
<doc id="2626697" url="https://pl.wikipedia.org/wiki?curid=2626697" title="Weddings, Barmitzvahs &amp; Stadiums Tour">
Weddings, Barmitzvahs &amp; Stadiums Tour

Weddings, Barmitzvahs &amp; Stadiums Tour – szósta trasa koncertowa Robbie’ego Williamsa; w jej trakcie odbyło się dwadzieścia pięć koncertów.

</doc>
<doc id="2626704" url="https://pl.wikipedia.org/wiki?curid=2626704" title="Jan Mikołaj Andruszewicz">
Jan Mikołaj Andruszewicz

Jan Mikołaj Andruszewicz Pudełko (zm. między 18 września 1501 a 30 maja 1502) – duchowny rzymskokatolicki, absolwent Akademii Krakowskiej. Pełnił funkcję kanonika, a następnie archidiakona wileńskiego. Od 2 grudnia 1491 biskup łucki. Podczas jego rządów miał miejsce pożar Łucka (1497). 
24 lipca 1499 roku podpisał w Wilnie akt odnawiający unię polsko-litewską.

</doc>
<doc id="2626718" url="https://pl.wikipedia.org/wiki?curid=2626718" title="Deutsche Reichsbahn (DDR)">
Deutsche Reichsbahn (DDR)



</doc>
<doc id="2626719" url="https://pl.wikipedia.org/wiki?curid=2626719" title="Naga jolokia">
Naga jolokia



</doc>
<doc id="2626736" url="https://pl.wikipedia.org/wiki?curid=2626736" title="Muzeum Historii Kielc">
Muzeum Historii Kielc

Muzeum Historii Kielc – muzeum działające w Kielcach od 1 lutego 2008.
Decyzję o utworzeniu muzeum podjęła 1 września 2006 Rada Miasta. 30 października tego samego roku nowa instytucja otrzymała do dyspozycji wybudowaną w drugiej połowie XIX w. i wyremontowaną w latach 2004–2006 kamienicę przy ul. Św Leonarda 4. 1 lutego 2008 placówka została otwarta. W 2011 odwiedziło ją ok. 20 tys. osób. Popularnością cieszyły się przede wszystkim warsztaty, spotkania, koncerty oraz „Wózek z historią” – cykl spotkań przedstawiających losy danego miejsca. W 2014 muzeum zwiedziło 17 822 osób wobec 23 299 w 2013.
W muzeum znajduje się stała ekspozycja zatytułowana „Z dziejów Kielc”. Przedstawia ona historię miasta w średniowieczu, w okresie, kiedy należało do biskupów krakowskich, i w XIX oraz XX w., kiedy Kielce stały się stolicą regionu.
Muzeum prowadzi działalność wydawniczą. Dotychczas ukazały się m.in.: sześć tomów "Studiów muzealno-historycznych", sześć zeszytów serii „Źródła do dziejów Kielc” oraz cykl „Biografie Kieleckie”, w którego skład wchodzą biografie Stefana Artwińskiego, Antoniego Hedy i Mieczysława Koczanowicza. Muzeum Historii Kielc zainicjowało również powstanie monografii miasta, która ukazała się w 2014 pt. "Kielce przez stulecia".

</doc>
<doc id="2626739" url="https://pl.wikipedia.org/wiki?curid=2626739" title="Edel Quinn">
Edel Quinn

Edel Mary Quinn (ur. 14 września 1907 w Kanturk; zm. 12 maja 1944 w Nairobi) – irlandzka Czcigodna Służebnica Boża Kościoła katolickiego.
Życiorys.
Urodziła się w Kanturk w hrabstwie Cork. Gdy poczuła powołanie do życia zakonnego chciała wstąpić do klarysek, lecz zachorowała na gruźlicę. Po spędzeniu półtora roku w sanatorium przyłączyła się do ruchu Legionu Maryi. Była misjonarką we wschodniej i centralnej Afryce, tam założyła setki oddziałów Legionu w Tanzanii i Kenii, w Ugandzie, Malawi i na Mauritiusie. W 1943 roku stan jej zdrowia się pogorszył i zmarła 12 maja 1944 roku mając 36 lat w opinii świętości. Została pochowana 14 maja na cmentarzu misjonarzy w Nairobi. Jej proces beatyfikacyjny rozpoczął się w 1956 roku, a w dniu 15 grudnia 1994 roku Jan Paweł II ogłosił ją czcigodną. W 2009 roku w Tralee w banku of Ireland House w Denny Street odsłonięto jej tablicę pamiątkową.

</doc>
<doc id="2626748" url="https://pl.wikipedia.org/wiki?curid=2626748" title="Port lotniczy Båtsfjord">
Port lotniczy Båtsfjord

Port lotniczy Båtsfjord – krajowy port lotniczy położony w Båtsfjord. Jest jednym z największych portów lotniczych w północnej Norwegii.

</doc>
<doc id="2626753" url="https://pl.wikipedia.org/wiki?curid=2626753" title="Better Days">
Better Days



</doc>
<doc id="2626755" url="https://pl.wikipedia.org/wiki?curid=2626755" title="Port lotniczy Berlevåg">
Port lotniczy Berlevåg

Port lotniczy Berlevåg – krajowy port lotniczy położony w Berlevåg. Jest jednym z największych portów lotniczych w północnej Norwegii.

</doc>
<doc id="2626756" url="https://pl.wikipedia.org/wiki?curid=2626756" title="Panama na Letnich Igrzyskach Olimpijskich 1996">
Panama na Letnich Igrzyskach Olimpijskich 1996

Panamę na Letnich Igrzyskach Olimpijskich 1996 reprezentowało siedmiu zawodników: pięciu mężczyzn i dwie kobiety. Był to 12 start reprezentacji Panamy na letnich igrzyskach olimpijskich.
Skład kadry.
Kajakarstwo górskie.
Mężczyźni
Lekkoatletyka.
Mężczyźni
Pływanie.
Mężczyźni
Kobiety
Podnoszenie ciężarów.
Mężczyźni
Strzelectwo.
Kobiety
Zapasy.
Mężczyźni

</doc>
<doc id="2626760" url="https://pl.wikipedia.org/wiki?curid=2626760" title="Młodzieżowe Mistrzostwa NACAC w Lekkoatletyce 2006">
Młodzieżowe Mistrzostwa NACAC w Lekkoatletyce 2006

4. Młodzieżowe Mistrzostwa NACAC w Lekkoatletyce – zawody lekkoatletyczne dla sportowców do lat 23, które odbyły się od 7 do 9 lipca 2006 roku w Santo Domingo. Impreza odbyła się pod egidą North America, Central America and Caribbean Athletic Association. 

</doc>
<doc id="2626762" url="https://pl.wikipedia.org/wiki?curid=2626762" title="Weekends of Mass Distraction Tour">
Weekends of Mass Distraction Tour

Weekends of Mass Distraction Tour – piąta trasa koncertowa Robbie’ego Williamsa; w jej trakcie odbyło się trzydzieści osiem koncertów.

</doc>
<doc id="2626765" url="https://pl.wikipedia.org/wiki?curid=2626765" title="Port lotniczy Kramfors">
Port lotniczy Kramfors

Port lotniczy Kramfors (IATA: KRF, ICAO: ESNK) – port lotniczy położony niedaleko Kramfors, w regionie Västernorrland, w Szwecji.

</doc>
<doc id="2626767" url="https://pl.wikipedia.org/wiki?curid=2626767" title="Port lotniczy Linköping City">
Port lotniczy Linköping City

Port lotniczy Linköping City (IATA: LPI, ICAO: ESSL) – port lotniczy położony niedaleko Linköping, w regionie Östergötland, w Szwecji.

</doc>
<doc id="2626768" url="https://pl.wikipedia.org/wiki?curid=2626768" title="Kanada na Letnich Igrzyskach Olimpijskich 1996">
Kanada na Letnich Igrzyskach Olimpijskich 1996

Kanadę na Letnich Igrzyskach Olimpijskich 1996 w Atlancie reprezentowało 303 sportowców (152 mężczyzn i 151 kobiet) startujących w 25 dyscyplinach. Sportowcy Kanady zdobyli 22 medale.
Skład kadry.
Badminton.
Mężczyźni
Kobiety
Miksty
Koszykówka.
Kobiety
Boks.
Mężczyźni
Gimnastyka.
Mężczyźni
Kobiety
Judo.
Mężczyźni
Kobiety
Kajakarstwo.
Mężczyźni
Kobiety
Kolarstwo.
Mężczyźni
Kobiety
Lekkoatletyka.
Mężczyźni
Kobiety
Łucznictwo.
Mężczyźni
Pływanie.
Mężczyźni
Kobiety
Pływanie synchroniczne.
Kobiety
Podnoszenie ciężarów.
Mężczyźni
Siatkówka.
Mężczyźni
Kobiety
Skoki do wody.
Mężczyźni
Kobiety
Softball.
Kobiety
Strzelectwo.
Mężczyźni
Kobiety
Szermierka.
Mężczyźni
Tenis stołowy.
Mężczyźni
Kobiety
Tenis ziemny.
Mężczyźni
Kobiety
Wioślarstwo.
Mężczyźni
Kobiety
Zapasy.
Mężczyźni

</doc>
<doc id="2626772" url="https://pl.wikipedia.org/wiki?curid=2626772" title="Jamajka na Letnich Igrzyskach Olimpijskich 1996">
Jamajka na Letnich Igrzyskach Olimpijskich 1996

Jamajkę na Letnich Igrzyskach Olimpijskich 1996 reprezentowało 46 zawodników: 27 mężczyzn, 19 kobiet. Reprezentacja zdobyła 6 medali, wszystkie w lekkoatletyce. Był to 12. start reprezentacji Jamajki na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Tenis stołowy.
Mężczyźni

</doc>
<doc id="2626778" url="https://pl.wikipedia.org/wiki?curid=2626778" title="Kolumbia na Letnich Igrzyskach Olimpijskich 1996">
Kolumbia na Letnich Igrzyskach Olimpijskich 1996

Kolumbię na Letnich Igrzyskach Olimpijskich 1996 reprezentowało 48 zawodników: 39 mężczyzn i 9 kobiet. Był to 14 start reprezentacji Kolumbii na letnich igrzyskach olimpijskich.
Skład kadry.
Boks.
Mężczyźni
Kolarstwo.
Mężczyźni
Kobiety
Lekkoatletyka.
Mężczyźni
Kobiety
Pływanie.
Mężczyźni
Kobiety
Podnoszenie ciężarów.
Mężczyźni
Strzelectwo.
Mężczyźni
Szermierka.
Mężczyźni
Zapasy.
Mężczyźni

</doc>
<doc id="2626791" url="https://pl.wikipedia.org/wiki?curid=2626791" title="Szpital pod palmami">
Szpital pod palmami

Szpital pd palmami (ang. "Island Son", 1989-1990) – amerykański serial obyczajowy stworzony przez Martina Rabbetta. Wyprodukowany Maili Point Productions i Lorimar Television.
Światowa premiera serialu miała miejsce 16 września 1989 roku na kanale CBS. Ostatni odcinek został wyemitowany 15 marca 1990 roku. W Polsce serial nadawany był dawniej w telewizji TVN.

</doc>
<doc id="2626796" url="https://pl.wikipedia.org/wiki?curid=2626796" title="WKU w Ostródzie">
WKU w Ostródzie



</doc>
<doc id="2626798" url="https://pl.wikipedia.org/wiki?curid=2626798" title="Bolechów (Ukraina)">
Bolechów (Ukraina)



</doc>
<doc id="2626800" url="https://pl.wikipedia.org/wiki?curid=2626800" title="Kristian Horntvedt">
Kristian Horntvedt

Kristian Horntvedt (ur. 3 marca 1982) – norweski biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Kristian Horntvedt pojawił się w styczniu 2001 roku podczas mistrzostw świata juniorów w Szklarskiej Porębie, gdzie zdobył złoty medal w biegu na 10 km techniką klasyczną, brązowy w sztafecie, a na dystansie 30 km stylem dowolnym był ósmy. Rok później, na mistrzostwach świata juniorów w Schonach był najlepszy w biegu na 10 km stylem dowolnym, a w biegu na 30 km klasykiem był siódmy.
W Pucharze Świata zadebiutował 11 grudnia 2002 roku w Clusone, gdzie zajął 53. miejsce w sprincie stylem dowolnym. Pierwsze pucharowe punkty wywalczył już cztery dni później w Cogne, gdzie był jedenasty w sprincie klasykiem. W sezonie 2002/2003 punktował jeszcze dwa razy, ale wyniku z Cogne nie poprawił i w klasyfikacji generalnej zajął 68. miejsce. Punkty Pucharu Świata zdobywał także w sezonach 2004/2005 i 2005/2006, ale w klasyfikacji generalnej zajmował odległe pozycje. Nigdy nie startował na mistrzostwach świata ani igrzyskach olimpijskich.
Osiągnięcia.
Puchar Świata.
Miejsca na podium.
Horntvedt nigdy nie stał na podium zawodów Pucharu Świata.

</doc>
<doc id="2626802" url="https://pl.wikipedia.org/wiki?curid=2626802" title="Las Mabira">
Las Mabira

Las Mabira – las deszczowy w Ugandzie o powierzchni około 300 km² między Lugazi i Jinja. Od 1932 roku znajduje się w obrębie rezerwatu "Mabira Forest Reserve". Jest domem dla wielu zagrożonych gatunków m.in. "Lophocebus ugandae".
Plany wylesienia.
Sugar Corporation of Uganda Limited (SCOUL), przedsiębiorstwo branży cukrowniczej należące do rządu Ugandy oraz indyjskiego przedsiębiorstwa Mehta Group, przedstawiło plany wycięcia 1/3 całkowitej powierzchni kompleksu leśnego pod uprawę trzciny cukrowej. Prezydent Yoweri Museveni wyraził poparcie dla projektu.
Plany te spotkały się z liczną krytyką ze strony społeczeństwa i ekologów. Obawiano się utraty wielu zagrożonych gatunków, zwiększonej erozji gleby, negatywny wpływ na lokalny klimat i warunki wodne. Z drugiej strony dokumenty rządowe zakładały zatrudnienie 3,5 tys. osób oraz wpływy do kasy państwa w wysokości 11,5 mld szylingów ugandyjskich.
Co najmniej trzy osoby zginęły przy próbie stłumienia protestów jedno tysięcznej demonstracji przeciwko wycince. Pojawiły się także przypadki napadów na osoby pochodzenia azjatyckiego z powodu pochodzenia firmy Mehta Group. Plantacje należące do SCOUL były podpalane, przeprowadzono także akcję mailową i SMSową nawołujące do bojkotu produktów cukrowych tej firmy.
Kabaka Bugandy wyraził sprzeciw wobec planów rządu, jednakże zaproponował alternatywne miejsce pod uprawę. Podobnie postąpiły władze kościoła anglikańskiego w Mukono.
Prezydent w dalszym ciągu bronił pomysłu. W maju 2007 roku ugandyjski minister środowiska została zawieszona i zostaną podjęte próby znalezienia innych ziem pod uprawę.

</doc>
<doc id="2626803" url="https://pl.wikipedia.org/wiki?curid=2626803" title="Bolechów (obwód iwanofrankowski)">
Bolechów (obwód iwanofrankowski)



</doc>
<doc id="2626809" url="https://pl.wikipedia.org/wiki?curid=2626809" title="Eric Brown">
Eric Brown

Eric Brown (ur. 7 czerwca 1984) – amerykański lekkoatleta, który specjalizował się w rzucie oszczepem.
Dwukrotnie zdobywał złoty medal młodzieżowych mistrzostw NACAC (2004 i 2006). Odpadł w eliminacjach podczas mistrzostw świata w Osace w 2007. 
Stawał na podium mistrzostw National Collegiate Athletic Association.
Rekord życiowy: 78,12 (21 kwietnia 2006, Lawrence).

</doc>
<doc id="2626823" url="https://pl.wikipedia.org/wiki?curid=2626823" title="Johannes Bredl">
Johannes Bredl

Johannes Bredl (ur. 26 marca 1982 w Zwiesel) – niemiecki biegacz narciarski, dwukrotny medalista mistrzostw świata juniorów.
Kariera.
Po raz pierwszy na arenie międzynarodowej Johannes Bredl pojawił się w styczniu 2000 roku podczas mistrzostw świata juniorów w Štrbskim Plesie, gdzie zajął szesnaste miejsce w sprincie techniką dowolną. Rok później, podczas mistrzostw świata juniorów w Szklarskiej Porębie zdobył złoty medal w tej samej technice, a w biegu na 10 km stylem klasycznym zajął 48. miejsce. Złoty medal w sprincie zdobył także na mistrzostwach świata juniorów w Schonach.
W Pucharze Świata zadebiutował 27 grudnia 2001 roku w Garmisch-Partenkirchen, gdzie zajął 35. miejsce w sprincie stylem dowolnym. Pierwsze pucharowe punkty wywalczył ponad trzy miesiące później, 5 marca 2002 roku w Sztokholmie, gdzie zajął 28. miejsce w sprincie klasykiem. W sezonie 2001/2002 już nie punktował punktował i w klasyfikacji generalnej zajął 135. miejsce. Najlepsze wyniki w Pucharze Świata osiągnął w sezonie 2003/2004, który ukończył na 76. miejscu. Jego najlepszym wynikiem w zawodach pucharowych było dziewiąte miejsce w sprincie stylem dowolnym 18 stycznia 2004 roku w Novym Měscie. Nigdy nie startował na mistrzostwach świata ani igrzyskach olimpijskich. W 2008 roku zakończył karierę.
Osiągnięcia.
Puchar Świata.
Miejsca na podium.
Bredl nigdy nie stał na podium zawodów Pucharu Świata.

</doc>
<doc id="2626826" url="https://pl.wikipedia.org/wiki?curid=2626826" title="Jianshi (meteoryt)">
Jianshi (meteoryt)

Jianshi – meteoryt żelazny z grupy IIIAB, znaleziony 1890 w chińskiej prowincji Syczuan. Całkowita masa meteorytu jaką obecnie dysponuje się wynosi 600 kg. Meteoryt Jianshi jest jednym z sześciu zatwierdzonych meteorytów znalezionych w tej prowincji.

</doc>
<doc id="2626827" url="https://pl.wikipedia.org/wiki?curid=2626827" title="Muthuvel Kalaignar Stalin">
Muthuvel Kalaignar Stalin



</doc>
<doc id="2626828" url="https://pl.wikipedia.org/wiki?curid=2626828" title="Tomasz Prystupa">
Tomasz Prystupa

Tomasz Prystupa, ps. "Polewoj Foma", "Polewyj", "Poliowyj" (ur. 3 listopada 1895 w Zadwórzu w powiecie przemyślańskim, zm. po 1930) – ukraiński działacz komunistyczny, poseł na Sejm I kadencji w II RP.
Działalność polityczna.
W 1918–1920 zasiadał w kierownictwie organizacji "Proswita". W 1920 roku został członkiem Komunistycznej Partii Galicji Wschodniej. Brał udział w pracach wydziału rolnego przy łuckim komitecie rewolucyjnym. W latach 1922–1923 był członkiem Ukraińskiej Partii Socjal-Demokratycznej. Następnie działał w Komunistycznej Partii Zachodniej Ukrainy, zasiadał w jej Komitecie Centralnym. Był wydawcą pisma "Nasz Szljiach". W latach 1922–1927 pełnił mandat posła na Sejm RP, od 6 czerwca 1924 był sekretarzem Komunistycznej Frakcji Poselskiej. Następnie popadł w konflikt z władzami KPP i nie kandydował w kolejnych wyborach. W lutym 1927 wyemigrował do Związku Radzieckiego. W połowie marca 1929 skierowany do Zagranicznego Biura Pomocy Rewolucyjnemu Ruchowi. Represjonowany od 1933, zginął najprawdopodobniej w okresie stalinowskich czystek.

</doc>
<doc id="2626829" url="https://pl.wikipedia.org/wiki?curid=2626829" title="Meteoryt Jianshi">
Meteoryt Jianshi



</doc>
<doc id="2626838" url="https://pl.wikipedia.org/wiki?curid=2626838" title="Harry Blanchard">
Harry Blanchard

Harry Blanchard (ur. 30 czerwca 1931 roku w Burlington, Vermont, zm. 31 stycznia 1960 w Buenos Aires w Argentynie) – amerykański kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2626840" url="https://pl.wikipedia.org/wiki?curid=2626840" title="Lea Seydoux">
Lea Seydoux



</doc>
<doc id="2626842" url="https://pl.wikipedia.org/wiki?curid=2626842" title="Saskia jako Flora">
Saskia jako Flora

Saskia jako Flora ("Kobieta w stroju pasterskim") – obraz olejny z 1634 roku autorstwa holenderskiego malarza Rembrandta.
Geneza i opis obrazu.
W 1634 roku Rembrandt ożenił się z Saskią, krewną swojego wspólnika i marszanda Hendricka van Uylenburgha. Zamiarom ożenku młodych sprzeciwiała się jej matka i dalsza rodzina, która należała do znaczących rodzin niderlandzkich. Posag wynosił pokaźną kwotę czterdziestu tysięcy guldenów. Dla Rembrandta, syna bogatego młynarza, ślub z dziewczyną z patrycjuszowskiej rodziny oznaczał awans społeczny. Młody malarz uwieczniał przyszłą małżonkę jeszcze przed ślubem. W 1633 roku namalował obraz pt. "Saskia w welonie" oraz szkic Saskii w kapeluszu z odręcznym podpisem „Portret mojej narzeczonej w wieku 21 lat, trzy dni po naszych zaręczynach (5 czerwca 1633 roku)”. Pod koniec 1634 roku, już po ślubie powstało dzieło "Saskia jako Flora".
Rembrandt przedstawił swoją młodą żonę jako Florę – rzymską boginię wiosny. Na głowie dziewczyny namalował pełen szczegółów kwiatowy wianek, a w dłoni umieścił laskę oplecioną kwiatami. Poza dziewczyny i jej strój sugeruje, iż podczas pozowania była brzemienna. W 1635 roku urodziła syna, który żył zaledwie 2 miesiące. Stan błogosławieństwa jest prawdopodobnie przyczyną radości i czułości jaką Rembrandt uchwycił na twarzy dziewczyny.
Historia obrazu.
Obraz został zakupiony do Ermitażu w latach 1770–1774. W 1985 roku dzieło zostało uszkodzone przez niezrównoważonego człowieka, który oblał je kwasem. Prace konserwatorskie trwały bardzo długo, lecz nie udało się w pełni przywrócić mistrzowskiego laserunku, którym się wyróżniało.
Flora – wersja londyńska.
W 1635 roku Rembrandt jeszcze raz powrócił do motywu Flory, w którą ponownie wcieliła się jego żona. Prześwietlenie rentgenowskie wykazało, iż pierwotnym zamysłem malarza było namalowanie biblijnej Judyty z głową Holofernesa. Mistrz zrezygnował z tematu i namalował swoją żonę prawdopodobnie tuż przed narodzinami syna.

</doc>
<doc id="2626844" url="https://pl.wikipedia.org/wiki?curid=2626844" title="Aghabullogue">
Aghabullogue

Aghabullogue lub Aghabulloge (irl. - "Achadh Bolg") - wieś w Irlandii, w prowincji Munster, w hrabstwie Cork. Leży 30 km na zachód od Cork, na południe od gór Boggeragh a na północy od rzeki Lee.
Parafia Aghabulloge obejmuje dwie wsie: Aghabullogue, Coachford, Rylane w hrabstwie Cork. Patronem parafii jest Święty Olan.
Jednym ze znanych mieszkańców jest Dan Drew.

</doc>
<doc id="2626846" url="https://pl.wikipedia.org/wiki?curid=2626846" title="Fred Gamble">
Fred Gamble

Fred K. Gamble (ur. 17 marca 1932 roku w Pittsburgh) – amerykański kierowca wyścigowy.

</doc>
<doc id="2626848" url="https://pl.wikipedia.org/wiki?curid=2626848" title="Lotnisko Bagicz">
Lotnisko Bagicz



</doc>
<doc id="2626849" url="https://pl.wikipedia.org/wiki?curid=2626849" title="Euro (znak)">
Euro (znak)

Znak euro (€) – abrewiatura do oznaczania waluty euro, która jest oficjalnie stosowana w strefie euro w Unii Europejskiej. Projekt znaku został zaprezentowany opinii publicznej przez Komisję Europejską 12 grudnia 1996 roku. Międzynarodowy trzyliterowy kod (zgodnie ze standardem ISO 4217) dla euro to EUR.
Projekt.
Znak euro został tak zaprojektowany aby jego struktura była podobna do wcześniejszego znaku europejskiej jednostki monetarnej ₠. Z zaprezentowanych początkowo dziesięciu propozycji na podstawie publicznej ankiety pozostawiono dwie. Decydujący wybór pozostawiono Komisji Europejskiej. Ostatecznie wybrano projekt zaproponowany przez zespół czterech ekspertów, których tożsamości nie ujawniono. Zakłada się, że zwycięzcą został belgijski projektant/grafik Alain Billiet i to jego uznaje się za twórcę znaku.
Oficjalna wersja historii projektowania znaku euro jest kwestionowana przez Arthura Eisenmengera, byłego głównego projektanta grafik dla Europejskiej Wspólnoty Gospodarczej, który twierdzi, że wpadł na pomysł symbolu euro wcześniej niż Komisja Europejska.
Komisja Europejska dokładnie określiła proporcje i kolory logo euro stosowanych w materiałach publicystycznych dotyczących wprowadzania euro, jednak projektanci czcionek projektują własne warianty znaku.
Zapis cyfrowy.
Sposób uzyskania znaku euro na komputerze zależy od systemu operacyjnego i zwyczajów narodowych. Niektóre firmy wytwarzające telefony komórkowe wydały tymczasową aktualizację oprogramowania zawierającego specjalny zestaw znaków SMS zastępujący rzadko używany znak jena, przez znak euro. Telefony wyprodukowane później miały oba znaki walut.
Euro jest reprezentowane w zestawie znaków Unicode 2.1 z maja pod nazwą EURO SIGN na pozycji kodowej U+20AC (dziesiętnie 8364) jak również w uaktualnionych wersjach kodowań znaków typu Latin. W HTML można stosować encję codice_1. Encja ta była wprowadzona dopiero w HTML 4.0, wkrótce po zaprezentowaniu euro, i wiele przeglądarek nie było w stanie jej wyświetlać. Alternatywną metodą uzyskania znaku w HTML było codice_2, gdyż kod 128 (80 szesnastkowo) jest kodem znaku euro w większości .
Niejawne kodowanie znaków wraz z faktem, że kod znaku euro jest różny w powszechnie stosowanych schematach kodowań doprowadził do wielu problemów w wyświetlaniu znaku w aplikacjach komputerowych. Nie było problemów, gdy stosowany był tylko jeden system operacyjny (zawierający uaktualnione czcionki z dostępnym odpowiednim glifem). W środowiskach mieszanych często dochodziło do błędów. Jednym z przykładów może być system zarządzania treścią, w którym artykuły były przechowywane w bazie danych stosującej inny sposób kodowania znaków niż komputer, na którym dokonywana była edycja danych. Innym przykładem może być „odziedziczone oprogramowanie” (ang. "legacy software") obsługujące tylko stary sposób kodowania znaków np. ISO 8859-1, w którym nie ma znaku euro. W takim wypadku dochodziło do konwersji znaków, często powodującej błędną zamianę, w wyniku której zamiast znaku euro wyświetlany był na przykład pytajnik (?).
Należało przeto zwrócić szczególną uwagę, aby uniknąć zamiany istniejącego, przestarzałego symbolu waluty na znak euro. Mogło to bowiem skutkować pojawieniem się różnych znaków waluty u nadawcy i odbiorcy poczty lub strony internetowej, co mogło powodować niejednoznaczności przy podejmowaniu decyzji biznesowych.
W systemie operacyjnym Windows z układem klawiatury "polski (programisty)" znak € można uzyskać dzięki kombinacji +.
Stosowanie.
Pozycja znaku jest zmienna; częściowo wynika to z braku oficjalnych norm. Poszczególne kraje wypracowały własne standardy lub utrzymały te jakie stosowały dla poprzedniej waluty. Na przykład w Irlandii i Holandii, gdzie znak poprzedniej waluty (odpowiednio £ i ƒ) był umieszczany przed wartością, znak euro także jest umieszczany w tej pozycji.
Nie ma żadnych oficjalnych zaleceń dotyczących stosowania znaku centa i jego stosowanie jest różne. Wartości najczęściej są podawane jako ułamek dziesiętny euro (na przykład 0,05€ lub ,05€ zamiast 5c). Najbardziej powszechnym symbolem eurocenta jest „c”, choć spotyka się czasem „¢” (U+00A2 – CENT SIGN). Inne stosowane skróty to „ct.” (szczególnie w Niemczech), „cent.” w Hiszpanii, „snt” (Finlandia) i Λ (od "λεπτό" – „lepto” w Grecji).

</doc>
<doc id="2626852" url="https://pl.wikipedia.org/wiki?curid=2626852" title="Heini Walter">
Heini Walter

Heini Walter (ur. 28 lipca 1927 roku w Rüti, Zurychu, zm. 12 maja 2009 roku w Binningen) – szwajcarski kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2626855" url="https://pl.wikipedia.org/wiki?curid=2626855" title="Krakovany (powiat Pieszczany)">
Krakovany (powiat Pieszczany)

Krakovany – wieś (obec) na Słowacji w powiecie Pieszczany, około 5 km na zachód od miasta Pieszczany. Współczesna wieś składa się z dwóch dawnych: Krakovany i Stráže, które połączyły się 1 stycznia 1944 roku.
Historia.
Wieś po raz pierwszy wspomniano (jako "Craco") w dokumencie "Zoborská listina" z 1113 roku napisanym przez mnichów opactwa zoborskiego (Stráže wzmiankowane są jako "villa Spectaculi").

</doc>
<doc id="2626859" url="https://pl.wikipedia.org/wiki?curid=2626859" title="Icewind Dale (seria)">
Icewind Dale (seria)

Icewind Dale – seria komputerowych gier fabularnych wyprodukowanych przez Black Isle Studios i wydanych przez firmę Interplay Entertainment. Akcja gier ma miejsce w tytułowej Dolinie Lodowego Wichru.

</doc>
<doc id="2626866" url="https://pl.wikipedia.org/wiki?curid=2626866" title="Roman Kołacz">
Roman Kołacz

Roman Kołacz (ur. 1947 w Kobylanach) – polski lekarz weterynarii, zootechnik, profesor nauk rolniczych, wykładowca akademicki, rektor Uniwersytetu Przyrodniczego we Wrocławiu w kadencjach 2008–2012 i 2012–2016.
Życiorys.
Ukończył w 1973 studia na Wydziale Weterynaryjnym Akademii Rolniczej we Wrocławiu. W 1977 uzyskał stopień naukowy doktora, habilitował się w 1985. 18 października 1995 otrzymał tytuł profesora nauk rolniczych. Specjalizuje się w zootechnice, w tym w zagadnieniach związanych z ekotoksykologią, profilaktyką weterynaryjną i zoohigieną.
Zawodowo związany z wrocławską Akademią Rolniczą, przekształconą następnie w Uniwersytet Przyrodniczy. Doszedł do stanowiska profesora zwyczajnego (od 1999) w Katedrze Higieny Środowiska i Dobrostanu Zwierząt na Wydziale Biologii i Hodowli Zwierząt. Wszedł w skład Komitetu Nauk Zootechnicznych Polskiej Akademii Nauk.
W latach 2002–2008 był prorektorem ds. współpracy z zagranicą i rozwoju uczelni. W 2008 został wybrany na rektora Uniwersytetu Przyrodniczego we Wrocławiu, a w 2012 uzyskał reelekcję na kolejną czteroletnią kadencję.
Odznaczony Krzyżem Kawalerskim Orderu Odrodzenia Polski (2011).

</doc>
<doc id="2626869" url="https://pl.wikipedia.org/wiki?curid=2626869" title="Neverwinter Nights (seria)">
Neverwinter Nights (seria)

Neverwinter Nights – seria gier komputerowych z gatunku cRPG wyprodukowanych przez BioWare, Obsidian Entertainment i wydanych przez firmę Atari.

</doc>
<doc id="2626872" url="https://pl.wikipedia.org/wiki?curid=2626872" title="Kolonia Bałucz">
Kolonia Bałucz

Kolonia Bałucz – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2626881" url="https://pl.wikipedia.org/wiki?curid=2626881" title="Kráľova skala (Wielka Fatra)">
Kráľova skala (Wielka Fatra)

Kráľova skala (1377 m) – niewybitny, choć dość wysoki szczyt w grupie górskiej Wielkiej Fatry na Słowacji. Wznosi się w południowo-zachodniej części tych gór, w grzbiecie oddzielającym się w Krzyżnej od głównego pnia Wielkiej Fatry w kierunku zachodnim i biegnącym następnie przez szczyty Smrekov (1441 m) i Veľký Rakytov (1142 m) na Drienok.
Opis szczytu.
Kráľova skala zbudowana jest z wapieni i dolomitów pochodzących ze środkowego triasu, zaliczanych do tzw. płaszczowiny choczańskiej. Wierzchołek mało wybitny, ku południu opada łagodnie i tu na jego stokach wybijają obfite źródła znane jako Kráľova studňa. Kráľova skala ma w istocie dwa wierzchołki różniące się wysokością. Ku północy opadają z nich porośnięte lasem grzbieciki, między które wcina się wąwozowata dolinka. Po zachodniej stronie niższego, zachodniego wierzchołka znajduje się dolinka Veľké studienky, po wschodniej stronie wyższego, wschodniego wierzchołka dolinka Rovnè. Skalne formacje znajdują się także na grzbiecie biegnącym od niższego wierzchołka w kierunku zachodnim ponad dolinką Veľké studienky .
Szczyty Kráľovej skały porośnięte są zespołami naskalnych muraw z wieloma gatunkami roślin wapieniolubnych. Występują tu pierwiosnek łyszczak, goździk postrzępiony wczesny, goryczka krótkołodygowa i kulnik sercolistny, niżej m.in. także orlik pospolity.
Okolice szczytu pokrywają nadal wypasane hale pasterskie. Dzięki trawiastym terenom są one dobrym punktem widokowym.
Turystyka.
Szczyt sam w sobie nie jest celem wycieczek. Przez trawiaste siodełko tuż pod szczytową skałą wiodą żółte znaki szlaku turystycznego z Gaderskiej doliny ("Gaderská dolina"), kończące się tuż poniżej, przy Kráľovej studni. W okolicach szczytu znajdują się jeszcze inne atrakcje turystyczne: hotel górski Kráľova studňa, Symboliczny Cmentarz Ofiar Wielkiej Fatry, Salaš Smrekovica, pomnik bohaterów Słowackiego Powstania Narodowego i partyzancka ziemianka. 

</doc>
<doc id="2626883" url="https://pl.wikipedia.org/wiki?curid=2626883" title="Marcelo Ojeda">
Marcelo Ojeda

Marcelo Leonardo Ojeda (ur. 8 grudnia 1968 w Avellanedzie) – argentyński piłkarz, grający podczas kariery na pozycji bramkarza.
Posiada również obywatelstwo hiszpańskie.
Kariera klubowa.
Marcelo Ojeda rozpoczął karierę w drugoligowym klubie Defensa y Justicia Buenos Aires w 1987. Dobra gra zaowocowała transferem do Lanús. W jego barwach 8 października 1990 w przegranym 0-1 meczu z Estudiantes La Plata Ojeda zadebiutował argentyńskiej ekstraklasie. Z Lanús Ojeda spadł do drugiej ligi w 1992, by po roku powrócić do Primera División.
W 1994 został zawodnikiem hiszpańskiego CD Tenerife. W Primera División zadebiutował 4 września 1994 w zremisowanym 2-2 meczu z Realem Saragossa. W Tenerife 1 marca 1998 w przegranym 1-2 meczu z Realem Valladolid Ojeda rozegrał swój ostatni mecz w lidze hiszpańskiej. W sezonie 1998/99 Tenerife spadło do drugiej ligi. W Segunda División Ojeda ponownie stał się pierwszym bramkarzem.
W 2000 Ojeda wrócił do ojczyzny, gdzie został zawodnikiem Estudiantes La Plata, w barwach którego rozegrał swoje 3 ostatnie mecze w lidze argentyńskiej. W Ogółem w latach 1990–2000 rozegrał w lidze argentyńskiej 87 meczów. W 2000 powrócił do Tenerife, który w tamtym sezonie wywalczyło awans do Primera División, lecz Ojeda nie rozegrał ani jednego spotkania. W 2001 powrócił do Argentyny, gdzie po paru miesiącach zakończył karierę w barwach Argentinos Juniors Buenos Aires.
Kariera reprezentacyjna.
Jedyny raz w reprezentacji Argentyny Ojeda wystąpił 14 czerwca 1997 w wygranym 2-0 meczu z Chile podczas Copa América.

</doc>
<doc id="2626885" url="https://pl.wikipedia.org/wiki?curid=2626885" title="Marcelo Leonardo Ojeda">
Marcelo Leonardo Ojeda



</doc>
<doc id="2626887" url="https://pl.wikipedia.org/wiki?curid=2626887" title="Hrabstwo Hart (Georgia)">
Hrabstwo Hart (Georgia)

Hrabstwo Hart (ang. "Hart County") – hrabstwo w północno-wschodniej części stanu Georgia w Stanach Zjednoczonych. Jego siedzibą administracyjną jest Hartwell.
Geografia.
Według spisu z 2000 roku obszar całkowity hrabstwa obejmuje powierzchnię 256,4 mil2 (664 km2), z czego 232,2 mil2 (601 km2) stanowią lądy, a 24,21 mil2 (64 km2) stanowią wody. Hrabstwo obejmuje znaczną część jeziora Hartwell.
Demografia.
Według spisu w 2020 roku hrabstwo liczy 25,8 tys. mieszkańców, co oznacza wzrost o 2,4% od poprzedniego spisu z roku 2010. 74,8% stanowiły białe społeczności nielatynoskie, 18,5% to Afroamerykanie lub czarnoskórzy, 3,9% to Latynosi, 1,8% było rasy mieszanej, 1,3% deklarowało pochodzenie azjatyckie i 0,3% to rdzenna ludność Ameryki.
Religia.
W 2010 roku większość mieszkańców to ewangelikalni protestanci. Pod względem członkostwa przeważali południowi baptyści (47,3%), katolicy (10,5%) i zjednoczeni metodyści (7,5%).
Polityka.
Hrabstwo jest silnie republikańskie, gdzie w wyborach prezydenckich w 2020 roku, 74,3% głosów otrzymał Donald Trump i 24,8% przypadło dla Joe Bidena.

</doc>
<doc id="2626894" url="https://pl.wikipedia.org/wiki?curid=2626894" title="Cheick Modibo Diarra">
Cheick Modibo Diarra

Cheick Modibo Diarra (ur. 21 kwietnia 1952 w Nioro du Sahel) – malijski astrofizyk i polityk. Badacz NASA w latach 1989–2002, prezes afrykańskiego oddziału Microsoft w latach 2006–2011. Premier rządu tymczasowego od 17 kwietnia do 11 grudnia 2012. 
Życiorys.
Cheick Modibo Diarra urodził się w 1952 w Nioro du Sahel, gdzie dorastał i w 1960 podjął pierwszą naukę. W 1969 ukończył szkołę średnią w Ségou. Następnie kształcił się w technikum w Bamako (1962–1972). Od 1972 do 1974 uczęszczał na kursy przygotowawcze w College of Cachan w Paryżu. W latach 1974–1976 studiował na Uniwersytecie Piotra i Marii Curie, na którym ukończył matematykę, fizykę i mechanikę analityczną (licencjat). W 1977 rozpoczął na tej uczelni studia magisterskie z mechaniki, które kontynuował następnie na Howard University w Stanach Zjednoczonych, gdzie w 1981 ukończył astronautykę, a w 1987 doktoryzował się w inżynierii mechanicznej i astronautyce. W latach 1984-1989 był asystentem w School of Engineers na Howard University. 
W lipcu 1989 rozpoczął pracę w Jet Propulsion Laboratory, laboratorium badawczym NASA, którą kontynuował do czerwca 2002. Pełniąc funkcję międzyplanetarnego nawigatora, pracował przy pięciu misjach badawczych: misji sondy Magellan na Wenus, sondy Ulysses w kierunku Słońca, misji sondy Galileo na Jowisza oraz marsjańskich misjach Mars Observer i Mars Pathfinder. W 1999 założył Pathfinder Foundation, wspierającą młode kobiety w zakresie edukacji i rozwoju naukowego. 
W latach 2002–2003 był szefem zarządu uniwersytetu African Virtual University z siedzibą w Nairobi. Od 2003 do 2006 przebywał w Mali, prowadząc w Ségou własne gospodarstwo. W styczniu 2006 objął stanowisko prezesa afrykańskiego oddziału Microsoft Corporation, które zajmował do grudnia 2011. Został również ambasadorem dobrej woli UNESCO ds. nauki, technologii i przedsiębiorczości (1998) oraz ambasadorem dobrej woli Islamskiej Organizacji ds. Edukacji, Nauki i Kultury (ISESCO). Był członkiem Afrykańskiego Wysokiego Panelu ds. Biotechnologii, przewodniczącym Afrykańskiego Szczytu ds. Nauki i Nowych Technologii (SASNET) oraz wiceprzewodniczącym Światowej Komisji ds. Etyki Wiedzy Naukowej i Technologii (COMEST) przy ONZ. 
Za swoją działalność naukową został w 1998 uhonorowany nagrodą African Lifetime Achievement Award. Został również odznaczony kilkoma orderami państwowymi, w tym gabońskim Ordre de l’Éducation nationale, senegalskim Narodowym Orderem Lwa, malijskim Orderem Narodowym, iworyjskim Ordre du Mérite National oraz burkińskiego Ordre du Mérite des arts des lettres et de la communication. 
Po zakończeniu pracy w Microsoft zaangażował się w działalność polityczną. Na początku marca 2012 założył własne ugrupowanie polityczne Zgromadzenie na rzecz Rozwoju Mali ("Rassemblement pour le Développement du Mali", RPDM), planując start w wyborach prezydenckich przewidzianych na 29 kwietnia 2012. Przygotowania do wyborów przerwał jednak zamach stanu dokonany przez juntę wojskową 21 marca 2012, która przejęła rządy w kraju. Wojsko przekazało władzę ponownie na ręce cywilnej administracji dopiero na mocy porozumienia podpisanego w kwietniu 2012. Zgodnie z jego warunkami, tymczasowym prezydentem Mali został Dioncounda Traoré, a w kraju miał zostać utworzony tymczasowy rząd jedności narodowej oraz zorganizowane wybory prezydenckie. 17 kwietnia 2012 Diarra został mianowany na stanowisko premiera rządu tymczasowego. 
11 grudnia 2012 został, na polecenie Amadou Sanogo, aresztowany i przewieziony do bazy wojskowej. Po kilku godzinach wystąpił w programie telewizyjnym, w którym ogłosił rezygnację ze stanowiska premiera i dymisję swojego rządu.

</doc>
<doc id="2626898" url="https://pl.wikipedia.org/wiki?curid=2626898" title="Dick Clark">
Dick Clark

Richard Wagstaff „Dick” Clark (ur. 2 listopada 1929 w Mount Vernon, zm. 18 kwietnia 2012 w Santa Monica) – amerykański prezenter radiowy i telewizyjny, jedna z najbardziej popularnych postaci amerykańskiej telewizji.
Życiorys.
Dicka Clarka wychowywali Julia Fuller oraz Bradley Clark, posiadał także jednego brata – Bradleya Clarka. W wieku 16 lat Clark dostał się do stacji radiowej w Utica w Nowym Jorku. Zanim został prezenterem zajmował się meteorologią. Ukończył administrację biznesu na Syracuse University. W 1952 roku zaczął pracę w radiu WFIL. W 1956 r. dostał rolę gospodarza w popołudniowym programie nadawanym przez stację telewizyjną WFIL. Występował w serialu "Prawo Burke’a" (1964), a także w programie telewizyjnym "American Bandstand" oraz w "Rate-a-Record". W 1964 roku Clark przeniósł Bandstand z Filadelfii do Los Angeles. Wyprodukował m.in. "Where the Action Is", "TV's Bloopers and Practical Jokes", "So You Think You Can Dance", "Elvis", "Narodziny Beatlesów", "Dzikie ulice" oraz "Dzika siódemka". Został gospodarzem "TV Bloopers and Practical Joke", "Scattergorie" oraz "The Other Half". Zmarł na zawał serca.

</doc>
<doc id="2626902" url="https://pl.wikipedia.org/wiki?curid=2626902" title="Bolesław Kuźmiński">
Bolesław Kuźmiński

Bolesław Apolinary Kuźmiński (ur. 9 lutego 1880 w Warszawie, zm. 5 czerwca 1976 tamże) – polski malarz, pedagog, kapitan Wojska Polskiego.
Życiorys.
Urodził się 9 lutego 1880 w Warszawie, w rodzinie Leopolda i Elżbiety z Rosołowskich. Ukończył gimnazjum Warszawie i Akademię Sztuk Pięknych w Krakowie (z medalem srebrnym). Studiował także w Petersburgu, Wiedniu, Monachium i Paryżu. Przed I wojną światową wykładał w prywatnym gimnazjum i na kursach nauczycielskich. W październiku 1914 wstąpił do Legionów, do listopada 1915 był szeregowym żołnierzem. Następnie awansował i został przeniesiony do Departamentu Wojskowego Naczelnego Komitetu Narodowego. Ukończył Kurs Wyszkolenia Piechoty nr 4 w Szkole Podchorążych Rezerwy Piechoty w Zambrowie i Centralną Szkołę Podoficerów Zawodowych Sanitarnych w Przemyślu. Podczas służby najwyższym stopniem jaki osiągnął był starszy major. Wykładał w Szkole Podchorążych Piechoty w Warszawie.
Po przejściu do rezerwy założył Szkołę Sztuk Pięknych, którą podczas II Wojny światowej prowadził w konspiracji organizując tajne komplety.
Twórczość Bolesława Kuźmińskiego obejmuje malarstwo krajobrazowe (pejzaże) i portretowe, stworzył serię obrazów zatytułowaną „Wybitni Polacy”.
Spoczywa na cmentarzu Powązkowskim w Warszawie (kwatera 292-6-22,23).

</doc>
<doc id="2626903" url="https://pl.wikipedia.org/wiki?curid=2626903" title="Rad 6000">
Rad 6000



</doc>
<doc id="2626906" url="https://pl.wikipedia.org/wiki?curid=2626906" title="Masakra Wiyotów (1860)">
Masakra Wiyotów (1860)

Masakra Wiyotów – masowy mord jaki miał miejsce w dniu 26 lutego 1860 w rejonie Tulawat (Tolowot) w Hrabstwie Humboldt w Kalifornii na wyspie noszącej dziś nazwę Indian Island, leżącej w Zatoce Humboldta w pobliżu miasta Eureka. W tym dniu z rąk białych osadników zginęło od 80 do 250 Indian z plemienia Wiyotów.
W wyniku kalifornijskiej gorączki złota przed rokiem 1860 doszło do napływu białych osadników na zamieszkiwane przez Indian ziemie w Kalifornii. Wiyoci byli przyjacielskim plemieniem, nie toczącym nigdy wcześniej walk z białymi. Starając się nie wzbudzić niepokoju wśród Indian, osadnicy ukryli przed nimi broń palną. W momencie ataku białych, napastnicy użyli jako broni siekier, maczug i noży. Według szacunków Indian Wiyotów zginąć miało od 80 do 250 mężczyzn, kobiet i dzieci. Jako że większość wojowników plemienia w tym samym czasie znajdowała się w drodze na obchody związane z indiańskim nowym rokiem, ofiarami osadników były głównie osoby starsze oraz dzieci. Z masakry ocalało niewiele osób.
Lokalna gazeta z Uniontown (obecnie Arcata) tak obrazowo opisywała całe wydarzenie:
Masakra pod Tulawat poprzedziła atak na osadę Wiyotów nad Eel River. Pomimo że oba ataki zostały mocno skrytykowane przez prasę w całym Humboldt County, nie ukarano żadnego ze sprawców. Dziennikarz i pisarz Bret Harte, po ostrej krytyce morderców zmuszony został pod groźbą śmierci do opuszczenia okolicy. Wielu mieszkańców regionu wysłało listy do gazet w San Francisco potępiające sprawców. 
Motywy masakry nie do końca zostały wyjawione. Miejscowy szeryf Barrant Van Ness kilka dni po masakrze napisał w Biuletynie wydanym w San Francisco, że motywem była zemsta osadników za kradzieże bydła. Miejscowi ranczerzy twierdzili, że stracili na rzecz Indian ósmą część bydła. Podczas pościgu za rzekomymi złodziejami bydła w maju 1859 r. miał zginąć ranczer James Ellison. Van Ness swój opis zakończył słowami, że nie usprawiedliwia w żaden sposób morderców.
Po masakrze nie pozwolono już Wiyotom powrócić na wyspę oraz rodzinne tereny, które zostały spustoszone i zajęte przez białych. Ci z nich, którzy przeżyli masakrę, znaleźli w większości schronienie w Forcie Humboldt. Stamtąd zostali później odprowadzeni przez wojsko do rezerwatu Klamath River. Wiele lat później Wiyotom udało się powrócić na swoje ziemie, gdzie co roku przeprowadzali indiańską ceremonię powstania świata.

</doc>
<doc id="2626908" url="https://pl.wikipedia.org/wiki?curid=2626908" title="Buchalter">
Buchalter



</doc>
<doc id="2626909" url="https://pl.wikipedia.org/wiki?curid=2626909" title="Any Which Way">
Any Which Way

"Any Which Way" – drugi singel z trzeciego albumu amerykańskiej grupy pop dance Scissor Sisters zatytułowanego "Night Work". Piosenka została wydana w Wielkiej Brytanii 20 września 2010 roku. Do singla nakręcono teledysk, który został wyreżyserowany przez Ace Norton.
Lista utworów.
UK CD single
UK 12" single
UK iTunes single / AUS Digital EP

</doc>
<doc id="2626911" url="https://pl.wikipedia.org/wiki?curid=2626911" title="Lockout (film)">
Lockout (film)

Lockout – film fantastycznonaukowy z roku 2012 w reżyserii Jamesa Mathera oraz Stephena Saint Leger. Zdjęcia do filmu powstawały Belgradzie od września 2010. Produkcja miała miejsce w Dublinie. Film miał mieć w Polsce premierę 3 sierpnia 2012 roku, jednak dystrybutor się wycofał i wydał na nośnikach DVD i Blu-Ray.
Opis fabuły.
W roku 2079 córka prezydenta USA Warnocka jako szefowa fundacji dobroczynnej odbywa podróż do orbitalnego więzienia MS One, w którym przetrzymywanych jest 500 niebezpiecznych więźniów. Sytuacja wymyka się spod kontroli i wybucha bunt więźniów pod wodzą Alexa i jego psychopatycznego brata Hydella, którzy biorą zakładników. Nie wiedzą jeszcze, że wśród nich jest córka prezydenta. Jest tylko jeden człowiek, który może ją uratować: agent Snow.

</doc>
<doc id="2626912" url="https://pl.wikipedia.org/wiki?curid=2626912" title="Samuel Szmelke Horowitz">
Samuel Szmelke Horowitz



</doc>
<doc id="2626913" url="https://pl.wikipedia.org/wiki?curid=2626913" title="Maiwenn">
Maiwenn



</doc>
<doc id="2626915" url="https://pl.wikipedia.org/wiki?curid=2626915" title="Paul Spitzkopf">
Paul Spitzkopf

Paul Spitzkopf-Urban, Paul Spitzkopf senior (daty urodzin i śmierci nieznane) – przewodnik tatrzański pochodzenia spiskoniemieckiego.
Towarzyszył w pierwszych wejściach szczytowych taternikom różnych narodowości. Z Karolem Englischem dotarł na Wielkie i Pośrednie Solisko (I wejście, 1903), z Károlyem Jordánem na Pośrednią Grań (I wejście zimowe, 1904), a z Januszem Chmielowskim na Gerlach (I wejście zimowe, 1905). W 1907 r. uczestniczył w pierwszym przejściu Batyżowieckiej Grani.
Paul Spitzkopf należał do rodziny Spitzkopfów, spośród której wielu przedstawicieli jest autorami pierwszych przejść w Tatrach. Wiadomości o rodzinie zachowały się mniej więcej od połowy XIX wieku. Najbardziej znany był Martin Spitzkopf, zdobywca Gerlacha z 1834 r. Ok. 1875 r. do przewodników należeli: Matthias (alter Schmied), Paul, Andreas i Johann, później byli nimi także Paul junior, Paul senior (obaj z przydomkiem Urban), Jakob i Walter Spitzkopfowie.

</doc>
<doc id="2626916" url="https://pl.wikipedia.org/wiki?curid=2626916" title="Paul Spitzkopf-Urban">
Paul Spitzkopf-Urban



</doc>
<doc id="2626917" url="https://pl.wikipedia.org/wiki?curid=2626917" title="Paul Spitzkopf senior">
Paul Spitzkopf senior



</doc>
<doc id="2626918" url="https://pl.wikipedia.org/wiki?curid=2626918" title="Paul Spitzkopf starszy">
Paul Spitzkopf starszy



</doc>
<doc id="2626919" url="https://pl.wikipedia.org/wiki?curid=2626919" title="Uśmiech losu (serial telewizyjny)">
Uśmiech losu (serial telewizyjny)

Uśmiech losu (ang. "Second Chances", 1993-1994) – amerykański serial obyczajowy stworzony przez Lynn Marie Latham i Bernarda Lechowicka.
Światowa premiera serialu miała miejsce 25 listopada 1993 roku na kanale CBS. Ostatni odcinek został wyemitowany 10 lutego 1994 roku. W Polsce serial nadawany był dawniej na kanałach RTL 7 i Nasza TV.

</doc>
<doc id="2626920" url="https://pl.wikipedia.org/wiki?curid=2626920" title="Niniwa 5">
Niniwa 5



</doc>
<doc id="2626922" url="https://pl.wikipedia.org/wiki?curid=2626922" title="Ojciec (film)">
Ojciec (film)



</doc>
<doc id="2626925" url="https://pl.wikipedia.org/wiki?curid=2626925" title="Ojciec (film 2004)">
Ojciec (film 2004)

Ojciec (org. "Папа") – rosyjski dramat obyczajowy z 2004 roku w reż. Władimira Maszkowa na podstawie sztuki Aleksandra Galicza pt. "Matrosskaja Tiszyna".
Opis fabuły.
ZSRR roku 1929. W małej miejscowości Tulczyn na Ukrainie żyje wraz ze swoim synem Dawidem Żyd Abram Schwarz. Jest to buchalter spędzający większość dnia nad księgami i papierami rachunkowymi. Jego oczkiem w głowie jest syn, którego pragnie uczynić wielkim wirtuozem skrzypiec. Chłopiec pod czujnym okiem ojca całymi godzinami musi grać na skrzypcach. Abram ma również hobby – zbiera widokówki z różnych miast świata. Abram jest bardzo surowy dla syna – bije go, zwłaszcza gdy jest pijany i gdy Dawid podkrada mu widokówki celem wymiany z kolegami. Po latach, w przededniu wybuchu wojny, Dawid staje się uznanym skrzypkiem moskiewskiego konserwatorium. Pewnego dnia stary Abram odwiedza syna, jednak ten najwyraźniej wstydzi się ojca – starego Żyda przed swoimi kolegami i zamiast gorąco przyjąć rodzica każe się mu wynosić. Dawid nie wie, że jest to ostatnie spotkanie z ojcem – wkrótce wybucha wojna i Dawid zostaje powołany do wojska. Dowiaduje się również, że ojciec podzielił los innych Żydów, którzy znaleźli się pod okupacją niemiecką i został zmordowany podczas holocaustu. Dawid zostaje ciężko ranny w bitwie pod Kurskiem i grozi mu amputacja ręki – nigdy już nie będzie mógł grać. W noc przed oczkującą go operacją w pociągu sanitarnym odwiedza go duch ojca, który wybacza mu kradzież widokówek i złe przyjęcie w akademiku konserwatorium. Obydwaj mężczyźni jednają się.
Role.
i inni.

</doc>
<doc id="2626927" url="https://pl.wikipedia.org/wiki?curid=2626927" title="Gwen Berry">
Gwen Berry

Gwen Berry (ur. 29 czerwca 1989) – amerykańska lekkoatletka, młociarka.
W 2016 otrzymała karę trzech miesięcy dyskwalifikacji za doping (do 28 czerwca 2016) wykryty podczas halowych mistrzostw kraju (Berry triumfowała w rzucie ciężarkiem). Anulowano także m.in. jej rekord USA w rzucie młotem – 76,31.
Osiągnięcia.
Trzykrotna złota medalistka halowych mistrzostw USA w rzucie ciężarkiem (2013, 2014 i 2017).

</doc>
<doc id="2626933" url="https://pl.wikipedia.org/wiki?curid=2626933" title="Paradoks słabego, młodego Słońca">
Paradoks słabego, młodego Słońca

Paradoks słabego, młodego Słońca (problem słabego, młodego Słońca) – nierozwiązana rozbieżność związana z obecnością wody w stanie ciekłym we wczesnej fazie ewolucji Ziemi, a faktem iż w tej fazie rozwoju Układu Słonecznego, ówczesna moc Słońca wynosiła 70% jego współczesnej mocy. Według teoretycznych wyliczeń, mniej energii słonecznej docierającej na Ziemię powinno było doprowadzić do powstania całkowicie zamrożonej „Ziemi-śnieżki”, która potrzebowałaby miliardów lat na stopienie lodów i powstanie współczesnych temperatur. Istnieje kilka hipotez mających wyjaśnić ten problem.
Paradoks.
We wczesnej fazie rozwoju Układu Słonecznego, całkowita energia emitowana przez Słońce wynosiła 70% energii emitowanej współcześnie. W tej fazie rozwoju Ziemi i Słońca, ilość energii słonecznej docierającej na Ziemię nie była wystarczająca aby utrzymać na jej powierzchni wodę w stanie płynnym. W 1972 astronomowie Carl Sagan i George Mullen wskazali, że stoi to w sprzeczności ze znanymi obserwacjami geologicznymi i paleontologicznymi.
Słońce w trakcie ewolucji jako gwiazda ciągu głównego jaśnieje w miarę starzenia się. Według przyjętych modeli astrofizycznych, teoretycznie wyliczona, mniejsza jasność Słońca 4 miliardy lat temu połączona ze współczesną zawartością gazów cieplarnianych w atmosferze Ziemi powinna doprowadzić do zamrożenia wody znajdującej się na powierzchni Ziemi. Dane geologiczne wskazują jednak, że już w tym czasie powierzchnia naszej planety była stosunkowo ciepła, z wyjątkiem okresu zlodowacenia pomiędzy 2,4 a 2,1 miliardów lat temu. Pierwsze odnalezione osady wodne powstały przynajmniej 3,8 miliardów lat temu, a pierwsze ślady życia pochodzą z ok. 3,5 miliardów lat temu.
Znaczenie.
Stabilność klimatu w skali geologicznej wydaje się konieczna dla powstania i utrzymania życia na planecie. Klimat Ziemi pozostawał stosunkowo stabilny przez miliardy lat pomimo dużych (stopniowych, w skali geologicznej) zmian w ilości energii słonecznej docierającej do Ziemi i radykalnych zmian w kompozycji atmosfery ziemskiej. Nie jest współcześnie wyjaśnione jak taka (zaskakująco dokładna, biorąc pod uwagę obserwowalne klimaty Marsa i Wenus) kompensacja klimatu ziemskiego została osiągnięta.

</doc>
<doc id="2626936" url="https://pl.wikipedia.org/wiki?curid=2626936" title="Cseh">
Cseh



</doc>
<doc id="2626937" url="https://pl.wikipedia.org/wiki?curid=2626937" title="Kocioł (geomorfologia)">
Kocioł (geomorfologia)

Kocioł – forma ukształtowania terenu. Jest to okrągłego kształtu zagłębienie terenu, zazwyczaj występujące w górnej części doliny, w stoku góry, lub w rozszerzeniu żlebu. Często jest pochodzenia lodowcowowego (kocioł lodowcowy), jak np. Gerlachowski Kocioł, może jednak mieć również inne pochodzenie. Kocioł powstający na dnie cieków wodnych (zazwyczaj u podnóży wodospadu lub progu wodnego) to kocioł eworsyjny.

</doc>
<doc id="2626938" url="https://pl.wikipedia.org/wiki?curid=2626938" title="Apostolski egzarchat Niemiec i Skandynawii">
Apostolski egzarchat Niemiec i Skandynawii



</doc>
<doc id="2626939" url="https://pl.wikipedia.org/wiki?curid=2626939" title="Meriones (mitologia)">
Meriones (mitologia)

Meriones (grec. Μηριόνης) – w mitologii greckiej syn Molosa, kreteński wojownik. Wraz z Idomeneusem dowodził flotą 80 okrętów kreteńskich w wyprawie przeciw Troi. Waleczny. Zabił Fereklosa, Hippotiona i Morysa, Adamasa, Harpaliona, Akamasa, Laogonosa, oraz ranił Deifobosa.

</doc>
<doc id="2626940" url="https://pl.wikipedia.org/wiki?curid=2626940" title="Egzarchat Apostolski Istambułu">
Egzarchat Apostolski Istambułu



</doc>
<doc id="2626941" url="https://pl.wikipedia.org/wiki?curid=2626941" title="Syryjsko-katolicki patriarcha Antiochii">
Syryjsko-katolicki patriarcha Antiochii



</doc>
<doc id="2626945" url="https://pl.wikipedia.org/wiki?curid=2626945" title="Jean Bouin">
Jean Bouin

Alexandre François Étienne Jean Bouin (ur. 21 grudnia 1888 w Marsylii, zm. 29 września 1914 w Xivray-et-Marvoisin) – francuski lekkoatleta długodystansowiec, wicemistrz olimpijski z 1912 i rekordzista świata.
Wystąpił na igrzyskach olimpijskich w 1908 w Londynie, gdzie zajął 2. miejsce w przedbiegu na 1500 metrów i nie zakwalifikował się do finału (weszli do niego tylko zwycięzcy eliminacji). Wziął również udział w biegu drużynowym na 3 mile. Zespół francuski zakwalifikował się do finału, w którym zdobył brązowy medal. Bouin nie wziął jednak udziału w biegu finałowym, ponieważ poprzedniego wieczoru uczestniczył w bójce w barze w Soho i spędził noc na posterunku policji.
11 czerwca 1911 w Colombes Bouin ustanowił nieoficjalny rekord świata w biegu na 3000 metrów czasem 8:49,6, który został poprawiony trzy miesiące później przez Fina Hannesa Kolehmainena. 16 listopada 1911 w Colombes Bouin poprawił rekord świata w biegu na 10 000 metrów wynikiem 30:58,8, który przetrwał aż do 1921.
Na igrzyskach olimpijskich w 1912 w Sztokholmie zdobył srebrny medal w biegu na 5000 metrów, przegrywając po zażartej walce z Kolehmainenem o 0,1 sekundy. Kolehmainen ustanowił wówczas rekord świata czasem 14:36,6. Bouin startował na tych igrzyskach także w biegu przełajowym, ale go nie ukończył.
6 lipca 1913 w Sztokholmie Bouin ustanowił rekord świata w biegu godzinnym przebiegając dystans 19 021 metrów. Rekord ten został poprawiony dopiero w 1928 przez Paavo Nurmiego.
Jean Bouin służył w czasie I wojny światowej w 163 pułku piechoty. Zginął w walkach 29 września 1914. Jego imieniem nazwany jest Stade Jean-Bouin, stadion w Paryżu używany głównie do meczów rugby.

</doc>
<doc id="2626947" url="https://pl.wikipedia.org/wiki?curid=2626947" title="De non tolerandis Judaeis">
De non tolerandis Judaeis



</doc>
<doc id="2626948" url="https://pl.wikipedia.org/wiki?curid=2626948" title="TNS Pentor">
TNS Pentor



</doc>
<doc id="2626949" url="https://pl.wikipedia.org/wiki?curid=2626949" title="Patriarchat Konstantynopola">
Patriarchat Konstantynopola



</doc>
<doc id="2626950" url="https://pl.wikipedia.org/wiki?curid=2626950" title="Trypanosoma cataractae">
Trypanosoma cataractae

Trypanosoma cataractae – kinetoplastyd z rodziny świdrowców należący do królestwa protista. Pasożytuje w osoczu "Tilapia zillii" z rodziny pielęgnicowatych.
"T. cataracte" cechuje się niewielkimi rozmiarami - 17 – 20 μm długości oraz 6,5 – 8 μm szerokości.
Występuje na terenie Afryki.

</doc>
<doc id="2626953" url="https://pl.wikipedia.org/wiki?curid=2626953" title="Orbiton">
Orbiton

Orbiton – jedna z trzech kwazicząstek (wraz z holonem i spinonem) na które może podzielić się elektron w procesie separacji spinowo-ładunkowej. Orbiton przenosi informację określająca parametry orbity elektronu.
Elektrony określane są mianem cząstek elementarnych i nie mogą być rozbite na mniejsze cząstki. Jednak w ściśle określonych, specyficznych warunkach jednowymiarowe „łańcuchy” elektronów mogą zostać rozbite na trzy różne kwazicząstki – holony, spinony i orbitony. W przeprowadzonym w 1996 eksperymencie udało się rozbić elektron na holon i spinon, 16 lat później zaprojektowano i przeprowadzono eksperyment w trakcie którego udało się rozbić elektron na orbiton i spinon.
Dokładniejsze poznanie charakterystyki orbitonów może być pomocne w rozwiązaniu niektórych z zagadek związanych z nadprzewodnictwem niektórych materiałów, orbitony mogą być także pomocne przy konstrukcji komputera kwantowego.

</doc>
<doc id="2626956" url="https://pl.wikipedia.org/wiki?curid=2626956" title="Geevarghese Ivanios Panickerveetil">
Geevarghese Ivanios Panickerveetil

Geevarghese Ivanios Panickerveetil (ur. 21 września 1882 w Mavelikkara; zm. 15 lipca 1953 w Trivandrum) – indyjski duchowny katolicki obrządku malankarskiego, arcybiskup Trivandrum, zwierzchnik Kościoła Syromalankarskiego, założyciel Bethany Ashram, sługa Boży.
Życiorys.
Geevarghese Mar Ivanios urodził się 21 września 1882 roku w miejscowości Mavelikkara w Indiach. Jego rodzicami byli Thomas i Annamma Panicker. Kształcił się w protestanckich szkołach. Od 1897 r. uczęszczał do seminarium Kottayam. W dniu 9 stycznia 1900 roku otrzymał święcenia diakonatu, potem kontynuował studia w CMS College, Kottayam i uzyskał tytuł licencjata w dziedzinie ekonomii. W 1907 roku uzyskał tytuł magistra. W tym czasie prowadził różne programy dla odnowy kościoła Malankara. W dniu 15 września 1908 roku został wyświęcony na kapłana. W tym czasie wystąpił z inicjatywą wzmocnienia pozycji kościoła Malankara z hierarchicznej autonomii patriarchy syryjskoortodoksyjnego. W dniu 1 maja 1925 roku został mianowany na biskupa Betanii i otrzymał imię Geevarghese Mar Ivanios. W 1930 r. wraz z grupą chrześcijan syromalankarskich przeszedł na katolicyzm. W 1932 roku wybrał się na pielgrzymkę do papieża Piusa XI i otrzymał paliusz. Został mianowany arcybiskupem tytularnym Phasis, a następnie (11 czerwca 1932 r.) – arcybiskupem Trivandrum i zwierzchnikiem nowo utworzonego Syromalankarskiego Kościoła katolickiego "sui iuris". Uczestniczył również w trzydziestym drugim Kongresie Eucharystycznym, który odbył się w Dublinie, w Irlandii. Zmarł 15 lipca 1953 roku w opinii świętości. W dniu 14 lipca 2007 roku rozpoczął się jego proces beatyfikacyjny.

</doc>
<doc id="2626957" url="https://pl.wikipedia.org/wiki?curid=2626957" title="W. Earl Brown">
W. Earl Brown



</doc>
<doc id="2626958" url="https://pl.wikipedia.org/wiki?curid=2626958" title="Predator (postać fikcyjna)">
Predator (postać fikcyjna)

Predator – fikcyjny przedstawiciel inteligentnej pozaziemskiej cywilizacji znany z serii filmów "Predator" oraz "Obcy kontra Predator". Jest kosmicznym myśliwym obdarzonym wielkim instynktem łowieckim, dla którego walka, polowania oraz zbieranie trofeów stanowią sens egzystencji.
Po raz pierwszy pojawił się w filmie "Predator" z 1987 r., jako główny przeciwnik grupy komandosów, później powrócił w "Predatorze 2" (1990) i "Predators" (2010). W 2004 r., w filmie "Obcy kontra Predator" został skonfrontowany ze swoim najbardziej znanym adwersarzem – Obcym, a w 2007 r. ukazała się część druga ich zmagań. Jego popularność sprawiła, że stał również bohaterem licznych książek, gier wideo i komiksów, w tym wielu cross-overów z Obcym. Chociaż w filmach nigdy nie podano nazwy jego gatunku, to w tzw. rozszerzonym wszechświecie alternatywnie nazywany jest Yautja lub Hish-Qu-Ten.
Pomysł i wykonanie.
Projekt.
Predatora wymyślili bracia Jim i John Thomas. W ich wizji było to duże, inteligentne i humanoidalne stworzenie, dysponujące wysoko zaawansowaną technologią, zdolną do międzygwiezdnych podróży.
Do zaprojektowania jego wyglądu wynajęto artystę i speca od efektów specjalnych, Stana Winstona. W trakcie podróży do Japonii, w której towarzyszył mu James Cameron, zajął się opracowywaniem koncepcji artystycznej. Cameron widząc jego rysunki powiedział, że „zawsze chciał zobaczyć coś z żuwaczkami”. Winston przychylił się do tej sugestii i włączył ją do swojego projektu.
W pierwotnych założeniach Predator miał mieć długą szyję, głowę jak pies i jedno oko. Pomysł jednak porzucono, kiedy stało się jasne, że nakręcenie zdjęć w dżungli z tak złożoną postacią będzie zbyt trudne. Zmieniono więc jego wygląd, a firmie Richard Edlund’s Boss Film Creature Shop powierzono przygotowanie odpowiedniego kostiumu. Jednakże z powodu problemów z charakteryzacją, która utrudniała nagrywanie zdjęć, po sześciu tygodniach postanowiono wstrzymać produkcję, a do wykonania nowego Predatora zaangażować studio Stana Winstona. Po ośmiu miesiącach prac powstał nowy kostium, a filmowcy mogli w końcu rozpocząć pięciotygodniowe zdjęcia, które zakończono w lutym 1987. Studio Winstona zajęło się również charakteryzacją i efektami specjalnymi.
Filmowi odtwórcy.
Początkowo w rolę Predatora miał wcielić się Jean-Claude Van Damme, który ze względu na swoje wojskowe umiejętności, miał nadać postaci zwinność i cechy łowcy. Kiedy jednak porównano go z aktorami występującymi w filmie, Schwarzeneggerem, Carlem Weathersem i Jesse’em Venturą (znanymi ze swojej muskulatury) stwierdzono, że potrzebny jest człowiek, który wyróżniałby się swoją posturą, żeby budzić większą grozę. Postanowiono więc zamiast Van Damme’a zatrudnić Kevina Petera Halla, znanego z roli Wielkiej Stopy z serialu "Harry i Hendersonowie". Peter Cullen z kolei zajął się stworzeniem odgłosów wydawanych przez Predatora. Później powiedział, że inspirował się dźwiękami końskiej podkowy.
W drugiej części tytułową rolę także zagrał Hall, który choć szkolił się w sztuce pantomimicznej, to świetnie potrafił wykorzystać swoje umiejętności ruchowe podczas walki. Problemem okazali się za to statyści, którzy mieli się wcielić w innych Predatorów. Z powodu braku odpowiednich ludzi Danny Glover zasugerował żeby role te zagrali zawodnicy Los Angeles Lakers. Filmowcy na to przystali, a Hall osobiście zdołał przekonać kilku graczy, by wzięli udział w produkcji. Niedługo po premierze filmu aktor Kevin Peter Hall zmarł na zapalenie płuc wywołane chorobą AIDS.
W filmie "Obcy kontra Predator", drapieżnego myśliwego zagrał walijski aktor, a prywatnie również jego fan, Ian Whyte. Później pojawił się jeszcze w drugiej części.
Z kolei w filmie "Predators", Brian Steele i Carey Jones wcielili się w nowy typ drapieżnika znanego jako „Black Super Predators”, który umieszcza ludzi na swojej planecie, po to by prowadzić z nimi grę o przetrwanie. Twórcy tego obrazu zrobili też ukłon w stronę pierwszego filmu i pokazali tzw. „ klasycznego Predatora” (Derek Mears) znanego z oryginału.
Filmy.
Predator.
W fikcyjnym państwie Val Verde w Ameryce Południowej zostaje porwany amerykański minister i załoga helikoptera, którym leciał. Z misją ratunkową zostaje wysłany oddział komandosów, którymi dowodzi major Dutch Schaeffer. Przemierzając dżunglę natrafiają na ciała bestialsko zamordowanych partyzantów. Niedługo potem sami zaczynają padać ofiarą tajemniczego stworzenia, które rozpoczęło na nich polowanie. Wkrótce jedynym ocalałym pozostaje Dutch, który odkrywa, że skutecznym kamuflażem jest błoto. Wykorzystując ten fakt zastawia liczne pułapki, dzięki którym pozbawia przeciwnika niewidzialnej osłony. W ostatecznym pojedynku Predator wpada w jedną z pułapek Dutcha. Ciężko ranny uruchamia mechanizm samozniszczenia, ale komandos ucieka przed eksplozją.
Predator 2: Starcie w miejskiej dżungli.
Akcja filmu rozpoczyna się 10 lat po wydarzeniach z pierwszej części. W Los Angeles trwa wojna narkotykowa pomiędzy jamajskimi i kolumbijskimi gangami. Walką z nimi zajmuje się oddział porucznika Michaela Harrigana. Wkrótce w niewyjaśnionych okolicznościach zaczynają ginąć członkowie obu gangów. Okazuje się, że w mieście pojawił się Predator, który zaczął polować także na policjantów. Harrigan pomimo sprzeciwu przełożonego chce za wszelką cenę wyjaśnić tę sprawę. W finałowym starciu rozgrywającym się na statku obcego, Harrigan pokonuje stwora używając przeciwko niemu jego własnej broni. Klan Predatorów zabiera ciało martwego towarzysza, a porucznikowi na znak szacunku wręcza pistolet skałkowy z datą 1715. W filmie znalazło się też odniesienie do Obcego, w postaci pomieszczenia z trofeami, wśród którym jest czaszka Ksenomorfa.
Obcy kontra Predator.
Rok 2004. Satelita miliardera Weylanda odkrywa niezidentyfikowane źródło ciepła na wyspie Bouvet, w pobliżu Antarktydy. Bogacz organizuje specjalną wyprawę złożoną z alpinistów i archeologów, na której czele staje Lex Woods. Po przybyciu na miejsce naukowcy odkrywają, że źródłem tajemniczego ciepła jest starożytna piramida znajdująca się setki metrów pod lodem. Tymczasem na orbitę Ziemi wchodzi statek Predatorów, który za pomocą silnego promienia wypala w lodzie tunel, aż do samej budowli. Zaciekawieni ludzie wchodzą do środka, gdzie Weyland przypadkowo aktywuje linię produkcyjną jaj Obcych. Do wnętrza piramidy przybywa też trzech Predatorów, którzy zabijają wszystkich ludzi, którzy stają im na drodze. Ponieważ kosmiczni myśliwi polują głównie na Obcych, dwaj z nich wkrótce giną. Trzeci z nich sprzymierza się z ocalałą dziewczyną, Alexą Woods, żeby pokonać królową Obcych. Po trudnej walce udaje im się to, ale ostatni łowca zostaje śmiertelnie ranny. Po zabitego przylatuje statek kosmiczny, a jeden z Predatorów na znak szacunku daje dziewczynie włócznię, po czym odchodzi. Kiedy statek jest już na orbicie z ciała zabitego wydostaje się Obcy z cechami Predatora.
Obcy kontra Predator 2.
Film rozpoczyna się w miejscu zakończenia części pierwszej. Z połączenia obu istot powstaje nowy drapieżnik, Predalien. Stworzenie po osiągnięciu dorosłej formy rozpoczyna zabijanie Predatorów, co prowadzi do katastrofy ich statku na Ziemi. Ostatni z ocalałych aktywuje sygnał ratunkowy wraz z nagraniem Predaliena. Wiadomość dociera do weterana Predatorów, który wyrusza na Ziemię, żeby ją „oczyścić”. Po przybyciu odkrywa Obcych w kanałach pod miastem Gunnison i rozpoczyna ich eliminację. Usuwa również dowody ich obecności używając żrącego niebieskiego płynu. Ponieważ nie udaje mu się złapać wszystkich, Obcy wydostają się do miasta. Podczas pościgu uszkadza broń w czasie starcia z grupą ocalałych ludzi, więc konstruuje sobie pistolet plazmowy. Później znów spotyka tych samych ludzi w ulu Obcych, gdzie gubi swój pistolet. Pozbawiony broni rozpoczyna z Predalienem walkę wręcz, która kończy się, gdy obaj zadają sobie śmiertelne ciosy. Po chwili wojsko zrzuca taktyczny ładunek jądrowy, który spopiela obu wojowników i kilku pozostałych w mieście ludzi. Ocalały pistolet plazmowy zostaje zabrany przez wojsko do pani Yutani.
Predators.
W "Predators" (tytuł filmu celowo dystansuje się od wcześniejszych produkcji z serii "Obcy kontra Predator"), ujawnione zostaje, że istnieją dwie walczące ze sobą grupy Predatorów, z których jedna podczas polowań wykorzystuje czworonożne bestie i złożone pułapki. Grupa ta porywa z Ziemi różnych ludzi i umieszcza na zalesionej planecie, która służy jako teren łowiecki. Po licznych potyczkach ginie dwóch Predatorów i większość schwytanych osób, z wyjątkiem dwóch. Ostatniemu łowcy udaje się zabić członka przeciwnej grupy, ale sam zostaje pokonany w walce przez pozostałych przy życiu ludzi.
Predator: Prey.
Chronologicznie film przedstawia najstarszą aktywność Predatora na Ziemi. Akcja filmu rozgrywa się na preriowych terenach Ameryki Północnej w 1719 roku. Przeciwnikiem Predatora są Indianie z plemienia Komanczów.
Charakterystyka.
Cechy.
Choć pod względem fizycznym Predatory są podobne do ludzi, to wyróżniają się większą posturą i siłą. Posiadają też żuwaczki jak u stawonogów oraz długie, czarne włosy wyrastające z czaszki. Ich ciała są dość odporne na urazy, dzięki czemu wytrzymują wielokrotne rany postrzałowe i dawki promieniowania, które dla ludzi byłyby śmiertelne. Jako sprawni wspinacze z łatwością poruszają się po drzewach i dachach ścigając ofiarę. Chociaż potrafią przetrwać w antarktycznych temperaturach nawet przez dłuższy okres, to prawdopodobnie mają preferencję do gorących równikowych klimatów. Jako że posiadają inne ośrodki percepcji niż ludzie, to widzą głównie w podczerwieni. Ich zdolności zwiększa maska, która umożliwia widzenie w różnych spektrach, począwszy od niskiej podczerwieni do wysokiego ultrafioletu. Służy ona jednak nie tylko lepszemu oglądaniu szczegółów, ale pełni też funkcję ochronną. W filmie "Predator 2" ujawniono, że po stracie hełmu myśliwy używał do oddychania maski. Ich krew ma luminujący zielony kolor.
Kultura i historia.
Kultura Predatorów skupia się na polowaniach i walce z niebezpiecznymi formami życia. Wiadomo również, że łowy nie służą zdobywaniu pożywienia czy eliminacji zagrożenia, ale stanowią rozrywkę albo rytuał przejścia, ponieważ atakują tylko formy, które stanowią dla nich wyzwanie. Po zabiciu ofiary robią z jej skóry albo głowy trofeum. Jeśli jednak polowanie się nie powiedzie i zostaną ciężko ranne wybierają honorowe samobójstwo. W filmie "Predators" ujawniono, że istnieją przynajmniej dwa różne plemiona Predatorów, które od dłuższego czasu ze sobą walczą.
Kiedy ludzkie cywilizacje, takie jak starożytny Egipt, Khmerowie i Aztekowie, dopiero powstawały, na Ziemię przybyli Predatorzy. Przybysze byli traktowani jak bogowie i to oni nauczyli ludzi budowania piramid (to tłumaczy dlaczego wiele z tych starożytnych społeczeństw miało wyraźnie podobną kulturę i architekturę), ale w zamian oczekiwali ofiar, które byłyby nosicielami Obcego. Co sto lat myśliwi wracali na Ziemię, żeby na nie zapolować. Jednak kiedy stracili kontrolę nad Obcymi, zdetonowali bombę, która zniszczyła całą cywilizację na wyspie Bouvetoya. Od tego czasu stosunki pomiędzy ludźmi a Predatorami znacznie się pogorszyły, a łowcy zaczęli dostrzegać, że ludzie niewiele różnią się od zwierzyny na którą dotychczas polowali.
Po wielu wiekach w niektórych kulturach pozostały (w postaci folkloru) wzmianki o Predatorach. W latynoamerykańskich kręgach mówi się o nich "El Demonio que hace trofeos de los hombres" (Demon, który robi trofea z ludzi), z kolei w jamajskich istnieje przesąd mówiący, że to demony ze świata duchów. Jednak wbrew pozorom Predatory nie polują na wszystkich ludzi i unikają np. dzieci i dorosłych, którzy są nieuzbrojeni. Oszczędzają też kobiety w ciąży i chorych. Człowiek, który w samotnej walce zdoła zabić Predatora albo walczy u jego boku zwykle jest oszczędzany przez towarzyszy zmarłego, a nawet otrzymuje prezent na znak szacunku (najczęściej jest to rzadka albo egzotyczna broń).
Język.
Pismo Predatorów, które pokazano w filmach i innych mediach zapisane jest w postaci kresek, które układają się we wzory. Symbole te pojawiają się na rękawicach, hełmach, architekturze i wielu innych powierzchniach. Z kolei mowa Predatorów najczęściej składa się z serii klekotów, ryków i warczeń. Czasami naśladują też ludzki język, który zdają się rozumieć i którym prawdopodobnie potrafią mówić. Pisarz Steve Perry na potrzeby serii książek "Aliens vs. Predator" stworzył konstrukcję ich języka.
Technologia.
Wysoko zaawansowana technologia pozwala Predatorom nie tylko odbywać podróże międzygwiezdne, ale również korzystać z wyszukanej broni i kamuflażu. W filmie "Predator 2" zostaje ujawnione, że przynajmniej jedna z broni wykorzystuje metal, który nie występuje w tablicy okresowej pierwiastków. Inne bronie z kolei są zupełnie odporne na działanie żrącej krwi Obcego. Niektóre z tych przyrządów wykorzystują również obrazowanie cieplne, co ułatwia wyśledzenie zdobyczy. Nieodłącznym elementem wyposażenia Predatorów jest też specjalna maska, która umożliwia widzenie w różnych spektrach widma. Dzięki niej mogą widzieć określone poziomy promieni Rentgena oraz identyfikować choroby (np. raka), jak również wyczuwać puls i bicie serca. Większość broni strzeleckiej tej rasy oparta jest na plazmie.
Rozszerzony wszechświat.
W cyklu książek "Aliens vs. Predator", autorstwa Davida Bischoffa oraz Steve’a i Stephani Perry, gatunek Predatorów jest znany jako „Yautja”. Ich społeczeństwo składa się z matriarchalnych klanów, na czele których stoją najsilniejsi i najbardziej doświadczeni liderzy. Pod względem biologicznym należą do ssaków, a ich samice są większe i silniejsze od samców. Obie płcie wydzielają też silne piżmo, sygnalizujące agresję; samice mogą to robić także kiedy są w rui. Wydzielina może zostać wykryta przez inne osobniki, ale jest niedostrzegalna dla ludzi. W powieściach Perry’ego Predatory są poligamiczne, co jest szczególnie powszechne wśród zasłużonych wojowników, którzy płodzą setki potomków z różnymi partnerkami. Wiadomo też, że ich krew ma zdolność do częściowej neutralizacji żrącej krwi Obcego. W książkach częściowo przedstawiono także religię Predatorów, która opiera się na politeizmie, a odpowiednikiem śmierci w ich wierzeniach jest tak zwany „Czarny Wojownik”, uważany za wiecznego przeciwnika, który ostatecznie wygrywa wszystkie walki.
W powieści "Aliens vs. Predator: War" Randy’ego Stradleya wspomniane jest, że to Predatory odpowiadają za rozprzestrzenienie się Obcych w galaktyce, choć oni sami temu zaprzeczają twierdząc, że odpowiada za to podobna ewolucja.
Z kolei w książce "Predator: Forever Midnight" Johna Shirleya myśliwi zwani są „Hish” i posiadają między szyją a obojczykiem gruczoł, który wprowadza do ich krwiobiegu silne hormony powodujące hiperagresję. Po otrzymaniu takiej dawki dochodzi do „oszalałej wściekłości”, podczas której usiłują zabić wszystko w zasięgu wzroku, łącznie z członkami własnego gatunku. Ta furia bywa zaraźliwa i może prowadzić do tego, że wszystkie Predatory zaczną się nawzajem atakować. Te które to przeżyły nauczyły się kontrolować gruczoł, dzięki sztucznym hormonom.

</doc>
<doc id="2626959" url="https://pl.wikipedia.org/wiki?curid=2626959" title="AD Carmelita">
AD Carmelita

Asociación Deportiva Carmelita – kostarykański klub piłkarski z siedzibą w mieście Alajuela, obecnie występuje w Segunda División.
Historia.
Zespół został założony 20 października 1948 pod nazwą Carmen FC. Dwa lata później przystąpił do rozgrywek trzecioligowych, które zwyciężył w rozgrywkach 1952, awansując na zaplecze najwyższej klasy rozgrywkowej. W Segunda División spędził z kolei pięć sezonów i w pierwszej lidze – Primera División de Costa Rica – zadebiutował w 1958 roku, zajmując wówczas piąte miejsce na osiem drużyn.
Przed rozgrywkami 1961 pięć zespołów wycofało się z rozgrywek ligowych organizowanych przez związek piłkarski – Federación Costarricense de Fútbol – tworząc własną federację o nazwie Asociación de Fútbol. Zostały wówczas rozegrane dwa równoległe sezony; Carmen FC wraz z dwoma innymi ekipami pozostał w lidze FEDEFUTBOL, zajmując w niej pierwsze miejsce, jednak to rozgrywki Asofútbol były uznawane za oficjalne i mistrzostwo dla Carmen zostało zatwierdzone dopiero w 1999 roku przez władze nowej ligi kostarykańskiej – UNAFUT. Po sezonie 1961 obydwie ligi ponownie się połączyły, przez co między trójką ekip z FEDEFUTBOL musiały zostać rozegrane baraże o utrzymanie. Drużyna Carmen, zaraz po osiągnięciu mistrzostwa, spadła wówczas z najwyższego poziomu rozgrywek.
Po relegacji zespół Carmen przez kilkadziesiąt lat występował w drugiej i trzeciej lidze. Ponownie dostał się do Primera División w 1983 roku, jednak tuż potem spadł z powrotem na zaplecze najwyższego poziomu rozgrywek. W 1992 kolejny raz awansował do pierwszej ligi, zmieniając wówczas nazwę na Asociación Deportiva Carmelita. Wtedy zdołał utrzymać się w Primera División przez dłuższy okres, spadając z niej dopiero po rozgrywkach 2008/2009.

</doc>
<doc id="2626960" url="https://pl.wikipedia.org/wiki?curid=2626960" title="Albert Goldman">
Albert Goldman

Albert Harry Goldman (ur. 15 kwietnia 1927 w Dormont, zm. 28 marca 1994 w drodze z Miami do Londynu) – amerykański profesor i pisarz. Autor wielu artykułów i książek poświęconych kulturze i znanym osobowościom amerykańskiego przemysłu muzycznego. Jego najbardziej znanymi książkami są kontrowersyjne biografie Elvisa Presleya i Johna Lennona.
Publikacje.
Biografia Elvisa Presleya.
W 1981 r. ukazała się kontrowersyjna biografia Elvisa Presleya pt. "Elvis", w której Goldman przedstawił swoje badania z czterech lat życia piosenkarza. Jednak dla wielu fanów i niektórych krytyków, rewelacje zawarte w książce okazały się niemiarodajne z uwagi na żywą niechęć jaką pałał on do Presleya. Na przykład, twierdził, że był plagiatorem albo przytaczał historie, które robiły z Elvisa wariata, by udowodnić, że piosenkarz stracił kontrolę na rzeczywistością. Z drugiej jednak strony w książce znalazło się też kilka niedawno odkrytych faktów. Jak na przykład to, że pułkownik Tom Parker, nie był Amerykaninem ale Holendrem, co przez wiele lat ukrywał. W książce zawarto ponadto krytyczne uwagi odnośnie do problemów z wagą piosenkarza, jego dietą, oraz strojów.
Druga książka o Presleyu.
W 1990 r. Goldman opublikował książkę, "Elvis: Ostatnie 24 godziny", w której skupił się na okolicznościach śmierci Presleya. Utrzymywał w niej, że piosenkarz popełnił samobójstwo. I choć te sensacyjne tezy wzbudziły zainteresowanie to głównie zostały zignorowane.
Życie Johna Lennona.
W 1988 r. Goldman wydał kolejną biografię, która wzbudziła jeszcze więcej kontrowersji niż książka o Elvisie. W "Życiu Johna Lennona", która była rezultatem wielu lat badań i setek wywiadów przeprowadzonych z przyjaciółmi, znajomymi i muzykami Lennona, Goldman opisuje go jako człowieka utalentowanego ale i neurotycznego. Książka ujawnia też bardzo osobistą stronę muzyka, który miał skłonności do przemocy, gniewu, nadużywania narkotyków i cudzołóstwa. Autor sugerował, że Lennona zniszczyły silne kobiety, z którymi miał zawsze styczność (poczynając od jego ciotki Mimi Smith, a na Yoko Ono kończąc). Koncentrując się głównie na błędach muzyka, Goldman wysnuł wiele kontrowersyjnych zarzutów, m.in. sugestie, że mógł on mieć coś wspólnego ze śmiercią swojego przyjaciela Stuarta Sutcliffe’a, początkowego członka The Beatles.
Wybrana bibliografia.
Przygotowywana była jeszcze biografia wokalisty grupy The Doors, Jima Morrisona, ale Goldman nie zdążył jej ukończyć.

</doc>
<doc id="2626961" url="https://pl.wikipedia.org/wiki?curid=2626961" title="Asociación Deportiva Carmelita">
Asociación Deportiva Carmelita



</doc>
<doc id="2626962" url="https://pl.wikipedia.org/wiki?curid=2626962" title="Wyspy Dziewicze Stanów Zjednoczonych na Letnich Igrzyskach Olimpijskich 1996">
Wyspy Dziewicze Stanów Zjednoczonych na Letnich Igrzyskach Olimpijskich 1996

Wyspy Dziewicze Stanów Zjednoczonych na Letnich Igrzyskach Olimpijskich 1996 reprezentowało 12 zawodników: sześciu mężczyzn i sześć kobiet. Był to 7 start reprezentacji Wysp Dziewiczych Stanów Zjednoczonych na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Strzelectwo.
Mężczyźni
Żeglarstwo.
"'Mężczyźni"
Kobiety

</doc>
<doc id="2626964" url="https://pl.wikipedia.org/wiki?curid=2626964" title="Nikaragua na Letnich Igrzyskach Olimpijskich 1996">
Nikaragua na Letnich Igrzyskach Olimpijskich 1996

Nikaraguę na Letnich Igrzyskach Olimpijskich 1996 reprezentowało 26 zawodników: 25 mężczyzn i jedna kobieta. Był to 7 start reprezentacji Nikaragui na letnich igrzyskach olimpijskich.
Skład kadry.
Baseball.
Mężczyźni
Judo.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Strzelectwo.
Mężczyźni

</doc>
<doc id="2626970" url="https://pl.wikipedia.org/wiki?curid=2626970" title="Kostaryka na Letnich Igrzyskach Olimpijskich 1996">
Kostaryka na Letnich Igrzyskach Olimpijskich 1996

Kostarykę na Letnich Igrzyskach Olimpijskich 1996 reprezentowało 11 zawodników: sześciu mężczyzn i pięć kobiet. Był to 10 start reprezentacji Kostaryki na letnich igrzyskach olimpijskich. Claudia Poll zdobyła pierwszy złoty medal dla Kostaryki.
Skład kadry.
Judo.
Mężczyźni
Kajakarstwo górskie.
Mężczyźni
Kobiety
Kolarstwo górskie.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety
Skoki do wody.
Kobiety

</doc>
<doc id="2626972" url="https://pl.wikipedia.org/wiki?curid=2626972" title="Robert Rauziński">
Robert Rauziński

Robert Rauziński (ur. 18 listopada 1932 w Warszawie) – polski ekonomista, specjalizujący się w demografii, polityce społecznej i socjologii pracy; nauczyciel akademicki związany z uczelniami w Opolu.
Życiorys.
Urodził się w 1932 w Warszawie, gdzie ukończył kolejno szkołę podstawową i średnią. Po pomyślnie zdanym egzaminie maturalnym podjął studia ekonomiczne w Szkole Głównej Planowania i Statystyki w Warszawie, które ukończył w 1957 dyplomem magistra. Bezpośrednio po ukończeniu studiów związał się z Opolem, gdzie podjął pracę w Wojewódzkiej Komisji Planowania Gospodarczego. W 1961 zatrudnił się w Instytucie Śląskim, a w 1970 również w Wyższej Szkole Inżynieryjnej (od 1996 pod nazwą Politechniki Opolskiej). W 1974 na swojej macierzystej uczelni uzyskał stopień naukowy doktora nauk ekonomicznych, a dwa lata później stopień naukowy doktora habilitowanego, który nadano mu na Akademii Ekonomicznej we Wrocławiu. Poza tym zaangażował się w budowanie kierunków ekonomicznych w miejscowej Wyższej Szkole Pedagogicznej (od 1994 Uniwersytet Opolski), gdzie był zatrudniony w Zakładzie Demografii i Socjologii oraz . W 1983 został zatrudniony na stanowisko profesora nadzwyczajnego, a w 1993 profesora zwyczajnego w WSI w Opolu. Po utworzeniu Wydziale Zarządzania i Inżynierii Produkcji PO w 1999 został jego prodziekanem do spraw nauki. Funkcję tę sprawował do 2005 .
Przez wiele lat pełnił kierownicze funkcje powierzonych mu zakładach i katedrach opolskich uczelni wyższych. Obecnie pracuje jako profesor zwyczajny w Katedrze Rynku Pracy i Kapitału Ludzkiego na Wydziale Ekonomii i Zarządzania PO oraz Katedrze Teorii Ekonomii Wydziału Zamiejscowego w Tarnowskich Górach i Katedrze Polityki Społecznej na Wydziale Politologii, Socjologii i Administracji Wyższej Szkoły Zarządzania i Administracji w Opolu.
Poza działalnością na uczelniach zasiadał w latach 1980-1985 w Radzie Głównej Nauki i Szkolnictwa Wyższego. W Polskiej Akademii Nauk był członkiem Komitetów: Badań nad Migracjami, Nauk o Pracy i Polityce Społecznej i Nauk Demograficznych. Był także członkiem Rządowej Rady Ludnościowej i ekspertem Komisji do spraw Mniejszości Narodowych Sejmu RP.
Dorobek naukowy.
Jego dotychczasowy dorobek naukowy obejmuje blisko 400 publikacji, w tym 30 książek autorskich i współautorskich oraz 11 prac zwartych redagowanych, liczne artykuły i komunikaty, skrypty i materiały pomocnicze dla studentów z zakresu: demografii, polityki społecznej, socjologii pracy, problemów zatrudnienia i bezrobocia, planowania regionalnego. Do ważniejszych z jego publikacji należą:
W swoich pracach zawsze porusza aktualne problemy społeczne, zajmuje się głównie wpływem czynnika ludzkiego na rozwój społeczno-gospodarczy, zasobami siły roboczej, migracjami, kształceniem i poziomem wykształcenia mieszkańców regionu opolskiego. Znaczną część jego rozważań stanowią elementy prognostyczne.

</doc>
<doc id="2626973" url="https://pl.wikipedia.org/wiki?curid=2626973" title="Janusz Pająk">
Janusz Pająk



</doc>
<doc id="2626981" url="https://pl.wikipedia.org/wiki?curid=2626981" title="Bordkanone 37">
Bordkanone 37

Bordkanone BK 3,7 – przeciwczołgowe działko produkowane przez firmę Rheinmetall. Zostało ono zamontowane m.in. na Ju 87 D-3 i G-2.

</doc>
<doc id="2626991" url="https://pl.wikipedia.org/wiki?curid=2626991" title="Fez (gra komputerowa)">
Fez (gra komputerowa)

Fez – komputerowa gra platformowo-logiczna wyprodukowana przez przedsiębiorstwo Polytron Corporation i wydana 13 kwietnia 2012 na konsolę Xbox 360 w usłudze Xbox Live Arcade. Zyskała pozytywny odbiór krytyków, otrzymując średnią ocen 89/100 według agregatora Metacritic.
Proces powstawania gry został przedstawiony w filmie dokumentalnym "". 31 grudnia 2012 roku Phil Fish na swoim blogu zapowiedział, że w 2013 roku gra pojawić ma się również na innych platformach. W kwietniu 2013 roku poinformowano, że gra sprzedała się w 200 tysiącach kopii. Premiera wersji na system Microsoft Windows odbyła się 1 maja 2013. W lipcu 2013 roku liczba sprzedanych egzemplarzy wyniosła około 500 tysięcy. Na systemach OS X i Linux ukazała się 11 września 2013 roku przy okazji akcji Humble Indie Bundle 9, porty te stworzył Ethan Lee. 9 grudnia sprzedaż gry na wszystkich platformach przekroczyła milion kopii. 25 marca 2014 roku tytuł ukazał się na konsolach PlayStation 3, PlayStation Vita i PlayStation 4.
13 czerwca 2013 roku Phil Fish ujawnił, że w produkcji znajduje się kontynuacja tytułu – "Fez II", jednak 27 lipca ogłosił anulowanie prac nad grą.

</doc>
<doc id="2627005" url="https://pl.wikipedia.org/wiki?curid=2627005" title="Izz ad-Din al-Kassam">
Izz ad-Din al-Kassam

Izz ad-Din al-Kassam (arab. عز الدين بن عبد القادر بن مصطفى بن يوسف بن محمد القسام, "ʿIzz ad-Dīn ibn ʿAbd al-Qādir ibn Muṣṭafá ibn Yūsuf ibn Muḥammad al-Qassām"; ur. 19 listopada 1882, zm. 20 listopada 1935) – arabski szejk i wojskowy, dowódca Arabskiej Armii Wyzwoleńczej. Główny rywal przywódcy palestyńskich Arabów, Muhammada Amina al-Husajniego.
Dzieciństwo i młodość.
Al-Kassam urodził się w 1882 w miejscowości Dżabla w muhafaza Latakia, będącej wówczas w Imperium osmańskim (obecnie Syria). Był synem nauczyciela i zwolennikiem sufizmu. Ukończył studia na Uniwersytecie Al-Azhar w Kairze, gdzie zyskał reputację pobożnego i samowystarczalnego człowieka. Po powrocie do kraju został imamem w lokalnym meczecie.
Gdy we wrześniu 1911 rozpoczęła się włoska inwazja na Libię, al-Kassam rozpoczął zbiórkę funduszy dla libijskiego ruchu oporu, któremu przewodził Umar al-Muchtar i skomponował hymn zwycięstwa. Następnie przyłączył się do wielu innych ochotników i zamierzał udać się do Trypolitanii i Cyranejki by walczyć z Włochami. Został jednak powstrzymany przez władze tureckie.
Powstanie syryjskie.
Podczas I wojny światowej zaciągnął się do tureckiej armii, przeszedł szkolenie wojskowe i służył jako imam w bazie w pobliżu Damaszku. Gdy w 1917 Brytyjczycy pokonali turecką armię na Bliskim Wschodzie. Al-Kassam uległ wówczas wpływom panarabizmu i stał się zwolennikiem utworzenia Wielkiej Syrii, która miała być arabskim państwem obejmującym wszystkie ziemie zamieszkiwane przez Arabów – od Syrii, przez Palestynę i Arabię do Jemenu. Mocarstwa zachodnie miały jednak odmienne plany odnośnie do porządku politycznego na Bliskim Wschodzie, i był on bezpośrednią konsekwencją zawartej w 1916 brytyjsko-francuskiej umowy Sykes-Picot. Dzieliła ona Bliski Wschód na pięć stref wpływów należących do Brytyjczyków i Francuzów, przy czym zakładano utworzenie obszaru na którym miało powstać niezależne państwa arabskie. Postępując w zgodzie z tym porozumieniem, wojska brytyjskie nie zajęły w 1917 syryjskich miast Damaszku, Hims, Hama i Aleppo, pozostawiając je dla wojsk francuskich. Al-Kassam przyłączył się wówczas do obozu narodowego, który odmówił uznania jakiegokolwiek prawa francuskiego rządu do sprawowania kontroli nad którąkolwiek częścią terytorium Syrii. 8 marca 1920 proklamowano w Damaszku powstanie niepodległego państwa Syrii. Emir Fajsal I został ogłoszony królem Wielkiej Syrii. W kwietniu 1920 na konferencji w San Remo podjęto o utworzeniu francuskiego Mandatu Syrii i Libanu oraz brytyjskiego Mandatu Palestyny. W czerwcu 1920 wojska francuskie wkroczyły do Syrii, rozbijając wojska arabskie w bitwie pod Majsalun (24 lipca 1920). Al-Kassam zaangażował się wówczas w przygotowania wojny partyzanckiej. Odegrał kluczową rolę w syryjskim powstaniu w 1921 i po jego upadku został skazany na karę śmierci. Uniknął jednak aresztowania, i przez Bejrut uciekł do Hajfy.
Pobyt w Palestynie.
Gdy zamieszkał w brytyjskim Mandacie Palestyny, ściągnął do siebie z Syrii żonę i córki. Po 1922 skupił swoje działania na niższych klasach społecznych Arabów. Utworzył szkołę wieczorową dla robotników i nauczał jako imam w meczecie Istiqlal w Hajfie. Zyskał duże poparcie bezrolnych rolników arabskich, którzy dzierżawili wcześniej grunty w Galilei, i tracili ziemię w wyniku jej wykupu przez żydowskie organizacje syjonistyczne. Straciwszy źródło dochodu przyjeżdżali do Hajfy w poszukiwaniu pracy. Al-Kassam wielokrotnie spotykał się i współpracował z wielkim muftim Jerozolimy Muhammadem Aminem al-Husajnim. Był liderem założonego w 1928 Stowarzyszenia Młodzieży Muzułmańskiej (arab. جمعية الشبان المسلمين, "Jam’iyyat al-Shubban al-Muslimin").
W 1929 Najwyższa Rada Muzułmańska mianowała go sekretarzem sądu szariatu w Hajfie. Funkcja ta umożliwiała mu swobodne poruszanie się po wsiach północnej Palestyny, których mieszkańców zachęcał do zakładania spółdzielni rolniczych. Swoje podróże wykorzystywał także do wygłaszania politycznych i religijnych kazań, w których zachęcał wieśniaków do stawiania oporu Brytyjczykom i Żydom, którzy usiłują kolonizować ich kraj. Po arabskich zamieszkach w 1929 nasilił swoją agitację. Historyk Abdullah Schleifer tak opisuje al-Kassama: "„Osoba przeniknięta duchem islamskiej ewangelizacji społecznej, która została poruszona losem palestyńskich chłopów i emigrantów. Duszpasterska troska al-Kassama była związana z jego moralnym oburzeniem na sposób w jaki brytyjskie władze Mandatu Palestyny po kryjomu naruszają stary muzułmański porządek społeczny. Ten gniew pobudzał polityczny radykalizm, który ostatecznie doprowadził go do chwycenia za broń i stania się ważnym palestyńskim politykiem.”"
W 1930 al-Kassam założył paramilitarną organizację arabską Czarna Ręka (arab. الكف الاسود; "al-Kaff al-Aswad"). Rozpoczął werbunek chłopów i zorganizował system szkoleń paramilitarnych, w których początkowo nie uczestniczyło więcej niż pięć osób jednocześnie. Uzyskał fatwę muftiego Damaszku, szejka Badr al-Din al-Taji al-Hasani, upoważniającą go do takiej działalności. W utworzonej podziemnej siatce oddziałów zbrojnych znalazło się około 800 ludzi. Kiedy w 1932 wielki mufti Jerozolimy odrzucił jego plany przekazania części środków finansowych z napraw meczetu Istiqlal w Hajfie na zakup broni, al-Kassam związał się z nacjonalistyczną arabską Partią Niepodległości (arab. حزب الاستقلال العربي, "Hizb al-Istiqlal"), której działalność była finansowana przez kilku zamożnych notabli. Al-Kassam nadal kontynuował współpracę z Aminem al-Husajni, który jednak z racji zajmowanych stanowisk był zobowiązany do dyplomatycznych działań. Tymczasem al-Kassam zdecydował się na samodzielną walkę z Brytyjczykami i Żydami. W różnych aktach przemocy dokonanych w północnej Palestynie w latach 1930–1935 zabito co najmniej 8 Żydów. Przeprowadzono liczne akcje dywersyjne przeciwko żydowskim kibucom i moszawom, oraz brytyjskim liniom kolejowym. Jordański książę Raszed Al-Khuzai udzielił w 1935 bezpośredniego poparcia dla działalności al-Kassama. Od tego momentu akcje Czarnej Ręki zaczęły być nazywane „powstaniem szejka al-Kassama”. Powstańcy mieli swoją główną bazę w górach w rejonie miasteczka Adżlun w Emiracie Transjordanii. Tutaj otrzymywali uzupełnienia i broń, a następnie wyruszali na akcje do Mandatu Palestyny. W listopadzie 1935 doszło do starcia z patrolem brytyjskiej policji, w którym zginął jeden policjant. Po tym incydencie Brytyjczycy zorganizowali obławę i w bitwie przy wiosce Dża'bad zabili al-Kassama. Jego śmierć stała się legendą wśród palestyńskich Arabów: "„Będąc otoczony powiedział do swoich ludzi, aby umarli jako męczennicy, i otworzył ogień. Jego powstanie i sposób śmierci (która oszołomiła tradycyjnych przywódców) zelektryfikowała Palestyńczyków. W pogrzebie w Hajfie uczestniczyły tysiące ludzi, a świeckie arabskie partie nacjonalistyczne przyjęły go swój symbol oporu. Było to największe zgromadzenie polityczne w Mandacie Palestyny.”"
Konsekwencje jego śmierci.
Dwa tygodnie po jego śmierci, lider społeczności żydowskiej Dawid Ben Gurion ostrzegł Komitet Wykonawczy Mapai, że „po raz pierwszy Arabowie zobaczyli, jak ktoś ofiarował własne życie dla sprawy. Dało to Arabom siłę moralną, której im brakowało”. Porównał on al-Kassama do Josefa Trumpeldora, który zginął w 1920 podczas obrony żydowskiej osady Tel Chaj.
Krótko po tym arabscy przywódcy zażądali zezwolenia na utworzenie własnego rządu Palestyny i całkowitego zakazania żydowskiego osadnictwa. Wobec odmowy w kwietniu 1936 spontanicznie ogłoszono strajk powszechny, który trwał do października. Podczas lata doszło do licznych aktów napaści na żydowskie osady rolnicze, podczas których doszło do pobić, podpaleń i celowych zniszczeń mienia żydowskiego. Starcia przerodziły się w arabskie powstanie w Palestynie. Grób al-Kassama stał się miejscem arabskich pielgrzymek. Znajduje się on na muzułmańskim cmentarzu dawnej arabskiej wioski Balad asz-Szajch (obecnie Neszer), na przedmieściach Hajfy.
Zbrojne skrzydło organizacji terrorystycznej Hamas, Brygady Izz ad-Dina al-Kassama, noszą jego imię. Jego imieniem nazwano także rakiety Kassam.

</doc>
<doc id="2627006" url="https://pl.wikipedia.org/wiki?curid=2627006" title="Schorndorf">
Schorndorf

Niemcy:

</doc>
<doc id="2627008" url="https://pl.wikipedia.org/wiki?curid=2627008" title="Piłka siatkowa na Letnich Igrzyskach Olimpijskich 2012 – turniej halowy kobiet">
Piłka siatkowa na Letnich Igrzyskach Olimpijskich 2012 – turniej halowy kobiet

Rozgrywki.
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="2627009" url="https://pl.wikipedia.org/wiki?curid=2627009" title="Althütte">
Althütte

Niemcy:

</doc>
<doc id="2627014" url="https://pl.wikipedia.org/wiki?curid=2627014" title="Rudersberg">
Rudersberg

Niemcy:

</doc>
<doc id="2627015" url="https://pl.wikipedia.org/wiki?curid=2627015" title="Mistrzostwa Świata w Biathlonie 2012 – sztafeta mężczyzn">
Mistrzostwa Świata w Biathlonie 2012 – sztafeta mężczyzn

Sztafeta mężczyzn na Mistrzostwach świata w biathlonie 2012 odbyła się 9 marca w Chiemgau-Arena. Była to ósma konkurencja podczas tych mistrzostw.

</doc>
<doc id="2627017" url="https://pl.wikipedia.org/wiki?curid=2627017" title="The Born This Way Ball Tour">
The Born This Way Ball Tour



</doc>
<doc id="2627018" url="https://pl.wikipedia.org/wiki?curid=2627018" title="Piłka siatkowa na Letnich Igrzyskach Olimpijskich 2012 – turniej halowy mężczyzn">
Piłka siatkowa na Letnich Igrzyskach Olimpijskich 2012 – turniej halowy mężczyzn

Turniej olimpijski w piłce siatkowej mężczyzn podczas XXX Letnich Igrzysk Olimpijskich w Londynie był 13. edycją w historii i odbywał się w dniach od 29 lipca do 12 sierpnia 2012 roku. Do rywalizacji przystąpiło 12 drużyn, podzielonych na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu), a po cztery najlepsze zespoły uzyskały awans do ćwierćfinału. Od tej fazy pojedynki przeprowadzone były systemem pucharowym (jedno spotkanie, przegrywający odpada, a zwycięzca kwalifikuje się do kolejnej fazy).
Rozgrywki.
Faza grupowa.
Grupa A.
Tabela
Wyniki
Grupa B.
Tabela
Wyniki
Faza pucharowa.
Zgodnie z regulaminem pary ćwierćfinałowe zostały utworzone według schematu: A1 – B4, A2 – B2/B3, A3 – B2/B3 i B1 – A4. Zespoły z miejsc drugiego i trzeciego z grup A oraz B poznały swojego rywala w drodze losowania. Na losowanie drużyn, które zajęły drugie i trzecie miejsca, zdecydowano się, by wyeliminować próby ustawiania meczów, aby trafić na potencjalnie łatwiejszego rywala.

</doc>
<doc id="2627029" url="https://pl.wikipedia.org/wiki?curid=2627029" title="EUROMIL">
EUROMIL

Europejska Organizacja Związków Żołnierzy (EUROMIL) – stowarzyszenie wolnych i demokratycznych organizacji wojskowych, którego celem jest wspieranie podstawowych praw i wolności w siłach zbrojnych krajów Europy, a także promowanie europejskiej polityki społecznej oraz interesów zawodowych czynnych i byłych żołnierzy, jak i członków ich rodzin.
Jest organizacją non-profit utrzymującą się ze składek członkowskich.
EUROMIL zrzesza 33 krajowych stowarzyszeń wojskowych i związków zawodowych z 21 krajów Europy.
Z Polski są to:
Misją EUROMIL-u jest promowanie i obrona społeczno-zawodowych interesów żołnierzy wszystkich szczebli oraz ich rodzin, a także: ochrona i kodyfikacja wolności podstawowych i praw człowieka w siłach zbrojnych poprzez ich monitorowanie i propagowanie tych wartości.
Siedziba EUROMIL-u, międzynarodowy sekretariat, znajduje się w Brukseli. Rolą sekretariatu jest koordynowanie wymiany informacji, w szczególności dotyczących najlepszych rozwiązań i doświadczeń, między stowarzyszonymi związkami.
EUROMIL utrzymuje także formalne kontakty z Radą Europy, z Instytucjami Europejskimi, ze Zgromadzeniem Parlamentarnym Paktu Północnoatlantyckiego, z Organizacją Bezpieczeństwa i Współpracy w Europie oraz z Europejską Konfederacją Związków Zawodowych.
Partnerami EUROMIL-u są: Grupa Parlamentarna Parlamentu Europejskiego Działająca na polu Zapobiegania Konfliktom, Europejski Okrągły Stół na Rzecz Bezpieczeństwa, Fundacja Dr. Manfred Wörner Circle oraz Ruch Europejski.

</doc>
<doc id="2627032" url="https://pl.wikipedia.org/wiki?curid=2627032" title="Bursa Filozofów w Krakowie">
Bursa Filozofów w Krakowie

Bursa Filozofów w Krakowie (łac. "Bursa philosopharum", "Noskowskiego") – bursa, która stała przy ulicy Gołębiej, obok Bursy Jerozolimskiej, naprzeciw Collegium Minus. Tradycja mówi, że powstała po roku 1400 dla profesorów przybyłych z Pragi. Odnotowana w przekazach źródłowych w roku 1447 i 1474, a w 1488 jako zamieszkana przez studentów. W 1558 została odnowiona i powiększona staraniem biskupa płockiego Andrzeja Noskowskiego. Remontowana w XVII i XVIII wieku, w latach 1818–20 odnowiona i połączona z Bursą Jerozolimską. W 1841 spłonęła. Zburzona w 1869 w związku z planami budowy na jej miejscu Collegium Novum Uniwersytetu Jagiellońskiego.

</doc>
<doc id="2627034" url="https://pl.wikipedia.org/wiki?curid=2627034" title="Platforma software'owa">
Platforma software'owa



</doc>
<doc id="2627035" url="https://pl.wikipedia.org/wiki?curid=2627035" title="Platforma programistyczna">
Platforma programistyczna



</doc>
<doc id="2627045" url="https://pl.wikipedia.org/wiki?curid=2627045" title="Szermierka na Letnich Igrzyskach Olimpijskich 2012 – kwalifikacje">
Szermierka na Letnich Igrzyskach Olimpijskich 2012 – kwalifikacje



</doc>
<doc id="2627058" url="https://pl.wikipedia.org/wiki?curid=2627058" title="Yining (powiat)">
Yining (powiat)

Yining (chiń. 伊宁县; pinyin: "Yīníng Xiàn"; ujg. غۇلجا ناھىيىسى, "Ghulja Nahiyisi"; kaz. قۇلجا اۋدانى, "Qulja Awdanı") – powiat w zachodnich Chinach, w regionie autonomicznym Sinciang, w prefekturze autonomicznej Ili. W 2000 roku liczył 385 829 mieszkańców.
Historia.
Powiat został utworzony pod nazwą Ningyuan (寧遠縣) 25 maja 1888 roku. Obecną nazwę otrzymał w 1914 roku. 23 maja 1952 roku z powiatu wydzielono miasto Yining.

</doc>
<doc id="2627068" url="https://pl.wikipedia.org/wiki?curid=2627068" title="Oblicze Dnia">
Oblicze Dnia

Oblicze Dnia – dwutygodnik ukazujący się w Warszawie od lutego do czerwca 1936. Nakład jednorazowy dochodził do 25.000 egzemplarzy. Tytuł nawiązywał do powieści Wandy Wasilewskiej z roku 1934. 
Redaktorem był Mieczysław Bibrowski przy współpracy Juliusza Burgina. Linia polityczna czasopisma była skrajnie lewicowa, co było przyczyną konfliktów z cenzurą i konfiskat nakładu, a w końcu likwidacji czasopisma. 
Na linię polityczną wywierali wpływ Andrzej Strug, Teodor Duracz i Wanda Wasilewska.
Autorami publikującymi w Obliczu Dnia byli m.in. Zofia Nałkowska, Adolf Rudnicki, Helena Boguszewska, Jerzy Kornacki, Wacław Nałkowski, Janina Broniewska, Władysław Broniewski, Leon Chwistek, Stanisław Ryszard Dobrowolski, Stanisław Dubois, Julian Hochfeld, Gustawa Jarecka, Anna Kowalska, Leon Kruczkowski, Jan Nepomucen Miller, Stanisław Ossowski, Wacław Rogowicz, Wincenty Rzymowski, Włodzimierz Słobodnik, Władysław Spasowski, Elżbieta Szemplińska-Sobolewska, Lucjan Szenwald, Edward Szymański, Stefania Zahorska, Emil Zegadłowicz. Publikowano też teksty pisarzy zagranicznych, m.in. Romain Rollanda, Louisa Aragona, Uptona Sinclaira i Paula Langevina. 

</doc>
<doc id="2627070" url="https://pl.wikipedia.org/wiki?curid=2627070" title="Rems">
Rems

Austria:
Niemcy:
Zobacz też:

</doc>
<doc id="2627078" url="https://pl.wikipedia.org/wiki?curid=2627078" title="Qapqal">
Qapqal

Qapqal (; , , "Chapchal Shibe Aptonom Nahiyisi"; xibe: , "Chabchal Sibe Beye Dasangga Siyan") – sibiński powiat autonomiczny w zachodnich Chinach, w regionie autonomicznym Sinciang, w prefekturze autonomicznej Ili. W 2000 roku liczył 161 834 mieszkańców.

</doc>
<doc id="2627079" url="https://pl.wikipedia.org/wiki?curid=2627079" title="Stanisław Gerstmann">
Stanisław Gerstmann

Stanisław Gerstmann (ur. 28 marca 1911 w Drohobyczu, zm. 7 grudnia 1983 w Łodzi) – polski psycholog, pedagog, filolog, profesor.
Życiorys.
Pochodził z lwowskiej rodziny. Był synem sędziego okręgowego w Sanoku, później Sądu Apelacyjnego we Lwowie, pod koniec września 1939 wziętego jako zakładnik przez władze okupacyjne i zaginionego. Był bratankiem Adama Gerstmana (1873-1940, duchowny, teolog, rektor Uniwersytetu Jana Kazimierza we Lwowie) oraz Zygmunta Gerstmanna (dyrektor żeńskiego gimnazjum im Henryka Sienkiewicza w Drohobyczu).
W 1929 zdał egzamin dojrzałości w Państwowym Gimnazjum im. Królowej Zofii w Sanoku (w jego klasie byli m.in. Adam Bieniasz, Norbert Ramer, Lidia Sembratowicz, Eugeniusz Duda, Ryszard Linscheid, Mieczysław Wiśniowski). W 1936 ukończy studia polonistyczne na Wydziale Humanistycznym Uniwersytetu Jana Kazimierza we Lwowie. W jego mieszkaniu przy ul. Stryjskiej 4, w dniu 12 grudnia 1932, dokonano spisania aktu założenia Polskiej Korporacji Akademickiej „Slavia”, której był pierwszym prezesem.
Przed 1939 był pracownikiem naukowym Uniwersytetu Jana Kazimierza we Lwowie, a po zakończeniu II wojny światowej przebywał w Rzeszowie. Później został zatrudniony na Uniwersytet Mikołaja Kopernika w Toruniu. W latach 1954–1956 wykładał psychologię w Wyższej Szkole Pedagogicznej w Gdańsku. W roku 1956 został docentem i kierownikiem Katedry Psychologii Wychowawczej w Uniwersytecie im. Marii Curie-Skłodowskiskiej w Lublinie. W 1959 przeniósł się z Lublina do Łodzi i od tego czasu pracował na Uniwersytecie Łódzkim. Był kierownikiem zakładu psychologii, a dzięki jego staraniom psychologia została odrębnym kierunkiem studiów na uczelni. Profesorem nadzwyczajnym został w roku 1960, a zwyczajnym w 1976 roku.
Życie prywatne.
Był żonaty z Heleną, z domu Baczyńską, córką przedwojennego sekretarza Sądu Apelacyjnego we Lwowie. Zmarł tragicznie w wyniku wybuchu gazu w Łodzi w wieku 72 lat; wraz z nim śmierć ponieśli członkowie jego rodziny: żona Helena (70 lat), synowie Przemysław (lat 31), Krzysztof (lat 35) oraz wnuk Bartłomiej (lat 3, syn Przemysława), a także trzy inne osoby. Jego syn dr Przemysław Gerstmann do śmierci był adiunktem Katedry Psychologii UŁ. Drugi syn Krzysztof także posiadał stopień naukowy doktora i przybył wówczas z Gdańska na jeden dzień do Łodzi w celu zawiadomienia rodziny, iż jego żona jest w ciąży.

</doc>
<doc id="2627081" url="https://pl.wikipedia.org/wiki?curid=2627081" title="Plüderhausen-Urbach">
Plüderhausen-Urbach



</doc>
<doc id="2627082" url="https://pl.wikipedia.org/wiki?curid=2627082" title="Pluederhausen-Urbach">
Pluederhausen-Urbach



</doc>
<doc id="2627089" url="https://pl.wikipedia.org/wiki?curid=2627089" title="Omnisport Apeldoorn">
Omnisport Apeldoorn

Omnisport Apeldoorn – otwarty w 2008 roku wielofunkcyjny kompleks widowiskowo-sportowy w Apeldoorn w Holandii. W dwóch halach rozgrywane są mecze siatkówki i piłki ręcznej, a także zawody w tenisie, lekkoatletyce i – jako welodrom – w kolarstwie torowym. W kompleksie znajduje się również odkryte lodowisko czynne w okresie zimowym, w letnim natomiast służące do sportów wrotkarskich.
Obiekt.
Zaprojektowany przez pracownię "Sander Douma architecten BNA" obiekt posiada dwie hale. Większa z nich, mogąca pomieścić 5000 osób służy jako welodrom oraz tor lekkoatletyczny o długości 200 metrów, z których korzystają miejscowe zespoły, lecz mogą być tam rozgrywane również zawody międzynarodowej rangi mistrzowskiej w tych dyscyplinach jako jedyny tego typu obiekt w Holandii. Mniejsza hala ma pojemność 1 500 kibiców i gości między innymi mecze siatkówki, piłki ręcznej i tenisa, a spotkania w roli gospodarza rozgrywa tam siatkarska drużyna Dynamo Apeldoorn.
Otwarte w sezonie 2010/11 lodowisko posiada tor o długości 400 metrów i powierzchni 2500 m2 i czynne jest średnio przez cztery tygodnie w roku, w pozostałym okresie natomiast używane jest do jazdy na wrotkach i łyżworolkach.
Kompleks posiada klasę A Holenderskiego Komitetu Olimpijskiego. Istnieje w nim także możliwość możliwość zorganizowania koncertów, innych imprez oraz wynajęcia sal konferencyjnych.
Zorganizowane imprezy.
Oficjalne otwarcie obiektu nastąpiło 14 listopada 2008 roku, choć już wcześniej rozgrywane były tam imprezy sportowe: pierwsze zawody lekkoatletyczne odbyły się w hali 29 sierpnia, a we wrześniu holenderska reprezentacja rozegrała spotkanie w ramach Pucharu Davisa 2008.
Z imprez rangi mistrzowskiej na obiekcie odbyły się:
W 2010 roku hala gościła mecze holenderskiej reprezentacji w ramach Ligi Światowej siatkarzy.

</doc>
<doc id="2627091" url="https://pl.wikipedia.org/wiki?curid=2627091" title="Facundo Manuel Parra">
Facundo Manuel Parra



</doc>
<doc id="2627092" url="https://pl.wikipedia.org/wiki?curid=2627092" title="Young Justice">
Young Justice



</doc>
<doc id="2627093" url="https://pl.wikipedia.org/wiki?curid=2627093" title="Czarna Ręka (Palestyna)">
Czarna Ręka (Palestyna)

Czarna Ręka (arab. الكف الاسود; al-Kaff al-Aswad) – arabska nielegalna, podziemna organizacja paramilitarna działająca w latach 1930–1935 w Brytyjskim Mandacie Palestyny w oparciu o metody terrorystyczne.
Przyczyny powstania.
Podczas I wojny światowej w 1917 brytyjska armia pokonała siły Imperium Osmańskiego na Bliskim Wschodzie. Część Arabów uległa wówczas wpływom panarabizmu i stała się zwolennikami utworzenia Wielkiej Syrii, która miała być arabskim państwem obejmującym wszystkie ziemie zamieszkiwane przez Arabów – od Syrii, przez Palestynę i Arabię do Jemenu. Mocarstwa zachodnie miały jednak odmienne plany odnośnie do porządku politycznego na Bliskim Wschodzie, i był on bezpośrednią konsekwencją zawartej w 1916 brytyjsko-francuskiej umowy Sykes-Picot. Dzieliła ona Bliski Wschód na pięć stref wpływów należących do Brytyjczyków i Francuzów, przy czym zakładano utworzenie obszaru, na którym miało powstać niezależne państwa arabskie. Postępując w zgodzie z tym porozumieniem, wojska brytyjskie nie zajęły w 1917 syryjskich miast Damaszku, Hims, Hama i Aleppo, pozostawiając je dla wojsk francuskich. Syryjczycy odmówili jednak uznania jakiegokolwiek prawa francuskiego rządu do sprawowania kontroli nad którąkolwiek częścią terytorium swojego państwa. 8 marca 1920 proklamowano w Damaszku powstanie niepodległego państwa arabskiego. Emir Fajsal I został ogłoszony królem Wielkiej Syrii. W kwietniu 1920 na konferencji w San Remo podjęto o utworzeniu francuskiego Mandatu Syrii i Libanu oraz brytyjskiego Mandatu Palestyny. W czerwcu 1920 wojska francuskie wkroczyły do Syrii, rozbijając wojska arabskie w bitwie pod Majsalun (23 lipca 1920). Wszystkie te wydarzenia miały bardzo silny wpływ na sytuację wewnętrzną w Palestynie, pogłębiając niezadowolenie ludności arabskiej. Dodatkowym negatywnym czynnikiem było nieustannie rosnące osadnictwo żydowskie w Palestynie, w wyniku którego organizacje syjonistyczne wykupywały liczne grunty rolne w kraju. Do pierwszych wystąpień arabskich doszło już w 1920 – były to zamieszki w Nabi Musa. W maju 1921 doszło do kolejnych krwawych arabskich wystąpień – zamieszki w Jafie.
Po upadku syryjskiego powstania, w 1921 do Palestyny przyjechał Izz ad-Din al-Kassam, który zaangażował się w działalność rozbudzania świadomości narodowej palestyńskich Arabów. Po arabskich zamieszkach w 1929 nasilił on swoją agitację, wzywając wieśniaków do organizowania się i stawiania oporu Żydom i Brytyjczykom usiłującym kolonizować ich kraj.
Utworzenie Czarnej Ręki.
W 1930 Izz ad-Din al-Kassam założył paramilitarną organizację arabską Czarna Ręka i rozpoczął werbunek chłopów i zorganizował system szkoleń paramilitarnych, w których początkowo nie uczestniczyło więcej niż pięć osób jednocześnie. Uzyskał fatwę muftiego Damaszku, szejka Badr al-Din al-Taji al-Hasani, upoważniającą go do takiej działalności. W utworzonej podziemnej siatce oddziałów zbrojnych znalazło się około 800 ludzi. Kiedy w 1932 wielki mufti Jerozolimy odrzucił jego plany przekazania części środków finansowych z napraw meczetu Istiqlal w Hajfie na zakup broni, al-Kassam związał się z nacjonalistyczną arabską Partią Niepodległości (arab. حزب الاستقلال العربي, "Hizb al-Istiqlal"), której działalność była finansowana przez kilku zamożnych notabli. Al-Kassam nadal kontynuował współpracę z Aminem al-Husajni, który jednak z racji zajmowanych stanowisk był zobowiązany do dyplomatycznych działań. Tymczasem al-Kassam zdecydował się na samodzielną walkę z Brytyjczykami i Żydami, uzasadniając konieczność użycia przemocy argumentami religijnymi islamu. W różnych aktach przemocy dokonanych w północnej Palestynie w latach 1930–1935 zabito co najmniej 8 Żydów.
Powstanie al-Kassama.
W 1935 Jordański książę Raszed Al-Khuzai udzielił bezpośredniego poparcia dla działalności al-Kassama. Od tego momentu akcje Czarnej Ręki zaczęły być nazywane „powstaniem szejka al-Kassama”. Powstańcy mieli swoją główną bazę w górach w rejonie miasteczka Adżlun w Emiracie Transjordanii. Tutaj otrzymywali uzupełnienia i broń, a następnie wyruszali na akcje do Mandatu Palestyny. Przeprowadzono liczne akcje dywersyjne przeciwko żydowskim kibucom i moszawom, oraz brytyjskim liniom kolejowym. W listopadzie 1935 doszło do starcia z patrolem brytyjskiej policji, w którym zginął jeden policjant. Po tym incydencie Brytyjczycy zorganizowali obławę i w starciu przy wiosce Dża'bad zabili al-Kassama. Jego śmierć stała się legendą wśród palestyńskich Arabów: "„Będąc otoczony powiedział do swoich ludzi, aby umarli jako męczennicy, i otworzył ogień. Jego powstanie i sposób śmierci (która oszołomiła tradycyjnych przywódców) zelektryfikowała Palestyńczyków. W pogrzebie w Hajfie uczestniczyły tysiące ludzi, a świeckie arabskie partie nacjonalistyczne przyjęły go swój symbol oporu. Było to największe zgromadzenie polityczne w Mandacie Palestyny.”"
Po śmierci al-Kassama jego organizacja rozpadła się. Pomimo upadku powstania, dało ono inspirację i przykład walki palestyńskim Arabom, a al-Kassam stał się narodowym bohaterem. Krótko po tym arabscy przywódcy zażądali zezwolenia na utworzenie własnego rządu Palestyny i całkowitego zakazania żydowskiego osadnictwa. Wobec odmowy w kwietniu 1936 spontanicznie ogłoszono strajk powszechny, który trwał do października. Podczas lata doszło do licznych aktów napaści na żydowskie osady rolnicze, podczas których doszło do pobić, podpaleń i celowych zniszczeń mienia żydowskiego. Starcia przerodziły się w arabskie powstanie w Palestynie. Wielu z członków organizacji Czarna Ręka wzięło udział w tych walkach. Nazywali siebie Kassamijun lub zwolennikami al-Kassama.

</doc>
<doc id="2627096" url="https://pl.wikipedia.org/wiki?curid=2627096" title="Pojazdy elektryczne">
Pojazdy elektryczne



</doc>
<doc id="2627099" url="https://pl.wikipedia.org/wiki?curid=2627099" title="Hermesh">
Hermesh



</doc>
<doc id="2627100" url="https://pl.wikipedia.org/wiki?curid=2627100" title="Ostatni obrońca Camelotu">
Ostatni obrońca Camelotu

Ostatni obrońca Camelotu (tytuł ang. "The Last Defender of Camelot") - zbiór opowiadań Rogera Zelazny’ego, wydany w 1980 roku przez wydawnictwo "Pocket Books" (). Polskie tłumaczenie, współautorstwa Piotra i Magdaleny Hermanowskich, ukazało się w 1995 roku nakładem Rebisu (). Nazwa zbioru pochodzi od jednego z opowiadań w nim zawartych.
Opowiadania zostały wybrane przez autora i pochodzą z lat 1962-1979, a każde z nich poprzedzone jest wstępem oraz paroma słowami wprowadzenia, opisującymi genezę powstania utworu, bądź też założenia literackie.
Dedykacja.
Ten zbiór opowiadań
dedykuję
Ruby Olson.
Ruby Olsen to nauczycielka "Creative Writing" (z ang. "twórcze pisarstwo"), która wspomogła Rogera Zelazny’ego przy pisaniu opowiadania "Mr. Fuller's Revolt".

</doc>
<doc id="2627101" url="https://pl.wikipedia.org/wiki?curid=2627101" title="Stefania Zahorska">
Stefania Zahorska

Stefania Zahorska, pseud. Pandora (ur. 25 kwietnia 1890 w Krakowie, zm. 6 kwietnia 1961 w Londynie) – polska literatka, historyk i krytyk sztuki.
Życiorys.
Studia historii sztuki i filozofii na Uniwersytecie Jagiellońskim ukończyła w roku 1921. Kontynuowała studia w Budapeszcie, Berlinie i Paryżu. Była jedną z pierwszych osób profesjonalnie uprawiających w Polsce krytykę artystyczną. W latach 1924–1925 była kierowniczką działu sztuki Przeglądu Warszawskiego. Była stałą współpracowniczką tygodnika Wiadomości Literackie. W roku 1936 współpracowała z dwutygodnikiem „Oblicze Dnia”. Była docentką Wolnej Wszechnicy Polskiej w Warszawie. W roku 1934 przebywała w Niemczech oraz w ZSRR, stosunki panujące w tych państwach opisała w cyklu reportaży. W latach 30. XX wieku była ponadto tłumaczem przysięgłym języka węgierskiego przy Sądzie Okręgowym w Warszawie. Od roku 1939 przebywała we Francji, od 1941 w Anglii. Uczestniczyła w organizacji Stowarzyszenia Pisarzy Polskich w Londynie. Oprócz książek o sztuce tworzyła też powieści i sztuki teatralne.
Laureatka Nagrody Związku Pisarzy Polskich na Obczyźnie w 1956 roku.

</doc>
<doc id="2627103" url="https://pl.wikipedia.org/wiki?curid=2627103" title="Prędkość przeciągnięcia">
Prędkość przeciągnięcia

Prędkość przeciągnięcia – prędkość, poniżej której dochodzi do zaburzeń stateczności i częściowej lub całkowitej utraty sterowności płatowca – najczęściej samolotu lub szybowca w wyniku osiągnięcia krytycznego kąta natarcia. Poniżej tej prędkości dochodzi do przeciągnięcia, a następnie korkociągu.
Prędkość przeciągnięcia zmniejsza wysunięcie klap i otwarcie slotów. Niezamierzone doprowadzenie przez pilota do prędkości przeciągnięcia jest przyczyną wielu wypadków lotniczych. Celowe doprowadzenie jest wykorzystywane w pokazach akrobacji przy prezentowaniu niektórych figur akrobacji.

</doc>
<doc id="2627104" url="https://pl.wikipedia.org/wiki?curid=2627104" title="Liberty (rakieta)">
Liberty (rakieta)

Liberty – rakieta nośna zaprojektowana i budowana przez Alliant Techsystems (ATK) i EADS Astrium z myślą o programie CCP realizowanym przez NASA, jednak w dotychczasowych etapach programu nie była finansowana przez agencję.
Konstrukcja.
Liberty stanowi kombinację rozwiązań zastosowanych w programie promów kosmicznych STS (rakiety pomocnicze SRB) oraz w rakietach Ariane 5 ECA i Ares I. W drugim stopniu Ares I wykorzystywał silnik J-2X, zaś Liberty ma wykorzystać silnik Vulcain 2. Budowana jest w celu zapełnienia luki w kwestii załogowej rakiety nośnej po zamknięciu programu Constellation i projektu rakiety Ares I.
Głównym zadaniem rakiety Liberty będzie dostarczanie pojazdów zaopatrzeniowych i załogowych na Międzynarodową Stację Kosmiczną, jednak będzie mogła również wynosić satelity na orbitę geostacjonarną. W 2012 r. ATK ogłosił, że pracuje również nad własną kapsułą załogową, zwaną na razie Composite Crew Module (CCM).
Liberty prawdopodobnie będzie korzystać z kompleksu startowego nr 39 w KSC, który był wykorzystywany przez promy kosmiczne, a miał być przeznaczony pod rakietę Ares I.

</doc>
<doc id="2627109" url="https://pl.wikipedia.org/wiki?curid=2627109" title="Fuling (meteoryt)">
Fuling (meteoryt)

Fuling – meteoryt żelazny, znaleziony 1960 w chińskiej prowincji Syczuan. Meteoryt Fuling jest jednym z sześciu zatwierdzonych meteorytów znalezionych w tej prowincji.

</doc>
<doc id="2627111" url="https://pl.wikipedia.org/wiki?curid=2627111" title="Lynch (serial telewizyjny)">
Lynch (serial telewizyjny)

Lynch – kolumbijski serial telewizyjny.

</doc>
<doc id="2627116" url="https://pl.wikipedia.org/wiki?curid=2627116" title="Stanisław Miłostan">
Stanisław Miłostan

Stanisław Miłostan (ur. 13 kwietnia 1902 w Gnieźnie, zm. 1 lipca 1963 tamże) – polski działacz komunistyczny, poseł na Sejm PRL II i III kadencji. Budowniczy Polski Ludowej.
Życiorys.
Syn Józefa i Marii, z zawodu ślusarz. W latach 1925–1938 należał do Komunistycznej Partii Polski, używał tam pseudonimu "Piotr". Był członkiem egzekutywy Poznańsko-Pomorskiego Komitetu Okręgowego KPP. W styczniu 1945 wstąpił do Polskiej Partii Robotniczej. Pełnił funkcję I sekretarza Komitetu Powiatowego PPR w Gnieźnie i od 1946 w Gostyniu. W grudniu 1948 wraz z PPR przystąpił do Polskiej Zjednoczonej Partii Robotniczej, gdzie do 1949 był I sekretarzem Komitetu Powiatowego w Gorzowie Wielkopolskim, a następnie (do 1951) I sekretarzem gorzowskiego Komitetu Miejskiego partii. W 1951 został I sekretarzem KP w Środzie Wielkopolskiej, a w 1959 zastępcą członka Komitetu Centralnego PZPR – pełnił obie funkcje do końca życia. Był też członkiem Komitetu Wojewódzkiego PZPR w Poznaniu.
Został pochowany na cmentarzu w Środzie Wielkopolskiej, w kwaterze Powstańców Wielkopolskich.

</doc>
<doc id="2627119" url="https://pl.wikipedia.org/wiki?curid=2627119" title="Wojciech Noszczyk">
Wojciech Noszczyk

Wojciech Kazimierz Noszczyk (ur. 1935) – polski naukowiec, profesor nauk medycznych, chirurg. Autor książek z zakresu chirurgii.
W 2000 został odznaczony Krzyżem Komandorskim Orderu Odrodzenia Polski, a w 2005 Krzyżem Komandorskim z Gwiazdą Orderu Odrodzenia Polski. 18 czerwca 2020 Rada miasta stołecznego Warszawy nadała mu tytuł Honorowego obywatela miasta stołecznego Warszawy.
Jego ojciec, por. dr Henryk Noszczyk, zginął w Katyniu.
Był żonaty z aktorką Grażyną Staniszewską.

</doc>
<doc id="2627127" url="https://pl.wikipedia.org/wiki?curid=2627127" title="Wiktor Zygmunt Przedpełski">
Wiktor Zygmunt Przedpełski

Wiktor Zygmunt Przedpełski, ps. "Kwaśniewski", "Pełczyński" (ur. 3 czerwca 1891 w Krasnem, zm. 5 sierpnia 1941 w Nowym Jorku) – plutonowy pospolitego ruszenia Wojska Polskiego, działacz socjalistyczny i niepodległościowy, kawaler Orderu Virtuti Militari, inżynier chemik.
Życiorys.
Urodził się 3 czerwca 1891 w Krasnem, w ówczesnym powiecie ciechanowskim guberni płockiej, w rodzinie Jana Adolfa (1859–1944) i Zenobii Petroneli z Krygierów (1865–1945). Był bratem Bolesława, senatora V kadencji. W 1908 zdał maturę w Szkole Realnej Witolda Wróblewskiego w Warszawie, po czym wstąpił na Wydział Chemii Szkoły Politechnicznej we Lwowie, gdzie w 1924 uzyskał tytuł inżyniera.
Od 1907 należał do PPS-Lewicy. W 1914 aresztowany na terenie Królestwa Polskiego i zesłany do guberni tobolskiej. W latach 1917–1919 działał w polskim ruchu niepodległościowym na terenie Rosji i służył w Dywizji Syberyjskiej.
W 1919 wrócił z zesłania, walczył jako ochotnik w walkach o Lwów. W styczniu 1920 został prezesem Wydziału (zarządu) Towarzystwa Bratniej Pomocy Słuchaczów Politechniki we Lwowie. Współorganizował Polską Organizację Wojskową na Górnym Śląsku, następnie był inspektorem POW. Uczestniczył w powstaniach śląskich. W ramach osadnictwa wojskowego otrzymał 20 ha ziemi w Jelnej. Pełnił funkcję prezesa Związku Osadników.
W 1928 wstąpił do BBWR wraz ze Zjednoczeniem Pracy Miast i Wsi i od tego samego roku do 1930 pełnił z okręgu Grodno mandat posła na Sejm II kadencji.
Pełnił funkcję wiceprezesa rady nadzorczej założonych w 1923 Zakładów Chemicznych „Kutno”. Zasiadał w radzie głównej Powszechnej Wystawy Krajowej w Poznaniu. Był prezesem Polskiego Związku Organizacji i Kółek Rolniczych, Państwowych Zakładów Przemysłowo-Zbożowych, Polskiego Związku Bekonowego (od 1934 Polski Związek Eksporterów Bekonu i Artykułów Zwierzęcych) od 18 stycznia 1933 oraz Polskiego Eksportu Spirytusu i Wódek. Był twórcą Towarzystwa Handlu Międzynarodowego „Dal” SA. W 1934 był przewodniczącym zespołu nadzorców sądowych nad koncernem hutniczym „Wspólnota Interesów”, a potem prezesem rady nadzorczej przedsiębiorstwa. 
1 lipca 1928 został członkiem zarządu głównego założonego wówczas Związku Sybiraków. Członek Rady Głównej Centralnego Towarzystwa Organizacji i Kółek Rolniczych od 1934 roku, radca Izby Przemysłowo-Handlowej w Katowicach w 1935 roku. 
Podczas II wojny światowej przebywał na emigracji w Rumunii, we Francji i od lutego 1940 w USA. Był członkiem Rady Głównej Zrzeszenia Uchodźców Wojennych z Polski w Stanach Zjednoczonych.
Zmarł w Nowym Jorku. Grób symboliczny znajduje się na cmentarzu Powązkowskim w Warszawie (kwatera 141-1-17).
Życie prywatne.
Dwukrotnie żonaty. Z pierwszą żoną Olgą z domu Ratiani miał syna Czesława (ur. 24 grudnia 1915), a z drugą - Lidią z domu Starkmeth - synów Jana (ur. 21 czerwca 1925) i Tadeusza (ur. 31 maja 1927).

</doc>
<doc id="2627130" url="https://pl.wikipedia.org/wiki?curid=2627130" title="Love Letter (singel Gackta)">
Love Letter (singel Gackta)

Love Letter – dwudziesty piąty singel japońskiego artysty Gackta, wydany 1 marca 2006 roku. Singel osiągnął 9 pozycję w rankingu Oricon i pozostał na listach przebojów przez 7 tygodni. Sprzedano egzemplarzy.
Lista utworów.
Wszystkie utwory zostały napisane i skomponowane przez Gackt C.

</doc>
<doc id="2627137" url="https://pl.wikipedia.org/wiki?curid=2627137" title="Alaksandr Hreńkou">
Alaksandr Hreńkou

Alaksandr Hreńkou (biał. Аляксандр Грэнькоў; ur. 20 stycznia 1978 w Osipowiczach) – białoruski piłkarz grający na pozycji pomocnika.

</doc>
<doc id="2627140" url="https://pl.wikipedia.org/wiki?curid=2627140" title="Kazimierz Kieruzalski">
Kazimierz Kieruzalski

Kazimierz Kieruzalski (ur. 15 września 1898 w Szadkowcu (pow. Częstochowa), zm. 1937 w Związku Radzieckim) – polski działacz komunistyczny, poseł na Sejm II kadencji w II RP.
Życiorys.
Syn rolnika Józefa i Józefy z domu Łuczyńskiej. Ukończył szkołę elementarną, odbył także praktykę ślusarską. Był żołnierzem Armii Czerwonej. Od 1918 należał do Rosyjskiej Komunistycznej Partii (bolszewików), do Polski powrócił w 1923. W przybył do Zagłębia Dąbrowskiego, gdzie od 1925 był ślusarzem w Hucie Bankowej i działacz Związku Robotników Przemysłu Metalowego w Polsce. Od 1926 działał w regionalnych strukturach Komunistycznej Partii Polski, działał również w PPS-Lewicy, w Stowarzyszeniu Wolnomyślicieli Polskich i w Międzynarodowej Organizacji Pomocy Rewolucjonistom.
W maju 1927 organizował strajk hutników i metalowców, za co został aresztowany i zwolniony z pracy. 13 marca 1929 złożył ślubowanie, zostając posłem na Sejm (mandat objął w miejsce Jerzego Czeszejko-Sochackiego). Uczestniczył w VI Kongresie Międzynarodówki Komunistycznej. Na czele Komitetu Okręgowego Bezrobotnych kierował działalnością lokalnych komitetów w Zagłębiu. Po rozwiązaniu Sejmu w sierpniu 1930 wyjechał do ZSRR, gdzie został zamordowany podczas czystek w 1937. Oficjalnie zrehabilitowany w 1956.

</doc>
<doc id="2627147" url="https://pl.wikipedia.org/wiki?curid=2627147" title="Jezioro Machowskie">
Jezioro Machowskie



</doc>
<doc id="2627149" url="https://pl.wikipedia.org/wiki?curid=2627149" title="Maria Julia Ivanišević">
Maria Julia Ivanišević

Julia Ivanisević (ur. 25 listopada 1893 w Godinjaku, zm. 15 grudnia 1941 w Goraždach) – chorwacka zakonnica ze Zgromadzenia Córek Bożej Miłości, błogosławiona Kościoła katolickiego, jedna z Drińskich męczennic.
Życiorys.
Urodziła się 25 listopada 1893 roku, jako ósme z jedenaściorga dzieci swoich rodziców. W rodzinnej wsi uczęszczała do szkoły podstawowej. Wstąpiła do Zgromadzenia Córek Bożej Miłości. W dniu 16 sierpnia 1916 roku złożyła śluby zakonne. W czasie II wojny światowej 15 grudnia 1941 roku została zamordowana wraz z siostrami z tego samego zgromadzenia: Kresencją Bojanc, Antonią Fabjan i Bernadetą Banja. Została beatyfikowana przez papieża Benedykta XVI w dniu 24 września 2011 roku w grupie Drińskich męczennic.

</doc>
<doc id="2627150" url="https://pl.wikipedia.org/wiki?curid=2627150" title="Maria Murawska">
Maria Murawska

Maria Jolanta Murawska (ur. 1 marca 1959 w Chełmnie) – pianistka, profesor sztuk muzycznych, rektor Akademii Muzycznej im. Feliksa Nowowiejskiego w Bydgoszczy w latach 2005-2011.
Życiorys.
Urodziła się w 1959 w Chełmnie. Ukończyła z wyróżnieniem Państwową Szkołę Muzyczną II stopnia w Bydgoszczy w klasie prof. Lidii Starniewskiej. Jej debiutem koncertowym był występ w wieku 15 lat z Orkiestrą Symfoniczną Filharmonii Pomorskiej na koncercie we Dworze Artusa w Toruniu (fortepianowy B-dur L. van Beethovena). Studiowała początkowo w poznańskiej Wyższej Szkole Muzycznej, a następnie w Akademii Muzycznej w Bydgoszczy w klasie prof. Jerzego Godziszewskiego (1978-1982).
W 1982 rozpoczęła pracę na uczelni bydgoskiej jako asystent, awansując w 1991 na stanowisko adiunkta, a od 1998 na profesora. Umiejętności pianistyczne doskonaliła poza granicami kraju na kursach pianistycznych w Weimarze, pod kierunkiem L. Hoffmana oraz na stażu w Rosyjskiej Akademii Muzyki w Moskwie, pod kierunkiem Wiery Nosiny. Od 1992 prowadziła także działalność pedagogiczną w Zespole Szkół Muzycznych im. A. Rubinsteina w Bydgoszczy. Jej uczniowie zdobywali pierwsze nagrody na konkursach i przeglądach szkół artystycznych.
Poza pedagogiką prowadzi działalność koncertową. Występuje jako solistka i kameralistka. Występowała na wielu festiwalach muzycznych (w tym na Bydgoskich Festiwalach Muzycznych) oraz recitalach w wielu miastach Polski. Grała koncerty we Włoszech, Szwecji, Niemczech, Danii, Francji, Austrii, Rosji. W 1996 dokonała nagrań archiwalnych utworów Fryderyka Chopina i Ignacego Jana Paderewskiego dla Polskiego Radia. Ulubionym jej repertuarem jest muzyka polskich kompozytorów.
W bydgoskiej Akademii Muzycznej pełniła funkcje prodziekana wydziału Instrumentalnego (od 1990), a w latach 1996-1999 była dziekanem tego Wydziału. Od 1999 była prorektorem ds. studenckich i naukowych, a w latach 2005-2011 rektorem Akademii Muzycznej. Od 2001 pełni funkcję wiceprezesa Towarzystwa Muzycznego w Bydgoszczy. Bierze aktywny udział w organizacji konkursów muzycznych, głównie pianistycznych, których uczelnia jest współorganizatorem, m.in. Międzynarodowego Konkursu Pianistycznego im. Ignacego Jana Paderewskiego.
W 2012 została odznaczona Srebrnym Medalem „Zasłużony Kulturze Gloria Artis”.

</doc>
<doc id="2627152" url="https://pl.wikipedia.org/wiki?curid=2627152" title="Andrej Lawonczyk">
Andrej Lawonczyk

Andrej Lawonczyk (biał. Андрэй Лявончык; ur. 2 stycznia 1977 w Mińsku) – białoruski piłkarz grający na pozycji pomocnika.

</doc>
<doc id="2627153" url="https://pl.wikipedia.org/wiki?curid=2627153" title="Jerzy Kaszuba">
Jerzy Kaszuba

Jerzy Kaszuba (ur. 21 marca 1956 w Piotrkowie Trybunalskim) – muzyk akordeonista, pedagog, profesor sztuk muzycznych, rektor Akademii Muzycznej im. Feliksa Nowowiejskiego w Bydgoszczy w latach 1999–2005 i 2012–2020.
Życiorys.
Urodził się w 1956 w Piotrkowie Trybunalskim. Studia muzyczne odbywał w Państwowej Wyższej Szkole Muzycznej w Warszawie w klasie akordeonu prof. Lecha Puchnowskiego. Dyplom tej uczelni uzyskał w 1979. Był laureatem nagród na konkursach akordeonowych w Niemczech (Trossingen, Klingenthal, 1973), Francji (Cannes, 1979) i Polsce (Białystok, 1975). Występował na renomowanych festiwalach, takich jak np. „Styryjska Jesień" – Graz, Austria (1978), „Poznańska Wiosna Muzyczna” (1979) „Warszawska Jesień” (1980).
Z bydgoską Akademią Muzyczną jest związany od 1980 jako pedagog gry na akordeonie. W tej uczelni uzyskał tytuł profesora (1996). W latach 1993-1996 był dziekanem Wydziału Instrumentalnego, w latach 1996-1999 pełnił funkcję prorektora ds. studentów, a w okresie 1999–2005 i ponownie od 2012 do 2020 był rektorem uczelni. W czasie kierowania uczelnią wprowadził nowe specjalności - muzykę jazzową i rozrywkową oraz muzykę kościelną (od 2003), wychodząc naprzeciw wieloletnim postulatom bydgoskiego środowiska muzycznego.
W Akademii Muzycznej w Bydgoszczy wykształcił około 30 absolwentów, wśród których znajdują się laureaci konkursów krajowych i zagranicznych. Jest także autorem prac: „"25 lat Stowarzyszenia Akordeonistów Polskich"” i „"Metody nauczania gry na akordeonie"”. Był współorganizatorem i jurorem ogólnopolskich i międzynarodowych konkursów akordeonowych. Jako wykonawca, solista i kameralista wystąpił w około 3 tys. koncertów i audycji. Dokonał wielu prawykonań muzyki kompozytorów polskich, ma na swoim koncie również transkrypcje na akordeon solo i akordeon w zespołach kameralnych. Wiele utworów w jego wykonaniu utrwalonych zostało przez Polskie Radio i Telewizję oraz na płytach Polskich Nagrań.
Obok działalności zawodowej zajmuje się działalnością społeczną. Pełnił funkcję wiceprezesa Zarządu Głównego Stowarzyszenia Akordeonistów Polskich, jest członkiem Fundacji Rektorów Polskich z siedzibą w Warszawie oraz Towarzystwa Muzycznego w Bydgoszczy.
Rodzina.
Jerzy Kaszuba jest żonaty. Jego żona jest muzykiem (akordeon), solistą i kameralistą, pedagogiem Zespołu Szkół Muzycznych i Akademii Muzycznej w Poznaniu. Mają troje dzieci (dwóch synów i córkę), które kształcą się w kierunku muzycznym.

</doc>
<doc id="2627154" url="https://pl.wikipedia.org/wiki?curid=2627154" title="Maria Kresencja Bojanc">
Maria Kresencja Bojanc

Maria Kresencja Bojanc (ur. 14 maja 1885 w Zbure, zm. 15 grudnia 1941 w Goraždach) – słoweńska Błogosławiona Kościoła katolickiego, zakonnica ze Zgromadzenia Córek Bożej Miłości, jedna z Drińskich męczennic.
Życiorys.
Była drugim z sześciorga dzieci. Wstąpiła do Zgromadzenia Córek Bożej Miłości i w dniu 28 sierpnia 1923 roku złożyła śluby zakonne. Pracowała w polu, prała ubrania. W czasie II wojny światowej została zamordowana razem z siostrami z tego samego zgromadzenia: Julią Ivanišević, Antonią Fabjan i Bernadetą Banja. Została beatyfikowana przez papieża Benedykta XVI w dniu 24 września 2011 roku w grupie Drińskich męczennic.

</doc>
<doc id="2627156" url="https://pl.wikipedia.org/wiki?curid=2627156" title="Romet Jaguar">
Romet Jaguar

Romet Jaguar – rodzina szosowych rowerów wyścigowych produkowanych w zakładach Romet w latach 1954–1981.
Historia.
W kwietniu 1953 roku na terenie Rometu powołano komórkę, której zadaniem była produkcja rowerów wyścigowych. Pierwszym wyścigowym modelem był rower Bałtyk, a w związku ze zwiększeniem zapotrzebowania, w połowie 1954 roku przystąpiono do produkcji doskonalszego modelu. Jaguar zadebiutował podczas Wyścigu Dookoła Polski i został uznany przez władze PZK jako rower, na którym będą ścigać się reprezentanci Polski w Wyścigu Pokoju w 1956 roku.
Modele.
Jaguar Standard – podstawowy model Jaguara. W latach 80. produkowano około 3500 sztuk pojazdów tego typu.
Jaguar Specjal – model przeznaczony dla zawodników kadry narodowej, stosowano do nim osprzęt firm Campagnolo, Cinelli, Clément Cycles. Rama na rurach Reynolds, hamulce Mafac, siodło Brooks Profesional, wolnobieg 5-rzędowy Regina.
Jaguar Super – od modelu Specjal odróżniało go zastosowanie lżejszych rur. W połowie lat 80. produkowano rocznie około 60 sztuk tego modelu.

</doc>
<doc id="2627159" url="https://pl.wikipedia.org/wiki?curid=2627159" title="Romet Jubilat 2">
Romet Jubilat 2



</doc>
<doc id="2627162" url="https://pl.wikipedia.org/wiki?curid=2627162" title="Romet Kometa">
Romet Kometa



</doc>
<doc id="2627164" url="https://pl.wikipedia.org/wiki?curid=2627164" title="Maria Antonia Fabjan">
Maria Antonia Fabjan

Maria Antonija Fabjan (ur. 23 stycznia 1907 w Malo Lipje, zm. 15 grudnia 1941 w Goraždach) – słoweńska Błogosławiona Kościoła katolickiego, zakonnica ze Zgromadzenia Córek Bożej Miłości, jedna z Drińskich męczennic.
Życiorys.
Była trzecim z pięciorga dzieci. Gdy miała 11 lat zmarła jej matka, odtąd wychowywała się u krewnych. Wstąpiła do Zgromadzenia Córek Bożej Miłości i w dniu 19 marca 1930 roku otrzymała imię zakonne Maria Antonia. Na początku była w służbie klasztorze w Sarajewie. Pracowała w polu. Została zamordowana 15 grudnia 1941 roku podczas II wojny światowej wraz z siostrami z tego samego zgromadzenia: Kresencją Bojanc, Julią Ivanišević i Bernadetą Banja. Beatyfikował ją Benedykt XVI w dniu 24 września 2011 roku w grupie Drińskich męczennic.

</doc>
<doc id="2627165" url="https://pl.wikipedia.org/wiki?curid=2627165" title="Antoni Poszowski">
Antoni Poszowski

Antoni Stanisław Poszowski (ur. 29 marca 1931 w Rajczy, zm. 12 listopada 2003 w Sopocie) – profesor zwyczajny sztuk muzycznych, doktor nauk humanistycznych, dyrygent, teoretyk muzyki, rektor Akademii Muzycznej w Gdańsku w latach 1972–1987 i 1999–2003, rektor Akademii Muzycznej im. Feliksa Nowowiejskiego w Bydgoszczy w latach 1993–1999.
Życiorys.
Urodził się 29 marca 1931 w Rajczy w powiecie żywieckim. Był absolwentem wydziałów Wyższej Szkoły Muzycznej w Sopocie: Wydziału Pedagogiki Muzycznej i Dyrygentury Zespołami Wokalno-Instrumentalnymi (1955) i Wydziału Kompozycji, Teorii i Dyrygentury w zakresie teorii (1958) i w zakresie dyrygentury (1958). Od 1953 roku należał do PZPR. Doktoryzował się w zakresie teorii muzyki w Państwowej Wyższej Szkole Muzycznej w Warszawie (1971). Tytuł profesora sztuk muzycznych otrzymał w 1979, a na stanowisko profesora zwyczajnego został mianowany w 1990.
Od 1957 był związany z Wyższą Szkołą Muzyczną w Sopocie (od 1984 Akademia Muzyczna w Gdańsku). W okresie 1966–1968 był prodziekanem, w latach 1969–1972 dziekanem Wydziału Wychowania Muzycznego, a w latach 1972–1987 rektorem tej uczelni. Jednocześnie pracował jako profesor w katedrze teorii muzyki i kompozycji bydgoskiej Akademii Muzycznej. W tej uczelni pełnił funkcję dziekana Wydziału Teorii i Kompozycji (1987–1990), prorektora (w latach 1990–1993), później rektora (1993–1999). W czasie kierowania bydgoską uczelnią podniósł jej status do poziomu akademickiego (uczelnia uzyskała uprawnienia do przeprowadzania przewodów kwalifikacyjnych doktora i doktora habilitowanego). W 1999 został ponownie wybrany na stanowisko rektora Akademii Muzycznej im. S. Moniuszki w Gdańsku.
Wypromował przeszło 60 magistrów i kilku doktorów. Był uczestnikiem krajowych i zagranicznych sesji naukowych, m.in. w Bułgarii, Niemczech. Był członkiem Związku Kompozytorów Polskich i Gdańskiego Towarzystwa Naukowego. Uznawany był za specjalistę w zakresie teorii i praktyki muzycznej. Był autorem około stu publikacji: książek, skryptów, podręczników harmonii tonalnej i funkcyjnej, artykułów.
Jako dyrygent występował gościnnie m.in. w Filharmonii Bałtyckiej, Kieleckiej, Koszalińskiej, Olsztyńskiej, prowadził także koncerty z akademicką orkiestrą symfoniczną w Gdańsku oraz Toruńską Orkiestrą Kameralną. Zmarł w wyniku nowotworu 12 listopada 2003 w Sopocie, msza żałobna odbyła się 18 listopada w archikatedrze Oliwskiej w Gdańsku; został pochowany na cmentarzu komunalnym w Sopocie (kwatera N6-4-23).

</doc>
<doc id="2627168" url="https://pl.wikipedia.org/wiki?curid=2627168" title="Ukraińska Partia Socjaldemokratyczna">
Ukraińska Partia Socjaldemokratyczna



</doc>
<doc id="2627170" url="https://pl.wikipedia.org/wiki?curid=2627170" title="Stefan Boguszewski">
Stefan Boguszewski

Stefan Boguszewski (ur. 7 stycznia 1877 w Izabelewie, gub. mińska (wg innej wersji Wilno), zm. 18 kwietnia 1938 w Warszawie) – polski działacz polityczny, senator II i III kadencji sejmu II RP, członek loży wolnomularskiej w Warszawie, członek Prezydium Partii Pracy w 1930 roku.
Życiorys.
Urodził się w rodzinie ziemiańskiej. Był bratem Heleny (1868–1928) oraz Jana (1881–1918), lekarza i działacza społecznego. W 1906 więziony przez kilka miesięcy zarzutem kontaktów z rosyjskim Związkiem Chłopskim, zwolniony za kaucją przedostał się do Galicji. W 1912 wstąpił do Związku Strzeleckiego, w latach 1914–1917 służył w Legionach Polskich. Był komisarzem Polskiej Organizacji Narodowej w 1914 roku.
W niepodległej Polsce zajmował różne stanowiska państwowe, m.in. był wiceprezesem Polskiego Związku Organizacji i Kółek Rolniczych, od 1930 prezesem Biura Emigracyjnego „Kolonia Polska” organizującego emigrację chłopów do Peru. Związany z Konfederacją Ludzi Pracy i BBWR, od 1931 sympatyk KPP i współpracownik marksistowskiego działacza Jana Hempla. Przyjaciel francuskiego pisarza i komunisty H. Barbuss’a, od 1933 przewodniczący Polskiego Komitetu Antyfaszystowskiego i Antywojennego, delegat na Europejski Antyfaszystowski Kongres Robotniczy w Paryżu.
W latach 1928–1935 sprawował mandat senatorski, wybrany z listy BBWR w województwie lubelskim. Podczas swoich przemówień na forum Senatu zwracał uwagę na proces faszyzacji kraju, poruszał problem wojny z hitlerowskimi Niemcami. Protestował przeciw znęcaniu się nad więźniami politycznymi, w 1932 opuścił BBWR. Był wykładowcą w Wolnej Wszechnicy Polskiej w Warszawie (przedmiot: organizacje społeczne w samorządzie). Twórca listu otwartego piętnującego metody śledcze stosowane przez tzw. defensywę wobec kobiet i młodocianych więźniów. W latach 1934–1935 pracował w dwutygodniku „Kolumna”. 1 sierpnia – 22 września 1936 więziony w Warszawie. Po zwolnieniu potępił procesy moskiewskie i zerwał współpracę z KPP.
W 1903 ożenił się z pisarką Heleną z Radlińskich (1883–1978), córką Ignacego, z którą miał córkę.

</doc>
<doc id="2627172" url="https://pl.wikipedia.org/wiki?curid=2627172" title="Maria Bernadeta Banja">
Maria Bernadeta Banja

Maria Bernadeta Banja (ur. 18 lipca 1912 w Velikim Grđevacu, zm. 15 grudnia 1941 w Goraždach) – chorwacko-węgierska zakonnica ze Zgromadzenia Córek Bożej Miłości, jedna z Drińskich męczennic, Błogosławiona Kościoła katolickiego.
Życiorys.
Urodziła się 18 lipca 1912 roku. Była dwunastym z trzynaściorga dzieci w rodzinie. Wstąpiła do Zgromadzenia Córek Bożej Miłości. Mając 20 lat w dniu 15 sierpnia 1932 roku złożyła śluby zakonne. Została skierowana do siedziby zakonu w Pale. Podczas II wojny światowej do klasztoru wdarł się oddział czetników. 15 grudnia 1941 roku Bernadeta została zamordowana z pozostałymi siostrami z tego samego zgromadzenia: Kresencją Bojanc, Antonią Fabjan i Julią Ivanišević. Została beatyfikowana przez papieża Benedykta XVI w dniu 24 września 2011 roku w grupie Drińskich męczennic.

</doc>
<doc id="2627174" url="https://pl.wikipedia.org/wiki?curid=2627174" title="Trypanosoma granulosum">
Trypanosoma granulosum

Trypanosoma granulosum – kinetoplastyd z rodziny świdrowców należący do królestwa protista. Pasożytuje w osoczu węgorza europejskiego "(Anguilla anguilla)".
Kinetoplast występuje w pobliżu tylnego końca ciała.
Występuje na terenie Europy.

</doc>
<doc id="2627175" url="https://pl.wikipedia.org/wiki?curid=2627175" title="Lukrecja Medycejska">
Lukrecja Medycejska

Lucrezia de’ Medici (ur. 14 lutego 1545 we Florencji, zm. 21 kwietnia 1561 w Ferrarze) – księżniczka florencka, od śmierci teścia Herkulesa II 3 października 1559 księżna Ferrary, Modeny i Reggio.
Urodziła się jako córka księcia Florencji Kosmy I (od 1569 wielkiego księcia Toskanii) i jego pierwszej żony, księżnej Eleonory.
W czerwcu 1558 w Ferrarze poślubiła przyszłego księcia Ferrary, Modeny i Reggio Alfonsa II. Para nie miała dzieci.

</doc>
<doc id="2627176" url="https://pl.wikipedia.org/wiki?curid=2627176" title="Anna Koławska">
Anna Koławska

Anna Koławska (ur. 9 sierpnia 1941 w Strzelnie) – polska aktorka teatralna i filmowa.
Życiorys.
13 grudnia 1963 roku miał miejsce jej debiut teatralny. Występowała w następujących teatrach:
Teatr Telewizji.
Wystąpiła w kilku spektaklach Teatru Teatru Telewizji. Zagrała m.in. główną rolę w spektaklu "Wina" (1974r.), gdzie wcieliła się w postać Izy

</doc>
<doc id="2627179" url="https://pl.wikipedia.org/wiki?curid=2627179" title="Maria Berchmana Leidenix">
Maria Berchmana Leidenix

Maria Berchmana Leidenix (ur. 28 listopada 1865 w Wiedniu; zm. 23 grudnia 1941 w Pale) – austriacka zakonnica ze Zgromadzenia Córek Bożej Miłości, jedna z Drińskich męczennic, błogosławiona Kościoła katolickiego.
Życiorys.
Urodziła się bardzo religijnej rodzinie. Wstąpiła do Zgromadzenia Córek Bożej Miłości, a w dniu 20 sierpnia 1883 roku złożyła śluby zakonne. Pod koniec 1883 roku została wysłana do Bośni, gdzie pracowała jako misjonarka. Była nauczycielką szkoły podstawowej, a po wybuchu II wojny światowej pracowała jako pielęgniarka w szpitalu. Została zamordowana 23 grudnia 1941 roku. Została beatyfikowana przez papieża Benedykta XVI w dniu 24 września 2011 roku w grupie Drińskich męczennic.

</doc>
<doc id="2627180" url="https://pl.wikipedia.org/wiki?curid=2627180" title="Liège-Bastogne-Liège 2012">
Liège-Bastogne-Liège 2012

98. edycja wyścigu kolarskiego Liège-Bastogne-Liège odbyła się w dniu 22 kwietnia 2012 roku i liczyła 257,5 km. Start wyścigu miał miejsce w Liège, a meta została umiejscowiona w Ans. Wyścig ten znajdował się w rankingu światowym UCI World Tour 2012.
Zwyciężył Kazach Maksim Iglinski z grupy Pro Team Astana, dla którego było to najważniejsze zwycięstwo w karierze, przed włoskimi kolarzami Vincenzo Nibali i Enrico Gasparotto. Zwycięzca wyścigu z 2011 roku Belg Philippe Gilbert zajął 16. miejsce.
W wyścigu wystartowało dwóch Polaków: Maciej Paterski z Liquigas-Cannondale, który ukończył rywalizację na 56. miejscu oraz Tomasz Marczyński z Vacansoleil-DCM, który finiszował 83.
Uczestnicy.
Na starcie wyścigu stanęło 26 ekip. Wśród nich znalazło się wszystkie osiemnaście ekip UCI World Tour 2012 oraz siedem innych zaproszonych przez organizatorów. 
Lista drużyn uczestniczących w wyścigu:
Upadki.
Na samym początku wyścigu, jeszcze w strefie neutralnej nieszczęśliwie upadł zawodnik Euskaltel-Euskadi Igor Anton i złamał sobie obojczyk.

</doc>
<doc id="2627186" url="https://pl.wikipedia.org/wiki?curid=2627186" title="Hrabstwo Henry (Georgia)">
Hrabstwo Henry (Georgia)

Hrabstwo Henry (ang. "Henry County") – hrabstwo w środkowej części stanu Georgia w Stanach Zjednoczonych, należące do obszaru metropolitalnego Atlanty.
Geografia.
Według spisu z 2010 roku obszar całkowity hrabstwa obejmuje powierzchnię 324,48 mil2 (840 km2), z czego 322,81 mil2 (846 km2) stanowią lądy, a 1,77 mil2 (5 km2) stanowią wody. Jego siedzibą administracyjną jest McDonough.
Demografia.
Według spisu w 2020 roku liczy 240,7 tys. mieszkańców, co oznacza wzrost o 18% od poprzedniego spisu z roku 2010. Według danych z 2020 roku, 45,6% populacji stanowili czarnoskórzy lub Afroamerykanie, 45,4% biali (41,1% nie licząc Latynosów), następnie 3,9% było rasy mieszanej, 3,4% to Azjaci i 0,1% to rdzenna ludność Ameryki. Latynosi stanowili 7,1% populacji.
Poza osobami pochodzenia afroamerykańskiego do największych grup należały osoby pochodzenia „amerykańskiego” (8,9%), angielskiego (6%), irlandzkiego (5,9%), niemieckiego (5%), meksykańskiego (3,8%) i afrykańskiego subsaharyjskiego (3,5%).
Polityka.
W wyborach prezydenckich w 2020 roku, 59,7% głosów otrzymał Joe Biden i 39,2% Donald Trump.

</doc>
<doc id="2627189" url="https://pl.wikipedia.org/wiki?curid=2627189" title="Kjersti Tysse-Plätzer">
Kjersti Tysse-Plätzer



</doc>
<doc id="2627194" url="https://pl.wikipedia.org/wiki?curid=2627194" title="Krizina Bojanc">
Krizina Bojanc



</doc>
<doc id="2627196" url="https://pl.wikipedia.org/wiki?curid=2627196" title="Issam El Adoua">
Issam El Adoua

Issam El Adoua (ur. 9 grudnia 1986 w Casablance) − marokański piłkarz. Występuje na pozycji obrońcy. W reprezentacji Maroka zadebiutował w 2009 roku.

</doc>
<doc id="2627197" url="https://pl.wikipedia.org/wiki?curid=2627197" title="Katarzyna (królowa Bośni)">
Katarzyna (królowa Bośni)

Katarzyna Kosača (ur. ok. 1424 w Mostarze; zm. 25 października 1478 w Rzymie) – królowa Bośni, Błogosławiona Kościoła katolickiego.
Życiorys.
Katarina Kosaca urodziła się w 1424 roku, a jej rodzicami byli Stjepan Vukcić Kosaca i Jelena Balsić. W dniu 26 maja 1446 roku wyszła za mąż za króla Stefana Tomasza Kotromanicia i została koronowana na królową miała dwoje dzieci. Jej mąż zmarł 10 lipca 1461 roku. Ona zmarła mając 54 lata i została pochowana w rzymskim kościele w bazylice Matki Bożej Ołtarza Niebiańskiego. Królowa została beatyfikowana, a jej wspomnienie obchodzone jest w "dies natalis" (dzienną rocznicę śmierci - 25 października).

</doc>
<doc id="2627198" url="https://pl.wikipedia.org/wiki?curid=2627198" title="Zdzisław Czermański">
Zdzisław Czermański

Zdzisław Czermański (ur. 1900 w Krakowie, zm. 27 stycznia 1970 w Nowym Jorku) – polski grafik-karykaturzysta, autor wspomnień.
Studiował rysunek u Kazimierza Sichulskiego we Lwowie. Podczas I wojny światowej wstąpił do Legionów. Po wojnie awansował do stopnia kapitana. 
Od roku 1920 publikował karykatury osobistości ze świata polityki w tygodniku „Szczutek”, potem także w „Cyruliku Warszawskim.” Jego karykatury były pozbawione złośliwych deformacji i podobały się portretowanym osobom. Józef Piłsudski polecił zawiesić 13 karykatur Marszałka na ścianach Belwederu. Po odejściu z wojska wyjechał do Paryża, gdzie kontynuował studia u Fernanda Légera. W 1930 odbyła się wystawa indywidualna jego prac w Galerii Charpentier. 
Z Francji wyjechał do Anglii, gdzie rysował dla pisma „Graphic”, a w roku 1931 wyjechał do USA na zaproszenie „Fortune Magazine”, z którym współpracował do roku 1934.
W roku 1935 wrócił do Polski i rozpoczął współpracę z „Wiadomościami Literackimi”. W roku 1939 zorganizował w lokalu IPS wystawę „100 wielkich Polaków”. 
Na początku II wojny światowej przez Wilno, Skandynawię, Francję, Portugalię i Brazylię dotarł w roku 1941 do Nowego Jorku.
Ponownie rozpoczął współpracę z „Fortune Magazine” oraz "Look" i "Life". 
Wydał tom wspomnień „Kolorowi ludzie”. Pod koniec życia wykonał cykl 50 portretów światowych osobistości, zakupiony przez Uniwersytet Teksański w Austin.
Czermański uczestniczył w życiu Polonii amerykańskiej, współpracował m.in. z Janem Lechoniem. 
Był laureatem Nagrody im. Alfreda Jurzykowskiego. Laureat Nagrody Związku Pisarzy Polskich na Obczyźnie w 1966 roku.

</doc>
<doc id="2627203" url="https://pl.wikipedia.org/wiki?curid=2627203" title="Sindey Balderas">
Sindey Balderas

Sindey Balderas Melgar (ur. 20 czerwca 1976 w Cuernavace) – meksykański piłkarz występujący na pozycji środkowego obrońcy.
Kariera klubowa.
Balderas pochodzi z miasta Cuernavaca i karierę piłkarską rozpoczynał w tamtejszym zespole CD Marte z drugiej ligi. Później występował także w niższoligowych Morelos Cuernavaca i Tigres de Ciudad Juárez, skąd w wieku 23 lat trafił do Tigres UANL. W jego barwach zadebiutował w meksykańskiej Primera División – 10 kwietnia 1999 w wygranym 2:1 spotkaniu z Tecos UAG. Premierowego gola w najwyższej klasie rozgrywkowej strzelił za to 10 lutego 2001 w wygranym 2:0 derbach miasta z Monterrey. Pół roku później, w jesiennym sezonie Invierno 2001, wywalczył z Tigres wicemistrzostwo Meksyku, będąc podstawowym graczem drużyny i wystąpił w 23 konfrontacjach. Osiągnięcie to powtórzył również w rozgrywkach Apertura 2003, jednak wówczas rozegrał tylko trzy ligowe mecze. W 2005 i 2006 roku triumfował w turnieju InterLigi, dzięki czemu dwukrotnie mógł wziąć udział w Copa Libertadores, gdzie nie osiągnął większych sukcesów. Ogółem podczas niemal dziewięciu lat spędzonych w Tigres zanotował sześć bramek w 191 ligowych pojedynkach.
Latem 2007 Balderas na zasadzie rocznego wypożyczenia zasilił drużynę Tiburones Rojos de Veracruz, z którą, mimo regularnej gry w pierwszym składzie, nie zdołał się utrzymać w najwyższej klasie rozgrywkowej i spadł do drugiej ligi. W lipcu 2008 zasilił beniaminka pierwszej ligi, Indios de Ciudad Juárez, gdzie występował przez następne dwa lata. Po spadku Indios do Liga de Ascenso po rozgrywkach 2009/2010 zdecydował się zakończyć piłkarską karierę w wieku 34 lat.
Kariera reprezentacyjna.
W 2002 roku Balderas został powołany przez selekcjonera Javiera Aguirre do seniorskiej reprezentacji Meksyku na Złoty Puchar CONCACAF, gdzie 19 stycznia w wygranym 1:0 meczu fazy grupowej z Salwadorem zadebiutował w kadrze narodowej. Ostatecznie Meksykanie odpadli z turnieju w ćwierćfinale, natomiast Balderas wystąpił we wszystkich trzech spotkaniach, które były jednocześnie jego jedynymi w reprezentacji.

</doc>
<doc id="2627204" url="https://pl.wikipedia.org/wiki?curid=2627204" title="Rusłan Łysenko">
Rusłan Łysenko

Rusłan Jurijowycz Łysenko (ukr. Руслан Юрійович Лисенко; ur. 18 maja 1976 w Sumach) – ukraiński biathlonista, trzykrotny uczestnik igrzysk olimpijskich; 12 razy reprezentował Ukrainę na mistrzostwach świata w biathlonie.
Kariera.
W kadrze zadebiutował w 1994 roku w Heineken Cup w Badgastein. W zawodach Pucharu Świata zadebiutował 8 grudnia 1994 roku w Bad Gastein, zajmując 44. miejsce w biegu indywidualnym. Pierwsze pucharowe punkty wywalczył 4 lutego 1996 roku w Ruhpolding, zajmując 21. miejsce w tej samej konkurencji. Jedyny raz na podium zawodów tego cyklu stanął 2 grudnia 1999 roku w Hochfilzen, kończąc bieg indywidualny na drugiej pozycji. W zawodach tych rozdzielił Ole Einara Bjørndalena z Norwegii i Niemca Franka Lucka. W klasyfikacji generalnej sezonu 1999/2000 zajął 35. miejsce.
Wziął udział w igrzyskach olimpijskich w Nagano w 1998 roku, gdzie zajął 30. miejsce w sprincie i 12. w sztafecie. Na rozgrywanych cztery lata później igrzyskach w Salt Lake City zajął 24. miejsce w biegu indywidualnym, 53. w sprincie i 7. w sztafecie. Brał też udział w igrzyskach olimpijskich w Turynie w 2006 roku, plasując się na 18. pozycji w biegu indywidualnym i 7. w sztafecie. Był też między innymi szósty w biegu indywidualnym na mistrzostwach świata w Pokljuce w 2001 roku.

</doc>
<doc id="2627205" url="https://pl.wikipedia.org/wiki?curid=2627205" title="Domenico Pozzovivo">
Domenico Pozzovivo

Domenico Pozzovivo (ur. 30 listopada 1982 w Policoro) – włoski kolarz szosowy.
Osiągnięcia.
Opracowano na podstawie:

</doc>
<doc id="2627207" url="https://pl.wikipedia.org/wiki?curid=2627207" title="Berchmana Leidenix">
Berchmana Leidenix



</doc>
<doc id="2627208" url="https://pl.wikipedia.org/wiki?curid=2627208" title="Taur Matan Ruak">
Taur Matan Ruak

Taur Matan Ruak, właśc. José Maria Vasconcelos (ur. 10 października 1956 w Osso Huna) – timorski wojskowy i polityk. Bojownik i jeden z dowódców organizacji zbrojnej FALINTIL, walczącej z indonezyjską armią w latach 1975–1999. Dowódca sił zbrojnych Timoru Wschodniego w latach 2002–2011. Zwycięzca wyborów prezydenckich w 2012 i prezydent Timoru Wschodniego od 20 maja 2012 do 20 maja 2017. Lider Partii Wyzwolenia Ludowego. Premier Timoru Wschodniego od 22 czerwca 2018.
Życiorys.
Taur Matan Ruak urodził się w 1956 w miejscowości Osso Huna w dystrykcie Baucau jako najstarszy z ośmiorga dzieci António de Vasconcelosa i Albertiny Amaral. W 1960 przeniósł się razem z wujem do Dili, gdzie od 1963 do 1968 uczęszczał do szkoły podstawowej.
Po zajęciu Timoru Wschodniego przez wojska Indonezji w grudniu 1975 uciekł w górskie rejony kraju, gdzie dołączył do FALINTIL ("Forças Armadas de Libertação Nacional de Timor Leste" czyli Sił Zbrojnych Wyzwolenia Narodowego Timoru Wschodniego), zbrojnego ramienia Rewolucyjnego Frontu na rzecz Niepodległości Timoru Wschodniego (FRETILIN ), prowadzącego walkę o niepodległość i wyzwolenie spod indonezyjskiej 24-letniej okupacji. W tym czasie brał udział w walkach w Dili, Aileu, Maubisse, Ossu, Venilale, Uato-Lari i Laga. W latach 1976-1979 był odpowiedzialny za operacje wojskowe w dwóch sektorach: środkowo-wschodnim oraz Ponta Leste. 31 marca 1979 został schwytany przez indonezyjską armię w mieście Viqueque i trafił do niewoli, z której jednakże uciekł po 23 dniach, ponownie dołączając do szeregów FALINTIL.
W marcu 1981 został mianowany asystentem szefa sztabu FALINTIL, będąc odpowiedzialnym za dowództwo operacyjne w sektorze wschodnim, a następnie w sektorze zachodnim. W marcu 1983 został ponownie awansowany, przejmując kompetencje w zakresie planowania strategicznego w dowództwie operacyjnym sektora wschodniego. Jeszcze w tym samym roku został mianowany doradcą ds. wojskowych i zastępcą szefa sztabu FALINTIL. Od 1986 był odpowiedzialny za wszystkie operacje wojskowe w Timorze Wschodnim. W listopadzie 1992, po zatrzymaniu Xanany Gusmão, objął stanowisko szefa sztabu, a w marcu 1998 stanowisko zastępcy komendanta głównego (naczelnego dowódcy) FALINTIN. Po rezygnacji 10 sierpnia 2000 przez Xananę Gusmão z funkcji naczelnego dowódcy FALINTIL, zastąpił go na tym stanowisku. 10 grudnia 1999 został uhonorowany Nagrodą Praw Człowieka przez Zgromadzenie Republiki Portugalii. W 2001 awansował do stopnia generała brygady.
Po uzyskaniu przez Timor Wschodni niepodległości, 20 maja 2002 objął stanowisko szefa sztabu Sił Obrony Timoru Wschodniego (FDTL). W grudniu 2006 został odznaczony przez prezydenta Xananę Gusmão orderem Orde da Guerrilha. W 2006 został oskarżony przez urzędników ONZ o udział w nielegalnym transferze broni w czasie zamieszek, jakie wybuchły wówczas na Timorze Wschodnim. Nie zostały mu postawione jednakże jakiekolwiek zarzuty. 28 listopada 2009 prezydent José Ramos-Horta awansował go do stopnia generała dywizji. 1 września 2011 Taur Matan Ruak ogłosił rezygnację z zajmowanych stanowisk w wojsku, co było związane z zamiarem ubiegania się o urząd prezydenta w wyborach. 6 października 2012 został formalnie przeniesiony do cywila, po przyjęciu jego rezygnacji przez prezydenta.
W pierwszej turze wyborów prezydenckich 17 marca 2012 zajął drugie miejsce (25,71% głosów), przegrywając z Francisco Guterresem (28,76%), lecz pokonując urzędującego prezydenta José Ramos-Hortę (17,48%). W drugiej turze wyborów 16 kwietnia 2012 pokonał Guterresa, zdobywając 61,2% głosów poparcia. Urząd prezydenta objął 20 maja 2012 i zajmował do 20 maja 2017. Nie ubiegał się o reelekcję w wyborach prezydenckich w 2017. 
Taur Matan Ruak jest żonaty z Isabel da Costa Ferreirą, z wykształcenia prawniczką specjalizującą się w zakresie praw człowieka oraz byłą wiceminister sprawiedliwości. Ma troje dzieci.

</doc>
<doc id="2627214" url="https://pl.wikipedia.org/wiki?curid=2627214" title="Twarda gra">
Twarda gra

Twarda gra (ang. "Power Play", 1998-2000) – kanadyjski serial obyczajowy.
Emisja.
Światowa premiera serialu miała miejsce 15 października 1998 r. na kanale CTV. Ostatni odcinek został wyemitowany 10 lutego 2000 r. W Polsce serial był nadawany na kanale TVP1.

</doc>
<doc id="2627219" url="https://pl.wikipedia.org/wiki?curid=2627219" title="Antonija Fabjan">
Antonija Fabjan



</doc>
<doc id="2627222" url="https://pl.wikipedia.org/wiki?curid=2627222" title="Bernadeta Banja">
Bernadeta Banja



</doc>
<doc id="2627226" url="https://pl.wikipedia.org/wiki?curid=2627226" title="Tola Bane">
Tola Bane

Tola Bane (ur. 21 marca 1988 w Arsi) – etiopski lekkoatleta, długodystansowiec. 

</doc>
<doc id="2627227" url="https://pl.wikipedia.org/wiki?curid=2627227" title="Edea Bane">
Edea Bane



</doc>
<doc id="2627229" url="https://pl.wikipedia.org/wiki?curid=2627229" title="Julia Ivanišević">
Julia Ivanišević



</doc>
<doc id="2627231" url="https://pl.wikipedia.org/wiki?curid=2627231" title="Beatia">
Beatia

Beatia (łac. "Biatiensis", hiszp. "Beaza") - stolica historycznej diecezji w Andaluzji (Hiszpania) w metropolii Toledo. Z diecezji tej wywodzi się współczesna Diecezja Jaén. Obecnie Beatia to katolickie biskupstwo tytularne. Od 2012 do 2017 biskupem tytularnym Beatii był Wiesław Śmigiel, dotychczasowy biskup pomocniczy pelpliński.

</doc>
<doc id="2627246" url="https://pl.wikipedia.org/wiki?curid=2627246" title="Choy Li Fut">
Choy Li Fut



</doc>
<doc id="2627247" url="https://pl.wikipedia.org/wiki?curid=2627247" title="Juan de Palafox y Mendoza">
Juan de Palafox y Mendoza



</doc>
<doc id="2627248" url="https://pl.wikipedia.org/wiki?curid=2627248" title="Matroška">
Matroška



</doc>
<doc id="2627250" url="https://pl.wikipedia.org/wiki?curid=2627250" title="Romet Wigry">
Romet Wigry

Romet Wigry – rodzina małych rowerów składanych produkowanych w fabryce rowerów Romet w Bydgoszczy. 
Rower składany był w połowie ramy, za pomocą zawiasu. Operacja złożenia polegała na przekręceniu dźwigni o 90 stopni i wysunięciu śruby blokującej z gniazda – wówczas rower składał się na pół. 
W niektórych egzemplarzach zamiast dźwigni był bolec, do złożenia roweru na pół wystarczyło poluźnić nakrętkę blokującą i wysunąć śrubę z gniazda.
Po opuszczeniu siodła i kierownicy w najniższą pozycję (lub ich wyjęciu całkowitym) stawał się dużo łatwiejszy w transporcie.
. Ostatnie serie miały czarne dynamo wykonane częściowo z plastiku, płaską, okrągłą lampkę przednią oraz siodło z gumy piankowej pozbawione sprężyn, a także numery seryjne wybijane pod suportem.
Modele.
Model Wigry 2 nie posiadał hamulca przedniego i stosowano w nim bardziej wygiętą kierownicę oraz błotniki pozbawione wzdłużnego radełkowania, posiadał też tylną lampkę typu pchełka. Romet Wigry 3 miał również „brata-bliźniaka” – Wigry 5, który różnił się od modelu 3 wyposażeniem w plastikową chorągiewkę odblaskową - ramię bezpieczeństwa oraz średnicą sztycy siodełka. Model Wigry 4 wyposażano w inny hamulec przedni, oraz malowano obręcze zamiast chromowania.
Serię określaną numeracją parzystą najczęściej malowano na kolor czerwony, zaś nieparzystą na seledynowo. Zdarzały się jednak wyjątki od tej reguły.
Istniały wersje eksportowe, Wigry LUX i Universal. Posiadały one przerzutki Shimano (Universal) i krajowe (LUX), 2 hamulce (tylny i przedni), metalizowany lakier.
Występowały też Wigry z Kowalewa, odróżniały je inne naklejki i osłonki łańcucha.

</doc>
<doc id="2627257" url="https://pl.wikipedia.org/wiki?curid=2627257" title="Katarina Kosača">
Katarina Kosača



</doc>
<doc id="2627258" url="https://pl.wikipedia.org/wiki?curid=2627258" title="Airspeed Ambassador">
Airspeed Ambassador

Airspeed AS.57 Ambassador – brytyjski dwusilnikowy samolot pasażerski krótkiego i średniego zasięgu zaprojektowany przez Airspeed Limited. Samolot zaprojektowany jako następca DC-3. We wrześniu 1948 British European Airways zamówiło 20 samolotów AS.57 Ambassador 2. Samolot użytkowany w latach 1952–58, wyparty przez Vickers Viscount.
Konstrukcja.
Górnopłat o konstrukcji całkowicie metalowej z potrójnym usterzeniem pionowym. Podwozie trójpodporowe z kołem przednim, chowane w locie. Śmigła czterołopatowe.

</doc>
<doc id="2627261" url="https://pl.wikipedia.org/wiki?curid=2627261" title="Młodzieżowe Mistrzostwa NACAC w Lekkoatletyce 2008">
Młodzieżowe Mistrzostwa NACAC w Lekkoatletyce 2008

5. Młodzieżowe Mistrzostwa NACAC w Lekkoatletyce – zawody lekkoatletyczne dla sportowców do lat 23, które odbyły się od 18 do 20 lipca 2008 roku w meksykańskim mieście Toluca. Impreza odbyła się pod egidą North America, Central America and Caribbean Athletic Association. 

</doc>
<doc id="2627263" url="https://pl.wikipedia.org/wiki?curid=2627263" title="Mandinga">
Mandinga

Mandinga – rumuński zespół popowy z Bukaresztu założony w 2002 roku, reprezentant Rumunii w 57. Konkursie Piosenki Eurowizji w 2012 roku.
Historia zespołu.
Zespół został założony w 2002 roku w Bukareszcie, w Rumunii. W 2003 roku grupa wydała swój debiutancki album studyjny zatytułowany "...de corazón", a dwa lata później – krążek zatytułowany "Soarele meu", za sprzedaż którego otrzymali złotą płytę. W 2006 roku premierę miała ich trzecia płyta długogrająca zatytułowana "Gozalo".
W 2008 roku ukazał się czwarty album studyjny zespołu zatytułowany "Donde". W 2009 roku grupa została laureatem nagrody "Najlepszy występ na żywo" podczas ceremonii wręczenia Rumuńskich Nagród Muzycznych. W 2011 roku zorganizowała międzynarodowy festiwal muzyczny "Salsa Fest", a także zdobyła statuetkę za "Najlepszy występ" podczas ceremonii wręczenia Rumuńskich Nagród Muzycznych.
W 2012 roku zespół wziął udział w krajowych eliminacjach eurowizyjnych z piosenką „Zaleilah”. W marcu grupa zaprezentowała się w finale selekcji i ostatecznie zdobyła największe poparcie jurorów i telewidzów, dzięki czemu wygrała możliwość reprezentowania Rumunii w 57. Konkursie Piosenki Eurowizji organizowanym w Baku. 22 maja zespół wystąpił w pierwszym półfinale widowiska i z trzeciego miejsca awansował do finału, w którym zajął ostatecznie 12. miejsce z 71 punktami na koncie. Pod koniec maja ukazała się piąta płyta studyjna zespołu zatytułowana "Club de Mandinga", którą promował m.in. singiel „Zaleilah”.
W 2019 roku wydali singel „Bandida”, w którym gościnnie występowała rumuńska piosenkarka Olivia Addams (znana w Polsce głównie z utworu „Dumb”). Dostał się on na 84. pozycję listy przebojów iTunes na terenie Australii.

</doc>
<doc id="2627266" url="https://pl.wikipedia.org/wiki?curid=2627266" title="Allmersbach">
Allmersbach

Niemcy:

</doc>
<doc id="2627273" url="https://pl.wikipedia.org/wiki?curid=2627273" title="Augustin Matata Ponyo">
Augustin Matata Ponyo

Augustin Matata Ponyo Mapon (ur. 5 czerwca 1964 w Kindu), kongijski ekonomista i polityk, minister finansów od 19 lutego 2010. Premier Demokratycznej Republiki Konga od 18 kwietnia 2012 do 17 listopada 2016.
Życiorys.
Augustin Matata Ponyo ukończył studia na Wydziale Nauk Ekonomicznych Uniwersytetu w Kinszasie, na którym później pełnił także funkcję asystenta. Jako ekonomista pracował w Banku Centralnym Konga ("Banque Centrale du Congo"). W 2001 rozpoczął pracę w Centralnym Biurze Koordynacji ("Bureau Central de Coordination", BCECO), zajmującym się zarządzaniem inwestycjami zagranicznymi. W latach 2003-2010 stał na jego czele.
19 lutego 2010 objął stanowisko ministra finansów w rządzie Adolphe'a Muzito. W czasie rekonstrukcji gabinetu 11 września 2011 utrzymał ten urząd. Jako minister, w lipcu 2010 doprowadził do anulowania kongijskiego zadłużenia zagranicznego w wysokości 12,3 mld USD. W 2012 wprowadził w kraju podatek VAT, co spowodowało jednak wzrost inflacji. 12 lutego 2012 przeżył katastrofę lotniczą w Bukavu, w której zginęło 6 osób.
18 kwietnia 2012 został mianowany przez prezydenta Josepha Kabilę nowym szefem rządu.
14 listopada 2016 podał się do dymisji w związku z przyjętym porozumieniem politycznym. We wrześniu 2016 komisja wyborcza ogłosiła przesunięcie terminu wyborów prezydenckich z listopada 2016 na 2018 z powodu braku aktualnego spisu wyborców, zapowiadając jego aktualizację na lipiec 2017. Zgodnie z przepisami konstytucji urzędujący prezydent Joseph Kabila nie mógł ubiegać się o trzecią kadencję i jego mandat miał wygasnąć 20 grudnia 2016. Przeciwko decyzji komisji wyborczej opowiedziały się główne partie opozycyjne, zarzucając prezydentowi wolę przedłużenia swojego mandatu. W wyniku antyrządowych protestów zginęło co najmniej 49 osób. W październiku 2016 pod auspicjami Unii Afrykańskiej i ONZ zawarto porozumienie polityczne, w ramach którego część partii politycznych zgodziła się na wydłużenie się mandatu prezydenckiego Kabili do 2018, przy jednoczesnym zagwarantowaniu stanowiska szefa rządu dla przedstawiciela opozycji. Stanowisko to objął 17 listopada 2016 Samy Badibanga.

</doc>
<doc id="2627274" url="https://pl.wikipedia.org/wiki?curid=2627274" title="Jan Sawicki (taternik)">
Jan Sawicki (taternik)

Jan Sawicki (ur. 16 grudnia 1909 w Bereźnicy Królewskiej, zm. 28 kwietnia 1997) – polski taternik, jeden z czołowych polskich wspinaczy dwudziestolecia międzywojennego.
Życiorys.
W latach 1911–1939 mieszkał w Zakopanem, od 1925 roku uprawiał taternictwo, największe sukcesy odnosił od 1929 roku. Po ukończeniu gimnazjum w Zakopanem studiował historię na Uniwersytecie Jagiellońskim i weterynarię na Uniwersytecie Lwowskim, studiów jednak nie ukończył ze względu na wybuch II wojny światowej.
W początkowym okresie działalności górskiej jego partnerami wspinaczkowymi byli m.in. Tadeusz Brzoza, Stanisław Motyka, Witold Henryk Paryski, Tadeusz Pawłowski i Bronisław Czech. W latach 1930–1932 ze Stanisławem Motyką stworzył zespół, który dokonał wielu istotnych pierwszych wejść. Innymi jego towarzyszami byli wtedy Karol Zając, Zoltán Brüll, István Zamkovszky i Stanisław Krystyn Zaremba. Po 1934 roku oprócz Motyki i Zamkovskiego jego partnerami byli Jan Gnojek czy Jerzy Hajdukiewicz.
Na początku II wojny światowej przez Tatry dostał się na Węgry, a dalej do Francji, gdzie walczył w Wojsku Polskim. Po internowaniu w Szwajcarii przez Francję i Hiszpanię uciekł do Anglii. W latach 1943–1945 jako marynarz we flocie handlowej uczestniczył w konwojach atlantyckich i inwazji na Normandię. Po zakończeniu wojny pozostał w Anglii i pracował jako malarz pokojowy. Wspinał się wtedy w górach Walii (z Zygmuntem Klemensiewiczem i Stanisławem Zarembą). Do Polski przyjeżdżał od 1974 roku, wspinał się wtedy znów w Tatrach.
Jan Sawicki jest autorem licznych opisów dróg taternickich w „Taterniku” oraz kilku artykułów w tym i innych czasopismach.
Został wyróżniony członkostwem honorowym Klubu Wysokogórskiego i Polskiego Związku Alpinizmu.
Jego prochy zostały rozsypane w Tatrach.

</doc>
<doc id="2627275" url="https://pl.wikipedia.org/wiki?curid=2627275" title="Althuette">
Althuette



</doc>
<doc id="2627277" url="https://pl.wikipedia.org/wiki?curid=2627277" title="Marsel Ilhan">
Marsel Ilhan



</doc>
<doc id="2627280" url="https://pl.wikipedia.org/wiki?curid=2627280" title="Łysiec (Ukraina)">
Łysiec (Ukraina)



</doc>
<doc id="2627283" url="https://pl.wikipedia.org/wiki?curid=2627283" title="Marian Chęciński">
Marian Chęciński

Marian Chęciński ps. "Długi", "Maniek", "Zygmunt" (ur. 18 kwietnia 1894 w Płocku, zm. prawdopodobnie 1937) – polski działacz komunistyczny, poseł na Sejm III kadencji w II RP.
Życiorys.
W latach 1913–1915 pracował jako kotlarz w warsztatach kolejowych w Warszawie. Od 1915 przebywał w Rosji gdzie działał w SDPRR(b) i SDKPiL. W sierpniu 1918 wrócił do Polski, uczestniczył w rozbrajania wojsk niemieckich w Warszawie. Po powrocie związał się z Komunistyczną Robotniczą Partią Polski. Od czerwca do grudnia 1931 przebywał w Warszawskim więzieniu w związku ze strajkiem tramwajarzy. Za działalność komunistyczną wyrokiem Sądu Okręgowego w Warszawie z 17 stycznia 1933 skazany na 3 lata więzienia, zwolniony za kaucją we wrześniu tego samego roku, uniewinniony przez Sąd Apelacyjny. Na skutek ciągłych represji i aresztowań ślubowanie poselskie złożył dopiero 2 i pół roku po uzyskaniu mandatu. Jesienią 1935 wyjechał do ZSRR, gdzie pracował w fabryce w Charkowie. Aresztowany w 1937 i zamordowany, pośmiertnie zrehabilitowany z innymi działaczami KPP w 1956.

</doc>
<doc id="2627286" url="https://pl.wikipedia.org/wiki?curid=2627286" title="Tamara Wigley">
Tamara Wigley

Tamara Gail Wigley (ur. 9 kwietnia 1975) – reprezentująca Saint Kitts i Nevis lekkoatletka, sprinterka.
Podczas igrzysk olimpijskich w Atlancie (1996) startowała w sztafecie 4 × 400 metrów. Czas 3:35,12 nie dał sprinterkom z Saint Kitts i Nevis awansu do finału, wynik ten jest jednak aktualnym rekordem kraju. Wigley zmierzono na jej zmianie czas 52,99.

</doc>
<doc id="2627288" url="https://pl.wikipedia.org/wiki?curid=2627288" title="Julián Alfonso Benítez">
Julián Alfonso Benítez



</doc>
<doc id="2627291" url="https://pl.wikipedia.org/wiki?curid=2627291" title="Kisen">
Kisen

, znany także jako – buddyjski mnich i poeta, żyjący i tworzący prawdopodobnie w IX wieku (okres Heian). Zaliczany do Sześciu Mistrzów Poezji, uważany za potomka cesarza Kammu. 
Informacje na temat Kisena są bardzo skromne i pochodzą głównie z "Kokin wakashū", cesarskiego „Zbioru poezji dawnej i współczesnej” (w skrócie "Kokinshū"). W antologii tej opublikowany został jedyny utwór, którego autorstwo można bez wątpienia przypisać Kisenowi. Utwór ten pojawia się także w antologii "Ogura Hyakunin-isshu". Tradycyjnie przyjmuje się, że był autorem "Waka sakushiki", traktatu poetyckiego powstałego w okresie Heian, jednakże zarówno autorstwo, jak i dokładny czas powstania owego traktatu są niepewne. Kisen pędził życie eremity na górze Uji, prawdopodobnie należał do ezoterycznej szkoły buddyzmu Shingon. "Genkō-shakusho", ukończona w 1322 r. historia japońskiego buddyzmu, wspomina o mnichu Kisenie z góry Uji w prowincji Yamashiro, studiującym buddyzm ezoteryczny.

</doc>
<doc id="2627292" url="https://pl.wikipedia.org/wiki?curid=2627292" title="Chlorek fenarsazyny">
Chlorek fenarsazyny



</doc>
<doc id="2627293" url="https://pl.wikipedia.org/wiki?curid=2627293" title="Trisiarczek arsenu">
Trisiarczek arsenu



</doc>
<doc id="2627295" url="https://pl.wikipedia.org/wiki?curid=2627295" title="Tlenek arsenu(III)">
Tlenek arsenu(III)



</doc>
<doc id="2627308" url="https://pl.wikipedia.org/wiki?curid=2627308" title="Roman Wieruszewski">
Roman Wieruszewski

Roman Wieruszewski (ur. 9 kwietnia 1947 w Gliwicach) – polski prawnik i politolog, profesor nauk prawnych specjalizujący się w prawach człowieka, nauczyciel akademicki, były członek Komitetu Praw Człowieka ONZ i jego wiceprzewodniczący.
Życiorys.
W 1969 ukończył studia prawnicze na Uniwersytecie im. Adama Mickiewicza w Poznaniu. W 1973 na tej samej uczelni uzyskał stopień naukowy doktora w zakresie politologii. Habilitował się w 1984 w Instytucie Nauk Prawnych Polskiej Akademii Nauk. Postanowieniem z 23 grudnia 2010 otrzymał tytuł profesora nauk prawnych.
W latach 1969–1973 pracował jako nauczyciel akademicki na Uniwersytecie im. Adama Mickiewicza. W 1975 został pracownikiem naukowym Instytutu Nauk Prawnych PAN. W 1988 jako stypendysta Fundacji im. Aleksandra von Humboldta przebywał na stażu naukowym na Uniwersytecie Ludwika i Maksymiliana w Monachium. Prowadził wykłady na tej uczelni, a także na uniwersytetach m.in. w Bochum i Moguncji. Został docentem w INP PAN, profesorem nadzwyczajnym i kierownikiem Katedry Praw Człowieka i Prawa Europejskiego Szkoły Wyższej Psychologii Społecznej, a później kierownikiem Katedry Prawa Konstytucyjnego i Praw Człowieka w Europejskiej Wyższej Szkole Prawa i Administracji. Był też wykładowcą i profesorem na kilku innych uczelniach niepublicznych.
Od drugiej połowy lat 80. zajmuje się zagadnieniami związanymi z prawami człowieka. Był m.in. współpracownikiem Tadeusza Mazowieckiego, gdy ten w latach 1992–1995 pełnił funkcję specjalnego wysłannika ONZ w Bośni i Hercegowinie. Od 1996 do 1998 Roman Wieruszewski stał na czele misji Wysokiego Komisarza Narodów Zjednoczonych do spraw Praw Człowieka z siedzibą w Sarajewie. W latach 1998–2000 i 2003–2006 zasiadał w Komitecie Praw Człowieka ONZ, w tym jako jego wiceprzewodniczący w okresie 2003–2004. Został też m.in. kierownikiem Poznańskiego Centrum Praw Człowieka, ekspertem ds. praw człowieka OBWE, członkiem redakcji „Studiów Prawniczych”, Komitetu Bioetyki PAN, rady programowej Fundacji „Panoptykon”, rady programowej Programu Spraw Precedensowych. W 2017 został członkiem rady programowej Archiwum im. Wiktora Osiatyńskiego.
Jest autorem, współautorem i redaktorem licznych publikacji naukowych poświęconych prawom człowieka i zajmującym się nimi instytucjom międzynarodowym. Współzałożyciel Polskiego Towarzystwa Prawa Konstytucyjnego.
W 2017 wydano na jego cześć publikację pt. "O prawach człowieka. Księga jubileuszowa Profesora Romana Wieruszewskiego".

</doc>
<doc id="2627312" url="https://pl.wikipedia.org/wiki?curid=2627312" title="Przełączka za Ratuszem">
Przełączka za Ratuszem

Przełączka za Ratuszem (ok. 1260 m) – przełączka pomiędzy turniami Saturn i Ratusz w Dolinie Kościeliskiej w Tatrach Zachodnich. Jest jedynym miejscem, z którego można bez trudności wyjść na Ratusz. Przez Przełączkę za Ratuszem nie prowadzi żaden szlak turystyczny, bywają tutaj jednak czasami taternicy, a rejon przełęczy penetrowany był przez poszukiwaczy jaskiń. Na przełączkę z Wąwozu Kraków prowadzą dwie drogi. Najłatwiejsza, pozbawiona trudności, prowadzi z Placu pod Ratuszem, początkowo piarżystym żlebem po zachodniej stronie ściany Ratusza, dalej przez kociołek pod południowo-zachodnim filarem Saturna i w końcu stromą depresją na przełączkę. Trudniejsza jest droga na przełączkę od jej wschodniej strony. Podejście zaczyna się kilkadziesiąt metrów powyżej Placu pod Ratuszem i prowadzi początkowo lasem, później stromym żlebkiem pomiędzy południowo-wschodnią ścianą Ratusza a oryginalną skalną "płetwą" o bardzo ostrej grani. Od strony żlebku płetwa ta ma wysokość tylko kilku metrów, ale jej przeciwległe stoki opadają pionową ścianą o wysokości około 40 m. Na podejściu żlebkiem do pokonania są dwa progi (III i V stopień trudności). Pierwsze przejście: Władysław Cywiński 9 czerwca 1994.
Rejon przełęczy jest zalesiony. Na stronę wschodnią opada początkowo łagodny i zalesiony stok, niżej stromo obrywający się do niewielkiego skalistego żlebku z progami opadającego do Kotła pod Saturnem. Ponadto pomiędzy przełączką a Kotłem pod Saturnem znajdują się jeszcze trzy duże nyże.

</doc>
<doc id="2627315" url="https://pl.wikipedia.org/wiki?curid=2627315" title="Jodi Unger">
Jodi Unger

Jodi Unger, dawniej Jodi Beth Driggers (ur. 28 grudnia 1984) – amerykańska lekkoatletka, tyczkarka.
W 2005 wyszła za mąż za Bretta Ungera.
Osiągnięcia.
Srebrna medalistka mistrzostw NCAA (2007).

</doc>
<doc id="2627319" url="https://pl.wikipedia.org/wiki?curid=2627319" title="Jodi Driggers">
Jodi Driggers



</doc>
<doc id="2627321" url="https://pl.wikipedia.org/wiki?curid=2627321" title="Trypanosoma channai">
Trypanosoma channai

Trypanosoma channai – kinetoplastyd z rodziny świdrowców należący do królestwa protista. Pasożytuje w osoczu "Channa punctata" z rodziny drapieżnych ryb żmijogłowowatych.
Występuje na terenie Azji.

</doc>
<doc id="2627323" url="https://pl.wikipedia.org/wiki?curid=2627323" title="Kuty (miasto na Ukrainie)">
Kuty (miasto na Ukrainie)



</doc>
<doc id="2627326" url="https://pl.wikipedia.org/wiki?curid=2627326" title="Leadership Conference of Women Religious">
Leadership Conference of Women Religious

Leadership Conference of Women Religious (skr. LCWR) – amerykańskie stowarzyszenie przełożonych żeńskich zakonów katolickich. Głównym celem Konferencji jest asystowanie członkiniom w niesieniu ewangelizacyjnej posługi przywódczej. Konferencja została założona w 1956 roku. LCWR liczy ponad 1,5 tys. członkiń, które reprezentują ponad 80% z 57 tys. zakonnic w USA. 
Władze.
Konferencja jest zarządzana dzięki współpracy sześciu osób: przewodniczącej, byłej przewodniczącej, przewodniczącej - elektki, skarbniczki, sekretarki i dyrektorki wykonawczej. Przewodniczącą LCWR jest Pat Farrell, zastępczyni przełożonej Zakonu Sióstr Franciszkanek (Dubuque, Iowa). Byłą przewodniczącą jest Mary Hughes, przełożona Zakonu Sióstr Dominikanek (Amityville, Nowy Jork), a elektką Florence Deacon, przełożona Zakonu Sióstr Franciszkanek (St. Francis, Wisconsin). Skarbniczką jest Sheila Megley z Zakonu Sióstr Miłosierdzia Bożego, a sekretarką Barbara Blesse, wikariuszka Zakonu Sióstr Dominikanek (Springfield, Illinois). Dyrektorką wykonawczą Konferencji jest Janet Mock.

</doc>
<doc id="2627331" url="https://pl.wikipedia.org/wiki?curid=2627331" title="Józef Świerczyński">
Józef Świerczyński

Józef Świerczyński (ur. 19 stycznia 1893 w Byszewach, zm. wiosną 1940 w Charkowie) – pułkownik dyplomowany kawalerii Wojska Polskiego.
Życiorys.
Urodził się 19 stycznia 1893 w Byszewach, w ówczesnym powiecie brzezińskim guberni piotrkowskiej, w rodzinie Józefa i Heleny z Plichtów. Jego przodkowie "po mieczu" pieczętowali się herbem Ostoja. Starszy brat kapitana artylerii Wincentego Bonawentury Świerczyńskiego, który również został zamordowany w Charkowie. W latach 1911–1913 jego korepetytorem był Jarosław Iwaszkiewicz. Egzamin maturalny zdał w 4 Gimnazjum Filologicznym w Kijowie. Ukończył cztery semestry na Wydziale Prawa Uniwersytetu Kijowskiego.
Od 1 grudnia 1914 do 1 maja 1915 był junkrem w Szkole Kawalerii w Jelizawetgradzie (ros. Елисаветградское кавалерийское училище). Po ukończeniu szkoły został przydzielony do 7 zapasowego pułku kawalerii (ros. Запасной 7-й кавалерийский полк), a 1 sierpnia 1915 wcielony do na stanowisko młodszego oficera. W szeregach tego oddziału walczył na I wojnie światowej. 1 maja 1917 został dowódcą szwadronu. Od 1 grudnia 1917 do 1 czerwca 1918 służył w 2 pułku ułanów I Korpusu Polskiego na stanowisku dowódcy szwadronu karabinów maszynowych, a od 1 sierpnia 1918 w 2 pułku piechoty Polskiej Siły Zbrojnej na stanowisku młodszego oficera kompanii.
15 października 1918 Rada Regencyjna mianowała go porucznikiem „z patentem” z 19 listopada 1916. W listopadzie 1918 dowodził II batalionem 34 pułku piechoty. Od stycznia 1919 dowodził oficerską kompanią karabinów maszynowych na kursach wyszkolenia oficerów piechoty. Od 1 maja do 7 czerwca 1919 był słuchaczem II Kursu adiutantów w Warszawie, a po jego ukończeniu został powołany na I Kurs Wojennej Szkoły Sztabu Generalnego. 1 grudnia 1919, po ukończeniu kursu, został przydzielony do Oddziału V Sztabu Generalnego na stanowisko naczenika 2. wydziału 2. sekcji. W lutym 1920 został przydzielony do V Brygady Jazdy na stanowisko I oficera sztabu. Na tym stanowisku walczył w czasie wojny z bolszewikami. W lipcu tego roku został przeniesiony na takie samo stanowisko do IV Brygady Jazdy, 13 lipca został szefem oddziału operacyjno-informacyjnego 1 Dywizji Jazdy. 27 sierpnia 1920 został zatwierdzony z dniem 1 kwietnia 1920 w stopniu rotmistrza, w kawalerii, w grupie oficerów byłych Korpusów Wschodnich i byłej armii rosyjskiej. We wrześniu został przydzielony do Korpusu Jazdy na stanowisko szefa oddziału operacyjno-informacyjnego, w październiku pełnił obowiązki szefa sztabu korpusu, a w listopadzie ponownie obowiązki szefa oddziału operacyjno-informacyjnego.
W grudniu 1920 objął obowiązki szefa sztabu 1 Dywizji Jazdy. W marcu 1921 został przeniesiony do VII Brygady Jazdy na stanowisko I oficera sztabu, a w maju tego roku na takie samo stanowisko do IV Brygady Jazdy. 1 listopada 1921 został przydzielony do Inspektoratu Jazdy przy Inspektoracie Armii Nr V na stanowisko referenta. 3 maja 1922 został zweryfikowany w stopniu rotmistrza ze starszeństwem z dniem 1 czerwca 1919 i 70. lokatą w korpusie oficerów jazdy (od 1924 – kawalerii), a jego oddziałem macierzystym był 2 pułk ułanów grochowskich w Suwałkach. Od 3 listopada 1922 do 15 października 1923 był słuchaczem II Kursu Doszkolenia Wyższej Szkoły Wojennej w Warszawie. Po ukończeniu kursu otrzymał dyplom naukowy oficera Sztabu Generalnego i przydział do Generalnego Inspektoratu Jazdy w Warszawie na stanowisko I referenta. 10 stycznia 1924 został odkomenderowany na trzy miesiące do Oddziału IV Sztabu Generalnego. 31 marca 1924 został awansowany na majora ze starszeństwem z dniem 1 lipca 1923 i 21. lokatą w korpusie oficerów jazdy. Z dniem 15 kwietnia tego roku został przydzielony do Departamentu II Ministerstwa Spraw Wojskowych na stanowisko kierownika referatu. 15 sierpnia 1924 został przeniesiony do 3 pułku ułanów śląskich w Tarnowskich Górach. 29 września tego roku objął stanowisko kwatermistrza pułku. 6 sierpnia 1927 został przydzielony z Departamentu Kawalerii Ministerstwa Spraw Wojskowych do składu osobowego generała do prac przy Generalnym Inspektorze Sił Zbrojnych, generała brygady Juliusza Rómmla. 23 grudnia 1927 roku został przeniesiony do 4 pułku ułanów zaniemeńskich w Wilnie na stanowisko zastępcy dowódcy pułku. 23 stycznia 1929 roku, razem z Adamem Mniszkiem i Witoldem Dzierżykraj-Morawskim został awansowany na podpułkownika ze starszeństwem z dniem 1 stycznia 1929 roku i 3. lokatą w korpusie oficerów kawalerii. W styczniu 1931 roku został mianowany dowódcą 23 pułku ułanów grodzieńskich w Podbrodziu, a później w Postawach. Na stopień pułkownika został mianowany ze starszeństwem z 1 stycznia 1936 roku i 1. lokatą w korpusie oficerów kawalerii. W 1938 został głównym instruktorem wyszkolenia bojowego i komendantem kursów doskonalących Centrum Wyszkolenia Kawalerii w Grudziądzu.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie na stopień generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był żonaty z Zofią z Kurkiewiczów. Dzieci nie miał.

</doc>
<doc id="2627333" url="https://pl.wikipedia.org/wiki?curid=2627333" title="Leszek Garlicki">
Leszek Garlicki



</doc>
<doc id="2627336" url="https://pl.wikipedia.org/wiki?curid=2627336" title="Jan Dańkowski">
Jan Dańkowski

Jan Aleksander Dańkowski (ur. 25 października 1895 w Krakowie, zm. w kwietniu 1940 w Charkowie) – major piechoty Wojska Polskiego, Kawaler Orderu Wojennego Virtuti Militari, ofiara zbrodni katyńskiej.
Życiorys.
Jan Dańkowski urodził się w rodzinie Aleksandra i Pauliny z Wajów.
Od 1914 roku walczył w Legionach Polskich. Służył początkowo w I, a później w II Brygadzie Legionów Polskich. W składzie 3 pułku piechoty i 2 pułku piechoty brał udział we wszystkich walkach w Karpatach i na Bukowinie. 13 maja 1915 roku pod Czerniowcami dostał się do niewoli rosyjskiej, gdzie przebywał do czasu rozpadu armii rosyjskiej w 1917 roku. W 1918 roku wstąpił do 4 Dywizji Strzelców Polskich dowodzonej przez Lucjana Żeligowskiego w Kubaniu. 
W końcu 1918 roku wstąpił do Wojska Polskiego i jako dowódca kompanii służył w 30 pułku piechoty Strzelców Kaniowskich.
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 i 430. lokatą w korpusie oficerów piechoty, a jego oddziałem macierzystym był nadal 30 pułk Strzelców Kaniowskich. W 1923 roku był przydzielony do 43 pułku piechoty, najpierw jako p.o. dowódcy baonu sztabowego, a następnie jako dowódca II baonu. W jednostce awansował do stopnia majora piechoty ze starszeństwem z dniem 15 sierpnia 1924. W 1928 pełnił służbę w 43 pp w Dubnie na stanowisku dowódcy II batalionu detaszowanego w Brodach.
26 marca 1931 został przeniesiony do 12 pułk piechoty w Wadowicach na stanowisko kwatermistrza pułku. 28 czerwca 1933 został przesunięty na stanowisko dowódcy batalionu. 30 marca 1934 został zwolniony z zajmowanego stanowiska z pozostawieniem bez przynależności służbowej i równoczesnym oddaniem do dyspozycji dowódcy Okręgu Korpusu Nr V. Z dniem 31 sierpnia 1934 roku został przeniesiony w stan spoczynku.
W czasie kampanii wrześniowej 1939 roku dostał się do sowieckiej niewoli. Przebywał w obozie w Starobielsku. Wiosną 1940 roku został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.

</doc>
<doc id="2627337" url="https://pl.wikipedia.org/wiki?curid=2627337" title="Bitwa nad rzeką Sułą">
Bitwa nad rzeką Sułą

Bitwa nad rzeką Sułą 1107 miała miejsce w trakcie walk Rusinów z Połowcami.
W roku 1107 doszło do kolejnej bitwy Rusów z Połowcami. Włodzimierz II Monomach na czele swojego wojska i pospiesznie zebranych posiłków dopadł nad rzeką Sułą, w pobliżu Łubni powracających z łupami Połowców. Niczego nie spodziewający się przeciwnicy czując się bezpiecznie, osłabili swoje siły, częściowo się rozdzielając. Wielu Połowców zajętych było jasyrem, co skrzętnie wykorzystali Rusowie, podchodząc nocą do obozu. W wyniku niespodziewanego ataku obóz został zdobyty a jeńcy uwolnieni. Większość Połowców rzuciła się do ucieczki. Ten niewielki sukces nie zapobiegł kolejnym najazdom Połowców na ziemie ruskie.
Źródło

</doc>
<doc id="2627343" url="https://pl.wikipedia.org/wiki?curid=2627343" title="W ostatniej chwili (serial telewizyjny 2000)">
W ostatniej chwili (serial telewizyjny 2000)

W ostatniej chwili (ang. "Deadline", 2000-2001) – amerykański serial obyczajowy stworzony przez Dicka Wolfa.
Światowa premiera serialu miała miejsce 2 października 2000 roku na kanale NBC. Ostatni odcinek został wyemitowany 7 kwietnia 2001 roku. W Polsce serial był nadawany na kanale TV4.

</doc>
<doc id="2627349" url="https://pl.wikipedia.org/wiki?curid=2627349" title="Osirix">
Osirix



</doc>
<doc id="2627352" url="https://pl.wikipedia.org/wiki?curid=2627352" title="Lukatricks">
Lukatricks

Lukatricks właściwie Rafał Łukaszczyk (ur. 7 sierpnia 1976), znany również jako Jajonasz – polski raper i producent muzyczny.
W latach 90. XX w. związał się na krótko z katowickim zespołem Kaliber 44. Efektem współpracy był debiutancki album formacji "Księga Tajemnicza. Prolog", który ukazał się w 1996 roku. Na płycie znalazło się szereg utworów wyprodukowanych przez Łukaszczyka. W 1997 roku wystąpił gościnnie na drugim albumie zespołu Wzgórze Ya-Pa 3 pt. "Centrum". Rok później wystąpił na albumie producenckim Ośki zatytułowanym "Kompilacja" (1999). W międzyczasie współtworzył trio HaiHaieR. Grupa wystąpiła gościnnie na dwóch albumach producenckich DJ 600V – "Szejsetkilovolt" (1999) oraz "V6" (2001).
W 2000 roku współpracował ponownie z formacją Wzgórze Ya-Pa 3, rapował na płycie "Precedens" oraz na debiutanckim albumie producenckim Igora „IGSa” Sobczyka – "Ekspedycje". W 2004 roku wraz z Gano, Joką i HST utworzył zespół pod nazwą Czarne Złoto. W 2005 roku grupa wystąpiła na albumie "Emisja spalin" Abradaba. Po nielicznych koncertach projekt został zarzucony.
Także w 2005 roku Jajonasz wystąpił na drugiej płycie duetu WSZ &amp; CNE pt. "Jeszcze raz". Z kolei w 2007 roku wystąpił w utworze „Mój Śląsk” formacji Styl V.I.P., który ukazał się na płycie "Wyjść na prostą". W 2009 roku zostały wznowione prace nad projektem Czarne Złoto, który ostatecznie został przekształcony w album producencki Łukaszczyka. 12 czerwca 2010 roku ukazała się płyta "Czarne złoto". Nagrania zostały wydane przez Gopside tctx. Gościnnie na płycie wystąpili m.in. Fokus, Joka, Abradab, Gutek, Eldo oraz O.S.T.R. Album dotarł do 25. miejsca listy OLiS. W 2011 roku Lukatricks wraz z formacją Warszafski Deszcz wystąpił w utworze „Te rzeczy się dzieją”, który znalazł się na drugiej płycie duetu Moral/Gano – "Przeminęło z dymem".

</doc>
<doc id="2627353" url="https://pl.wikipedia.org/wiki?curid=2627353" title="Łódzka Ośmiornica">
Łódzka Ośmiornica



</doc>
<doc id="2627357" url="https://pl.wikipedia.org/wiki?curid=2627357" title="Eparchia Mavelikara">
Eparchia Mavelikara

Eparchia Mavelikara (łac. "Eparchia Mavelikarensis") – eparchia Kościoła katolickiego obrządku syromalankarskiego w Indiach z siedzibą w mieście Mavelikara w dystrykcie Alappuzha w stanie Kerala. Została erygowana 2 stycznia 2007 r. przez papieża Benedykta XVI jako sufragania archieparchii Trivandrum. Diecezja powstała poprzez wyłączenie z terytorium archieparchii.
Pierwszym i aktualnym biskupem ordynariuszem eparchii jest Joshua Mar Ignathios.

</doc>
<doc id="2627359" url="https://pl.wikipedia.org/wiki?curid=2627359" title="Charlemagne Péralte">
Charlemagne Péralte

Charlemagne Péralte (ur. 10 października 1886, zm. 30 października 1919) - haitański przywódca partyzancki.
Stanął na czele chłopskiego powstania przeciwko amerykańskiej okupacji kraju, które wybuchło w 1918. Cieszył się znacznym autorytetem, przez wiele miesięcy pozostawał nieuchwytny. Został zamordowany przez podających się za posłów oficerów armii USA.

</doc>
<doc id="2627361" url="https://pl.wikipedia.org/wiki?curid=2627361" title="Krzysztof Ciepliński (muzyk)">
Krzysztof Ciepliński (muzyk)

Krzysztof (Mieczysław) Ciepliński ps. Cieplak (ur. 3 sierpnia 1952 w Sieradzu, zm. 3 stycznia 2008 w Warszawie) – polski muzyk, gitarzysta, wokalista, specjalista od skrzypiec i instrumentów strunowych.
Wykonawcy z którymi muzyk współpracował.
i inni.
Dyskografia.
Z zespołem Homo Homini:
Nagrania radiowe.
1978: "W rabarbarowym gaju", "Za siebie", "Może w maju, może w grudniu", "Za wieczoru srebrną bramą"; 
1979: "Więcej wciąż przed nami, niż za nami", "Szkoda każdego dnia"; 
1980–1981: "Jeden z drugim", "Open Roads", "You Can't Give It All Away", "Rym do rymu".

</doc>
<doc id="2627363" url="https://pl.wikipedia.org/wiki?curid=2627363" title="Trypanosoma qadrii">
Trypanosoma qadrii

Trypanosoma qadrii – kinetoplastyd z rodziny świdrowców należący do królestwa protista. Pasożytuje w osoczu "Clarias batrachus" z rodziny ryb długowąsowatych.
"T. qadrii" jest gatunkiem monomorficznym występującym w 1 formie. Osobniki osiągają 30,4 – 48,2 μm długości wraz z wicią, 1,6 – 3,2 μm szerokości. Osobniki te posiadają wolną wić długości 5,5 – 14,5 μm. Jądro jest niezbyt duże i mierzy 2,5 – 4 μm długości oraz 0,8 – 1,6 μm szerokości. Kinetoplast posiada rozmiary 1,0 – 1,6 μm długości i 0,5 – 0,8 μm szerokości.
Występuje na terenie Azji.

</doc>
<doc id="2627367" url="https://pl.wikipedia.org/wiki?curid=2627367" title="Łętków (Orchów)">
Łętków (Orchów)

Łętków – osada wsi Orchów w Polsce, położona w województwie łódzkim, w powiecie łaskim, w gminie Łask.
W latach 1975–1998 osada administracyjnie należała do województwa sieradzkiego.

</doc>
<doc id="2627373" url="https://pl.wikipedia.org/wiki?curid=2627373" title="Michał Fijałka (zawodnik MMA)">
Michał Fijałka (zawodnik MMA)

Michał Fijałka (ur. 29 listopada 1983 w Resku) – polski zawodnik MMA występujący w wadze półciężkiej. Walczył m.in. dla KSW, BOTE, MMA Attack czy Babilon MMA. Aktualnie mistrz dwóch organizacji – Fighting Zone i XCage w wadze półciężkiej. Aktualnie zawodnik KSW.

</doc>
<doc id="2627374" url="https://pl.wikipedia.org/wiki?curid=2627374" title="Łopatki-Cegielnia">
Łopatki-Cegielnia

Łopatki-Cegielnia – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego. W przeszłości znajdowała się tu cegielnia (stąd drugi człon miejscowości). Cegielnia upadła w drugiej połowie lat 90.

</doc>
<doc id="2627377" url="https://pl.wikipedia.org/wiki?curid=2627377" title="System piłkarski Polski">
System piłkarski Polski



</doc>
<doc id="2627378" url="https://pl.wikipedia.org/wiki?curid=2627378" title="System piłkarski Anglii">
System piłkarski Anglii



</doc>
<doc id="2627383" url="https://pl.wikipedia.org/wiki?curid=2627383" title="Anne Carson">
Anne Carson

Anne Carson (ur. 21 czerwca 1950 w Toronto) – kanadyjska poetka modernistyczna. 
Absolwentka filologii klasycznej. Wykładała na McGill University oraz University of Michigan.
Fakt otrzymania przez nią Griffin Poetry Prize oraz nagrody T. S. Eliot Award (pierwsza kobieta odznaczona tym wyróżnieniem) oburzył recenzentów, jednak popularność poetki jest od nich niezależna, co potwierdza chociażby fakt wykorzystania cytatu z jej poezji w serialu telewizyjnym "Słowo na L". 
Twórczość.
W swojej prozie, poezji i pracy naukowej zaciera granice pomiędzy starożytnością a współczesnością, modernizmem i postmodernizmem, Kanadyjczykami i Amerykanami. Tajemnice, ich dowolne ukrywanie i ujawnianie się, stanowią centralny motyw jej twórczości. Porusza kwestię seksualności innych pisarzy.
Na okładce "Glass, Irony and God" (1995), który potwierdził pozycję Carson wśród grona najlepszych poetów, zamiast zdjęcia autorki widnieje namaloway przez nią wulkan. Wulkan powraca także w kulminacyjnym momencie "Autobiography of Red" (1998), powieści wierszem, stanowiącej adaptację kilku greckich utworów, która nieoczekiwanie okazała się międzynarodowym sukcesem. Wulkan, nad którymi lata Gerion, czerwonoskrzydły potwór z mitologii greckiej, który w "Autobiography of Red" symbolizuje współczesnego geja, zyskuje wymiar geograficzny i literacki. Ta kompilacja rozpoczyna się epigrafem, zaczerpniętym z wiersza Emily Dickinson "The Only Secret People Keep". 
Sekret sukcesu Carson polega na jawnym, chociaż enigmatycznym, przywłaszczaniu sobie dzieł innych literackich znakomitości. Samuel Beckett, Gertrude Stein, Emily Brontë, Virginia Woolf, Safona i Katullus – wszyscy oni przewijają się w jej twórczości: pełnią rolę klamry, jak określiła to autorka w "Autobiography of Red".

</doc>
<doc id="2627384" url="https://pl.wikipedia.org/wiki?curid=2627384" title="Nicolas Winding Refn">
Nicolas Winding Refn

Nicolas Winding Refn (ur. 29 września 1970 w Kopenhadze) – duński reżyser, producent filmowy i scenarzysta.
Życiorys.
Urodził się w Kopenhadze, w 1981 wyjechał do Stanów Zjednoczonych. W 1993 ukończył American Academy of Dramatic Arts.
Zasiadał w jury konkursu głównego na 67. MFF w Cannes (2014).

</doc>
<doc id="2627387" url="https://pl.wikipedia.org/wiki?curid=2627387" title="Mistrzostwo Polski w piłce nożnej mężczyzn">
Mistrzostwo Polski w piłce nożnej mężczyzn



</doc>
<doc id="2627392" url="https://pl.wikipedia.org/wiki?curid=2627392" title="Marcin Pałys">
Marcin Pałys

Marcin Jakub Pałys (ur. 5 grudnia 1964 w Warszawie) – polski chemik i nauczyciel akademicki, doktor habilitowany nauk chemicznych, profesor uczelni na Uniwersytecie Warszawskim, prodziekan Wydziału Chemii ds. finansowych (2005–2008), prorektor UW ds. rozwoju i polityki finansowej (2008–2012), w kadencjach 2012–2016 i 2016–2020 rektor Uniwersytetu Warszawskiego, przewodniczący Rady Głównej Nauki i Szkolnictwa Wyższego XIII kadencji, członek zarządu Europejskiego Stowarzyszenia Uniwersytetów.
Życiorys.
Absolwent VI Liceum Ogólnokształcącego im. Tadeusza Reytana w Warszawie (1983). W 1987 ukończył studia na Wydziale Chemii Uniwersytetu Warszawskiego. W latach 1988–1992 odbył studia doktoranckie na Universiteit Twente, doktoryzując się w zakresie nauk chemicznych. Habilitował się w 2005 na UW na podstawie dorobku naukowego oraz rozprawy zatytułowanej "Elektrochemia związków koordynacyjnych w warunkach transportu dyfuzyjno-migracyjnego". Specjalizuje się w zagadnieniach związanych z elektrochemią.
Zawodowo od 1987 związany z Wydziałem Chemii Uniwersytetu Warszawskiego. W 2010 objął stanowisko profesora nadzwyczajnego. Od 2005 do 2008 pełnił funkcję prodziekana ds. finansowych. W 2008 powołano go na prorektora UW ds. rozwoju i polityki finansowej. W 2012 został wybrany na rektora Uniwersytetu Warszawskiego (w miejsce ustępującej po dwóch kadencjach Katarzyny Chałasińskiej-Macukow). W 2016 uzyskał reelekcję na drugą czteroletnią kadencję. Został też przewodniczącym Komisji ds. Organizacyjnych i Legislacyjnych Konferencji Rektorów Akademickich Szkół Polskich w kadencji 2016–2020.
W 2019 został wybrany do zarządu Europejskiego Stowarzyszenia Uniwersytetów, stowarzyszenia zrzeszającego ponad 800 uczelni z 48 krajów.
W trakcie pełnienia funkcji rektora kierowany przez niego uniwersytet m.in. uzyskał dotację rządową na realizację wieloletniego program rozwoju "Uniwersytet Warszawski 2016–2020", przystąpił do grupy Sojusz 4EU+ i zwyciężył w konkursie MNiSW „Inicjatywa Doskonałości – Uczelnia Badawcza”. Pełnienie funkcji rektora zakończył w 2020.
Został powołany na przewodniczącego Zespołu ds. Europejskich Sieci Uniwersyteckich w ramach KRASP, a w 2021 wybrano go do rady zarządzającej Magna Charta Observatory, organizacji podejmującej działania na rzecz poszanowania i ochrony podstawowych wartości akademickich. W styczniu 2022 wybrany na przewodniczącego Rady Głównej Nauki i Szkolnictwa Wyższego XIII kadencji.
Odznaczenia i wyróżnienia.
W 2014 został odznaczony estońskim Orderem Krzyża Ziemi Maryjnej IV klasy, w 2015 belgijskim Orderem Leopolda III klasy, a w 2016 francuskim Orderem Narodowym Zasługi.
W 2020 został uhonorowany tytułem doktora honoris causa Podkarpackiego Uniwersytetu Narodowego im. Wasyla Stefanyka.

</doc>
<doc id="2627393" url="https://pl.wikipedia.org/wiki?curid=2627393" title="Czarne złoto (album)">
Czarne złoto (album)

Czarne złoto - pierwszy album studyjny polskiego rapera i producenta muzycznego Lukatricks. Wydawnictwo ukazało się 12 czerwca 2010 roku nakładem wytwórni muzycznej Gopside tctx. w dystrybucji Mystic Production. W niektórych utworach wystąpił wokalnie sam Lukatricks używając swojego drugiego (wcześniejszego) pseudonimu - Jajonasz. Gościnnie w nagraniach wzięli udział m.in. Fokus, HST, Joka, Dab, Tede, Gutek, Bas Tajpan, Toony, Eldo oraz O.S.T.R.. Nagrania dostały do 25. miejsca listy OLiS.
Lista utworów.
Opracowano na podstawie materiału źródłowego.

</doc>
<doc id="2627396" url="https://pl.wikipedia.org/wiki?curid=2627396" title="Światowy Tydzień Działań na rzecz Edukacji">
Światowy Tydzień Działań na rzecz Edukacji

Światowy Tydzień Działań na rzecz Edukacji, właśc. Światowy Tydzień Działań (ang. Global Action Week) – coroczna kampania edukacyjna organizowana przez stowarzyszenie ang. Global Campaign for Education (Światowa Kampania na rzecz Edukacji, GCE) założone w 1999, będące współorganizatorem (obok UNESCO) i uczestnikiem obrad Światowego Forum Edukacyjnego w Dakarze w 2000 roku.
Celem kampanii jest podniesienie świadomości społeczeństw na temat znaczenia edukacji dla wszystkich i niwelowanie różnic w dostępie ludzi, zwłaszcza młodych, do wykształcenia. 
Obchody odbywają się przy wsparciu wyspecjalizowanej organizacji ONZ UNESCO w ramach programu Edukacja dla Wszystkich (ang. "Education for All", EFA). 
UNESCO aktywnie wspiera kampanię organizując działalność w swojej siedzibie i biurach terenowych, mobilizując sieci oraz ministrów edukacji a także wszystkich partnerów EFA do uczestnictwa w obchodach.
W obchodach bierze również aktywny udział Związek Nauczycielstwa Polskiego.

</doc>
<doc id="2627397" url="https://pl.wikipedia.org/wiki?curid=2627397" title="Janina Sztompkówna">
Janina Sztompkówna



</doc>
<doc id="2627398" url="https://pl.wikipedia.org/wiki?curid=2627398" title="Gubernia erywańska">
Gubernia erywańska

Gubernia erywańska (ros. Эриванская губернія) – jednostka administracyjna Imperium Rosyjskiego w składzie Namiestnictwa Kaukaskiego. Powierzchnia – 27.830 km², liczba mieszkańców – 829.556 osób (według spisu z 1897). Siedziba władz – Erywań. 
Gubernia erywańska została utworzona w 1850 z istniejącego wcześniej obwodu armeńskiego, utworzonego z ziem oderwanych w 1828 od Persji mocą traktatu turkmenczajskiego. Zajmowała centralną część dzisiejszej Republiki Armenii, dzisiejszą turecką prowincję Iğdır i azerbejdżański dziś Nachiczewan. Graniczyła od zachodu z obwodem karskim, od południa z Imperium Osmańskim i Persją, od wschodu i północnego wschodu z gubernią jelizawietpolską, od północy z gubernią tyfliską. Gubernia erywańska była jedyną gubernią Imperium Rosyjskiego zamieszkałą w większości przez Ormian. W 1905 jej ziemie były miejscem zamieszek ormiańsko-azerskich. W 1918 większość jej ziem weszła w skład niepodległej Demokratycznej Republiki Armenii, a następnie Armeńskiej Socjalistycznej Republiki Radzieckiej. 
W 1872 gubernia armeńska składała się z siedmiu powiatów. 
Według danych spisu powszechnego z 1897 56% ludności guberni stanowili Ormianie, 37,5% – Azerowie (zwani wówczas "Tatarami azerbejdżańskimi"), 5,9% – Kurdowie, 2,1% – Rosjanie, poza tym gubernię zamieszkiwali Grecy, Gruzini, Żydzi i Cyganie. Azerowie przeważali w powiatach erywańskim, nachiczewańskim, szarursko-daralageskim i surmalijskim, Ormianie – w trzech pozostałych. 

</doc>
<doc id="2627399" url="https://pl.wikipedia.org/wiki?curid=2627399" title="Delta IV">
Delta IV

Delta IV – najnowsza seria rakiet nośnych z rodziny rakiet Delta, jedyna używana obecnie. Powstała na potrzeby programu USAF o nazwie Evolved Expendable Launch Vehicle (EELV) do wynoszenia ciężkich satelitów wojskowych, oraz do komercyjnych startów. 
Rakieta będzie używana do roku 2023, kiedy to planuje się wycofanie jej z użytku. 
Projektowane były 3 warianty "Delty IV". Powstały tylko 2:
Starty.
Na świecie istnieją 2 wyrzutnie obsługujące "Deltę IV":

</doc>
<doc id="2627401" url="https://pl.wikipedia.org/wiki?curid=2627401" title="Kimio Yada">
Kimio Yada

Kimio Yada (ur. 17 września 1913 w Yatsushiro, zm. 4 grudnia 1990) – japoński lekkoatleta, skoczek wzwyż i trójskoczek.
Podczas igrzysk olimpijskich w Berlinie (1936) zajął 5. miejsce w skoku wzwyż z wynikiem 1,97 m.

</doc>
<doc id="2627409" url="https://pl.wikipedia.org/wiki?curid=2627409" title="David Walker (kierowca wyścigowy)">
David Walker (kierowca wyścigowy)



</doc>
<doc id="2627410" url="https://pl.wikipedia.org/wiki?curid=2627410" title="Edward Baranowicz">
Edward Baranowicz

Edward Baranowicz herbu Syrokomla (ur. 28 maja 1885 w majątku Dorohowo, zm. 16–19 kwietnia 1940 w Katyniu) – podpułkownik kawalerii Wojska Polskiego, działacz niepodległościowy.
Życiorys.
Urodził się 28 maja 1885 w majątku Dorohowo, w gminie Cyryn ówczesnej guberni mińskiej, w rodzinie Fabiana i Anny z Pruszewskich.
Od 1 października 1912 do 1 października 1913 odbył obowiązkową służbę wojskową w rosyjskim 19 pułku dragonów na prawach wolontariusza (), zdał egzamin oficerski i został mianowany chorążym rezerwy.
W czasie I wojny światowej walczył w szeregach II Korpusu Polskiego w Rosji. Następnie w Wojsku Polskim, wziął udział w wojnie z bolszewikami. 1 czerwca 1921 w stopniu rotmistrza pełnił służbę w 5 pułku ułanów zasławskich. 3 maja 1922 został zweryfikowany w stopniu majora ze starszeństwem z dniem 1 czerwca 1919 i 82. lokatą w korpusie oficerów jazdy. W 1923 dowodził II dywizjonem macierzystego pułku w Ostrołęce. Od następnego roku pełnił obowiązki, a później został zatwierdzony na stanowisku zastępcy dowódcy 5 puł. w Ostrołęce. Na tym stanowisku 23 stycznia 1928 awansował na podpułkownika ze starszeństwem z dniem 1 stycznia 1928 i 8. lokatą w korpusie oficerów kawalerii. W marcu 1929 został przeniesiony do kadry oficerów kawalerii z równoczesnym przeniesieniem służbowym na stanowisko rejonowego inspektora koni w Rzeszowie. Z dniem 1 lutego 1932 został przeniesiony na stanowisko rejonowego inspektora koni w Gródku Jagiellońskim. Z dniem 31 maja 1933 został przeniesiony w stan spoczynku. Mieszkał w Dorohowie. W 1934, jako podpułkownik stanu spoczynku pozostawał w ewidencji Powiatowej Komendy Uzupełnień Nowogródek. Posiadał przydział do Oficerskiej Kadry Okręgowej Nr IX. Był wówczas „przewidziany do użycia w czasie wojny”.
W czasie kampanii wrześniowej 1939 został ranny w Brześciu i dostał się do sowieckiej niewoli. W grudniu 1939 figurował jako jeniec Obozu NKWD w Kozielsku. Między 15 a 17 kwietnia 1940 został przekazany do dyspozycji naczelnika Zarządu NKWD Obwodu Smoleńskiego. Między 16 a 19 kwietnia 1940 zamordowany w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie na stopień generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2627412" url="https://pl.wikipedia.org/wiki?curid=2627412" title="Invisible Light">
Invisible Light

"Invisible Light" - trzeci i ostatni singel z trzeciego albumu amerykańskiej grupy pop dance Scissor Sisters zatytułowanego "Night Work". Utwór został wydany w Wielkiej Brytanii 13 grudnia 2010 roku. Do singla nakręcono teledysk, który został wyreżyserowany przez Nicolàsa Méndez.

</doc>
<doc id="2627413" url="https://pl.wikipedia.org/wiki?curid=2627413" title="Jan Skotnicki (malarz)">
Jan Skotnicki (malarz)

Jan Skotnicki (ur. 29 sierpnia 1876 w Bobrownikach, zm. 14 stycznia 1968 w Podkowie Leśnej) – polski malarz, artysta plastyk, działacz polityczny, inspektor szkolnictwa artystyczno-zawodowego Wydziału II malarstwa, rzeźby i sztuk zdobniczych w Ministerstwie Sztuki i Kultury w 1919 roku.
Życiorys.
Pochodził z rodziny ziemiańskiej. Uczył się w warszawskich gimnazjach, najpierw Wojciecha Górskiego, następnie Jana Pankiewicza, z którego za konspiracyjną pracę samokształceniową został usunięty. Maturę zdał w 1897 w Pińsku. W latach 1898–1898 studiował malarstwo w Akademii Sztuk Pięknych w Petersburgu, gdzie był uczniem Jana Ciąglińskiego i Léona Baksta. Naukę kontynuował w krakowskiej Akademii Sztuk Pięknych u Jacka Malczewskiego, Teodora Axentowicza, Leona Wyczółkowskiego i Józefa Mehoffera, a następnie w latach 1904–1905 pobierając naukę w Paryżu w Académie de la Grande Chaumière. W Paryżu poślubił Teodorę z Trenklerów. Powrócił do kraju i od 1908 do 1917 mieszkał w Zakopanem, gdzie współtworzył towarzystwo "„Sztuka Podhalańska”" i warsztaty "„Kilim”". Mianowany członkiem Rady Stanu w 1918 roku. Brał udział w walkach niepodległościowych w 1918 walcząc w II Brygadzie Legionów. Po odzyskaniu przez Polskę niepodległości był zaangażowany politycznie. W czasie wojny polsko-bolszewickiej służył cztery miesiące jako kanonier w 1 Pułku Artylerii Polowej. Od 1922 do 1929 zajmował stanowisko dyrektora w Departamencie Kultury i Sztuki w Ministerstwie Wyznań Religijnych i Oświecenia Publicznego. 16 grudnia 1922 uczestniczył w wizycie Gabriela Narutowicza w gmachu Zachęty i był obecny podczas zamachu na życie i przy śmierci prezydenta. Po 1945 na krótko ponownie pracował w Ministerstwie Edukacji Narodowej, ale po ujawnieniu jego działalności przedwojennej został odsunięty od pracy ministerialnej. Razem z historykiem sztuki Andrzejem Kossakowskim prowadził w Grodzisku Mazowieckim ognisko plastyczne. W 1957 ukazały się drukiem zbeletryzowane pamiętniki Jana Skotnickiego noszące tytuł "„Przy sztalugach i przy biurku”".
Jego twórczość obejmuje zarówno technikę olejną, jak i akwarelę. Poza obrazami rysował i tworzył grafikę. Były to młodopolskie sceny figuralne o tematyce historycznej i militarnej oraz pejzaże. W późniejszych latach rozszerzył twórczość o malarstwo portretowe. W 1906 miał pierwszą wystawę indywidualną w Towarzystwie Przyjaciół Sztuk Pięknych, a w 1910 wystawiał swoje prace na Powszechnej Wystawie Sztuki Polskiej we Lwowie. Kolejne dwie duże wystawy twórczości Jana Skotnickiego miały miejsce w Towarzystwie Zachęty Sztuk Pięknych w 1913 i 1918.
Zmarł w Podkowie Leśnej. Spoczywa na cmentarzu Powązkowskim w Warszawie (kwatera 91-1-26,27).

</doc>
<doc id="2627414" url="https://pl.wikipedia.org/wiki?curid=2627414" title="Tadeusz Pawłowski">
Tadeusz Pawłowski



</doc>
<doc id="2627415" url="https://pl.wikipedia.org/wiki?curid=2627415" title="John Comaroff">
John Comaroff

John L. Comaroff (ur. 1945) - południowo-afrykański antropolog społeczny, profesor antropologii University of Chicago (Harold W. Swift Distinguished Service Professor of Anthropology) oraz pracownik badawczym (research professor) American Bar Foundation.
Comaroff urodził się w Kapsztadzie, gdzie też ukończył studia. Przeprowadził się do Wielkiej Brytanii i kształcił w London School of Economics. W roku 1973 uzyskał stopień doktora. Badania terenowe prowadzi wśród Tswana zamieszkujących na południu Afryki. Przedmiot jego zainteresowań stanowią chrześcijaństwo, czarownictwo, kolonializm i postkolonializm, antropologia historyczna i wiele innych. Zazwyczaj publikuje z żoną, Jean Comaroff także profesorem antropologii University of Chicago.

</doc>
<doc id="2627417" url="https://pl.wikipedia.org/wiki?curid=2627417" title="Even Keel">
Even Keel

Even Keel – piąty studyjny i trzeci anglojęzyczny album węgierskiej hardrockowej grupy H.A.R.D., wydany w 2011 przez BLP Music. Album spotkał się z mieszanymi recenzjami; niektórzy recenzenci chwalili melodyjność, przyrównując album do muzyki rockowej lat 1987–1991, podczas gdy inni uważali, że zespół nie wykorzystał potencjału.

</doc>
<doc id="2627419" url="https://pl.wikipedia.org/wiki?curid=2627419" title="Wacław Majewski">
Wacław Majewski



</doc>
<doc id="2627423" url="https://pl.wikipedia.org/wiki?curid=2627423" title="Duna">
Duna

Duna – typ parowozów wąskotorowych, zbudowanych przez Fablok w Chrzanowie w 1949 roku dla kolei rumuńskich, na tor szerokości 760 mm.
Historia.
Parowóz typu Duna (oznaczenie typu producenta) został opracowany w Fabryce Lokomotyw Fablok w Chrzanowie na zlecenie Rumunii, jako eksportowa wersja produkowanego dla PKP parowozu Px48, na tor o szerokości 760 mm. Do projektu wprowadzono wiele drobnych zmian. Główną zauważalną różnicę stanowił oddzielny zbieralnik pary i pojedyncza piasecznica na kotle (podobnie jak w parowozie Px29 będącym pierwowzorem Px48), zamiast zbieralnika połączonego z dwoma piasecznicami. Ponadto, zastosowano mniejszy dwuosiowy tender zamiast czteroosiowego, produkowany w zakładach Konstal w Chorzowie. Kotły były produkowane w Warszawskiej Fabryce Maszyn. Dalsze różnice stanowił hamulec parowy zamiast powietrznego oraz ogrzewanie parowe pociągu. Osprzęt był typowy dla polskich parowozów.
Zbudowano 10 takich lokomotyw, które zostały dostarczone Rumunii. Nosiły one numery fabryczne 2102-2111 i otrzymały na kolejach rumuńskich CFR numery od 764.51 do 764.60 (według innych źródeł, numery fabryczne 1990-1999 i oznaczenia 764.050 do 764.059, przy czym numer 050 znajduje potwierdzenie na zdjęciu obok, a tender numeru 056 stoi w muzeum w miejscowości Szybin).
Opis.
Parowóz wąskotorowy o układzie osi D, z silnikami bliźniaczymi na parę przegrzaną (Dh2) i doczepnym tendrem o układzie osi 2'. Budka maszynisty otwarta od tyłu, tender posiada kontrbudkę. Kocioł ze stojakiem półpromienistym i stalową skrzynią ogniową. Na kotle umieszczony zbieralnik pary, za nim piasecznica. Kocioł miał przegrzewacz pary Schmidta, z zaworem Łopuszyńskiego na komorze przegrzewacza do chłodzenia powietrzem elementów przegrzewacza przy zamkniętej przepustnicy. Zasilanie w wodę za pomocą dwóch inżektorów ssąco-tłoczących Friedmanna o wydajności 120 l/min.
Ostoja belkowa, ostojnice grubości 60 mm. Usprężynowanie górne, kombinowane. Dla pokonywania łuków o promieniu 35 m, koła drugiej osi miały zwężone obrzeża o 3 mm, a czwarta oś możliwość przesuwu na boki po 15 mm.
Bliźniacze silniki parowe z suwakami tłoczkowymi, o wlocie pary wewnętrznym. Mechanizm napędowy napędzał trzecią oś, pozostałe były wiązane. Mechanizm parorozdzielczy Heusingera z zawieszeniem wodzidła suwakowego Huna oraz nawrotnicą śrubową. Hamulec parowy. Parowóz nie był wyposażony w sprężarkę i hamulce pneumatyczne. Zderzak centralny typu tramwajowego. Oświetlenie początkowo naftowe.
Parowóz mógł ciągnąć po poziomym torze pociąg o masie 450 t z prędkością 15 km/h.

</doc>
<doc id="2627427" url="https://pl.wikipedia.org/wiki?curid=2627427" title="Hrabstwo Houston (Georgia)">
Hrabstwo Houston (Georgia)

Hrabstwo Houston (ang. "Houston County") – hrabstwo w środkowej części stanu Georgia w Stanach Zjednoczonych. 
Geografia.
Według spisu z 2010 roku obszar całkowity hrabstwa obejmuje powierzchnię 379,83 mil2 (984 km2), z czego 376,75 mil2 (976 km2) stanowią lądy, a 3,08 mil2 (8 km2) stanowią wody. Według danych United States Census Bureau w roku 2010 miało 139900 mieszkańców. Jego siedzibą administracyjną jest Perry.

</doc>
<doc id="2627429" url="https://pl.wikipedia.org/wiki?curid=2627429" title="Autostrada R6 (Kosowo)">
Autostrada R6 (Kosowo)

Autostrada R 6 – budowana autostrada w Kosowie przebiegająca między Prisztiną a Han i Elezit przy granicy z Macedonią Północną. Łączy Prisztinę ze stolicą Macedonii Północnej, Skopje. Długość autostrady ma wynosić 60 km. Procedura przetargowa ma rozpocząć się w 2012 roku, a budowa planowana jest na lata 2013–2014.

</doc>
<doc id="2627432" url="https://pl.wikipedia.org/wiki?curid=2627432" title="System III">
System III

UNIX System III (znany też jako System 3) – wersja systemu operacyjnego Unix wprowadzona przez "Unix Support Group" (USG) związana z AT&amp;T. Jego pierwsza wersja została wydana przez Bell Labs w roku 1982. UNIX System III był swego rodzaju mieszanką poprzednich wersji Unixa tegoż zespołu: wersji PWB/UNIX 2.0, wersji CB UNIX 3.0, wersji UNIX/TS 3.0.1 i wersji UNIX/32V. Współpracował z komputerami DEC, PDP-11 i VAX. 
Genezą nazwy (a dokładniej genezą trójki w nazwie) jest najprawdopodobniej fakt, że system bazuje na wersjach UNIX/TS 3.0.1 oraz CB UNIX 3. Dokumentacja systemu mówi nam o systemie nazwanym UNIX Edition 3.0 choć nie było wcześniej ani systemu z I czy II przy nazwie. Nie było także oficjalnej publikacji systemu UNIX/TS 4.0 (który byłby Systemem IV). System III został więc zastąpiony dopiero przez System V, bazujący na UNIX/TS 5.0. System V był pierwszą komercyjną wersją Uniksa AT&amp;T.
Wraz z systemem wprowadzonych zostało parę nowości, jak np. potok nazwany, polecenie uname, a także run queue. Jednakże nie zawierał funkcji, które wprowadzone zostały w BSD takich jak C shell (csh) i edytowanie na ekranie.
Różne wariacje systemu III zawierały m.in.: HP-UX, IRIX, IS/3, PC-UX, PNX, SINIX, Venix and Xenix (wczesne wersje).

</doc>
<doc id="2627434" url="https://pl.wikipedia.org/wiki?curid=2627434" title="HD 62166">
HD 62166

HD 62166 – biały karzeł położony w gwiazdozbiorze Rufy w centrum mgławicy planetarnej NGC 2440. Jest to jedna z najgorętszych znanych gwiazd.
Temperatura gwiazdy wynosi przynajmniej 200 tysięcy K, jej jasność wynosi około 1100 . Masa HD 62166 wynosi około 0,6 , a jej promień wynosi 0,028 .

</doc>
<doc id="2627439" url="https://pl.wikipedia.org/wiki?curid=2627439" title="Vespa 150 TAP">
Vespa 150 TAP

Vespa 150 TAP – włoski skuter Vespa zmodyfikowany do transportu działa bezodrzutowego M20, używany przez francuskie wojska powietrznodesantowe ("troupes aéroportées", TAP). Skuter był produkowany w latach 1956-1959 w zakładach Ateliers de Construction de Motocycles et Automobiles, w których także składano na licencji niemodyfikowane Vespy.
Skutery używane były tylko do przewożenia działa i jego trójnożnego statywu. Na samym skuterze nie zamontowano żadnych przyrządów celowniczych i broń miała być używana zasadniczo do strzelania z podstawy, ale w sytuacji awaryjnej możliwe było oddanie strzału bezpośrednio ze skutera.
Vespy zostały użyte bojowo w czasie wojny algierskiej, gdzie okazało się, że szczególnie w trudnym terenie niewielkie skutery były wyraźnie przeciążone masą działa i już po wojnie broń ta została wycofana z użycia. Niemniej w czasie wojny same skutery (po zdjęciu z nich działa) były bardzo popularnym środkiem transportu dla oficerów i podoficerów.

</doc>
<doc id="2627447" url="https://pl.wikipedia.org/wiki?curid=2627447" title="Jan Skotnicki">
Jan Skotnicki



</doc>
<doc id="2627457" url="https://pl.wikipedia.org/wiki?curid=2627457" title="Stanisław Kropiński">
Stanisław Kropiński

Stanisław Kropiński herbu Sulima (zm. w Gdańsku) – miecznik nowogrodzki i poseł brzeski na sejm w 1748 roku, sędzia grodzki brzeskolitewski, porucznik petyhorski, konsyliarz województwa brzeskolitewskiego w konfederacji barskiej.
Podpisał elekcję Stanisława Augusta Poniatowskiego.

</doc>
<doc id="2627467" url="https://pl.wikipedia.org/wiki?curid=2627467" title="Kazimierz Bielawski (poseł)">
Kazimierz Bielawski (poseł)

Kazimierz Bielawski herbu Zaremba – podkomorzy wołkowyski, pisarz ziemski wołkowyski, marszałek powiatu wołkowyskiego w konfederacji radomskiej w 1767 roku, marszałek powiatu wołkowyskiego w konfederacji barskiej.
Życiorys.
W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku, poseł powiatu wołkowyskiego na sejm 1767 roku.

</doc>
<doc id="2627468" url="https://pl.wikipedia.org/wiki?curid=2627468" title="Jacek Puttkamer">
Jacek Puttkamer



</doc>
<doc id="2627469" url="https://pl.wikipedia.org/wiki?curid=2627469" title="Girolamo Muziano">
Girolamo Muziano

Girolamo Muziano (ur. ok. 1532 w Acquafredda, zm. 1592 w Rzymie) – włoski malarz okresu późnego renesansu.
Urodził się w Acquafredda koło miasta Brescia, ale aktywny był głównie w Rzymie. Do 1549 roku przebywał w Wenecji, a od 1550 roku w Rzymie. Karierę rozpoczął po namalowaniu obrazu "Zmartwychwstanie Łazarza" w 1555 roku. W latach 1560-1566 pracował dla kardynała Ippolito d’Este, ozdabiając jego willę d’Este w Tivoli. Szczytowy okres jego twórczości przypada na lata 1570-1580.
Specjalizował się w malarstwie historycznym w stylu wzorującym się na malarstwie Michała Anioła.
Pochowany został w kościele Santa Maria Maggiore.
Jedyny w Polsce przypisywany mu obraz znajduje się w kościele w miejscowości Ukta – jest to "Opłakiwanie Chrystusa".

</doc>
<doc id="2627471" url="https://pl.wikipedia.org/wiki?curid=2627471" title="Spiegelberg">
Spiegelberg

Geografia.
Polska.
Dawne nazwy miejscowości:

</doc>
<doc id="2627472" url="https://pl.wikipedia.org/wiki?curid=2627472" title="Ulica Sienna">
Ulica Sienna



</doc>
<doc id="2627473" url="https://pl.wikipedia.org/wiki?curid=2627473" title="Stanisław Stuligłowa">
Stanisław Stuligłowa

Stanisław Stuligłowa (ur. 13 listopada 1952 w Świdwinie, zm. 18 kwietnia 2012 w Kołobrzegu) – polski trener łucznictwa, m.in. polskiej kadry narodowej.
Życiorys.
Był absolwentem Liceum Medycznego w Kołobrzegu i Akademii Wychowania Fizycznego w Krakowie. W latach 1974-1993 pracował jako trener w klubie MZKS Kotwica Kołobrzeg, od 1993 w Kołobrzeskim Stowarzyszeniu Łuczników Mewa. Od 1986 do 2000 prowadził także polską kadrę narodową w łucznictwie. Jego największym sukcesem był brązowy medal drużyny kobiecej w składzie Iwona Dzięcioł, Katarzyna Klata i Joanna Nowicka na Igrzyskach Olimpijskich w Atlancie (1996), a najwybitniejszymi zawodniczkami klubowymi Joanna Nowicka, Beata Iwanek-Rozwód i Edyta Korotkin-Adamowska.
Był odznaczony Srebrnym Krzyżem Zasługi (1996), Złotą Odznaką Zasłużony Działacz Kultury Fizycznej (1993).

</doc>
<doc id="2627474" url="https://pl.wikipedia.org/wiki?curid=2627474" title="Roses (album)">
Roses (album)

Roses – szósty studyjny album irlandzkiego zespołu The Cranberries. Pierwotnie miał ukazać się w 2004 roku. Album uzyskał w Polsce status złotej płyty. Album zajął 37. miejsce na brytyjskiej liście sprzedaży UK Albums Chart. Wszystkie teksty zostały napisane przez Dolores O’Riordan. Kompozycje są autorstwa O’Riordan i Noela Hogana, z wyjątkiem utworów 2, 7, 8 i 10, które są autorstwa O’Riordan.

</doc>
<doc id="2627483" url="https://pl.wikipedia.org/wiki?curid=2627483" title="Ewa Lejczak">
Ewa Lejczak

Ewa Lejczak, znana również jako Ewa Lejczak-Paradowska, (ur. 27 maja 1948, zm. 12 lutego 2009 w Krakowie) – polska aktorka teatralna i filmowa.
Życiorys.
W 1971 roku ukończyła studia na PWST w Krakowie. Występowała w następujących teatrach:

</doc>
<doc id="2627484" url="https://pl.wikipedia.org/wiki?curid=2627484" title="Ewa Lejczak-Paradowska">
Ewa Lejczak-Paradowska



</doc>
<doc id="2627486" url="https://pl.wikipedia.org/wiki?curid=2627486" title="Szybkość pochłaniania właściwego energii">
Szybkość pochłaniania właściwego energii



</doc>
<doc id="2627487" url="https://pl.wikipedia.org/wiki?curid=2627487" title="João Alves">
João Alves

João Artur Rosa Alves (ur. 18 sierpnia 1980 w Chaves) − portugalski piłkarz, od lata 2014 roku grający w klubie SC Freamunde. Występuje na pozycji pomocnika. W reprezentacji Portugalii zadebiutował w 2005 roku. Do tej pory rozegrał w niej trzy mecze (stan na 21 marca 2013r.).

</doc>
<doc id="2627488" url="https://pl.wikipedia.org/wiki?curid=2627488" title="Absorpcja swoista">
Absorpcja swoista

Absorpcja swoista, absorpcja właściwa – energia pochłonięta lub rozpraszana w masie zawartej w objętości tkanki biologicznej w czasie ekspozycji na pole elektromagnetyczne, zwykle o częstotliwości radiowej.
Absorpcję swoistą wyraża się w dżulach na kilogram.
Parametr ten wykorzystywany jest do określenia wielkości energii (dW) pochłoniętej przez daną tkankę lub cały organizm o danej masie (dm), gęstości (ρ) i objętości (dV).

</doc>
<doc id="2627489" url="https://pl.wikipedia.org/wiki?curid=2627489" title="Stanisław Kieljan">
Stanisław Kieljan

Stanisław Kieljan (ur. 8 sierpnia 1907 w Będzinie, zm. 13 sierpnia 1942 w Oświęcimiu) – działacz komunistyczny w Zagłębiu Dąbrowskim i na Górnym Śląsku.
Po ukończeniu szkoły powszechnej terminował w warsztacie ślusarskim. 
Od 1924 członek Związku Młodzieży Komunistycznej (ZMK), a od 1926 KPP. Działał również w Stowarzyszeniu Wolnomyślicieli Polskich, m.in. w kwietniu 1928 reprezentował Zagłębie na krajowym zjeździe Stowarzyszenia. Podczas kampanii wyborczej do Sejmu w 1928 organizował wiece i zebrania, agitował do głosowania na komunistyczną listę Bloku Jedności Robotniczo-Chłopskiej. W 1928 został skazany na 8 miesięcy więzienia za współorganizację manifestacji z okazji Międzynarodowego Dnia Młodzieży. Po zwolnieniu podjął działalność w MOPR i w Robotniczej Spółdzielni Spożywców Zagłębia Dąbrowskiego (opanowanej przez komunistów). W sierpniu 1931 współorganizował protest przeciwko likwidacji sklepu spółdzielczego na Ksawerze, za co został skazany na 1,5 roku więzienia. Po zwolnieniu działał wśród bezrobotnych w Będzinie. Podczas okupacji hitlerowskiej pracował w kopalni "Paryż". W pierwszej połowie 1942 organizował PPR i akcje sabotażowe w Będzinie, głównie w kopalni. Był czołowym działaczem będzińskiej PPR. 30 czerwca 1942 został aresztowany przez gestapo i wysłany do obozu Auschwitz-Birkenau, gdzie zmarł. Pozostawił żonę (działaczkę KPP i PPR) i córkę.

</doc>
<doc id="2627490" url="https://pl.wikipedia.org/wiki?curid=2627490" title="Chór Akademicki Wydziału Nauk Ekonomicznych i Zarządzania Uniwersytetu Szczecińskiego">
Chór Akademicki Wydziału Nauk Ekonomicznych i Zarządzania Uniwersytetu Szczecińskiego

Chór Akademicki Uniwersytetu Szczecińskiego - chór mieszany działający w strukturach Wydziału Nauk Ekonomicznych i Zarządzania Uniwersytetu Szczecińskiego, kierowany przez dyrygenta dra Tadeusza Buczkowskiego. Jest jedynym tego typu zespołem funkcjonującym w ramach Uniwersytetu Szczecińskiego. Skupia on przede wszystkim studentów, absolwentów i pracowników naukowych swojej macierzystej uczelni, a także innych szczecińskich ośrodków dydaktycznych. Obecnie skład zespołu wynosi około 60 osób.
Chór wykonuje muzykę a cappella sakralną i świecką różnych epok, utwory ludowe, współczesne, a także wielkie formy wokalno-instrumentalne (takie jak m.in. "Dixit Dominus" Georga Friedricha Händla, "Msza Nelsońska d-moll" Franza Josepha Haydna czy "Msza Koronacyjna C-dur" Wolfganga Amadeusa Mozarta), koncertując zarówno w kraju, jak i za granicą. Zespół ma w dorobku album kolędowy "Witaj Gwiazdko Złota" oraz koncertowe DVD, zawierające zapis występu u boku Chóru i Orkiestry Opery na Zamku w Szczecinie z maja 2011 roku.
Historia.
Zespół powstał w październiku 2006 roku z inicjatywy ówczesnego dziekana WNEiZ prof. zw. dra hab. Edwarda Urbańczyka oraz dra Tadeusza Buczkowskiego, dyrygenta od wielu lat związanego ze szczecińską chóralistyką.
W ciągu 5 lat istnienia chór zdołał opracować bardzo szeroki repertuar (utwory autorstwa m.in. W.A. Mozarta, F.J. Haydna, G.F. Händla, W. Kilara, D. Bortnianskiego, M. Gomółki, Wacława z Szamotuł, J. Busto, C. Orffa czy szczecińskiego kompozytora, Marka Jasińskiego), który pozwolił mu koncertować nie tylko w Szczecinie, ale również poza jego granicami.
Przełomowy dla działalności chóru okazał się być rok 2009. Rozpoczął się on od zdobycia przez zespół wyróżnienia na XV Ogólnopolskim Festiwalu Kolęd i Pastorałek w Będzinie. Na jesieni tego samego roku nagrał on swoją pierwszą płytę - album "Witaj Gwiazdko Złota", zawierający najpiękniejsze polskie i zagraniczne kolędy oraz pastorałki. W grudniu zaś, chór odbył pierwsze w swojej historii zagraniczne tournée, podczas którego reprezentował Szczecin jako miasto ubiegające się o tytuł Europejskiej Stolicy Kultury 2016. Zespół zaśpiewał wówczas m.in. w Paryżu i w siedzibie Parlamentu Europejskiego w Brukseli.
Koncert dla europarlamentarzystów chór powtórzył także w grudniu kolejnego roku, podczas swojej drugiej zagranicznej trasy koncertowej - tym razem występując w Strasburgu. Kilka miesięcy wcześniej, tj. w maju 2010 w ramach obchodów 25-lecia Uniwersytetu Szczecińskiego zespół wykonał wspólnie z chórem ówczesnej Katedry Edukacji Artystycznej, "Mszę Koronacyjną C-dur" Wolfganga Amadeusa Mozarta.
Rok później, w maju 2011 z okazji Jubileuszu 5-lecia istnienia zespołu, wraz z Chórem, Orkiestrą i solistami szczecińskiej Opery na Zamku, chór wykonał "Mszę Nelsońską d-moll" Franza Josepha Haydna. W uroczystym koncercie, którego zapis został wydany na płycie DVD, wziął również udział słynny polski skrzypek Konstanty Andrzej Kulka.
W styczniu 2012 roku chór wziął udział w VII Ogólnopolskim Konkursie Kolęd i Pastorałek w Chełmnie, na którym zdobył tytuł "Laureata Srebrnego Pasma" oraz "Puchar Przewodniczącego Rady Miasta Chełmna". Trzy miesiące później, tj. w kwietniu tego samego roku, zespół wystąpił w Filharmonii Berlińskiej na zaproszenie Chóru Radia Berlin i Berlińskiej Radiowej Orkiestry Symfonicznej, gdzie wspólnie z nimi wykonał "Mszę Nelsońską d-moll" Franza Josepha Haydna.

</doc>
<doc id="2627491" url="https://pl.wikipedia.org/wiki?curid=2627491" title="Korneliusz (staroobrzędowy metropolita moskiewski)">
Korneliusz (staroobrzędowy metropolita moskiewski)

Korneliusz, imię świeckie Konstantin Iwanowicz Titow (ur. 1 sierpnia 1947 w Oriechowie-Zujewie) – hierarcha staroobrzędowy, zwierzchnik Rosyjskiej Prawosławnej Cerkwi Staroobrzędowej.
Po ukończeniu VIII klasy, z powodu trudnej sytuacji rodzinnej, podjął pracę zarobkową w zakładach odlewniczo-mechanicznych w rodzinnym mieście. Równolegle kontynuował edukację w szkole wieczorowej, następnie w technikum i instytucie mechaniki samochodowej w Moskwie, który ukończył w 1976. W 1991 został przewodniczącym rady parafialnej parafii Rosyjskiej Prawosławnej Cerkwi Staroobrzędowej w Oriechowie-Zujewie. W 1997 metropolita moskiewski i całej Rusi Alimpiusz wyświęcił go na diakona-celibatariusza. 7 maja 2004 w soborze Opieki Matki Bożej w Moskwie metropolita moskiewski i całej Rusi Adrian wyświęcił go na kapłana i skierował do pracy duszpasterskiej w cerkwi Narodzenia Matki Bożej w Oriechowie-Zujewie.
21 października 2004 Uświęcony Sobór Rosyjskiej Prawosławnej Cerkwi Staroobrzędowej nominował go na biskupa kazańskiego i wiackiego. 14 maja 2005 ks. Konstantin Titow złożył wieczyste śluby mnisze z imieniem Korneliusz. Chirotonię biskupią przyjął w tym samym roku z rąk metropolity Adriana, biskupów nowosybirskiego Sylwana, kiszyniowskiego Eumeniusza i dalekowschodniego Hermana.
18 października 2005 Uświęcony Sobór, zwołany po śmierci metropolity Adriana, wybrał biskupa Korneliusza na jego następcę.
Poglądy.
Korneliusz otwarcie popiera inwazja Rosji na Ukrainę i popiera działania rosyjskiej armii. Twierdził, że ludzie na Ukrainie są rzekomo zabijani tylko dlatego, że myślą i mówią po rosyjsku. Korneliusz wezwał stronę ukraińską do złożenia broni i "powstrzymania ludobójstwa, szaleństwa".

</doc>
<doc id="2627493" url="https://pl.wikipedia.org/wiki?curid=2627493" title="Tylko ciebie chcę (film)">
Tylko ciebie chcę (film)

Tylko ciebie chcę (hiszp. Tengo ganas de ti) – hiszpański melodramat z 2012 roku, powstały na podstawie powieści Federica Moccii o tym samym tytule. Jest kontynuacją "Trzy metry nad niebem".
Fabuła.
Hache po pobycie w Londynie postanowił wrócić do Barcelony. Wszyscy i wszystko wokół niego się zmieniło. On też. Ale jedna rzecz pozostała taka sama. Bohater nie może zapomnieć Babi, wielkiej miłości swojego życia. Babi ułożyła swoje życie i jest zaręczona z innym mężczyzną. Hache zmienia środowisko, przyjaciół, pracę W ten sposób spotyka Gin, zwariowaną dziewczynę, z którą zaczyna flirt. Czy jednak mężczyzna potrafi zapomnieć o swoich uczuciach do Babi?

</doc>
<doc id="2627496" url="https://pl.wikipedia.org/wiki?curid=2627496" title="Zdzisław Kunstmann">
Zdzisław Kunstmann

Zdzisław Kunstmann (ur. 27 stycznia 1909 w Rakszawie, zm. 1968) – polski reżyser radiowy, w latach 1945–1951 związany z Pomorską Rozgłośnią Polskiego Radia w Bydgoszczy.
Życiorys.
W okresie II Rzeczypospolitej był spikerem radiowym Polskiego Radia Lwów, następnie od 1 marca 1936 Polskiego Radia Warszawa oraz w Poznaniu. Po wybuchu II wojny światowej ewakuowany 8 września 1939, dotarł do Warszawy, gdzie pełnił funkcję spikera w rozgłośni warszawskiej. Był żołnierzem Armii Krajowej. Za tę działalność po wojnie był szykanowany i prześladowany.
W kwietniu 1945 r. osiedlił się w Bydgoszczy, gdzie znalazł zatrudnienie w Rozgłośni Pomorskiej Polskiego Radia przy ul. Gdańskiej 50. Kierował działem informacyjnym, był reżyserem radiowym, autorem słuchowisk. Razem z Czesławem Nowickim był autorem pierwszej w powojennej Polsce audycji satyryczno-muzycznej „"Pokrzywy nad Brdą"”. Audycję tę nadano po raz pierwszy 24 czerwca 1945 r., w oprawie muzycznej Grzegorza Kardasia. Jednym z prowadzących tę audycję był Jeremi Przybora. Natomiast dla Teatru Wyobraźni napisał i reżyserował słuchowisko „"Powracająca fala"”.
W 1946 r. z okazji obchodów 600-lecia nadania praw miejskich Bydgoszczy, ukazała się drukiem jego „"Piosenka o Bydgoszczy"”. Tekst i muzykę napisał pod pseudonimem Jan Wojtkiewicz w opracowaniu Grzegorza Kardasia.
Zwolniony w 1951 r. z rozgłośni bydgoskiej, wyjechał do Szczecina, gdzie pracował jako pomocnik w „Estradzie”. Pod koniec życia, poważnie chory, otrzymał pracę w Rozgłośni Polskiego Radia w Poznaniu. Zmarł w Poznaniu w 1968 r.

</doc>
<doc id="2627502" url="https://pl.wikipedia.org/wiki?curid=2627502" title="Warszawski Klub Seniorów Lotnictwa">
Warszawski Klub Seniorów Lotnictwa

Warszawski Klub Seniorów Lotnictwa ,WKSL – stowarzyszenie weteranów pracy i służby w lotnictwie. 
Historia.
Stowarzyszenie weteranów pracy i służby w lotnictwie, będące dziedzicem Klubu Seniorów Lotnictwa założonego w kwietniu 1939 roku przy Aeroklubie Rzeczypospolitej Polskiej, wznowionego po wojennej przerwie początkowo pod nazwą Komisji Historycznej Aeroklubu RP, a od 1957 roku jako Klub Seniorów Lotnictwa. Nazwę „Warszawskiego” Klub nosi od 1969 roku. Od roku 1994 WKSL jest stowarzyszeniem samodzielnym, reprezentowanym w Radzie Seniorów Lotnictwa przy Aeroklubie Polskim. Od 2007 r. dysponuje własnym sztandarem. 
Cele stowarzyszenia.
WKSL funkcjonuje w oparciu o statut (ostatnia wersja z października 2017 r.), który wśród głównych celów stowarzyszenia wymienia:
Przedsięwzięciami służącymi realizacji powyższych celów są okresowe spotkania członków Klubu, akcje odczytowe, wycieczki, uczestnictwo w związanych z lotnictwem imprezach okolicznościowych, działania na rzecz utrwalania pamięci o osiągnięciach polskiego lotnictwa, w szczególności wśród młodzieży, prowadzenie modelarni lotniczych oraz opieka nad miejscami związanymi z historią polskich skrzydeł, w tym nad ponad 400 grobami lotników na cmentarzach Warszawy i okolic.
Osiągnięcia.
Powyższe działania WKSL pozostawiły trwały ślad w postaci 
Władze.
W ciągu istnienia WKSL przez jego szeregi przewinęło się blisko 1000 weteranów pracy i służby w lotnictwie, rezydujących w Warszawie lub jej okolicy. Nieprzeciętnymi osobistościami byli prezesi Klubu. Pierwszym, przedwojennym, był ks. Janusz Radziwiłł, pierwszym zaś po wojnie znany działacz aeroklubowy, pilot doświadczalny i sportowy Kazimierz Chorzewski. Przez kilkanaście lat prezesem WKSL był Włodzimierz Wilanowski, b .dyrektor PLL LOT, po nim inni LOT-owcy, Zbigniew Dąbkowski i Jerzy Ekner oraz, przez 9 lat, Jerzy Madler, wieloletni nauczyciel akademicki na Wydziale Mechanicznym Energetyki i Lotnictwa Politechniki Warszawskiej. Od 2018 r. funkcję prezesa WKSL sprawuje Lesław Karst, absolwent Wydziału. MEiL PW. zasłużony menadżer polskiego agrolotnictwa, organizator jego wieloletnich operacji w Afryce. 
Zasłużeni działacze.
Wśród członków WKSL było i jest wiele postaci, których nazwiska są na trwale zapisane w historii lotnictwa polskiego, jak np. pierwszy Polak z międzynarodową licencją pilota samolotowego Michał hr. Scipio del Campo, pionier lotów arktycznych Jan Nagórski, baloniarze, triumfatorzy zawodów o puchar Gordona Bennetta, Franciszek Janik i Zbigniew Burzyński, wybitny inżynier i wynalazca Jan Oderfeld, znani konstruktorzy Ryszard Bartel, Bronisław Żurakowski i Leszek Dulęba, piloci komunikacyjni Klemens Długaszewski i Stanisław Płonczyński, piloci myśliwscy, weteran września 1939 Włodzimierz Gedymin i pilot Polskich Sił Powietrznych w Anglii Jerzy Szymankiewicz, zasłużone polskie lotniczki z wojennej organizacji ATA (Air Transport Auxiliary) Anna Leska-Daab i Jadwiga Piłsudska-Jaraczewska, słynny oficer wywiadu AK Kazimierz Leski, organizator światowych sukcesów polskich szybowników Tadeusz Rejniak, konstruktor szybowców Tadeusz Kostia i wielu innych. Wyróżniającymi się grupami są w WKSL byli piloci PLL LOT, piloci doświadczalni, mechanicy obsługi sprzętu latającego, agrolotniczy, kontrolerzy ruchu lotniczego, dydaktycy i eksperci lotniczy, inspektorzy nadzoru lotniczego i byli wojskowi.
Formy działania.
Ważną formą działalności WKSL są spotkania i prelekcje. Szczególnie uroczysty charakter mają spotkania z okazji Świąt Bożego Narodzenia („Opłatki”) i Wielkiej Nocy („Jajka”), służące wzmocnieniu więzi między członkami. Comiesięczne spotkania, którym zazwyczaj towarzyszą prelekcje zaproszonych ekspertów lub pokazy filmów, są ukierunkowane - obok podtrzymywania koleżeńskich więzi - na rozszerzanie wiedzy członków Klubu, zwłaszcza historycznej.. Podobną rolę spełniają wycieczki do ciekawych miejsc w kraju i zagranicą, organizowane zazwyczaj we współpracy z pokrewnymi stowarzyszeniami lotników wojskowych. W kraju odbywają się one na lotniska, do muzeów i miejsc pamięci, natomiast zagranicą wycieczki są zazwyczaj związane ze śledzeniem „polskich śladów” - dotychczas odbyły się one do USA, Rosji, Ukrainy, Holandii, Niemiec i Izraela. 
Systematycznie prowadzona jest przez Klub akcja czczenia miejsc pamięci” związanych z lotnictwem. Są nimi warszawskie lotnicze pomniki, teren przedwojennego Lotniska Mokotowskiego oraz miejsca głośnych tragicznych katastrof lotniczych (Cierlicko 1932, Michałowice 1936, Białobrzegi 1963, Okęcie 1980, Las Kabacki 1987. 
Działalność WKSL była wielokrotnie honorowana: m.in. Klub otrzymał dwukrotnie Medal Opiekuna Miejsc Pamięci Narodowej (w 1989 r. Srebrny, a w 2014 r. Złoty), w 1999 roku Wyróżnienie Honorowe „Błękitne Skrzydła”, w 2009 r. Medal „Pro Memoria” oraz tytuł „Zasłużonego dla Warszawy” i odznakę „Syreny” a w 2014 r. Złoty Medal „Za Zasługi dla Obronności Kraju” i Złoty Medal Aeroklubu Polskiego. Z Międzynarodowej Federacji Lotniczej FAI dyplomy Paula Tissandiera otrzymało kilku członków WKSL. W 2017 roku ta sama Federacja wyróżniła weterana Klubu Ryszarda Witkowskiego – jako 15. osobę na świecie, a pierwszego Polaka - Złotym Medalem Wiropłatowym (FAI Gold Rotorcraft Medal). W kraju odznaczeniami państwowymi i resortowymi uhonorowano wielu członków WKSL 
Klub, funkcjonujący w oparciu o społeczną działalność swoich członków, współpracuje z licznymi instytucjami i organizacjami, które go w różnej formie wspierają. Ze strony Sił Powietrznych czyni to warszawska 1 Baza Lotnictwa Transportowego, z którą WKSL podpisał w 2010 r. porozumienie o współpracy, a po stronie cywilnej PLL LOT, Instytut Lotnictwa, Politechnika Warszawska, Polska Agencja Żeglugi Powietrznej i władze samorządowe warszawskich dzielnic Ochota, Włochy i Mokotów. Wiele działań jest podejmowanych wspólnie ze szkołami, których patronami są wybitne postaci polskiego lotnictwa.
Przypisy.
Informacja o działaniach Warszawskiego Klubu Seniorów Lotnictwa jest na bieżąco podawana na prowadzonej przez Romana Woźniaka stronie internetowej www.wksl.waw.pl oraz w wydawanym nieregularnie wewnętrznym „Biuletynie WKSL”, którego prowadzącym jest Jerzy Ekner.

</doc>
<doc id="2627503" url="https://pl.wikipedia.org/wiki?curid=2627503" title="Doskonała zasada kosmologiczna">
Doskonała zasada kosmologiczna



</doc>
<doc id="2627505" url="https://pl.wikipedia.org/wiki?curid=2627505" title="Kernen">
Kernen

Niemcy:
Osoby:

</doc>
<doc id="2627508" url="https://pl.wikipedia.org/wiki?curid=2627508" title="Adrian (staroobrzędowy metropolita moskiewski)">
Adrian (staroobrzędowy metropolita moskiewski)

Adrian, imię świeckie Aleksandr Giennadjewicz Czetwiergow (ur. 14 lutego 1951, zm. 10 sierpnia 2005) – zwierzchnik Rosyjskiej Prawosławnej Cerkwi Staroobrzędowej w latach 2004-2005.
Życiorys.
Pochodził z kupieckiej rodziny z Kazania. W 1974 ukończył instytut lotnictwa w Kazaniu, uzyskał także podstawowe wykształcenie artystyczne. Pracował jako inżynier-konstruktor. W 1980 ożenił się z Natalją Sztriniową. W 1986 zakończył dotychczasową pracę i odtąd pracował wyłącznie w kazańskiej parafii staroobrzędowej pod wezwaniem Kazańskiej Ikony Matki Bożej, od 1995 także jako ikonograf. Napisał ikonostas dla parafii staroobrzędowej w Jekaterynburgu, pełnił funkcję przewodniczącego rady parafialnej w kazańskiej placówce duszpasterskiej staroobrzędowców.
W 1998 jego żona zmarła. 17 października 1999 został wyświęcony na diakona, prowadził pracę duszpasterską w cerkwi w Kazaniu. W tym samym roku Uświęcony Sobór Rosyjskiej Prawosławnej Cerkwi Staroobrzędowej nominował go na biskupa kazańskiego i wiackiego. 14 maja 2000 został wyświęcony na kapłana, zaś w 2001 złożył wieczyste śluby mnisze z imieniem Adrian. 29 kwietnia 2001 przyjął chirotonię biskupią z rąk metropolity moskiewskiego i całej Rusi Alimpiusza, biskupów jarosławskiego i kostromskiego Jana, nowosybirskiego i całej Syberii Sylwana, kijowskiego Sawwacjusza oraz kiszyniowskiego i całej Mołdawii Zosimy.
W lutym 2004 został wybrany na metropolitę moskiewskiego i całej Rusi po śmierci metropolity Alipiusza. Jako pierwszy w historii hierarcha staroobrzędowy nawiązał kontakty z Rosyjskim Kościołem Prawosławnym i podjął rozmowy w sprawie możliwej współpracy. Był również pierwszym zwierzchnikiem Rosyjskiej Prawosławnej Cerkwi Staroobrzędowej, który współdziałał z władzami świeckimi, uzyskując od mera Moskwy Jurija Łużkowa zgodę na odzyskanie przez staroobrzędowców dwóch cerkwi w stolicy kraju i odbudowę tradycyjnego centrum staroobrzędowców-popowców – Cmentarza Rogożskiego, na którym został pochowany. Jego inicjatywy wywołały kontrowersje wśród części duchowieństwa i wiernych Kościoła.
Wiele lat chorował na chorobę niedokrwienną serca. Zmarł w czasie procesji nad rzeką Wieliką w czasie wizyty duszpasterskiej w eparchii wiackiej wskutek czwartego zawału serca.
Miał syna i dwie córki.

</doc>
<doc id="2627509" url="https://pl.wikipedia.org/wiki?curid=2627509" title="José María Arancedo">
José María Arancedo

José María Arancedo (ur. 26 października 1940 w Buenos Aires) – argentyński duchowny katolicki, arcybiskup Santa Fe de la Vera Cruz w latach 2003-2018.
Życiorys.
Święcenia kapłańskie otrzymał 16 grudnia 1967 i został inkardynowany do diecezji Lomas de Zamora. Pracował duszpastersko w Burzaco oraz w Lomas de Zamora (parafia katedralna), był także profesorem i rektorem seminarium w La Plata. Po studiach teologicznych w Rzymie został wikariuszem generalnym diecezji.
Episkopat.
4 marca 1988 papież Jan Paweł II mianował go biskupem pomocniczym diecezji Lomas de Zamora, ze stolicą tytularną "Selemselae". Sakry biskupiej udzielił mu 6 maja 1988 ówczesny ordynariusz Lomas de Zamora - bp Desiderio Elso Collino.
19 listopada 1991 został mianowany biskupem diecezji Mar del Plata, zaś 15 grudnia 1991 kanonicznie objął urząd.
13 lutego 2003 Jan Paweł II mianował go arcybiskupem metropolitą Santa Fe de la Vera Cruz.
W listopadzie 2011 został wybrany przewodniczącym Konferencji Episkopatu Argentyny. Funkcję tę pełnił do 7 listopada 2017.
17 kwietnia 2018 przeszedł na emeryturę.

</doc>
<doc id="2627516" url="https://pl.wikipedia.org/wiki?curid=2627516" title="Korb">
Korb

Niemcy:
Osoby:

</doc>
<doc id="2627519" url="https://pl.wikipedia.org/wiki?curid=2627519" title="SA109">
SA109



</doc>
<doc id="2627522" url="https://pl.wikipedia.org/wiki?curid=2627522" title="Papirus 75">
Papirus 75



</doc>
<doc id="2627525" url="https://pl.wikipedia.org/wiki?curid=2627525" title="Jabad">
Jabad

Jabad (arab. يعبد; oficjalna pisownia w ang. Yabad) – palestyńskie miasto położone w muhafazie Dżanin, w Autonomii Palestyńskiej.
Położenie.
Miasto Dża'bad jest położone w północno-zachodniej części wzgórz Samarii, w odległości 12 km na zachód od miasta Dżanin.
W jego otoczeniu znajdują się wioski Zibda, Umm Dar, Tura al-Dżarbija, Nazlet Zeid i Kufeirit, oraz osiedla żydowskie Mewo Dotan i Chermesz. Na północ i północny wschód od miasta przebiega mur bezpieczeństwa, oddzielający terytorium Autonomii Palestyńskiej od państwa Izrael.
Demografia.
Według danych Palestyńskiego Centralnego Biura Statystycznego z 2007, miasto zajmowało powierzchnię 21,6 km². W mieście mieszkało wówczas 14 808 mieszkańców.
Historia.
W XVII-XVIII wieku wieś Dża'bad była znana z produkcji najlepszego sera w Samarii. Politycznie było rządzone przez arabski klan Kadri, który był sprzymierzony z najsilniejszym palestyńskim klanem rodziny al-Husajni.
W okresie brytyjskiego panowania nad Palestyną, w dniu 20 listopada 1935 w pobliżu wioski Dża'bad Brytyjczycy urządzili obławę na członków arabskiej organizacji paramilitarnej Czarna Ręka. Zginął wówczas szejk Izz ad-Din al-Kassam. Jego śmierć stała się legendą wśród palestyńskich Arabów. Podczas wojny domowej w Mandacie Palestyny w latach 1947-1948 w rejonie wioski działały siły Arabskiej Armii Wyzwoleńczej. Na początku I wojny izraelsko-arabskiej w maju 1948 obszar wioski zajęły wojska irackie. Pod koniec wojny zastąpił je jordański Legion Arabski, a Dża'bad znalazł się na terytorium okupowanym przez Jordanię.
W wyniku wojny sześciodniowej w 1967 Dża'bad znalazł się pod okupacją izraelską. Zawarte w 1983 Porozumienia z Oslo umożliwiło utworzenie Autonomii Palestyńskiej. Dża'bad został przekazany pod palestyńską administrację, jednak za sprawy bezpieczeństwa odpowiada izraelska armia. Na początku 2003 w pobliżu miasta wybudowano mur bezpieczeństwa, który oddzielił terytorium Autonomii Palestyńskiej od państwa Izrael. Powstanie muru spowodowało wzrost bezrobocia w mieście i okolicznych wioskach, które w 2006 osiągnęło poziom 88%.
Polityka.
W 2005 burmistrzem miasta został wybrany Walid Abadi.
Edukacja.
W mieście znajdują się szkoły dla chłopców Az Al-Deen i dla dziewcząt Abu Alaadis.
Gospodarka.
Podstawą lokalnej gospodarki jest rolnictwo. Większość tutejszych gruntów jest wykorzystywanych pod uprawy drzew oliwnych i zbóż. Ważnym źródłem dochodu jest także produkcja węgla drzewnego.
Poniżej znajduje się tabela ilustrująca wykorzystanie terenów należących do miasta:
Komunikacja.
Z miasta wyjeżdża się na południe na drogę nr 585, którą jadąc na wschód dojeżdża się do drogi nr 60 i następnie do miasta Dżanin. Natomiast jadąc na zachód dojeżdża się do skrzyżowania z drogą nr 596, prowadzącą na północny zachód do przejścia granicznego z Izraelem. Podczas zaburzeń społecznych lub zamieszek arabskich, izraelska armia wprowadza ograniczenia w dostępności z tych dróg. Stanowią one linię komunikacyjną żydowskich osiedli Mewo Dotan i Chermesz, łączącą je z Izraelem. Wówczas mieszkańcy miasta Dża'bad są zmuszeni do korzystania z bocznych lokalnych dróg. Stanowi to duże utrudnienie w codziennym życiu.

</doc>
<doc id="2627526" url="https://pl.wikipedia.org/wiki?curid=2627526" title="Cerkiew św. Ilii w Homlu">
Cerkiew św. Ilii w Homlu



</doc>
<doc id="2627527" url="https://pl.wikipedia.org/wiki?curid=2627527" title="Mikołajówek (województwo łódzkie)">
Mikołajówek (województwo łódzkie)

Mikołajówek – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2627528" url="https://pl.wikipedia.org/wiki?curid=2627528" title="KOffice">
KOffice



</doc>
<doc id="2627529" url="https://pl.wikipedia.org/wiki?curid=2627529" title="Maria od Wcielenia">
Maria od Wcielenia

Maria od Wcielenia ("Barbe Jeanne Avrillot") (ur. 1 lutego 1566 w Paryżu; zm. 18 kwietnia 1618 w Pontoise) – francuska Błogosławiona Kościoła katolickiego.
Życiorys.
Urodziła się 1 lutego 1566 roku. Była córką francuskiego urzędnika państwowego. Kształciła się w klasztorze w Longchamps. Chciała zostać zakonnicą, lecz mając 16 lat wyszła za mąż za Pierre Acarie, który był żarliwym katolikiem. Z tego związku urodziła sześcioro dzieci: jej trzy córki wstąpiły do klasztoru karmelitanek, a syn został księdzem. W 1613 roku zmarł jej mąż, wówczas wstąpiła do klasztoru karmelitanek i przyjęła imię zakonne Maria od Wcielenia. . Zmarła 18 kwietnia 1618 roku w wieku 52 lat w opinii świętości.
Została beatyfikowana przez papieża Piusa VI w dniu 5 czerwca 1791 roku.

</doc>
<doc id="2627530" url="https://pl.wikipedia.org/wiki?curid=2627530" title="Młynisko (powiat łaski)">
Młynisko (powiat łaski)

Młynisko – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2627531" url="https://pl.wikipedia.org/wiki?curid=2627531" title="Orchów-Wesółka">
Orchów-Wesółka

Orchów-Wesółka – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2627537" url="https://pl.wikipedia.org/wiki?curid=2627537" title="Maria od Opatrzności">
Maria od Opatrzności

Maria od Opatrzności, właściwie Eugénie Smet (ur. 25 marca 1825 w Lille, zm. 7 lutego 1871 w Paryżu) – francuska Błogosławiona Kościoła katolickiego.
Życiorys.
Urodziła się jako trzecie z sześciorga dzieci swoich rodziców. Wstąpiła do klasztoru, a jej przyjacielem był św. Jan Maria Vianney. Założyła Stowarzyszenie Pomocników Świętych Dusz. Zmarła 7 lutego 1871 roku na raka w opinii świętości.
Została beatyfikowana przez papieża Piusa XII w dniu 26 maja 1957 roku.

</doc>
<doc id="2627538" url="https://pl.wikipedia.org/wiki?curid=2627538" title="Kaplica pomocnicza Kazańskiej Ikony Matki Bożej w Kożanach">
Kaplica pomocnicza Kazańskiej Ikony Matki Bożej w Kożanach

Kaplica Kazańskiej Ikony Matki Bożej "(znana również pod wezwaniem św. Jerzego)" – prawosławna kaplica pomocnicza w Kożanach. Należy do parafii Podwyższenia Krzyża Pańskiego w Kożanach, w dekanacie Białystok diecezji białostocko-gdańskiej Polskiego Autokefalicznego Kościoła Prawosławnego.
Świątynia znajduje się na obrzeżach wsi, w uroczysku "Święte Miejsce". Wzniesiona w 1880 według projektu Teodozego Zdanuczyka. Budowla drewniana, jednonawowa, salowa, zamknięta prostokątnie. Dach blaszany, dwuspadowy, z czworoboczną wieżyczką zakończoną ostrosłupowym hełmem. Wokół kaplicy ogrodzenie z drucianej siatki.
Obiekt wyremontowano w latach 90. XX w.
Główna uroczystość (nabożeństwo z procesją) odbywa się 21 września (według starego stylu 8 września) – w święto Narodzenia Bogurodzicy.
Uwagi.
Na terenie parafii, we wsi Zajączki znajduje się kaplica-sanktuarium, również pod wezwaniem Kazańskiej Ikony Matki Bożej.

</doc>
<doc id="2627539" url="https://pl.wikipedia.org/wiki?curid=2627539" title="Ostrów-Osiedle">
Ostrów-Osiedle

Ostrów-Osiedle – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2627541" url="https://pl.wikipedia.org/wiki?curid=2627541" title="Jan Michał Hube">
Jan Michał Hube



</doc>
<doc id="2627542" url="https://pl.wikipedia.org/wiki?curid=2627542" title="Zyklon B">
Zyklon B



</doc>
<doc id="2627543" url="https://pl.wikipedia.org/wiki?curid=2627543" title="Ryszard Demel">
Ryszard Demel

Ryszard Demel (ur. 21 grudnia 1921 roku w Ustroniu na Śląsku cieszyńskim) – witrażysta, malarz, wykładowca uniwersytecki i działacz polonijny.
Biografia.
Ojciec był Czechem, matka Polką z Bietów z włoskimi korzeniami. Ojciec rysownik w fabryce porcelany we Frydlandzie był ekspertem w barwieniu i drukowaniu płótna. Przyjął pracę w Andrychowie. Ryszard po ukończeniu szkoły powszechnej podjął naukę w Szkole Handlowej w Bielsku-Białej. Po maturze brał udział w kampanii wrześniowej w 1939 roku na Polesiu. Wzięty do niewoli, z więzienia w Kobryniu po wybuchu tyfusu udało mu się wrócić do Andrychowa, gdzie został zatrudniony na poczcie, później przydzielony do robót na roli pod Legnicą, po czym do transportów pocztowych przez Europę. W 1944 roku z zapaleniem płuc był leczony w szpitalu włoskim w Rovigo. Uwolniony przez Aliantów dotarł do II Korpusu W.P. Generała Andersa.
Przydzielony do Biura Oświaty II Warszawskiej Dywizji Pancernej w Maceracie, został polecony przez generała Bronisława Rakowskiego na odkomenderowanie do Rzymu, do Ośrodka Akademickiego na studia na Akademii Sztuk Pięknych. Tu uzyskał pierwszą po wojnie wysoką ocenę z historii sztuki. W ośrodku będącym w służbie obsady Garnizonu Rzymu, studiował w Polskim Studium Malarstwa prowadzonym przez prof. Mariana Bohusza-Szyszkę. Po wyjeździe II Korpusu do Anglii, Demel kontynuował studia w Polskim Studium, a po uzyskaniu stypendiów, w Sir John Cass Art Institute, Central School of Arts i London University Slade School of Arts.
Mianowany kierownikiem Pracowni malarskiej Aktu przy Konfraterni Artystów i Aktorów Teatru II Korpusu w Londynie, podjął się pracy w studio znanego witrażownika J.E. Nuttgensa w High Wycombe, którego został pierwszym asystentem.
Od roku 1952 był nauczycielem w trzech liceach w Hastings, gdzie urządził swoją pracownię witrażu i zdefiniował wyniki nowatorskich eksperymentów ze szkłem, efektami światła i refrakcji w kompozycjach mozaikowych, nazwanych „mozaikami refrakcyjnymi”. Zostały uznane i zarejestrowane przez angielskie Biuro Patentowe jako nowość, jako pomost między tradycyjną mozaiką (ze światłem odbitym) i witrażem (ze światłem przenikającym szkło).
Po dziesięcioletnim pobycie w Hastings, Demel przeniósł się do Padwy we Włoszech, rodzinnego miasta żony. Po witrażach w Anglii wykonał liczne i we Włoszech. Najbardziej sławnymi jest cykl pięciu witraży w Duomo – katedrze w Padwie (około 24 m²).
Wzbogacił swoją artystyczno-literacką osobowość przyjaźnią z Sergiuszem Piaseckim, autorem „Kochanka Wielkiej Niedźwiedzicy”. Autor powierzył Demlowi w testamencie prawa autorskie i swoje archiwum. Artysta opracował biografię pisarza ("Sergiusz Piasecki 1901-1964: życie i twórczość") i wydał w Polsce wszystkie jego powieści. Jako lektor języka i literatury angielskiej pracował w Instytucie Hotelarstwa w Abano Terme, w Liceach Języków, na Wydziale Psychologii i Pedagogiki w Padwie oraz na Uniwersytecie Ca’Foscari w Wenecji jako lektor języka i literatury polskiej, uzyskał doktorat z nauk humanistycznych na Polskim Uniwersytecie na Obczyźnie w Londynie oraz tytuły B.A. Bachelor of Arts, Fellow of the Institute of Linguists (F.I.L.) i Fellow of the Royal Society of Arts. Jako członek aktywny Polskiego Towarzystwa Naukowego na Obczyźnie, jest na liście wybitnych polskich uczonych za zgłębienie tajemnic światła w sztuce witrażu i za osiągnięcia literackie i artystyczne.
Brał udział w ponad 100 wystawach, m.in. w Zachęcie w wystawie „Jesteśmy” w 1991 r., publikował artykuły w czasopismach polskich, angielskich i włoskich, został odznaczony medalami: War Medal 1939-45, Legion d’Oro ONU, Pro Memoria, Europeen de Culture, Odrodzenia (od Senatu RP), Złotym medalem Gloria Artis, AIAP-UNESCO (członkostwem dożywotnim). 15 grudnia 2019 w Padwie, Konsul Generalny RP w Mediolanie wręczyła prof. Ryszardowi Demelowi Krzyż Kawalerski Orderu Zasługi Rzeczypospolitej Polskiej, nadany mu przez Prezydenta RP Andrzeja Dudę.
Jest honorowym obywatelem Padwy i Ustronia.

</doc>
<doc id="2627544" url="https://pl.wikipedia.org/wiki?curid=2627544" title="211M">
211M



</doc>
<doc id="2627545" url="https://pl.wikipedia.org/wiki?curid=2627545" title="212M">
212M



</doc>
<doc id="2627547" url="https://pl.wikipedia.org/wiki?curid=2627547" title="Indeks Jaccarda">
Indeks Jaccarda

Indeks Jaccarda, współczynnik podobieństwa Jaccarda – statystyka używana do porównywania zbiorów.
Współczynnik Jaccarda mierzy podobieństwo między dwoma zbiorami i jest zdefiniowany jako iloraz mocy części wspólnej zbiorów i mocy sumy tych zbiorów:
Wartości przyjmowane przez współczynnik Jaccarda zawierają się w podzbiorze zbioru liczb rzeczywistych &lt;0,1&gt;. Jeśli współczynnik Jaccarda przyjmuje wartości bliskie zeru, zbiory są od siebie różne, natomiast gdy jest bliski 1, zbiory są do siebie podobne.

</doc>
<doc id="2627550" url="https://pl.wikipedia.org/wiki?curid=2627550" title="Alimpiusz (Gusiew)">
Alimpiusz (Gusiew)

Alimpiusz, imię świeckie Aleksandr Kapitonowicz Gusiew (ur. 1929 w Niżnym Nowogrodzie, zm. 31 grudnia 2003) – rosyjski biskup staroobrzędowców-popowców, zwierzchnik Rosyjskiej Prawosławnej Cerkwi Staroobrzędowej w latach 1986-2003.
Życiorys.
Dzieciństwo i młodość spędził w Łyskowie, wychowany przez rodziców (Kapitona i Aleksandrę Gusiewów) w duchu głęboko religijnym. Miał dwóch braci i trzy siostry. Jego rodzice po 1936 przyjęli do swojego domu żonę aresztowanego duchownego staroobrzędowego, Marfę Gorszkową, zaś w 1942 nielegalnie zorganizowali w domu cerkiew św. Jana Teologa (świątynia starowierów w Łyskowie została wcześniej zniszczona na polecenie władz stalinowskich). W latach 1949-1953 Aleksandr Gusiew odbywał zasadniczą służbę wojskową w bazie marynarki wojennej w Kronsztadzie. 
W 1967 przyjął święcenia diakońskie, zaś w 1985 został wyświęcony na kapłana. W tym samym roku złożył wieczyste śluby mnisze z imieniem Alimpiusz. 5 stycznia 1986 w soborze Przemienienia Pańskiego w Klincach został wyświęcony na biskupa klincowskiego i rżewskiego, jako konsekratorzy w obrzędzie wzięli udział biskup doński i kaukaski Anastazy oraz biskup kijowski i winnicki Eutychiusz. W ciągu dwóch miesięcy po wyświęceniu biskupa Alimpiusza zmarli biskup Anastazy oraz zwierzchnik Kościoła, arcybiskup moskiewski i całej Rusi Nikodem. Jedynymi hierarchami Rosyjskiej Prawosławnej Cerkwi Staroobrzędowej był biskup kijowski Eutychiusz i właśnie niedawno wyświęcony Alimpiusz. W 1986 otrzymał on godność arcybiskupa i stanął na czele Cerkwi staroobrzędowej. 
Alimpiusz osobiście odwiedzał parafie staroobrzędowe w całym kraju, zaś w 1987 wznowił kontakty z Cerkwią staroobrzędową Rumunii. Rok później Uświęcony Sobór Rosyjskiej Prawosławnej Cerkwi Staroobrzędowej nadał mu godność metropolity moskiewskiego i całej Rusi. W okresie sprawowania przez niego urzędu w Rosji powstało ponad 100 nowych starowierskich placówek duszpasterskich, dokonano chirotonii siedmiu biskupów, ponownie otwarto klasztory. 
Zmarł w 2003 i został pochowany na Cmentarzu Rogożskim.

</doc>
<doc id="2627553" url="https://pl.wikipedia.org/wiki?curid=2627553" title="Meersburg (ujednoznacznienie)">
Meersburg (ujednoznacznienie)

Niemcy:
Inne:
Zobacz też:

</doc>
<doc id="2627555" url="https://pl.wikipedia.org/wiki?curid=2627555" title="Überlingen (ujednoznacznienie)">
Überlingen (ujednoznacznienie)

Niemcy:

</doc>
<doc id="2627558" url="https://pl.wikipedia.org/wiki?curid=2627558" title="Nikodem (staroobrzędowy arcybiskup moskiewski)">
Nikodem (staroobrzędowy arcybiskup moskiewski)

Nikodem, imię świeckie Nikita Timofiejewicz Łatyszew (ur. 1916 w Pokrowce, zm. 11 lutego 1986) – zwierzchnik Rosyjskiej Prawosławnej Cerkwi Staroobrzędowej w latach 1971-1986.
Był synem staroobrzędowego psalmisty, matkę stracił w wieku trzech lat. Ukończył dwie klasy szkoły podstawowej, następnie pracował w gospodarstwie ojca. 21 kwietnia 1940 biskup kiszyniowski Innocenty wyświęcił go na diakona-celibatariusza. W 1961 złożył wieczyste śluby mnisze, a następnie został wyświęcony na biskupa kiszyniowskiego. W 1962 Uświęcony Sobór Rosyjskiej Prawosławnej Cerkwi Staroobrzędowej mianował go zastępcą arcybiskupa moskiewskiego i całej Rusi Józefa, zaś po jego śmierci został wybrany na jego następcę, co nastąpiło 22 października 1971. Urząd ten sprawował do śmierci w 1986.

</doc>
<doc id="2627560" url="https://pl.wikipedia.org/wiki?curid=2627560" title="Teodory-Osiedle">
Teodory-Osiedle

Teodory-Osiedle – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2627561" url="https://pl.wikipedia.org/wiki?curid=2627561" title="Zapasy na Letnich Igrzyskach Olimpijskich 2012 – kwalifikacje">
Zapasy na Letnich Igrzyskach Olimpijskich 2012 – kwalifikacje



</doc>
<doc id="2627563" url="https://pl.wikipedia.org/wiki?curid=2627563" title="Stanisław Król (inżynier)">
Stanisław Król (inżynier)

Stanisław Król (ur. 1943 w Opatowcu, zm. 31 maja 2007 w Opolu) – polski inżynier mechanik, specjalizujący się w inżynierii materiałowej, korozji metali i stopów, metaloznawstwie, obróbce cieplnej; nauczyciel akademicki związany z Politechniką Opolską.
Życiorys.
Był absolwentem Wydziału Mechanicznego Politechniki Śląskiej w Gliwicach. Bezpośrednio po ukończeniu studiów związał się zawodowo z Wyższą Szkołą Inżynieryjną w Opolu (od 1996 roku Politechnika Opolska). W 1974 roku uzyskał stopień doktora nauk technicznych, broniąc pracę z zakresu inżynierii materiałowej na swojej macierzystej uczelni. Stopień naukowy doktora habilitowanego nauk technicznych w zakresie inżynierii materiałowej uzyskał w 1996 roku na podstawie rozprawy pt. "Mechanizm i kinetyka utleniania tytanu oraz wybranych stopów tytanu".
Pełnił szereg odpowiedzialnych funkcji na Politechnice Opolskiej, w tym zastępcy dyrektora do spraw studenckich Instytutu Budowy Maszyn w WSI w Opolu (1975–1978), prodziekana do spraw studenckich (1978–1984 i 1995–1998), a następnie dziekana Wydziału Mechanicznego PO (1999–2002) oraz kierownika Katedry Materiałoznawstwa i Technologii Bezwiórowych PO (od 2000 roku). 
W uznaniu swoich zasług był wielokrotnie odznaczony m.in. Krzyżem Oficerskim Orderu Odrodzenia Polski (1954), Złotym Krzyżem Zasługi, Medalem Komisji Edukacji Narodowej, Medalem VUT Brno, Honorową Odznaką „Zasłużonemu Opolszczyźnie”, Nagrodą Ministra Nauki i Szkolnictwa Wyższego oraz wielokrotnie Nagrodami Rektora Politechniki Opolskiej i Politechniki Śląskiej. Centralna Komisja do Spraw Stopni i Tytułów jednomyślnie zakwalifikowała wniosek Rady Wydziału Mechaniczno-Technologicznego Politechniki Śląskiej o nadaniu tytułu profesora zwyczajnego w 2007, jednak nie zdołał otrzymać tego stanowiska ze względu na swoją śmierć w 2007 roku.
Dorobek naukowy.
Uchodził za autorytet naukowy w zakresie inżynierii materiałowej i procesów degradacji materiałów metalowych. Zgromadził ogromny dorobek naukowy, będąc autorem 5 skryptów akademickich i monografii naukowych oraz blisko 160 publikacji naukowych, w tym kilkunastu w czasopismach o światowym obiegu („British Corrosion Journal”, „Practical Metallography”, „Journal of Materials Processing Technology”), a także współautorem 4 patentów, najczęściej wdrożonych w przemyśle. Wypromował kilkudziesięciu inżynierów i magistrów oraz dwóch doktorów.

</doc>
<doc id="2627564" url="https://pl.wikipedia.org/wiki?curid=2627564" title="Modular Integrated Communications Helmet">
Modular Integrated Communications Helmet

Modular Integrated Communications Helmet (MICH) – hełm kompozytowy przeznaczony dla sił specjalnych. Wzorując się na MICH opracowano nowy hełm dla US Army – Advanced Combat Helmet (ACH).
Hełm MICH opracowano jako następcę hełmu PASGT w jednostkach United States Army Special Operations Command (USASOC). Po czterech latach testów przyjęto go w styczniu 2001 roku.
Konstrukcja.
Hełm posiada czteropunktowe zawieszenie. Ponadto zastosowano piankowe ochraniacze, które pochłaniają wstrząsy. Kevlar zastosowany w MICH jest inny od tego z PASGT. Chroni nie tylko przed odłamkami, ale też przed pociskami pistoletowymi kal. 9 mm. Kształt czerepu został zaprojektowany tak, aby współpracował ze zestawami słuchawkowymi. Ponadto w przeciwieństwie do hełmu PASGT podczas leżenia hełm nie spada użytkownikowi na oczy. Waga hełmu wynosi ok. 1,36 kg bez dodatkowych akcesoriów.
Hełm może służyć jednostkom powietrznodesantowym – przy skoku hełm nie wymaga mocowania dodatkowych akcesoriów, w przeciwieństwie do starszych hełmów amerykańskich.

</doc>
<doc id="2627565" url="https://pl.wikipedia.org/wiki?curid=2627565" title="Ulejów">
Ulejów

Ulejów – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.
W pobliskim lesie znajduje się cmentarz wojenny z okresu pierwszej wojny światowej, na którym spoczywa około 360 żołnierzy z armii austro-węgierskiej, niemieckiej oraz rosyjskiej, poległych w listopadzie i grudniu 1914 r.

</doc>
<doc id="2627566" url="https://pl.wikipedia.org/wiki?curid=2627566" title="OŚ AZS Szczecin">
OŚ AZS Szczecin

OŚ AZS Szczecin – jednostka organizacyjna Akademickiego Związku Sportowego z siedzibą w Szczecinie. Jest jedną z 17 organizacji środowiskowych AZS działających na terenie kraju.
Barwy i gryf.
Jednostka używa barw, flagi i znaków organizacyjnych AZS. Barwami jednostki są: kolor biały i bordowy. Godłem jednostki jest biały gryf na bordowym polu.
Działalność.
OŚ AZS Szczecin działa w środowisku młodzieży akademickiej i szkolnej na terenie województwa zachodniopomorskiego.
W OŚ AZS Szczecin zrzeszone są kluby uczelniane AZS oraz środowiskowe sekcje sportowe AZS województwa zachodniopomorskiego.
Zrzeszane jednostki.
Wyczynowa sekcja wioślarska.
Istnieje od 1948 (z przerwą w latach 1950-1953). Sześciu jej reprezentantów wystąpiło na siedmiu igrzyskach olimpijskich (w latach: 1980, 1992, 1996, 2000, 2004, 2008 oraz 2012). Dwóch z nich – Marek Kolbowicz i Konrad Wasielewski zostali mistrzami olimpijskimi. 

</doc>
<doc id="2627570" url="https://pl.wikipedia.org/wiki?curid=2627570" title="Wybory do Parlamentu Europejskiego w 1979 roku">
Wybory do Parlamentu Europejskiego w 1979 roku

Wybory do Parlamentu Europejskiego odbyły się w 9 krajach Unii Europejskiej w dniach od 7 do 10 czerwca 1979.
Nowy Parlament Europejski składał się początkowo z 410 eurodeputowanych.

</doc>
<doc id="2627571" url="https://pl.wikipedia.org/wiki?curid=2627571" title="Santiago Agrelo">
Santiago Agrelo

Santiago Agrelo Martínez OFM (ur. 20 czerwca 1942 w Asados) – hiszpański duchowny katolicki, arcybiskup Tangeru w latach 2007–2019.
Życiorys.
Święcenia kapłańskie otrzymał 13 sierpnia 1966 w zakonie franciszkańskim. Przez wiele lat pracował jako wykładowca na rzymskim "Antonianum" oraz w instytucie teologicznym w Santiago de Compostela. Był także m.in. sekretarzem, definitorem i wikariuszem prowincji, wizytatorem generalnym franciszkańskich prowincji w Portugalii oraz proboszczem zakonnych parafii.
11 kwietnia 2007 papież Benedykt XVI mianował go ordynariuszem archidiecezji Tanger. Sakry biskupiej udzielił mu 17 czerwca 2007 ówczesny arcybiskup Sewilli - kard. Carlos Amigo Vallejo.
24 maja 2019 papież przyjął jego rezygnację z pełnionego urzędu, złożoną ze względu na wiek.

</doc>
<doc id="2627573" url="https://pl.wikipedia.org/wiki?curid=2627573" title="OŚ AZS Warszawa">
OŚ AZS Warszawa

OŚ AZS Warszawa – jednostka organizacyjna Akademickiego Związku Sportowego z siedzibą w Warszawie. Jest jedną z 17 organizacji środowiskowych AZS działających na terenie kraju.
Działalność.
OŚ AZS Warszawa działa w środowisku młodzieży akademickiej i szkolnej na terenie Warszawy oraz województwa mazowieckiego.
W OŚ AZS Warszawa zrzeszone są kluby uczelniane AZS, kluby środowiskowe AZS oraz środowiskowe sekcje sportowe AZS Warszawy oraz województwa mazowieckiego.

</doc>
<doc id="2627576" url="https://pl.wikipedia.org/wiki?curid=2627576" title="OŚ AZS Poznań">
OŚ AZS Poznań

OŚ AZS Poznań – jednostka organizacyjna Akademickiego Związku Sportowego z siedzibą w Poznaniu. Jest jedną z 17 organizacji środowiskowych AZS działających na terenie kraju.
Barwy i gryf.
Jednostka używa barw, flagi i znaków organizacyjnych AZS. Barwami jednostki są: kolor biały i zielony. Godłem jednostki jest biały gryf na zielonym polu.
Działalność.
OŚ AZS Poznań działa w środowisku młodzieży akademickiej i szkolnej na terenie Poznania oraz województwa wielkopolskiego.
W OŚ AZS Poznań zrzeszone są kluby uczelniane AZS, kluby środowiskowe AZS oraz środowiskowe sekcje sportowe AZS z Poznania oraz województwa wielkopolskiego.
Akademickie Mistrzostwa Wielkopolski.
Jednostka nadzoruje organizację i przebieg wszystkich imprez sportowych w ramach Akademickich Mistrzostw Wielkopolski. AMW prowadzone są w cyklu roku akademickiego. Celem Akademickich Mistrzostw Wielkopolski jest systematyczna rywalizacja sportowa studentek i studentów wyższych uczelni Województwa Wielkopolskiego oraz przegląd pracy sportowej oraz organizacyjnej jednostek organizacyjnych, odpowiedzialnych za upowszechnianie kultury fizycznej w środowisku akademickim województwa.

</doc>
<doc id="2627577" url="https://pl.wikipedia.org/wiki?curid=2627577" title="DKW Monza">
DKW Monza

DKW Monza – samochód produkowany w latach 1956–1958.
Auto o mocy 44 koni mechanicznych osiągało najlepsze na świecie wyniki w klasie 1100 cm³ na odcinkach 4000 mil, 5000 mil oraz 10000 kilometrów. Auto ma 3 cylindry o pojemności skokowej 980 cm³.
Wyprodukowano tylko 230 takich samochodów, ale było to spowodowane tym, że Auto Union Sp przygotowała nową sportową maszynę, która miała wejść na rynek w 1957 roku.
DKW Monza mimo nazwy jest niemieckim autem. Wiele małych coupé z karoserią z tworzywa sztucznego trafiło do USA.

</doc>
<doc id="2627580" url="https://pl.wikipedia.org/wiki?curid=2627580" title="OŚ AZS Łódź">
OŚ AZS Łódź

OŚ AZS Łódź – jednostka organizacyjna Akademickiego Związku Sportowego z siedzibą w Łodzi. Jest jedną z 17 organizacji środowiskowych AZS działających na terenie kraju.
Barwy i gryf.
Jednostka używa barw, flagi i znaków organizacyjnych AZS. Barwami jednostki są: kolor biały i zielony. Godłem jednostki jest biały gryf na zielonym polu.
Działalność.
OŚ AZS Łódź działa w środowisku młodzieży akademickiej i szkolnej na terenie Łodzi oraz województwa łódzkiego.
W OŚ AZS Łódź zrzeszone są kluby uczelniane AZS, kluby środowiskowe AZS oraz środowiskowe sekcje sportowe AZS z Łodzi oraz województwa łódzkiego.

</doc>
<doc id="2627581" url="https://pl.wikipedia.org/wiki?curid=2627581" title="AZS Kraków">
AZS Kraków



</doc>
<doc id="2627582" url="https://pl.wikipedia.org/wiki?curid=2627582" title="Vincent Landel">
Vincent Landel

Vincent Louis Marie Landel SCI di Béth (ur. 25 sierpnia 1941 w Meknes) – francuski duchowny katolicki, arcybiskup Rabatu w latach 2001-2017.
Święcenia kapłańskie otrzymał 29 czerwca 1969.
3 grudnia 1999 papież Jan Paweł II mianował go arcybiskupem koadiutorem stołecznej archidiecezji Rabat. Sakry biskupiej udzielił mu 26 lutego 2000 ówczesny arcybiskup Rabatu - abp Hubert Michon. Pełnię rządów w diecezji objął 5 maja 2001 po przejściu poprzednika na emeryturę.
29 grudnia 2017 papież Franciszek przyjął jego rezygnację złożoną ze względu na wiek.

</doc>
<doc id="2627583" url="https://pl.wikipedia.org/wiki?curid=2627583" title="Maciej Dąbrowski (muzyk)">
Maciej Dąbrowski (muzyk)

Maciej Dąbrowski, znany również jako Capricornus (ur. 1975) – polski muzyk, kompozytor, wokalista i autor tekstów.
Maciej Dąbrowski znany jest przede wszystkim z występów w blackmetalowym zespole Graveland, którego był członkiem w latach 1993–1995 i 1998−1999. W latach 1997–2003 był liderem formacji Thor’s Hammer. Grał także w zespołach Thy Worshiper, Legion oraz Infernum. Prowadził także solową działalność artystyczną. Jego twórczość znajduje się na liście Anti-Defamation League wymieniającej wykonawców „muzyki nienawiści”.
Po 2004 roku Dąbrowski zaprzestał działalności muzycznej, a planowany album sygnowany pseudonimem Capricornus pt. "At Any Cost!" nie został wydany.

</doc>
<doc id="2627585" url="https://pl.wikipedia.org/wiki?curid=2627585" title="Zbigniew Eugeniusz Szafrański">
Zbigniew Eugeniusz Szafrański

Zbigniew Eugeniusz Szafrański – polski egiptolog, wieloletni (1999-2019) kierownik polsko-egipskiej ekspedycji archeologiczno-konserwatorskiej świątyni Hatszepsut w Deir el-Bahari z ramienia Centrum Archeologii Śródziemnomorskiej Uniwersytetu Warszawskiego w Kairze.
Dr Zbigniew Eugeniusz Szafrański zajmuje się badaniami świątyni Hatszepsut od roku 1961. Jest współtwórcą polskiej szkoły archeologii śródziemnomorskiej. Prowadzi prace naukowe we współpracy z Zakładem Archeologii Egiptu i Nubii Instytutu Archeologii Wydziału Historycznego Uniwersytetu Warszawskiego. Jest autorem wielu publikacji naukowych. Zajmuje się również popularyzacją egiptologii i archeologii śródziemnomorskiej.

</doc>
<doc id="2627591" url="https://pl.wikipedia.org/wiki?curid=2627591" title="Pietrasowa">
Pietrasowa

Pietrasowa (814 m) – szczyt w południowej części Beskidu Małego. Znajduje się w bocznym, opadającym na południe grzbiecie Wielkiego Gibasów Gronia, oddzielony od niego płytką przełęczą Przystopek. Południowe stoki Pietrasowej opadają do przełęczy Przydawki, zachodnie do doliny potoku Młyńszczanka, wschodnie do doliny Krzywego Potoku.
Grzbietem Pietrasowej biegnie dział wodny między zlewniami Soła i Skawy; potok Młyńszczanka znajduje się w zlewni Soły, Krzywy Potok w zlewni Skawy. Pietrasowa jest porośnięta lasem, ale znajduje się na niej kilka polan. Na wschodnich, opadających do doliny Krzywego Potoku stokach jest Polana Zokowa i Gałasiówka (Gałasiowa), dwie niewielkie i zarastające już polany znajdują się także w okolicach jej szczytu i na stokach zachodnich
Stokami Pietrasowej, omijając jej wierzchołek prowadzi szlak turystyczny.

</doc>
<doc id="2627594" url="https://pl.wikipedia.org/wiki?curid=2627594" title="Stanisław Wiejak">
Stanisław Wiejak

Stanisław Wiejak (ur. 1942, zm. 8 czerwca 2007 w Opolu) - polski chemik, specjalizujący się w chemii aminokwasów i peptydów oraz chemii organiczna; nauczyciel akademicki związany z Politechniką Opolską.
Życiorys.
Urodził się w 1942 roku. Ukończył studia na Wydziale Farmacji w Wyższej Szkole Medycznej w Lublinie. Następnie przeniósł się na Dolny Śląsk, gdzie kontynuował studia doktoranckie na Uniwersytecie Wrocławskim, uzyskując w 1976 roku stopień naukowy doktora nauk chemicznych. Następnie podjął pracę jako nauczyciel akademicki w Wyższej Szkole Inżynieryjnej w Opolu (od 1996 Politechnika Opolska). W latach 80. XX wieku aktywnie zaangażował się w regionalne struktury NSZZ "Solidarność". Był członkiem Komisji Senackich te uczelni: Komitetu Redakcyjnego oraz Rady Bibliotecznej. Przez 7 lat pełnił funkcję kierownika Zakładu Chemii PO. Przyczynił się do przekształcenia Międzywydziałowego Instytutu Matematyki, Fizyki i Chemii PO w samodzielny Wydział Edukacji Technicznej i Informatycznej PO. Od 2006 roku zmagał się z chorobami przez co przeszedł na emeryturę. Za swoją działalność naukową, dydaktyczną i organizacyjną był wielokrotnie nagradzany, w tym m.in. Złotym Krzyżem Zasługi.

</doc>
<doc id="2627596" url="https://pl.wikipedia.org/wiki?curid=2627596" title="Eriskirch-Kressbronn am Bodensee-Langenargen">
Eriskirch-Kressbronn am Bodensee-Langenargen



</doc>
<doc id="2627597" url="https://pl.wikipedia.org/wiki?curid=2627597" title="0,7 na dwóch">
0,7 na dwóch

0,7 na dwóch – wspólny album dwóch polskich raperów Kobry i Bezczela - członka zespołu hip-hopowego Fabuła. Został wydany 21 kwietnia 2012 roku nakładem wytwórni RPS Enterteyment. Za produkcję muzyczną odpowiadają NNFOF, SoDrumatic i Donatan, natomiast skrecze wykonali DJ Ace, DJ Sab. Gościnnie na albumie wystąpili tacy muzycy jak: Vixen, Północny Toruń Projekt, Gedz czy PeeRZet. Płyta była dotąd promowana dwoma teledyskami powstałymi do utworów "Flowrider" i "Nim nastanie świt" z gościnnym udziałem Kroolika Underwooda.
Lista utworów.
Opracowano na podstawie materiału źródłowego.

</doc>
<doc id="2627601" url="https://pl.wikipedia.org/wiki?curid=2627601" title="Gonokoki">
Gonokoki



</doc>
<doc id="2627602" url="https://pl.wikipedia.org/wiki?curid=2627602" title="Ucho igielne">
Ucho igielne

Ucho igielne – otwór w igle, umieszczony na jednym z jej końców, służący do przewlekania przezeń nici; otwór ma zwykle kształt owalny. Ucho igielne weszło do metafor jeszcze w starożytności jako skrajna hiperbola, wyrażało rzecz niemożliwą do wykonania.
Judaizm.
Talmud babiloński odnosi ucho igielne do niewyrażalnych idei. Aby wyjaśnić, że sny ujawniają myśli ukryte w sercu człowieka i są produktem rozumu, rabini mówią:
Podobne zastosowanie ucha igielnego znajdujemy w innym traktacie talmudycznym "Baba Mezi'a" 38b.
Midrasz do Pieśni nad pieśniami używa tego wyrażenia dla zobrazowania Bożej chęci oraz możliwości zbawienia grzesznika.
Midrasz do Księgi Rodzaju wyjaśnia, że ucho igielne nie jest zbyt wąskie dla dwóch przyjaciół, jednak świat nie jest zbyt szeroki dla dwóch wrogów (Midrasz, "Księga Rodzaju" 1.3).
Nowy Testament.
Jezus Chrystus po rozmowie z bogatym młodzieńcem, który pytał, co ma zrobić, by osiągnąć życie wieczne, powiedział do uczniów:
Cyryl Aleksandryjski twierdził, że Jezus miał na myśli linę, nie wielbłąda, ponieważ oba te wyrazy mogą być mylone ze względu na itacyzm (κάμηλος "kamêlos" wielbłąd, κάμιλος "kamilos" lina). Proces itacyzmu polegający na zamianie „ety” przez „iotę” zaczął zachodzić w języku greckim dopiero po roku 200, jednak Rozienkow dostarczył dla tego wyjaśnienia dodatkowego wsparcia, zauważył, że aramejskie słowo "gamla" może oznaczać zarówno wielbłąda, jak i linę (wykonaną z sierści wielbłądziej).
Próbowano czasem dowodzić, że Jezus nie mógł zastosować tak skrajnego porównania, więc podejmowano wysiłki dla dowodzenia, że Jezus miał na myśli ciasną i niską bramę w murach Jerozolimy, przez którą z trudem przedostawały się wielbłądy. Interpretacja ta istnieje co najmniej od XV wieku, brak jednak dowodów na to, że brama o takiej nazwie istniała w czasach Jezusa.
Ze względu na analogie w judaizmie wśród badaczy dominuje pogląd, że Jezus miał na myśli ucho igielne i wielbłąda.
Wyrażenie ucho igielne w metaforycznym znaczeniu stosuje apokryf Nowego Testamentu "Dzieje Piotra i Andrzeja" (ww. 14–21).
Koran.
Wyrażenie zastosowane zostało w Koranie i odniesione do wejścia do nieba (Al-Araf 7,40).
We współczesnej kulturze.
Jedno z dzieł Leopolda Staffa nosi tytuł "Ucho igielne" (1927).
W 1936 roku powstała czeska komedia filmowa "Velbloud uchem jehly" ("Wielbłąd przez ucho igielne") w reżyserii Hugona Haasa.
Ken Follett w 1978 roku opublikował powieść szpiegowską "Eye of the Needle" ("Ucho igielne"). Bohater powieści jest niemieckim szpiegiem, o kryptonimie "Die Nadel" ("Igła"), działającym w Wielkiej Brytanii podczas II wojny światowej. W 1979 książka została wyróżniona Nagrodą Edgara jako najlepsza powieść roku. W 1981 roku książka była ekranizowana w filmie o tym tytule, główną rolę zagrał Donald Sutherland.
Powieść Wiesława Myśliwskiego o tytule "Ucho Igielne" wydana przez Wydawnictwo Znak w 2018 roku.

</doc>
<doc id="2627618" url="https://pl.wikipedia.org/wiki?curid=2627618" title="Tramwaje w Rheineck">
Tramwaje w Rheineck

Tramwaje w Rheineck − zlikwidowany system komunikacji tramwajowej w szwajcarskim mieście Rheineck, działającym w latach 1909−1958.
Historia.
Normalnotorową (1435 mm) linię tramwajową w Rheineck otwarto 2 października 1909. Ruch na linii prowadziła spółka "Rheineck–Walzenhausen" (RhW). Linia o długości 816 m połączyła dworzec kolejowy ze stacją kolejki linowej. Linię tramwajową wraz z kolejką linową zamknięto 1 maja 1958, a ich trasy przebudowano na kolejkę zębatą.
Tabor.
Początkowo w mieście był jeden wagon typu CFm1/2 o nr 1, który został wyprodukowany w 1909 przez SWS/Saurer. W 1910 wyprodukowano drugi tramwaj typu CFe1/2, któremu nadano nr 2. Wagon ten został wyprodukowany przez SWS/BBC.

</doc>
<doc id="2627621" url="https://pl.wikipedia.org/wiki?curid=2627621" title="Manuel Serifo Nhamadjo">
Manuel Serifo Nhamadjo

Manuel Serifo Nhamadjo (ur. 25 marca 1958 w Bissau, zm. 17 marca 2020 w Lizbonie) – gwinejski polityk, pełniący obowiązki prezydenta Gwinei Bissau od 11 maja 2012 do 23 czerwca 2014, po dokonaniu w kraju wojskowego zamachu stanu pod dowództwem Mamadu Ture Kurumy.
Życiorys.
Manuel Serifo Nhamadjo urodził się w 1958. 22 grudnia 2008, po zwycięstwie Afrykańskiej Partii Niepodległości Gwinei i Wysp Zielonego Przylądka (PAIGC) w wyborach parlamentarnych z listopada 2008, objął stanowisko wiceprzewodniczącego Narodowego Zgromadzenia Ludowego. 
Od 3 marca do 8 września 2009 pełnił obowiązki przewodniczącego parlamentu, w czasie gdy jego przewodniczący Raimundo Pereira pełnił obowiązki prezydenta po zabójstwie João Bernardo Vieiry. Po raz drugi obowiązki przewodniczącego parlamentu przejął 9 stycznia 2012, gdy Pereira został pełniącym obowiązki szefa państwa po śmierci prezydenta Malama Bacaia Sanhy. Pełnił je do 12 kwietnia 2012 do czasu wybuchu w kraju zamachu stanu.
Po śmierci prezydenta Sanhy ubiegał się o nominację PAIGC w nowych wyborach prezydenckich. Przegrał jednakże z premierem Carlosem Gomesem Júniorem. W konsekwencji wystąpił z partii i wziął udział w wyborach jako kandydat niezależny. W pierwszej turze 18 marca 2012 zajął trzecie miejsce z wynikiem 15,75%. Do drugiej tury głosowania zaplanowanej na 29 kwietnia 2012 nie doszło, gdyż w kraju 12 kwietnia 2012 doszło do wojskowego zamachu stanu pod dowództwem Mamadu Ture Kurumy.
19 kwietnia 2012 junta wojskowa w porozumieniu z opozycją mianowała go na stanowisko tymczasowego szefa państwa na dwuletni okres przejściowy, po którym miały zostać zorganizowane nowe wybory. Jednakże następnego dnia Nhamadjo odmówił przyjęcia stanowiska, uznając decyzję za nielegalną w świetle prawa. 
Stanowisko szefa państwa objął dopiero 11 maja 2012, w wyniku porozumienia junty wojskowej z ECOWAS, zakładającego powołanie nowej cywilnej administracji na okres jednego roku, w czasie którego w kraju miały zostać przeprowadzone nowe wybory. Porozumienie polityczne podpisało 35 partii politycznych, w tym wszystkie największe z wyjątkiem PAIGC. 16 maja 2012 Nhamadjo nominował na stanowiska premiera Rui Duarte de Barrosa.

</doc>
<doc id="2627625" url="https://pl.wikipedia.org/wiki?curid=2627625" title="Turniej mężczyzn w hokeju na trawie na Letnich Igrzyskach Olimpijskich 2012">
Turniej mężczyzn w hokeju na trawie na Letnich Igrzyskach Olimpijskich 2012

Rywalizacja w hokeju na trawie mężczyzn na XXX Letnich Igrzyskach Olimpijskich w Londynie rozgrywana była od 30 lipca do 11 sierpnia. Turniej rozgrywano w Riverbank Arena na terenie Parku Olimpijskiego w Londynie.
Faza pucharowa.
Półfinały.
 

</doc>
<doc id="2627629" url="https://pl.wikipedia.org/wiki?curid=2627629" title="Kluby muzyczne w Bydgoszczy">
Kluby muzyczne w Bydgoszczy

Kluby muzyczne w Bydgoszczy są elementem kultury muzycznej miasta. Są to miejsca, w których rozwija się kultura klubowa, lokalny underground oraz muzyka alternatywna. Gwałtowny rozwój clubbingu nastąpił po 1990 r. Co roku powstawały nowe lokale w miejsce innych, które z różnych powodów kończyły działalność. Odbywały się w nich wernisaże i koncerty, a także festiwale muzyczne. Kilka z tych jednostek stało się centrami kultury znanymi w całej Polsce i poza jej granicami. Klub Mózg od początku lat 90. XX w. stał się głównym ośrodkiem muzyki yassowej, łączącej elementy współczesnej muzyki improwizowanej, jazzu, punk rocka i folku.
Tradycje.
Établissement.
W pierwszej połowie XIX wieku dotarła do Bydgoszczy moda na tworzenie zespołów restauracyjno-rozrywkowo-teatralnych typu Établissement. Ich istnienie wpływało na uatrakcyjnienie spędzania wolnego czasu i życia towarzyskiego. Kompleksy te miały charakter prywatnych przedsiębiorstw restauracyjno-rozrywkowych. Składały się one z części gastronomicznej oraz ogrodu i mieściły sceny muzyczne, teatralne i taneczne oraz urządzenia rozrywkowe (kręgielnie, hipodromy, strzelnice, sale bilardowe, karuzele, przystanie wodne). Ogrody wyposażano w obiekty małej architektury (pergole, kolumnady, altany, cieplarnie i fontanny). Ważnym elementem każdego z kompleksów była sala zebrań użytkowana przez stowarzyszenia. Za najstarszy bydgoski zespół gastronomiczno-rozrywkowy uznaje się kompleks przy ul. Czartoryskiego 16 położony nad Młynówką. W latach 50. XIX wieku znajdowało się w Bydgoszczy kilka Établissements, zaś pod koniec wieku około 20. W 1897 r. lista publicznych sal widowiskowych w Bydgoszczy mogących pomieścić od 200 do 1000 osób liczyła 18 łącznie z Teatrem Miejskim. Największym bydgoskim Établissement była Strzelnica przy ul. Toruńskiej (2,5 ha), zaś niektóre sytuowano w pewnym oddaleniu od miasta (Smukała, Rynkowo, Myślęcinek). Do najokazalszych, realizujących urozmaicony program funkcjonalny i kulturalny należały: Ogród Natanela Patzera (ul. Świętej Trójcy), Elysium (ul. Gdańska), Concordia (ul. Jagiellońska), Etablissement Jakuba Wicherta (ul. Grodzka), Dom Towarzystwa Kasynowego „Wypoczynek” (ul. Gdańska).
Przegląd bydgoskich Établissement w XIX wieku:
Clubbing.
Tradycje koncertów muzyki rozrywkowej w kawiarniach, restauracjach i ogródkach letnich Bydgoszczy sięgają II połowy XIX wieku. Od 1908 r. polskie zespoły instrumentalne i chóry występowały w Domu Polskim. W dwudziestoleciu międzywojennym istniało w Bydgoszczy kilkaset restauracji i kawiarni, z których większość była usytuowana przy najważniejszych miejskich traktach komunikacyjnych, zwłaszcza ul. Gdańskiej i Dworcowej. Latem życie społeczno-towarzyskie przenosiło się do letnich ogródków na zapleczach lokali, w których często grały orkiestry dęte i zespoły muzyczne. Do najbardziej ekskluzywnych restauracji, w której na żywo rozbrzmiewała muzyka należały: Kasyno Cywilne, Pałacyk Blumwego, Elysium, Cristal, Strzelnica, Resursa Kupiecka, Ogrody Patzera oraz kawiarnia „Bristol” zawieszona nad Brdą. W tej ostatniej urządzano koncerty poważne, popularne i rozrywkowe orkiestr salonowych oraz „Jazz bandu”. Do każdego koncertu drukowano programy w języku polskim i niemieckim. Urządzano także „wieczory muzyki wiedeńskiej”, „operetkowej”, „węgierskiej” itp..
Po II wojnie światowej wskutek upaństwowienia gastronomii, liczba klubów muzycznych spadła, ale nadal stanowiły one liczący się element kultury miasta. Do najpopularniejszych należały: "Klub POW" (zał. 1945), Klub-Kabaret „"Zodiak"” (zał. 1958), „"Savoy"”, studencki „"Beanus"” (zał. 1970), „"Medyk"” (zał. 1973), jazzowa „"Marysieńka"” (zał. 1978) i inne.
Po 1990 r. powstawać zaczęły w Bydgoszczy, podobnie jak w całym kraju, liczne prywatne kluby, puby, dyskoteki – sytuowane na ogół w nietypowych miejscach i wnętrzach (fabryczne hale, piwnice, stare spichrze, kuźnie i młyny, oficyny w podwórkach), charakteryzujące się wymyślnym wystrojem wnętrza (stylizacje a la western, wiejska stodoła, katownia itp.) i przyciągające młodych ludzi atrakcyjną ofertą programową. Pierwszym klubem nowej generacji były założone w 1991 r. „"Trytony"” – protoplasta „"Mózgu"” i „"Eljazzu"”. Największe z klubów bydgoskich np. „"Eljazz"”, „"Mózg"”, „"Kuźnia"”, czy „"Sanatorium"” – stały się centrami młodzieżowej kultury, nie tylko muzycznej. Organizowanym tam koncertom muzyki rozrywkowej towarzyszyły często plastyczne happeningi i teatralne interakcje. Wraz z rozwojem clubbingu nastąpiła specjalizacja lokali pod względem repertuaru muzycznego, który serwowano dla określonej klienteli. Około 2000 r. poza potentatami („"Eljazz"”, „"Mózg"”) istniały takie kluby muzyczne jak: „"Los Desperados"” (ul. Wiatrakowa), „"Remiza"” (ul. Dworcowa), „"Gong"” (ul. Toruńska), „"Pub Camelot"” (ul. Gdańska), „"Merlin"” (ul. Zaułek), „"Speer"” (ul. Jagiellońska), „"Flip"” (ul. Boya-Żeleńskiego), „"Trip"” (ul. Floriana), „"Barka Klub"”, „"Zentrum"”. Najpopularniejszymi dyskotekami były: „"Bravo"” (ul. Zygmunta Augusta) i „"Hysteria"” (ul. Dworcowa).
Traktowane początkowo dość marginalnie jako przejaw lokalnego undergroundu, kluby muzyczne stały się stopniowo istotną częścią kultury muzycznej, ostoją nowych kierunków artystycznych, świątyniami nowej kultury.
Główne bydgoskie kluby muzyczne.
Klub Mózg.
Klub Mózg przy ul. Gdańskiej 10 to miejsce utworzone w celu promowania sztuki współczesnej oraz stworzenia możliwości do pracy artystom niezależnym. Jest to nie tylko klub muzyczny, ale także studio nagraniowe, wytwórnia płytowa i agencja koncertowa. Od 1994 r. przez scenę i galerię „Mózgu” przewinęło się kilkuset muzyków, performerów, malarzy i fotografików z całego świata. Mózg jest otwarty na sztukę „czystą”, tj. pozbawioną obciążeń koniunkturalnych wynikających z aktualnie panującej mody. Twórcy klubu: Sławomir Janicki i Jacek Majewski są współtwórcami niezależnej sceny muzycznej, która znana jest pod nazwą yassu. Od 2000 r. w listopadzie odbywa się Mózg Festiwal, a w lipcu Low Fi Festiwal. Sukcesy „Mózgu” nie pozostają bez wpływu na bydgoskie środowiska twórcze i inspirują coraz większą grupę jego bydgoskich naśladowców, animatorów życia klubowego Strona.
Klub Eljazz.
Klub Eljazz przy ul. Krętej 3 to bydgoska scena jazzowa i awangardowa, istniejąca od 1992 r. W 1999 r. powołano do życia Eljazz Big Band – orkiestrę prowadzoną przez jazzmana, perkusistę, bandleadera i animatora życia muzycznego – Jozefa Eliasza. W klubie koncertują muzycy jazzowi, odbywają się stałe cykle muzyczne – środowe jam session z udziałem bydgoskich muzyków, niedzielne prezentacje niezawodowych wokalistów i instrumentalistów w repertuarze standardów jazzowych. W październiku odbywa się Bydgoszcz Jazz Festival, a w listopadzie – tradycyjnie Zaduszki Bluesowe i Zaduszki Jazzowe Strona.
Klub Kuźnia.
Klub Kuźnia powstał w 1995 r. na tyłach kamienicy Gdańska 67. Występowała tu krajowa czołówka oraz zagraniczne gwiazdy muzyki jazzowej i rockowej, m.in. Fish, Michał Urbaniak, Jan Ptaszyn Wróblewski, a na co dzień grupa Abraxas Strona.
Kawiarnia Artystyczna Węgliszek.
Kawiarnia Artystyczna „Węgliszek” mieszcząca się w kamienicy Stary Rynek 12 – ul. Batorego 1-3 została założona w 1993 r. Do 2012 r. należała do Miejskiego Ośrodka Kultury. Jest zarówno klubem muzycznym, jak i galerią sztuki. W swoim repertuarze „Węgliszek” uwzględnia: koncerty, recitale, muzyczno-wokalne formy estradowe, wieczory autorskie oraz promocje książek o różnorodnej tematyce. Od 1996 r. odbywają się tutaj „Szopki Bydgoskie” i benefisy znanych bydgoskich twórców.
Clan Klub.
Clan był to jeden z bydgoskich klubów nowej generacji powstały w 1995 r. Mieścił się w kamienicy przy ul. Pod Blankami. Kojarzony był przede wszystkim z koncertami muzyki rockowej. Wystąpił tu m.in. Robert Gawliński, T.Love i grupa Hey.
Savoy.
Savoy był jednym z najpopularniejszych w latach 60. i 70. lokali rozrywkowych w Bydgoszczy. Mieści się w kamienicy u zbiegu ulic: Jagiellońskiej, Mostowej i Gdańskiej, w której jeszcze przed I wojną światową znajdowała się znana w całej Bydgoszczy „Palast Cafe”. Wśród plejady grających tu zespołów największą popularność i najdłuższy staż osiągnęła kapela prowadzona przez gitarzystę i akordeonistę Ryszarda Dudzika. Pojawiali się tutaj zagraniczni wokaliści, iluzjoniści, tancerze serwowani przez „Estradę Bydgoską”. Po 1990 r. Savoy stał się klubem o dyskotekowym charakterze, adresującym swoją działalność do ludzi młodych. Odbywają się też tu koncerty w ramach Bydgoskich Festiwali Bluesowych, a obszerne wnętrza wykorzystywane są do organizacji imprez muzycznych przez Wojewódzki Ośrodek Kultury Strona.
Sogo.
Sogo jest klubem muzyczny o repertuarze z hard rocka. Został otwarty w 1994 r. przy Wełnianym Rynku. Oprócz muzyki mechanicznej, występowały tu na żywo zespoły, nie tylko rockowe, lecz również bluesowe i inne. Występowały tu m.in. zespoły: Variété, „Tortilla Flat” i inne.
Kluby historyczne (istniejące, bądź nieistniejące).
Beanus.
Beanus to Studencki Klub Pracy Twórczej założony w 1970 r. przy Wyższej Szkole Pedagogicznej. Mieścił się w piwnicy budynku uczelni przy ul. Chodkiewicza 30. Był wizytówką artystycznej działalności bydgoskiej młodzieży akademickiej, zwłaszcza w latach 70. i 80. W „Beanusie” swoją karierę rozpoczynało wiele postaci bydgoskiego życia muzycznego m.in.: Piotr Salaber, Józef Eliasz, Walerian i Elżbieta Krenzowie, „"Spółka z Zaułka"”, kabaret Klika, grupa Żuki czy Beer Band. Wiele zespołów choć często efemerycznych, miało też swój udział w kształtowaniu artystycznego oblicza kultury studenckiej i bydgoskiej. Ewenementem na skalę ogólnopolską (a także międzynarodową) była grupa „"Nijaj Bardoj"” wykonująca melodie z różnych stron świata w języku esperanto. Znakiem firmowym studenckiego muzykowania w Beanusie był zawsze jazz. Zespoły i soliści klubowi zbierali laury na ogólnopolskich festiwalach, przeglądach i giełdach, a klub został, za całokształt dorobku kulturalno-artystycznego, trzykrotnie nagrodzony prestiżową „Czerwoną Różą” (1976,1977,1980). Pod koniec lat 90. klub rozwiązano, a w 2007 r. przywrócono go ponownie pod nazwą „"Beanus'70 Reaktywacja"”. Niezależnie od niego od 2000 funkcjonuje klub „"Beanus"” w akademikach UKW przy ul. Łużyckiej 21.
Bogart.
Bogart został założony w 1996 r. przez Dariusza Zielińskiego i Mirosława(nazwisko nieznane) w lokalu przy ul. Focha. W zamyśle założycieli miał to być klub jazzowy. W pierwszym roku działalności odbył się tam nawet festiwal jazzowy, który miał być imprezą cykliczną, lecz na pierwszej edycji się zakończył. W pierwszym roku działalności drugi z właścicieli(Mirek) zginął, a i repertuar muzyczny zmienił się na rock z lat 60. i 70. i folk. Klub był ulubionym miejscem spotkań studentów i uczniów wyższych klas licealnych. W klubie występowali znani polscy artyści, m.in.: Jarosław Śmietana, Leszek Możdżer, Krzysztof Ścierański, Tadeusz Nalepa, Jan Ptaszyn Wróblewski, Bernard Maseli, Zbigniew Jakubek, Nippy Noya, Jose Tores, Maciej Maleńczuk z Homo Twist, Pudelsami jak i solo, zespół Bielizna. Częstymi gośćmi byli również muzycy bydgoscy: Marcin Jahr, Grzegorz Nadolny, Piotr Olszewski. Organizowano tu również poprzedzane prelekcją seanse filmowe. Klub przestał istnieć w 2002 roku.
Klub POW.
Protoplastą Klubu Pomorskiego Okręgu Wojskowego był powstały w 1945 r. Dom Żołnierza mieszczący się przy ul. Śniadeckich (potem kino „Gryf”). Z chwilą budowy osiedla Leśnego znalazł swoją siedzibę przy ul. Sułkowskiego 52a. Działalność artystyczno-kulturalna klubu obfitowała w formy muzyczne. Na klubowej estradzie występowały gościnnie wszystkie goszczące w Bydgoszczy firmowe zespoły wojskowej estrady rozrywkowej. Istniał własny klubowy zespół muzyczny oraz Koło Miłośników Muzyki, które zapraszało na prelekcje i prezentacje. W latach 1990-1995 pod auspicjami Klubu POW działał i jeździł po Polsce kabaret „"Spisek – 4"”, a od 1992 r. – "Teatr Dziecięcy „Fantango”". Od 1 stycznia 2011 r. Klub podlega Szefowi Inspektoratu Wsparcia Sił Zbrojnych w Bydgoszczy.
Marysieńka.
Marysieńka to popularna w latach 1978–1985 Kawiarnia Muzyczna powstała pod auspicjami Oddziału Północnego Polskiego Stowarzyszenia Jazzowego. Mieściła się obok dworca PKP Bydgoszcz Główna. W miejscu tym organizowano koncerty gwiazd polskiego jazzu (S. Kulpowicz, T. Stańko, J. Ptaszyn-Wróblewski), imprezy rozrywkowe, dyskotekowe, a także swingujące bale karnawałowe.
Medyk.
Klub Medyk był jednym z najpopularniejszych bydgoskich klubów, w latach 70. i 80. szczególnie chętnie odwiedzanym przez cyganerię artystyczną. Klub został założony w 1973 r. w piwnicach kamienicy przy ul. Zaułek 6. Kwitło w nim życie muzyczne w różnorodnych gatunkowo formach: jazzu, opery barokowej, poezji śpiewanej, recitali fortepianowych. W klubie śpiewała czołówka solistów bydgoskiej opery (Barbara Nitecka, Krystyna Michałowska, Elżbieta Hoffmann, Magdalena Krzyńska, Piotr Stępowski, Ryszard Smęda, Piotr Trella) oraz aktorzy scen bydgoskich. Klub w 1996 r. zmienił charakter, stając się sceną bluesową i rockową. Zadomowił się tu zespół Green Grass, a gościnne występy zanotował Sławomir Wierzcholski i Nocna Zmiana Bluesa, Jacek Siciarek, Jacek Pelc i Jarosław Śmietana. Podczas Bydgoskiego Festiwalu Jazzowego urządzano tu nocne jam session.
PCK Sanatorium.
PCK Sanatorium, istniejący w latach 1997–2002 był jednym z najoryginalniejszych klubów muzycznych, jakie powstały w Bydgoszczy po transformacji 1989 r. Mieścił się w spichrzu przy ul. Stary Port, a jego właścicielem i pomysłodawcą był muzyk i wokalista Wacław Węgrzyn. Pod mianem Prywatnego Centrum Kultury „Sanatorium”, klub serwował muzykę wielogatunkową (poza disco), często autorską. Grali tu m.in. Wojciech Waglewski z Voo Voo, Janerka, Bielizna, Janusz Strobel, Paweł Kukiz, Piersi, Osjan, Zbigniew Namysłowski. Regularnie grał tu klubowy zespół muzyczny The Ślub – tworzony przez Grzegorza Daronia, Tomasza Pacanowskiego, Andrzeja Przybielskiego. W klubie wystawiali swoje obrazy plastycy; odbywały się spektakle teatralne, spotykali się literaci. Klub posiadał własny periodyk oraz studio nagrań. W 2002 r. wskutek zawiłości związanych z prawem do lokalu, klub musiał opuścić swoją siedzibę i zakończył działalność artystyczną.
Zodiak.
Zodiak to najwytworniejszy lokal, jaki powstał w powojennej Bydgoszczy. Przez lata stanowił konkurencję dla hotelu Pod Orłem. Usytuowany był przy ul. Marcinkowskiego (naprzeciwko kina „Orzeł” i klubu „Mozaika”). Założono go w 1958 r. pod nazwą Klub-Kabaret „Zodiak”. Klub uchodził za miejsce spotkań i rozrywki miejskiej elity. Muzykę na żywo grały orkiestry w stylu big-bandowym, a program artystyczny zapewniała „Estrada Bydgoska”. Ranga lokalu malała począwszy od lat 80. W 2002 r. klub zmienił charakter, lecz zachował nazwę.
Inne kluby i puby.
Do innych, nie wymienionych wyżej klubów, kawiarni muzycznych i pubów w 2011 r. należały m.in.:

</doc>
<doc id="2627632" url="https://pl.wikipedia.org/wiki?curid=2627632" title="Klub Kuźnia">
Klub Kuźnia

Klub Kuźnia – klub muzyczny w Bydgoszczy, propagujący przede wszystkim muzykę jazzową i rockową.
Lokalizacja.
Klub usytuowany jest w ścisłym centrum Bydgoszczy, przy ul. Gdańskiej 67.
Charakterystyka.
Istniejący od blisko 20 lat Klub Kuźnia to cztery niezależne sale o odmiennym wystroju- sala koncertowa „Kuźnia”, sala restauracyjna„Jaskinia”, sala „VIP ROOM” oraz sala klubowa „67”. Sala„Kuźnia” to powstała w 1995r. Utrzymana w klimacie rockowym sala, z elementami ręcznie wykonanych stalowych mebli. Na sali„Kuźnia” oprócz organizowanych przez lata koncertowych z udziałem polskich i zagranicznych artystów można obejrzeć najważniejsze widowiska sportowe na dużym ekranie oraz zagrać w bilard lub dart.Sala restauracyjna „Jaskinia” wzorowana na jaskiniowe wnętrza w jasnym, kremowym kolorze to powierzchnia ponad 150 m². Tłem podczas pobytu w sali „Jaskinia” jest spokojna, stonowana muzyka.Sala„VIP-ROOM” powstała w 2013r. to sala o nowoczesnym wystroju,powstała dla osób ceniących sobie szyk i jakość. Zestaw kolorowych kanap oraz profesjonalne oświetlenie sali tworzą prawdziwy, klubowy klimat. Sala 67, która powstała w roku 2001 a w roku 2013 kapitalnie wyremontowana to sala taneczna, gdzie znajduje się parkiet mieniący się zdecydowanymi kolorami fioletu i czerwieni, których nasycenie podkreślają profesjonalne efekty świetlne płynące z sufitu rozprzestrzeniające się po szerokości całej sali. Serwowana przez klub muzyka to zestawienie najbardziej znanych utworów od lat80., 90., aż po hity najnowsze.  

</doc>
<doc id="2627637" url="https://pl.wikipedia.org/wiki?curid=2627637" title="Cylindrook skrzydłopłetwy">
Cylindrook skrzydłopłetwy



</doc>
<doc id="2627638" url="https://pl.wikipedia.org/wiki?curid=2627638" title="Beskid Nowy Sącz">
Beskid Nowy Sącz



</doc>
<doc id="2627640" url="https://pl.wikipedia.org/wiki?curid=2627640" title="Vilém Tvrzský">
Vilém Tvrzský

Vilém Tvrzský (ur. w 1880, zm. w 1943) – szermierz reprezentujący Królestwo Czech i Czechosłowację, uczestnik igrzysk w Londynie w 1908 roku, igrzysk w Sztokholmie w 1912 roku oraz igrzysk w Antwerpii w 1920 roku, na których startował indywidualnie we florecie, szabli i szpadzie oraz drużynowo we florecie i szpadzie.

</doc>
<doc id="2627652" url="https://pl.wikipedia.org/wiki?curid=2627652" title="Ekstraklasa piłki ręcznej kobiet">
Ekstraklasa piłki ręcznej kobiet



</doc>
<doc id="2627653" url="https://pl.wikipedia.org/wiki?curid=2627653" title="Josef Javůrek">
Josef Javůrek

Josef Javůrek (ur. 19 maja 1876 w Egerze, zm. 20 października 1942) – szermierz reprezentujący Bohemię oraz Czechosłowację, uczestnik igrzysk w Sztokholmie w 1912 roku, igrzysk w Antwerpii w 1920 roku oraz igrzysk w Paryżu w 1924 roku na których startował we florecie, szpadzie i szabli, zarówno indywidualnie jak i drużynowo.

</doc>
<doc id="2627656" url="https://pl.wikipedia.org/wiki?curid=2627656" title="Bronisław Weryński">
Bronisław Weryński

Bronisław Edward Weryński (ur. 8 listopada 1931 r. w Rawie Ruskiej, zm. 14 kwietnia 2009 w Opolu) – polski inżynier budownictwa, specjalizujący się w technologii materiałów budowlanych oraz technologii materiałów wiążących; nauczyciel akademicki związany z Politechniką Opolską.
Życiorys.
Urodził się w 1931 roku w Rawie Ruskiej, w województwie lwowskim. Po ukończeniu szkoły średniej podjął studia na Wydziale Inżynierii Materiałowej i Ceramiki Akademii Górniczo-Hutniczej w Krakowie, które ukończył w 1954 roku zdobywając dyplom inżyniera ceramiki. Bezpośrednio po ukończeniu studiów podjął pracę w Cementowni "Groszowice" w pobliżu Opola. W 1965 roku na swojej macierzystej uczelni uzyskał tytuł magistra chemii ceramiki. Rok później zatrudnił się w Instytucie Przemysłu Wiążących Materiałów Budowlanych (obecnie Instytut Szkła, Ceramika Materiałów Ogniotrwałych i Budowlanych) w Warszawie, gdzie po uzyskaniu w 1972 roku stopnia doktora nauk technicznych objął stanowisko zastępcy dyrektora do spraw naukowo–badawczych, a w 1981 roku został powołany na stanowisko dyrektora naczelnego. Równocześnie z zatrudnieniem w instytucie naukowym podjął w 1975 roku pracę dydaktyczną na Wydziale Budownictwa w Wyższej Szkole Inżynierskiej w Opolu (od 1996 Politechnika Opolska). W 1985 roku Rada Państwa nadała mu tytuł naukowy profesora nauk technicznych.
W latach 1975–1982 zatrudniony był na stanowisku docenta na opolskiej uczelni technicznej, a od 1987 roku na stanowisku profesora na drugim etacie. W 1998 roku został mianowany profesorem zwyczajnym. W 2002 roku przeszedł na emeryturę, utrzymując ciągłe kontakty z Wydziałem Budownictwa, między innymi podejmując się recenzji prac doktorskich. Brał aktywny udział w licznych komitetach i komisjach Polskiej Akademii Nauk, był członkiem kilku jej rad naukowych. Zmarł w 2009 roku w Opolu. 
Dorobek naukowy i odznaczenia.
Jego działalność naukowa koncentrowała się na następujących kierunkach badawczych: opracowanie metody kompleksowego wytwarzania tlenku glinu i cementu z surowców nieboksytowych, opracowanie fizykochemicznych podstaw cementów szybkotwardniejących i cementów wysokich marek, energooszczędne metody otrzymywania klinkieru cementowego, wykorzystanie surowców odpadowych jako surowca i nośnika energii w produkcji materiałów budowlanych, opracowanie ceramiki poryzowanej o niskim współczynniku przewodności cieplnej.
Dorobek naukowy obejmuje 80 publikacji, w tym 1 monografię oraz 22 patenty. Bronisław Weryński ma znaczące osiągnięcia w rozwoju kadry naukowej Instytutu Przemysłu Wiążących Materiałów Budowlanych. W latach 1986–1996 trzech pracowników uzyskało stopień doktora habilitowanego, dwunastu – doktora nauk technicznych, w tym trzech jego promotorstwa. Prowadził również działalność w zakresie rozwoju młodej kadry, między innymi był promotorem 5 rozpraw doktorskich. 
Za osiągnięcia naukowe, techniczne i organizacyjne prof. Bronisław Weryński otrzymał szereg nagród, w tym Nagrodę Specjalną w Roku Nauki Polskiej, Prezesa PAN, Ministra Nauki Szkolnictwa Wyższego i Techniki, Nagrodę Sekretarza Naukowego PAN oraz Ministra Budownictwa i Przemysłu Materiałów Budowlanych. Był również wielokrotnie nagradzany odznaczeniami państwowymi, resortowymi i
wojewódzkimi.

</doc>
<doc id="2627664" url="https://pl.wikipedia.org/wiki?curid=2627664" title="Sera (klasztor)">
Sera (klasztor)

Sera (tyb.: སེ་ར་, Wylie: "se ra", ZWPY: "Sêra"; ) – tybetański klasztor buddyjski, położony na przedmieściach Lhasy. Jeden z trzech głównych ośrodków szkoły Gelugpa. Pozostałe dwa to Ganden oraz Drepung.
Historia.
Klasztor Sera został założony w 1419 r. przez Sakya Yeshe, jednego z uczniów Congkhapy. Wcześniej w tym miejscu istniały pustelnie mnichów. Kompleks klasztorny zajmował powierzchnię 11 hektarów i stanowił samodzielne, kilkutysięczne miasteczko. W 1959 r. wielu mnichów z klasztoru Sera wraz z XIV Dalajlamą przeniosło się do Dharamsali w Indiach. Podczas rewolucji kulturalnej klasztor został zbombardowany, a wielu mnichów zginęło. W czasach świetności żyło w nim ponad 6000 mnichów, obecnie ich liczba wynosi około 500.
Klasztor Sera jest podzielony na dwie części: wschodnia część zawiera Tsokchen (Wielką Aulę, czteropiętrową salę zgromadzeń z 1710 r. ze 125 kolumnami i pięcioma kaplicami) oraz kwatery mieszkalne a w zachodniej części mieszczą się trzy buddyjskie koledże (Sera Je Tratsang, Sera Me Tratsang i Ngakpa Tratsang). Klasztor Sera słynie z debat mnichów, prowadzonych na bardzo wysokim poziomie. 
&lt;br&gt;

</doc>
<doc id="2627665" url="https://pl.wikipedia.org/wiki?curid=2627665" title="Tsongkhapa">
Tsongkhapa



</doc>
<doc id="2627667" url="https://pl.wikipedia.org/wiki?curid=2627667" title="Plac Wolności w Kielcach">
Plac Wolności w Kielcach

Plac Wolności w Kielcach (dawn. "Plac Bazarowy", "Rynek", "Plac Obrońców Stalingradu") – plac usytuowany w centrum Kielc. Rozchodzą się od niego ulice Mickiewicza, Słowackiego, Śniadeckich, Głowackiego, Ewangeliczna i Hipoteczna.
Plac został zaprojektowany w końcu XIX wieku jako drugi rynek. Otrzymał nazwę Plac Bazarowy ("Bazarnaja Płoszczad`"). Przez mieszkańców określany był mianem Bazarów. W 1873 roku firma pochodzącego z Chęcin Chaskiela Landuna, na zlecenie 3 tys. akcjonariuszy, wybudowała na nim hale targowe. Następnie wybrukowano nawierzchnię. W 1879 na placu znajdowało się 34 sklepów i 21 jatek. W 1896 roku plac został oświetlony, ponadto wyremontowano hale.
We wtorki oraz piątki odbywały się w tym miejscu targi i jarmarki. Do 1918 roku plac został w całości zabudowany, dzięki czemu stał się najdroższą częścią miasta. Pokój kosztował rocznie 100 rubli. W 1913 znajdowało się tu 28 posesji, z czego siedem należało do Żydów. Po odzyskaniu niepodległości nazwę zmieniono na Plac Wolności. W okresie międzywojennym plac dzierżawiony był przez Icka Tenenbauma, który wpłacał rocznie kieleckiemu magistratowi 5 tys. zł. Każdy targ przynosił dzierżawcy ok. 200 zł czystego zysku. Organizowano również w tym miejscu uroczystości patriotyczne z udziałem Józefa Piłsudskiego. W czasie okupacji niemieckiej nie wolno było używać nazwy Plac Wolności, dlatego plac określano mianem Rynku ("Marktplatz").
W 1949 roku zmieniono nazwę na Plac Obrońców Stalingradu. W latach 50. XX wieku został on przebudowany, w wyniku czego zlikwidowano targi. Na placu odbywały się miejskie uroczystości. Po 1989 roku przywrócono nazwę Plac Wolności, a we wschodniej części powstało kilkadziesiąt pawilonów handlowych. 1 czerwca 2006 w XIX-wiecznym budynku przy Placu Wolności 2 oficjalnie otwarto Muzeum Zabawek i Zabawy.
Planowany jest generalny remont placu. W jego ramach wymieniono na początku 2022 roku lampy, a w przyszłości ma zostać wybudowany parking podziemny, a część nadziemna ma zmienić charakter - powstanie m.in. oczko wodne oraz plac zabaw.
Układ przestrzenny i ukształtowanie architektoniczne Placu Wolności wraz z wylotami ulic: Ewangelickiej, Hipotecznej, Mickiewicza, Słowackiego, Śniadeckich i Głowackiego, został wpisany do rejestru zabytków nieruchomych (nr rej.: A.395 z 22.03.1968 i z 14.08.1976).

</doc>
<doc id="2627674" url="https://pl.wikipedia.org/wiki?curid=2627674" title="Claude-Joseph Azéma">
Claude-Joseph Azéma

Claude-Joseph Azéma (ur. 5 lipca 1943 w Vailhauquès, zm. 6 września 2021 w Montpellier) – francuski duchowny katolicki, biskup pomocniczy Montpellier w latach 2003–2018.
Życiorys.
Święcenia kapłańskie otrzymał 29 czerwca 1969 i został inkardynowany do archidiecezji Montpellier. Po pracy w Béziers i studiach w Paryżu był duszpasterzem parafialnym w Montpellier, odpowiadając jednocześnie w wydziałach kurialnych do spraw katechezy i duszpasterstwa powołań. W 1992 objął urząd wikariusza dla centralnej części miasta, zaś dwa lata później wikariusza generalnego archidiecezji.
Episkopat.
22 maja 2003 papież Jan Paweł II mianował go biskupem pomocniczym archidiecezji Montpellier, ze stolicą tytularną "Murcona". Sakry biskupiej udzielił mu 31 sierpnia 2003 ówczesny arcybiskup Montpellier – Guy Thomazeau.
5 lipca 2018 papież przyjął jego rezygnację z pełnionego urzędu.

</doc>
<doc id="2627678" url="https://pl.wikipedia.org/wiki?curid=2627678" title="Turniej kobiet w hokeju na trawie na Letnich Igrzyskach Olimpijskich 2012">
Turniej kobiet w hokeju na trawie na Letnich Igrzyskach Olimpijskich 2012

Rywalizacja w hokeju na trawie kobiet na XXX Letnich Igrzyskach Olimpijskich w Londynie rozgrywana była od 30 lipca do 10 sierpnia. Turniej rozgrywano w Riverbank Arena na terenie Parku Olimpijskiego w Londynie
Faza pucharowa.
Półfinały.
 

</doc>
<doc id="2627680" url="https://pl.wikipedia.org/wiki?curid=2627680" title="Protram 405Kr">
Protram 405Kr



</doc>
<doc id="2627681" url="https://pl.wikipedia.org/wiki?curid=2627681" title="Marie of the Incarnation">
Marie of the Incarnation



</doc>
<doc id="2627684" url="https://pl.wikipedia.org/wiki?curid=2627684" title="Aldrowandia szczurzogonowa">
Aldrowandia szczurzogonowa



</doc>
<doc id="2627685" url="https://pl.wikipedia.org/wiki?curid=2627685" title="Jean Bonfils">
Jean Bonfils

Jean Marie Louis Bonfils SMA (ur. 15 lutego 1930 w Montpellier) – francuski duchowny katolicki, biskup Nicei w latach 1998-2005.
Życiorys.
Święcenia kapłańskie otrzymał 7 grudnia 1954.
Episkopat.
28 listopada 1992 papież Jan Paweł II mianował go biskupem ordynariuszem diecezji Viviers. Sakry biskupiej udzielił mu 10 stycznia 1993 ówczesny arcybiskup Lyonu - kard. Albert Decourtray.
28 sierpnia 1998 został mianowany biskupem ordynariuszem Nicei. 28 marca 2005 papież przyjął jego rezygnację z urzędu złożoną ze względu na wiek. Jego następcą został dotychczasowy koadiutor - Louis Sankalé.

</doc>
<doc id="2627688" url="https://pl.wikipedia.org/wiki?curid=2627688" title="Eugenie Smet">
Eugenie Smet



</doc>
<doc id="2627690" url="https://pl.wikipedia.org/wiki?curid=2627690" title="Ill Al Skratch">
Ill Al Skratch

Ill Al Skratch – amerykański duet hip-hopowy, do którego należą Big Ill oraz Al Skratch pochodzący z Brooklynu. Wydali dwa albumy – w 1994 roku "Creep Wit' Me" i w 1997 – "Keep It Movin"'.

</doc>
<doc id="2627693" url="https://pl.wikipedia.org/wiki?curid=2627693" title="Sera (Tybet)">
Sera (Tybet)



</doc>
<doc id="2627698" url="https://pl.wikipedia.org/wiki?curid=2627698" title="Katastrofa lotu Bhoja Air 213">
Katastrofa lotu Bhoja Air 213

Katastrofa lotu Bhoja Air 213 wydarzyła się 20 kwietnia 2012 roku w Pakistanie. Boeing 737-236 linii Bhoja Air, lecący z Karaczi do Islamabadu, rozbił się w trakcie podejścia do lądowania. W wyniku katastrofy zginęło 127 osób (wszyscy na pokładzie).
Samolot.
Katastrofie uległ Boeing 737-236 (numer seryjny: 23167) wyprodukowany w 1980 roku i dostarczony do British Airways. Maszyna należała później do Comair. Do Bhoja Air trafiła w 2012 roku. Feralnego dnia, kapitanem Boeinga był Noorullah Afridi, a drugim pilotem był Javed Malik.
Przebieg wydarzeń.
Samolot rozbił w trakcie podejścia do lądowania na lotnisku w Islamabadzie, o 18:50 w odległości 10 kilometrów od lotniska, na wschód od początku głównej drogi startowej 30, około 3 km od wioski Jinnah Garden. Według nieoficjalnych danych zginęły 127 lub 131 osób (w tym cała, sześcioosobowa załoga).

</doc>
<doc id="2627699" url="https://pl.wikipedia.org/wiki?curid=2627699" title="François Blondel (biskup)">
François Blondel (biskup)

François Marie Joseph Pascal Louis Blondel (ur. 24 marca 1940 w Limoges) – francuski duchowny katolicki, biskup Viviers w latach 2000-2015.
Życiorys.
Święcenia kapłańskie otrzymał 27 czerwca 1965.
Episkopat.
15 listopada 1999 papież Jan Paweł II mianował do biskupem ordynariuszem diecezji Viviers. Sakry biskupiej udzielił mu 9 stycznia 2000 ówczesny biskup Limoges - Léon Soulier. 22 maja 2015 przeszedł na emeryturę.

</doc>
<doc id="2627705" url="https://pl.wikipedia.org/wiki?curid=2627705" title="Wbrew regułom (serial telewizyjny)">
Wbrew regułom (serial telewizyjny)

Wbrew regułom (ang. "Philly", 2001-2002) – amerykański serial obyczajowy stworzony przez Stevena Bochco i Alison Cross. Wyprodukowany przez Steven Bochco Productions i Paramount Televvision.
Światowa premiera serialu miała miejsce 25 września 2001 roku na kanale ABC. Ostatni odcinek został wyemitowany 28 maja 2002 roku. W Polsce serial nadawany był na kanale TVN 7.

</doc>
<doc id="2627708" url="https://pl.wikipedia.org/wiki?curid=2627708" title="Andrzej Bernard Potocki">
Andrzej Bernard Potocki

Andrzej Bernard Potocki z Podhajec herbu Pilawa, hrabia (ur. 1800, zm. 14 lutego 1874 w Berlinie) – polski pisarz (tworzący w języku francuskim), tłumacz, powstaniec listopadowy, żołnierz. 
25 sierpnia 1825 roku w pałacu Konarzewskim odbył się jego ślub z Klaudyną Działyńską.
Służył za mieszkanie i wikt w armii belgijskiej w stopniu kapitana kawalerii. 
Pochowany w Tulczynie.
Rozpoczął jako pierwszy tłumaczenie Koranu na język polski.

</doc>
<doc id="2627710" url="https://pl.wikipedia.org/wiki?curid=2627710" title="Kaplica Opieki Matki Bożej w Mielniku">
Kaplica Opieki Matki Bożej w Mielniku

Kaplica pod wezwaniem Opieki Matki Bożej – prawosławna kaplica cmentarna w Mielniku. Należy do parafii Narodzenia Przenajświętszej Bogurodzicy w Mielniku, w dekanacie Siemiatycze diecezji warszawsko-bielskiej Polskiego Autokefalicznego Kościoła Prawosławnego.
Opis.
Kaplica została zbudowana w 1777. Początkowo unicka, po 1839 prawosławna. Budowla drewniana, orientowana, o konstrukcji zrębowej, salowa, zamknięta prostokątnie. Od frontu czworoboczna wieża z ośmiobocznym dachem namiotowym, zwieńczonym małym cebulastym hełmem. Dach kaplicy blaszany, jednokalenicowy, z dobudowaną w 1984 wieżyczką-dzwonnicą zwieńczoną cebulastym hełmem. Wnętrze wyłożono boazerią na początku XXI w. W 2011 wyremontowano elewację kaplicy, zmieniając kolor na niebieski.
Kaplicę wpisano do rejestru zabytków 26 sierpnia 1985 pod nr 599.
Świątynię otacza cmentarz założony w XVIII wieku o powierzchni 2 ha.

</doc>
<doc id="2627713" url="https://pl.wikipedia.org/wiki?curid=2627713" title="Emilie d'Hooghvorst">
Emilie d'Hooghvorst



</doc>
<doc id="2627714" url="https://pl.wikipedia.org/wiki?curid=2627714" title="Emile Waldteufel">
Emile Waldteufel



</doc>
<doc id="2627715" url="https://pl.wikipedia.org/wiki?curid=2627715" title="Siły Zbrojne Sudanu Południowego">
Siły Zbrojne Sudanu Południowego

Siły Zbrojne Sudanu Południowego składają się z wojsk lądowych i sił powietrznych. Pierwotnie siłami zbrojnymi Sudanu Południowego była Ludowa Armia Wyzwolenia Sudanu (SPLA).
Historia armii.
Siły Zbrojne Sudanu Południowego zostały powołane proklamacji niepodległości przez ten kraj 9 lipca 2011. Zwierzchnikiem sił zbrojnych jest prezydent Salva Kiir Mayardit.
Ludowa Armia Wyzwolenia Sudanu walczyła w czasie II wojny domowej w Sudanie. Po wojnie domowej SPLA zmagała się z wewnętrznymi konfliktami plemiennymi i buntami w wojsku. Dochodziło też do walk granicznych z armią Sudanu. W kwietniu 2012 wybuchła wojna pomiędzy Sudanem i Sudanem Południowym. W czasie zwycięskiej bitwy o Heglig (9-10 kwietnia 2012) Siły zbrojne Sudanu Południowego zmobilizowały 10 tys. żołnierzy.
Skład armii.
Personel armii w 2012 liczył 140 tys. ludzi. Wszyscy pełnili czynną służbę w wojsku. Armia liczyła ponad 110 czołgów T-72 i kilka T-55, 69 dział artyleryjskich, z czego 24 to działa samobieżne 122mm, 15 wyrzutni rakietowych BM-21 Grad 122mm oraz ponad 30 dział 82mm.
Siły powietrzne liczył jeden lekki samolot transportowy Beech 1900 oraz dziewięć helikopterów Mi-17 i jeden helikopter transportowy Mi-172.

</doc>
<doc id="2627716" url="https://pl.wikipedia.org/wiki?curid=2627716" title="Siły Zbrojne Sudanu">
Siły Zbrojne Sudanu

Siły Zbrojne Sudanu () składają się z wojsk lądowych, sił powietrznych i marynarki wojennej.
Wojska sudańskie w 2014 roku liczyły 109,5 tys. żołnierzy zawodowych oraz 102,5 tys. rezerwistów. Według rankingu Global Firepower (2014) sudańskie siły zbrojne stanowią 79. siłę militarną na świecie, z rocznym budżetem na cele obronne w wysokości 2,5 mld dolarów (USD).
Skład armii.
Łączna liczba personelu wojskowego, służących w armii sudańskiej (SLA) w 2012 liczyła 109 300 osób. Ponadto oddziały paramilitarne liczą 17 500 funkcjonariuszy zbrojnego ramienia Narodowego Frontu Islamskiego. W skład armii wchodzi 80 tys. żołnierzy i 20 tys. poborowych.
Wojsko sudańskie posiada 390 czołgów bojowych:
Ponadto w skład armii wchodziło 115 czołgów lekkich Typ 63 oraz 412 transporterów opancerzonych. Sudan posiada 778 dział artyleryjskich – 20 samobieżnych, 123 holowanych oraz 635 wyrzutni rakietowych, w tym 477 107mm.
Marynarka wojenna liczyła 1300 pracowników. Posiada cztery jednostki patrolowe i siedem amfibii.
Siły lotnicze zatrudniają 3 tys. pracowników.

</doc>
<doc id="2627718" url="https://pl.wikipedia.org/wiki?curid=2627718" title="Nino Vaccarella">
Nino Vaccarella

Nino Vaccarella (ur. 4 marca 1933 w Palermo, zm. 23 września 2021 tamże) – włoski kierowca wyścigowy.
Wyniki w Formule 1.
System punktacji w poszczególnych latach w F1

</doc>
<doc id="2627724" url="https://pl.wikipedia.org/wiki?curid=2627724" title="Wyspa nadziei (serial telewizyjny)">
Wyspa nadziei (serial telewizyjny)

Wyspa nadziei (ang. "Hope Island", 1999-2000) – amerykański serial obyczajowy stworzony przez Mary Hanes i Jasona Milligana. Bazowany na serialu "Ballykissangel", popularnego serialu nadawanego przez kanał BBC One.
Światowa premiera serialu miała miejsce 12 września 1999 roku na kanale PAX TV. Ostatni odcinek został wyemitowany 3 kwietnia 2000 roku. W Polsce serial nadawany był na kanale TVN 7.

</doc>
<doc id="2627725" url="https://pl.wikipedia.org/wiki?curid=2627725" title="Michał Jan Hube">
Michał Jan Hube

Michał Jan Hube (ur. 1 października 1737 w Toruniu, zm. 16 lipca 1807 w Potyczy) – polski nauczyciel, pedagog, fizyk i matematyk.
Życiorys.
Urodził się w Toruniu jako syn Jana Jerzego, kaznodziei kalwińskiego i rektora Szkoły Nowomiejskiej, oraz Barbary Zofii Sömmering. W okresie od 9 kwietnia 1750 do 21 lipca 1755 był uczniem toruńskiego gimnazjum, a następnie studiował nauki matematyczne w Lipsku i Getyndze. Podczas pobytu w Getyndze przez kilka lat pełnił funkcję nauczyciela domowego u ministra hanowerskiego i kuratora tamtejszego uniwersytetu, A. Münchhausena. Około roku 1760 prowadził obserwacje naukowe w górach Harzu i we Friedbergu. Po powrocie do Polski początkowo zajmował się swym gospodarstwem w Górsku (wieś podległa ówczesnemu Toruniowi), jednocześnie podejmując współpracę z tamtejszą gazetą "Thornische Nachrichten".
Od roku 1781 był dyrektorem Szkoły Rycerskiej.
Pochowany na cmentarzu ewangelicko-augsburskim przy ulicy Młynarskiej (aleja 4, grób 2).
Twórczość.
Ważniejsze dzieła.
Ponadto artykuły swe zamieszczał w czasopismach: "Acta Eruditorum", "Hamburger Magazin", "Hannoversche Anzeigen", "Anhang von Gelehrten Sachen" (dodatek do "Thornische Wöchentliche Nachrichten und Anzeigen"; tu: Über einige Versuche auf dem Lande, 1761, s. 205-208; Über den Brand im Getreide, 1761, s. 268-272; Ein Schreiben über die Tournefortische Pflanzen-Methode, 1761, s. 316-319, 323-326; Nachricht vom Harze, 1761, s. 348-351, 381-384; 1762, s. 63-64, 70-72; Aufgabe, 1762, s. 13-15; Kurzgefasste Nachricht von den Eigenschaften der Luft, 1762, s. 165-168; Geschichte des Dunstkreises unserer Erde, 1763, s. 45-47, 86-88, 90-95; Von den Honigzellen der Bienen, 1763, s. 190-192, 204-208, 213-215; Nachricht von den weissen Mohren, 1765, s. 102-104; Von der Verwandlung des Getreides, 1765, s. 125-128).
W Archiwum Głównym Akt Dawnych (Archiwum Towarzystwa Warszawskiego Przyjaciół Nauk, nr 25) zachowała się recenzja Hubego z dzieła P. Chomparé: "Dykcjonarzyk mitologiczny historię bajeczną bogów zawierający", tłum. D. G. Szybiński.

</doc>
<doc id="2627726" url="https://pl.wikipedia.org/wiki?curid=2627726" title="Prohormony">
Prohormony

Prohormony – związki, z których lub pod wpływem których, powstają hormony. Pojęcie to spotykane jest w dwóch znaczeniach – ścisłym, używanym w biologii od połowy XX w., oraz popularnym – odnoszonym do wspomagania sportowego.
Definicja słownikowa PWN.
"„Prohormony, cząsteczki prekursorowe hormonów, które przed uwalnianiem lub w trakcie uwalniania do krążenia są modyfikowane enzymatycznie na właściwe, aktywne cząsteczki; termin stosowany najczęściej do prekursorów hormonów peptydowych, które określa się mianem preprohormonu (prepropeptydu) w odniesieniu do pełnej cząsteczki otrzymanej w wyniku procesu translacji, zawierającej peptyd sygnałowy(...)”"
W tym znaczeniu prohormon może oznaczać np. witaminę D3 dla hormonu – kalcytriolu.
W Polsce słowo prohormon weszło do powszechnego użycia od początku XXI w. i zdobyło popularność nie w kontekście jego ścisłego znaczenia słownikowego, ale poprzez zaczerpnięcie z języka angielskiego, w którym stało się znane wraz z wprowadzeniem serii specyficznych, anabolicznych suplementów diety, dostępnych przed rokiem 2004. Sportowcy i firmy suplementacyjne za prohormony uważają obecnie środki przyjmowane doustnie w celu wpływania na procesy anaboliczne.
Geneza.
Pomysłodawcą stworzenia syntetycznego prekursora testosteronu dla sportowców był pod koniec XX w. Patrick Arnold – amerykański kulturysta amator, z wykształcenia chemik. W 1996 r. za sprawą Patricka Arnolda pojawił się syntetycznie uzyskany związek androstenedion nazwany „prohormonem”. Słowo „prohormon” upowszechniło się w środowisku sportowców zainteresowanych wspomaganiem wysiłku.
Do typowych prohormonów zalicza się:
W roku 2004 prezydent George W. Bush podpisał ustawę o substancjach anabolicznych (Anabolic Steroid Control Act of 2004), która m.in.:
Ustawa z 2004 r. zakończyła możliwość legalnej produkcji i sprzedaży jakichkolwiek prohormonów w Stanach Zjednoczonych i zakwalifikowała je do sterydów anabolicznych.
Ewolucja pojęcia.
Należy zauważyć, że syntetyczne związki związane z testosteronem nie spełniały pierwotnej definicji prohormonów, ale poprzez swą powszechną obecność rozszerzyły znaczenie tego słowa. Z kolei definicja uchwalona w "Anabolic Steroid Control Act 2004" zmieniła kwalifikację substancji popularnie zwanych „prohormonami” szeregując je do sterydów anabolicznych. Od tego momentu za prohormony w sensie suplementów uważa się anaboliczne substancje pochodzenia naturalnego i w tym kierunku prowadzone są współczesne prace nad środkami anabolicznymi.
Wykorzystuje się m.in. saponiny steroidowe, ATD, fitosterole, kwas ursolowy. Fito-suplementy są zjawiskiem dość nowym i dynamicznie rozwijanym, a przy tym obejmującym ogromną liczbę związków aktywnych, dlatego nie można dokonać ich ogólnej oceny pod kątem efektywności. Faktem jest, że np. budowa chemiczna fitosteroli kwalifikuje tę grupę związków do sterydów, a ich anaboliczne działanie potwierdzone jest naukowo, co daje podstawy do nazywania tych substancji prohormonami. Związek steroli roślinnych z testosteronem jest na tyle bliski, że są one używane jako główny substrat w przemysłowej produkcji testosteronu do zastosowań farmaceutycznych.
Potencjalne skutki uboczne stosowania prohormonów.
Prohormony mogą powodować liczne skutki uboczne:
Status prawny prohormonów – Stany Zjednoczone, Europa, Polska.
Pojęcie „prohormony” nie występuje w prawodawstwie żadnego z krajów, jednak amerykański "Anabolic Steroid Act 2004" był tworzony w odpowiedzi na zjawisko powstania substancji, które potocznie właśnie tak nazywano, dlatego amerykańscy producenci unikają samego określenia, ale w Europie bywa ono używane w opisie legalnie dostępnych suplementów diety.
W Stanach Zjednoczonych obowiązuje odrębna regulacja zakazująca sprzedaży związków spokrewnionych z testosteronem (a do nich z założenia należeć miały prohormony), według tego dokumentu związki takie należą do narkotyków klasy III (lekki potencjał uzależnienia fizycznego i wysoki potencjał uzależnienia psychicznego). Amerykańskie władze sanitarne (RDA), uchodzące za wyjątkowo restrykcyjne, w 2010 r. zabroniły sprzedaży nawet produktów naturalnych na bazie chińskiej herbaty (Clomed).
W Unii Europejskiej nie powołano dotąd dokumentu analogicznego z restrykcyjnym Anabolic Steroid Control Act, co może wskazywać na podejście bardziej liberalne, jednak prawdopodobnie podobny akt zostanie przyjęty niebawem. Z kolei Anabolic Steroid Control Act dopuszcza jako wyjątek sprzedaż DHEA, który w krajach Europy ma status leku. W Polsce i krajach europejskich w ramach regulacji rynku w zakresie substancji anabolicznych powołuje się normatywy dotyczące leków. Pomimo ogólnej idei unifikacji prawa, poszczególne kraje stosują własne interpretacje w klasyfikacji suplementy/leki, efektem tego, ten sam suplement może być legalny, lub nie, w różnych obszarach wspólnego rynku. Polska na tym tle należy do kraju o umiarkowanych obostrzeniach urzędowych, niektóre dostępne tu legalnie produkty dla sportowców nie mogą być sprzedawane w Niemczech, czy Wielkiej Brytanii. Należy zauważyć, że zastosowanie suplementacyjne związków zawartych w roślinach (a te obecnie decydują w składzie suplementów prohormonalnych) ma w Polsce długie tradycje zielarskie, znacznie wcześniejsze niż najnowsze trendy suplementacji sportowej. Przykładem mogą być: pokrzywa (przypisuje się jej możliwość zmniejszania aromatazy), lucerna (źródło ATD), kozieradka (źródło saponin bogatsze niż popularny wcześniej w sporcie Tribulus terrestris).

</doc>
<doc id="2627730" url="https://pl.wikipedia.org/wiki?curid=2627730" title="Maria Vicenta">
Maria Vicenta



</doc>
<doc id="2627739" url="https://pl.wikipedia.org/wiki?curid=2627739" title="Katastrofa lotnicza pod Islamabadem">
Katastrofa lotnicza pod Islamabadem



</doc>
<doc id="2627740" url="https://pl.wikipedia.org/wiki?curid=2627740" title="Katastrofa pod Islamabadem">
Katastrofa pod Islamabadem



</doc>
<doc id="2627742" url="https://pl.wikipedia.org/wiki?curid=2627742" title="USS Nashville (CL-43)">
USS Nashville (CL-43)

USS Nashville (CL-43) – amerykański krążownik lekki typu "Brooklyn", pod którego stępkę położono 24 stycznia 1935 roku w New York Shipbuilding Corporation w Camden, New Jersey, zwodowany 2 października 1937 roku. Jego matkami chrzestnymi były panny Ann i Mildred Stahlman, wcielenie do służby krążownika odbyło się 6 czerwca 1938 roku, z komandorem Williamem W. Wilsonem jako dowódcą.
Wczesna służba.
USS „Nashville” opuścił Filadelfię 19 lipca 1938 roku, kierując się w stronę Karaibów. Na początku sierpnia okręt popłynął do Europy Północnej docierając do Cherbourga 24 sierpnia. 21 września wypłynął z Portland w Wielkiej Brytanii ze złotem wartości 25 000 000 $, docierając do Brooklyn Navy Yard 30 września i po wyładowaniu tam złota skierował się do z powrotem do Filadelfii 5 października.
Wiosną 1939 roku „Nashville” miał na swoim pokładzie amerykańskich przedstawicieli na Panamerykańską Konferencję Obronną w Rio de Janeiro, przywożąc ich z powrotem do Annapolis w Maryland 20 czerwca 1939 roku. 23 czerwca krążownik popłynął na zachód z Norfolk w Wirginii na Pacyfik przez Kanał Panamski, docierając do San Pedro w Kalifornii 16 lipca, gdzie miał pełnić służbę przez dwa lata. W lutym 1941 roku „Nashville” i trzy inne krążowniki przewiozły marines na wyspę Wake. 20 maja okręt opuścił Pearl Harbor w kierunku wschodniego wybrzeża, dopływając do Bostonu 19 czerwca w celu eskortowania konwoju z marines na Islandię. 
II wojna światowa.
Pomiędzy sierpniem a grudniem 1941 roku „Nashville” stacjonował na Bermudach, by przeprowadzać neutralne patrole na środkowym Atlantyku. W momencie ataku na Pearl Harbor „Nashville” popłynął do zatoki Casco w Maine, gdzie dołączył do eskorty konwoju płynącego na Islandię. Krążownik kontynuował służbę eskortowca na Bermudy i Islandię do lutego 1942 roku.
Rajd Doolittle’a.
4 marca 1942 roku „Nashville” dołączył do USS „Hornet” u wybrzeży Wirginii, a następnie eskortował lotniskowiec do zachodniego wybrzeża Stanów Zjednoczonych przez Kanał Panamski, docierając 20 marca do San Diego. „Nashville” i „Hornet” wypłynęły z San Francisco 2 kwietnia. USS „Hornet” miał na swoim pokładzie startowym 16 średnich bombowców B-25 Mitchell pod dowództwem podpułkownika Jimmy’ego Doolittle’a z USAAF. Bombowce miały przeprowadzić tzw. rajd Doolittle’a. 13 kwietnia oba okręty spotkały się z innymi okrętami amerykańskimi pod dowództwem wiceadm. Williama F. Halseya Jr. na północ od atolu Midway, a następnie wzięły kurs w kierunku Japonii. Kiedy grupa uderzeniowa znajdowała się 1600 km od wybrzeży Japonii niszczyciele eskorty oderwały się od niej z powodu braku paliwa i z tego powodu „Nashville” i inne krążowniki oraz lotniskowce „Enterprise” i „Hornet” zwiększyły prędkość, by szybciej dotrzeć do punktu startu samolotów, oddalonego 800 km od Japonii. Następnego dnia zespół amerykański został wykryty przez japoński patrolowiec, który zameldował o obecności amerykańskiego Task Force, zanim został zatopiony przez samoloty patrolowe z USS „Enterprise”. Następnie zatopiono drugi patrolowiec ostrzałem artyleryjskim z „Nashville”, jednak atut zaskoczenia został utracony. Bombowce B-25 wystartowały 240 km przed wyznaczonym punktem startu, przy niespokojnym morzu. Natychmiast po starcie grupa uderzeniowa zawróciła i skierowała się na wschód do Honolulu. „Shangri-La” Task Force powrócił do Pearl Harbor 25 kwietnia. 
Okręt flagowy.
„Nashville” opuścił Hawaje 14 maja 1942 roku i stał się okrętem flagowym Task Force 8, broniącego Alaski i Aleutów, dopływając do Dutch Harbor 26 maja. Okręt popłynął dwa dni później do miasta Kodiak, by dołączyć do innych okrętów należących do Task Force. W dniach 3–4 czerwca japońskie samoloty pokładowe zbombardowały Dutch Harbor. „Nashville” razem z okrętami towarzyszącemu mu, nie mogły nawiązać kontaktu bojowego z okrętami japońskimi z powodu gęstej mgły. Adm. Isoroku Yamamoto wycofał swoje siły dywersyjne z rejonu Wysp Aleuckich po klęsce w bitwie pod Midway. Pomimo opuszczenia przez Japończyków Aleutów zostawili oni wojska okupacyjne na wyspach Attu i Kiska. Między czerwcem a listopadem „Nashville” patrolował północny Pacyfik i brał udział w ataku na Kiska 7 sierpnia, w którym Amerykanie zadali ciężkie straty japońskim instalacjom nadbrzeżnym. 
„Nashville” dotarł do Pearl Harbor 22 listopada i skierował się na południe do Fidżi 24 grudnia. W Espiritu Santo na Nowych Hebrydach krążownik stał się okrętem flagowym Task Force 67. Po eskorcie transportowców na Guadalcanal „Nashville”, "Helena" i "St. Louis" spowodowały ciężkie straty na japońskim lotnisku w Munda w nocy 4 stycznia 1943 roku. Kolejne ataki były przeprowadzane na Kolombangarze i Nowej Georgii na przestrzeni następnych miesięcy. Po ostrzelaniu lotniska w Vila na Kolombangarze w nocy 12 maja na okręcie doszło do eksplozji amunicji w jednym z dziobowych dział artyleryjskich. W wyniku eksplozji zginęło 18 ludzi, a 17 zostało rannych.
Opuszczając Espiritu Santo 22 maja „Nashville” przypłynął do Mare Island Naval Shipyard w celu dokonania napraw i modernizacji. Wypływając z San Francisco 6 sierpnia „Nashville” dotarł do Pearl Harbor 12 sierpnia, by dołączyć do grup uderzeniowych lotniskowców, które miały uderzyć na wyspy Marcus i Wake. 
„Nashville” powrócił do Espiritu Santo 25 października i przez kolejne siedem miesięcy krążownik ostrzeliwał cele na Nowej Gwinei i Wyspach Admiralicji. „Nashville” prowadził także ostrzał artyleryjski w celu wsparcia desantów na wyspie Bougainville i przylądku Gloucester na Nowej Brytanii. Po bombardowaniu artyleryjskim wyspy Wake w dniach 21–22 kwietnia 1944 roku „Nashville” wspierał ogniem artyleryjskim i miał na swoim pokładzie gen. armii Douglasa MacArthura podczas operacji desantowych w Hollandii (ob. Jayapura), zatoce Tanahmerah i Aitape w dniach 22–23 kwietnia. 27 maja krążownik znajdował się w składzie grupy uderzeniowej ostrzeliwującej wyspę Biak w archipelagu Wysp Schoutena, gdzie 4 czerwca okręt odniósł minimalne uszkodzenia od bliskiego trafienia podczas odpierania japońskiego ataku powietrznego. 
Po naprawach w Espiritu Santo „Nashville” jeszcze dwa razy miał na swoim pokładzie gen. MacArthura i jego sztab podczas inwazji na Morotai w Holenderskich Indiach Wschodnich w połowie września. Okręt miał na swoim pokładzie gen. MacArthura w czasie jego powrotu na Filipiny, wypływając w ich kierunku z wyspy Manus 16 października. Krążownik prowadził ostrzał artyleryjski, by wesprzeć desanty na wyspie Leyte 20 października i pozostawał przy wejściu do zatoki Leyte do 25 października, pilnując wojsk, które wylądowały na przyczółkach i pobliskich transportowców. Po powrocie na wyspę Manus w celu dokonania krótkich napraw „Nashville” opuścił Wyspy Admiralicji 28 listopada jako okręt flagowy dowódcy "Visayan Attack Force", grupy uderzeniowej, która miała zdobyć wyspę Mindoro.
Atak kamikaze.
13 grudnia „Nashville” został trafiony przez samolot kamikaze nieopodal wyspy Negros. Samolot uderzył w jedno ze 127 mm dział artyleryjskich, a obydwie bomby eksplodowały 3 m od pokładu. Eksplozja paliwa i amunicji całkowicie zniszczyła śródokręcie krążownika. Pomimo że w wyniku eksplozji zginęło 133 marynarzy, a 190 zostało rannych, to pozostałe 127 mm działa kontynuowały ostrzał przeciwlotniczy. 
Dowódca grupy uderzeniowej przeniósł się na inny okręt wojenny, a „Nashville” popłynął przez zatokę San Pedro na Filipinach i Pearl Harbor do Puget Sound Naval Shipyard, docierając tam 12 stycznia 1945 roku w celu przeprowadzenia generalnego remontu. W drodze 12 marca „Nashville” wypłynął w kierunku zachodnim z San Diego 15 kwietnia po przeprowadzeniu ćwiczeń.
Po dotarciu do bazy US Navy w zatoce Subic na Filipinach 16 maja „Nashville” stał się okrętem flagowym Task Force 74. W czasie ostatnich miesięcy wojny krążownik wspierał ogniem artyleryjskim desanty w zatoce Brunei na Borneo i ochraniał lotniskowce w Cieśninie Makasarskiej w Holenderskich Indiach Wschodnich. 29 lipca „Nashville” wypłynął z zatoki Subic w celu przechwycenia japońskiego konwoju zauważonego w pobliżu Indochin, jednak akcja została wkrótce anulowana, tym samym kończąc ostatnią operację USS „Nashville” podczas wojny. 
Służba powojenna.
„Nashville” wpłynął do portu w Szanghaju z dowódcą Task Force 73 na pokładzie 19 września 1945 roku. Task Force 73 ściągnął swoją flagę 17 listopada i „Nashville” popłynął w kierunku zachodniego wybrzeża Stanów Zjednoczonych z 450 powracającymi żołnierzami w ramach operacji "Magic Carpet". Biorąc ze sobą kolejnych 90 żołnierzy na Hawajach okręt dotarł do San Pedro 3 grudnia i następnie po tym natychmiast popłynął na zachód do Eniwetok i Kwajalein w celu wzięcia na pokład większej liczby żołnierzy i marines. Zbliżając się do zachodniego wybrzeża Stanów Zjednoczonych „Nashville” przyszedł z pomocą USS „St. Mary's”, płynąc we wzburzonym morzu z awariami silnika i 1800 ludźmi na pokładzie. Krążownik wziął „St. Mary's” na hol, holując go w bezpieczne miejsce do holowników w San Francisco 6 stycznia 1946 roku. 
Chilijska Marynarka Wojenna.
„Nashville” wypłynął z San Francisco na wschód 21 stycznia 1946 roku, docierając do Philadelphia Naval Shipyard, by przeprowadzić remont przed wycofaniem go ze służby. Wycofany ze służby 24 czerwca pozostawał w rezerwie do 1950 roku. Po remoncie w Philadelphia Naval Shipyard okręt został sprzedany Chile 9 stycznia 1951 roku i służył w Armada de Chile pod nazwą „Capitan Prat” do 1985 roku.

</doc>
<doc id="2627745" url="https://pl.wikipedia.org/wiki?curid=2627745" title="Katastrofy i incydenty samolotów cywilnych">
Katastrofy i incydenty samolotów cywilnych



</doc>
<doc id="2627747" url="https://pl.wikipedia.org/wiki?curid=2627747" title="Katastrofy samolotów pasażerskich">
Katastrofy samolotów pasażerskich



</doc>
<doc id="2627752" url="https://pl.wikipedia.org/wiki?curid=2627752" title="Emile Munier">
Emile Munier



</doc>
<doc id="2627762" url="https://pl.wikipedia.org/wiki?curid=2627762" title="Emile Levassor">
Emile Levassor



</doc>
<doc id="2627765" url="https://pl.wikipedia.org/wiki?curid=2627765" title="Emile Deschanel">
Emile Deschanel



</doc>
<doc id="2627768" url="https://pl.wikipedia.org/wiki?curid=2627768" title="Emile Biayenda">
Emile Biayenda



</doc>
<doc id="2627769" url="https://pl.wikipedia.org/wiki?curid=2627769" title="Michael Bzdel">
Michael Bzdel

Michael Bzdel (ur. 21 lipca 1930 w Wishart, stan Saskatchewan, Kanada, zm. 3 kwietnia 2012 w Winnipeg) – ukraiński duchowny greckokatolicki.
Od 16 grudnia 1992 arcybiskup Winnipeg, konsekrowany na biskupa 9 marca 1993. Przeszedł na emeryturę 9 stycznia 2006.

</doc>
<doc id="2627771" url="https://pl.wikipedia.org/wiki?curid=2627771" title="Emile Pladner">
Emile Pladner



</doc>
<doc id="2627773" url="https://pl.wikipedia.org/wiki?curid=2627773" title="Etienne Lenoir">
Etienne Lenoir



</doc>
<doc id="2627774" url="https://pl.wikipedia.org/wiki?curid=2627774" title="Jakość kształcenia">
Jakość kształcenia

Jakość kształcenia – ciągły proces wartościowania (oceny, kontroli, zagwarantowania, prowadzenia i ulepszania) systemu kształcenia.
Jakość kształcenia jest zazwyczaj pojmowana jako:
Jakość kształcenia jest obok wysokości czesnego podstawowym czynnikiem przyciągającym kandydatów na studia. Jest również czynnikiem konkurencji, rozumianej jako rywalizacja między instytucjami edukacyjnymi o realizację własnych interesów na drodze przedstawiania oferty atrakcyjniejszej od ofert innych uczelni. Postrzeganą jakość kształcenia można obliczyć, wykorzystując dwa wskaźniki: pozycjonowania cenowego oraz presji konkurencyjnej. Uzyska się wówczas jeden z czterech układów rankingu wskaźników:
Systemy zapewnienia jakości kształcenia.
Rozróżnia się wewnętrzne i zewnętrzne systemy zapewnienia jakości kształcenia. 
Formy oceny jakości kształcenia.
Ocena jakości szkolnictwa wyższego odbywa się w ramach zewnętrznego systemu zapewnienia jakości kształcenia i może przybrać formę oceny:
Procedury oceny jakości kształcenia.
Jakość kształcenia jest oceniana w ramach jednej z czterech procedur:

</doc>
<doc id="2627780" url="https://pl.wikipedia.org/wiki?curid=2627780" title="Graphite Epoxy Motor">
Graphite Epoxy Motor

Graphite Epoxy Motor: człon zerowy (dopalacz) rakiet Delta II, Delta III i Delta IV, zasilany paliwem stałym.
Konstrukcja.
"GEM" powstał pierwotnie dla nowych rakiet "Delta II" (serii "7000"). Miał on zastąpić stopień Castor 4A używany w "Delta 6000" (wcześniejsza odmiana "Delty II").
Posiada 3 warianty:
Do stopni "GEM" podobne są dopalacze AJ-60A, produkowane przez Aerojet i używane w rakietach Atlas V. W przyszłości mają one zostać zastąpione przez silniki "GEM 63," które również są planowane jako silniki pomocnicze rakiet Vulcan.

</doc>
<doc id="2627781" url="https://pl.wikipedia.org/wiki?curid=2627781" title="Katastrofy i incydenty cywilnych">
Katastrofy i incydenty cywilnych



</doc>
<doc id="2627789" url="https://pl.wikipedia.org/wiki?curid=2627789" title="Perro Amor">
Perro Amor



</doc>
<doc id="2627791" url="https://pl.wikipedia.org/wiki?curid=2627791" title="STX Jamboree">
STX Jamboree

STX Jamboree – polska agencja koncertowa i marketingowa przemysłu muzycznego i sportowego, a także wydawca płyt muzycznych.
Grupa powstała w 2005 r. łącząc powstałą w 1997 spółkę STX Records Sp. z o.o. i Agencję Jamboree Sp. z o.o.. Prezesem zarządu jest Stanisław Trzciński.
Zajmuje się sprowadzaniem zagranicznych artystów na rozmaite koncerty, festiwale (m.in. Jazz Jamboree), czy występy w mass-mediach. Od 2007 do 2011 we współpracy z warszawskim Centrum Artystycznym Fabryka Trzciny organizowała ceremonie nagród polskiego przemysłu fonograficznego – Fryderyki (współorganizatorem tej gali agencja była do 2018 roku).
Agencja wydała własne serie kompilacji muzycznych: "Pozytywne Wibracje", "Pinacolada", "Pieprz i Wanilia", "Global Chillout", "Sygnowano Fabryka Trzciny" oraz "After Hours".

</doc>
<doc id="2627792" url="https://pl.wikipedia.org/wiki?curid=2627792" title="Dogsomyn Bodo">
Dogsomyn Bodo



</doc>
<doc id="2627796" url="https://pl.wikipedia.org/wiki?curid=2627796" title="Jumdżagijn Cedenbal">
Jumdżagijn Cedenbal



</doc>
<doc id="2627797" url="https://pl.wikipedia.org/wiki?curid=2627797" title="Juan José Méndez (lekkoatleta)">
Juan José Méndez (lekkoatleta)

Juan José Méndez (ur. 27 kwietnia 1988) – meksykański lekkoatleta specjalizujący się w rzucie oszczepem.
Odpadł w eliminacjach podczas mistrzostw świata juniorów młodszych w Marrakeszu (2005). Brązowy medalista mistrzostw panamerykańskich juniorów (2007). W 2008 zdobył brązowy medal młodzieżowych mistrzostw NACAC oraz był czwarty podczas mistrzostw Ameryki Środkowej i Karaibów. Podczas kolejnej edycji czempionatu Ameryki Środkowej i Karaibów, latem 2009, był piąty. W 2010 był czwarty na mistrzostwach ibero-amerykańskich, zwyciężył w młodzieżowych mistrzostwach strefy NACAC oraz zdobył brązowy medal igrzysk Ameryki Środkowej i Karaibów. Zajął siódme miejsce na uniwersjadzie w Shenzhen oraz ósme na igrzyskach panamerykańskich (2011). Złoty medalista mistrzostw ibero-amerykańskich z Barquisimeto (2012). W 2014 sięgnął po srebro igrzysk Ameryki Środkowej i Karaibów.
Złoty medalista mistrzostw Meksyku.
Rekord życiowy: 78,43 (21 czerwca 2013, Zapopan). 

</doc>
<doc id="2627802" url="https://pl.wikipedia.org/wiki?curid=2627802" title="The Bunker of The Last Gunshot">
The Bunker of The Last Gunshot

The Bunker of The Last Gunshots (fr. "Le Bunker de la dernière rafale") – krótkometrażowy film science-fiction z roku 1981 pomysłu Marca Caro i Jean-Pierre’a Jeuneta.
Fabuła.
Film opowiada o grupie żołnierzy zamkniętych w bunkrze w post-apokaliptycznej przyszłości. Żołnierze ci powoli tracąc swoje człowieczeństwo zaczynają zabijać się nawzajem.

</doc>
<doc id="2627804" url="https://pl.wikipedia.org/wiki?curid=2627804" title="Marguerite Gachet przy pianinie">
Marguerite Gachet przy pianinie

Marguerite Gachet przy pianinie (hol. "Marguerite Gachet aan de piano", ang. "Marguerite Gachet at the Piano") – obraz Vincenta van Gogha (Nr kat.: F 772, JH 2048) namalowany w czerwcu 1890 podczas pobytu w miejscowości Auvers-sur-Oise. 
Historia.
20 maja 1890 Vincent van Gogh przyjechał do Auvers-sur-Oise. Przedtem przebywał w Paryżu w celu konsultacji medycznych w klinice doktora Paula Gacheta. Plany te uległy jednak zmianie i z doktorem artysta spotkał się w Auvers-sur-Oise. Gachet był w tym czasie 61-letnim wdowcem. Miał córkę Marguerite (w wieku ok. 20 lat) i syna Paula (16 lat). Interesował się malarstwem, a jego ściany zdobiły dzieła impresjonistów: Renoira, Moneta, Pisarro, Cézanne'a i innych. Kontakt ich obu ułatwiał fakt, iż Gachet znał również język holenderski. Obaj wkrótce się zaprzyjaźnili, o czym Vincent nie omieszkał poinformować Theo. W czerwcu 1890 van Gogh namalował "Portret doktora Gacheta" w dwóch wersjach oraz wykonał jedną akwafortę z jego podobizną. Namalował też wówczas dwa obrazy przedstawiające córkę doktora, Marguerite, z których jeden ukazuje ją w ogrodzie ojca, a drugi – siedzącą przy pianinie. Do namalowania obrazu van Gogh użył płótna formatu 50 × 100 cm, zorientowanego pionowo. Format ten zapożyczył od Pierre'a Puvisa de Chavannes'a i wykorzystywał do malowania pejzaży (w sumie 12) podczas pobytu w Auvers. Dodatkowym powodem wyboru takiego formatu było jego podobieństwo do japońskich obrazów zwojowych typu kakemono, a także do formatu portretów kobiecych, używanego przez malarzy szkoły haskiej. O chęci namalowania portretu Marguerite wspomniał po raz pierwszy w liście do Theo z 3 czerwca 1890, natomiast w liście do siostry Willeminy z 5 czerwca 1890 napisał:
Opis.
Obraz przedstawia Marguerite Gachet podczas jej ulubionego zajęcia, gry na pianinie. Jest on ożywiony dzięki połączeniu mocnych kolorów, kładzionych energicznymi pociągnięciami pędzla. Twarz modelki artysta ukazał tylko w niewielkim stopniu, zaakcentował natomiast przy pomocy ożywionych kolorów jej suknię i wirujące wokół głowy kropki, stanowiące element tła namalowanego techniką puentylizmu, przy zastosowaniu efektu światłocienia. Namalowana mocnymi kreskami podłoga sprawia, że przestrzeń obrazu wydaje się płaska i przyciągnięta do przodu. Użyte po raz kolejny kropki w tle, charakterystyczne dla sztuki japońskiej, stanowiły dla Vincenta wspomnienie z Prowansji, z dni spędzonych w „Żółtym Domu”.

</doc>
<doc id="2627806" url="https://pl.wikipedia.org/wiki?curid=2627806" title="2-3-2W">
2-3-2W

2-3-2W (ros. "2-3-2В", numer seryjny 6998) – radziecka doświadczalna lokomotywa parowa zaprojektowana i zbudowana w jednym egzemplarzu w 1938 roku w zakładach kolejowych w Woroszyłowgradzie (obecnie Ługańsku) pod kierownictwem inżyniera D.W. Lwowa.
Projektowanie i budowa.
Parowóz o numerze fabrycznym 6998 został skonstruowany w Woroszyłowgradzkim Zakładzie budowy parowozów jako doświadczalna maszyna mająca osiągać wysokie prędkości, do prowadzenia pociągów ekspresowych. Nie nosił oznaczenia kolei, natomiast w literaturze określany jest jako 2-3-2W, od układu osi w notacji rosyjskiej (2-3-2, niemiecki 2'C2') i litery oznaczającej producenta, w odróżnieniu od drugiego powstałego nieco wcześniej parowozu 2-3-2K Zakładów Kołomieńskich. Projekt powstał pod kierownictwem inżyniera D. Lwowa. Prototyp zbudowano w kwietniu 1938 roku. W odróżnieniu od konkurenta, znaczna część elementów konstrukcyjnych, w tym rurki kotła i cylindry, była zapożyczona z parowozów serii FD i IS, co ułatwiało eksploatację i naprawy. Konstrukcję starano się zrobić jak najlżejszą, uzyskując m.in. 3,5 ton oszczędności na walczaku kotła wykonanym ze stali podwyższonej wytrzymałości. Również koła o średnicy 2,2 m miały lżejsze pełne tarcze, z otworami. Rzucającym się w oczy elementem była otulina aerodynamiczna, w formie cygara wokół kotła, nadająca mu charakterystyczny wygląd. Dla zmniejszenia oporów zastosowano w podwoziu lokomotywy i tendra łożyska toczne.
Eksploatacja.
Parowóz został skierowany do eksploatacji w czerwcu 1938 roku w lokomotywowni Słowiańsk Kolei Południowo-Donieckiej i prowadził pociągi pospieszne i ekspresowe ze Słowiańska do Rostowa i Charkowa, o masie 600–850 ton. Na pochyłości 8‰ z pociągiem o masie 850 t rozwijał prędkość 70 km/h. Osiągnął wówczas przebieg około 6 tysięcy km. W lipcu 1938 roku parowóz został przeniesiony na Kolej Oktjabrską, prowadząc pociągi relacji Moskwa – Bołogoje. Rozwinął tam moc 3400 KM, ciągnąc pociąg o masie 900 ton. Ponieważ rozkład jazdy był dostosowany do wolniejszych parowozów SU, parowóz 2-3-2W nie pracował w optymalnym reżimie i okazał się o 15% mniej ekonomiczny. Parowóz nie został skierowany do produkcji, pozostając doświadczalny; nie został też przebadany tak dokładnie jak seria 2-3-2K. Tuż przed II wojną światową planowano rozpocząć ruch pociągów ekspresowych na Kolei Oktjabrskiej, lecz parowozy w tym celu zamierzano zamówić w Zakładach Kołomieńskich; mimo to nie doszło do tego z powodu wybuchu wojny.
Po II wojnie światowej wymieniono w nim kocioł. W kwietniu 1957 roku, ze specjalnym pociągiem, lokomotywa osiągnęła prędkość 175 km/h, co stanowiło ostatni rekord prędkości parowozu w ZSRR.

</doc>
<doc id="2627809" url="https://pl.wikipedia.org/wiki?curid=2627809" title="Paleoocean">
Paleoocean

Paleoocean – termin określający każdy ocean, który istniał na Ziemi od początku jej powstania do czasu powstania oceanów współczesnych. Oceany, tak jak kontynenty i superkontynenty powstają i przeobrażają się w wyniku ruchów, jakim podlegają płyty litosfery, zgodnie z teorią tektoniki płyt.
W różnych okresach historii Ziemi istniało jednocześnie kilka oceanów lub tylko jeden wszechocean. W okresach gdy na Ziemi istniał superkontynent wtedy otaczał go wszechocean, kiedy natomiast superkontynent rozpadał się na części, wtedy też powstawało kilka oceanów, tak jak dzieje się to współcześnie.

</doc>
<doc id="2627810" url="https://pl.wikipedia.org/wiki?curid=2627810" title="Edward Titchener">
Edward Titchener



</doc>
<doc id="2627811" url="https://pl.wikipedia.org/wiki?curid=2627811" title="Giovanni Perricelli">
Giovanni Perricelli

Giovanni Perricelli (ur. 25 sierpnia 1967 w Mediolanie) – włoski lekkoatleta chodziarz, medalista mistrzostw świata.
Startował w chodzie na 10 000 metrów na mistrzostwach Europy juniorów w 1985 w Cottbus, ale został zdyskwalifikowany. Na Letnich Igrzyskach Olimpijskich 1988 w Seulu zajął 11. miejsce w chodzie na 50 kilometrów. Nie ukończył tej konkurencji w Pucharze Świata w chodzie sportowym w 1989 w L’Hospitalet.
Zajął 7. miejsce w chodzie na 50 km na mistrzostwach Europy w 1990 w Splicie. Zajął 5. miejsce na tym dystansie w Pucharze Świata w 1991 w San Jose. Nie ukończył tej konkurencji na mistrzostwach świata w 1991 w Tokio. Na Letnich Igrzyskach Olimpijskich 1992 w Barcelonie Perricelli nie ukończył chodu na 50 km. Zajął 10. miejsce w chodzie na 20 kilometrów w Pucharze Świata w 1993 w Monterrey. Zajął 13. miejsce w chodzie na 50 kilometrów na mistrzostwach świata w 1993 w Stuttgarcie.
Na mistrzostwach Europy w 1994 w Helsinkach Perricelli zdobył brązowy medal w chodzie na 50 kilometrów, a w chodzie na 20 kilometrów zajął 6. miejsce. Wywalczył srebrny medal w chodzie na 20 km na Letniej Uniwersjadzie 1995 w Fukuoce. Zajął 23. miejsce na tym dystansie podczas Pucharu Świata w 1995 w Pekinie.
Na mistrzostwach świata w 1995 w Göteborgu zdobył srebrny medal w chodzie na 50 km, za Valentinem Kononenem z Finlandii, a przed Robertem Korzeniowskim. Zajął 13. miejsce w chodzie na 20 km i 16. miejsce w chodzie na 20 km na Letnich Igrzyskach Olimpijskich 1996 w Atlancie. Nie ukończył chodu na 50 km w Pucharze Świata w 1997 w Podiebradach. Był 14. na tym dystansie na mistrzostwach świata w 1997 w Atenach. Zajął 3. miejsce w chodzie na 50 km w Pucharze Europy w chodzie w 1998 w Dudincach. Nie ukończył chodu na 50 km na mistrzostwach Europy w 1998 w Budapeszcie. Podczas Pucharu Świata w 1999 w Mézidon-Canon zajął 34. miejsce w tej konkurencji. Nie ukończył chodu na 50 km na mistrzostwach świata w 1999 w Sewilli ani na igrzyskach olimpijskich w 2000 w Sydney.
Perricelli był mistrzem Włoch w chodzie na 50 kilometrów w 1987, 1989, 1991, 1992 i 1997.
Rekordy życiowe Perricelego:

</doc>
<doc id="2627814" url="https://pl.wikipedia.org/wiki?curid=2627814" title="Kamienica Mikulskiego w Warszawie (ul. Nowy Świat 53)">
Kamienica Mikulskiego w Warszawie (ul. Nowy Świat 53)

Kamienica Mikulskiego – kamienica pałacowa wzniesiona przez Wawrzyńca Mikulskiego, znajdująca się przy ulicy Nowy Świat 53 w Warszawie, na północnym rogu ulicy Wareckiej (ul. Warecka 2/8). Jedna z najcenniejszych i w znacznej mierze autentycznych kamienic pałacowych późnego klasycyzmu.
Historia.
Na działce (późniejszy nr hipoteki 1252) należącej do wojewodziny malborskiej Konstancji ze Słuszków Denhoffowej odnotowano w 1770 roku tzw. „dworek warecki” należący od 1720 roku do Józefa Pułaskiego, starosty wareckiego, ojca m.in. Kazimierza Pułaskiego, który w tym domu się urodził. Po sprzedaniu dworku w 1787 roku powoli popadał on w ruinę, do 1822 roku działał tu zajazd dla furmanów i dostawców tłuszczów zwierzęcych z Ukrainy.
Wawrzyniec Mikulski kupił tę nieruchomość w 1821 roku i wzniósł na działce kamienicę pałacową. Projektował ją Fryderyk Albert Lessel, a po jego śmierci najprawdopodobniej Adolf Schuch (syn Jana Chrystiana Szucha). Była to dwupiętrowa, dwutraktowa kamienica narożna (na rogu ul. Wareckiej, skrzydło od strony ul. Wareckiej było jednotraktowe, dwupiętrowe i dwuosiowe). Od strony Nowego Światu dom miał siedemnastoosiową fasadę z występującym pięcioosiowym ryzalitem. Ryzalit na piętrze był podzielony 6 półkolumnami korynckimi wielkiego porządku.
W połowie XIX wieku budynek należał już do hr. Adama Ożarowskiego, a w 1868 roku został sprzedany hr. Michałowi Stadnickiemu i przez kolejne kilkadziesiąt lat należał do jego spadkobierców. Po I wojnie światowej kamienica przeszła w ręce rodziny Bonieckich. W latach od około 1920 do 1931 w budynku funkcjonowała restauracja „Kresy”, a potem filia cukierni „Napoleonka”. W 1922 roku dom przeszedł remont.
Przed budynkiem znajduje się właz kanału, którym powstańcy warszawscy ewakuowali się z placu Krasińskich. W ciągu kilkudziesięciu godzin trasę tę przebyło ponad 4,5 tysiąca powstańców. Właz został osłonięty płytami chodnikowymi, aby chronić wychodzących przed ogniem niemieckim od strony Banku Gospodarstwa Krajowego. Do budowy tej osłony zostali przymuszeni jeńcy niemieccy. W tym czasie w kamienicy były jeszcze szyby w oknach, w późniejszych dniach powstania dom został spalony, część fasady zawaliła się aż do fundamentów. Znaczna część budynku została rozebrana w 1946 roku i cały dom został odbudowany w latach 1949–1950 według projektu Jerzego Beilla.
Obecna elewacja od strony ulicy Wareckiej jest siedmioosiowa.

</doc>
<doc id="2627823" url="https://pl.wikipedia.org/wiki?curid=2627823" title="Tarnowskie Góry (ujednoznacznienie)">
Tarnowskie Góry (ujednoznacznienie)



</doc>
<doc id="2627829" url="https://pl.wikipedia.org/wiki?curid=2627829" title="NeoQuartet">
NeoQuartet

NeoQuartet – polski zespół wykonujący współczesną muzykę poważną. Kwartet stanowią absolwenci akademii muzycznych w Gdańsku, Warszawie i Lucernie.
Historia.
Grupa zawiązała się w Gdańsku w 2006 r. Muzycy występowali wielokrotnie na koncertach w Polsce i za granicą, wykonując kompozycje muzyki poważnej z przełomu wieków XX i XXI. W 2008 roku w Studiu im. Witolda Lutosławskiego w Warszawie kwartet dokonał nagrania kompozycji Agnieszki Stulgińskiej pt. „Impresje na kwartet smyczkowy i taśmę”. Utwór został wydany przez wytwórnię Dux na płycie „Młodzi kompozytorzy w hołdzie Fryderykowi Chopinowi”. Nagranie było nominowane do nagrody „Fryderyk” w kategorii muzyka współczesna. Z okazji jubileuszu 60-lecia Akademii Muzycznej im. Stanisława Moniuszki w Gdańsku Neoquartet nagrał w/w utwory Agnieszki Stulgińskiej, które również zostały wydane na płycie. W 2009 roku kwartet brał udział w prestiżowym konkursie interpretacji muzyki współczesnej „Gaudeamus” w Amsterdamie i dotarł do półfinału. Znalazł się w pierwszej dziesiątce najlepszych wykonawców muzyki najnowszej na świecie. W dokonaniach NeoQuartetu są prawykonania utworów najnowszych oraz dedykacje od kompozytorów. W styczniu 2011 r. nakładem wydawnictwa Dux ukazał się album debiutancki zespołu pod tytułem imiennym, z kompozycjami twórców takich jak: Guus Janssen, Toshio Hosokawa, Peter Machajdík, Aleksander Lasoń, Marek Czerniewicz i Agnieszka Stulgińska. W 2012 r. zespół został wyróżniony nominacjami do kilku ważnych nagród: Fonograficzny Debiut Roku - Fryderyki 2012, Sztorm Roku 2011, nominacja do Pomorskiej Nagrody Artystycznej w kategorii „Nadzieja”. Obecnie dla kwartetu utwory tworzą m.in. Marek Czerniewicz czy Seth Rozanof. Muzycy uczestniczą regularnie w mistrzowskich kursach wybitnego niemieckiego skrzypka Sebastiana Hamanna oraz w warsztatach interpretacji organizowanych przy festiwalu Warszawska Jesień.
Artyści za swój cel stawiają sobie promocję twórczości głównie młodych kompozytorów. Członkowie NeoQuartet to pasjonaci sztuki współczesnej, chętni do nowatorskich poszukiwań, otwarci na współpracę z najbardziej wymagającymi artystami. NeoQuartet jest laureatem prestiżowej Pomorskiej Nagrody Artystycznej za rok 2018. Był również nominowany do szeregu innych nagród (Sztorm Roku, Fryderyki). Zespół ma na koncie dziesięć płyt CD wydanych dla polskich, niemieckich, greckich i amerykańskich wytwórni. Od 2017 roku NeoQuartet poszerzył swoje instrumentarium o elektryczne instrumenty smyczkowe midi, syntezatory oraz loopery.
NeoQuartet koncertuje w Polsce, jak i poza jej granicami (Ukraina, Szwajcaria, Rosja, Włochy, Litwa, Francja, Chiny, Finlandia, Estonia, Niemcy, Dania, Szwecja, Słowacja, Korea Południowa, Japonia, USA - Carnegie Hall). Zespół ma na swoim koncie udział w takich festiwalach jak: Gdański Festiwal Muzyczny, Międzynarodowy Festiwal Sopot Classic, Ukrainian Biennale of New Music, Festiwal im. J. Waldorfa w Radziejowicach, Dni Muzyki Nowej , Musica Electronica Nova, Festiwal Kontrasty (Lwów), Another Space Festival, (Moskwa), Warszawska Jesień, Międzynarodowy Festiwal Muzyki Współczesnej Poznańska Wiosna, Beijing Moderne, ASEAN Music Week, Shanghai New Music Week, Randfestspiele - Berlin, Autumn Fest Festival – Tallin, ReMusik – Sankt Petersburg, Afekt festival – Tartu, Daegu International Contemporary Festival, Klang Festival – Kopenhaga i inne.
NeoQuartet jest organizatorem własnego festiwalu NeoArte – Syntezator Sztuki, którego pierwsza edycja odbyła się w październiku 2012. Impreza odbywa się w Gdańsku i corocznie patronuje jej wybitny kompozytor. Zespół gościł już Pawła Szymańskiego, Elżbietę Sikorę, Cezarego Duchnowskiego, Pawła Mykietyna, Joannę Bruzdowicz, Pierre’a Jodlowski, Wojciecha Blecharza, Gwyna i Alwynne Pritchard. Wśród wykonawców festiwalu warto wymienić Motion Trio, Kwartludium, Szabolcsa Esztenyi, Ensemble Nostri Temporis, Kuba Kapsa Ensemble, Agatę Zubel, Distractfold Ensemble, Łukasza Długosza, Kwadrofonik, Sonar Quartett, Kwartet Śląski, Spółdzielnię Muzyczną, Jen Torrence, Ensemble Good Mori. Założone przez NeoQuartet Stowarzyszenie NeoArte, dzięki wsparciu Instytutu Muzyki i Tańca regularnie zamawia u polskich i zagranicznych kompozytorów nowe utwory. Wśród twórców, którzy napisali specjalnie dla NeoQuartet są m.in. Sławomir Kupczak, Jakub Polaczyk, Maxim Kolomiiets, Peter Machajdík, Bohdan Sehin, Aleksander Kosciów, Oleksij Shmurak, Jerzy Kornowicz, Agnieszka Stulgińska, Marek Czerniewicz, Dariusz Przybylski, Dai Bo, GabrielPaiuk, Grzegorz Pieniek, Kamil Kosecki, Piotr Peszat, Rafał Zapała, Adam Villagi, Eunsil Kwon, Simon Christensen.
Neo Electric Quartet to unikatowy na skalę światową projekt trójmiejskiego kwartetu smyczkowego NeoQuartet. Czwórka znakomitych instrumentalistów specjalizujących się w wykonawstwie muzyki współczesnej eksploruje nieodkryty świat brzmień elektrycznego kwartetu smyczkowego z użyciem najnowszych zdobyczy technologicznych. Zsyntetyzowane brzmienie klasycznego instrumentalnego składu poddane obróbce komputerowej, użycie multiefektów i looperów daje niezwykłe możliwości twórcze. Jedyną granicą jest wyobraźnia artystów. Neo Electric Quartet to twórcze poszukiwania muzyków NeoQuartet, eksperymenty, improwizacje oraz zabawa najnowszą technologią.
Projekt Neo Electric Quartet jest unikatowym zjawiskiem na światowej scenie muzyki nowej. W roku 2020 został wybrany do Club Showcase podczas prestiżowych i największych na świecie targów muzyki klasycznej Classical:NEXT w Rotterdamie.
Podstawowe instrumentarium:
– elektryczne instrumenty smyczkowe MIDI, zrobione na zamówienie przez artystę lutnika Sławomira Gańca
– syntezatory gitarowe Roland GR55
– syntezatory gitarowe Boss SY - 300
– Loop Station Boss RC-300
– wzmacniacze akustyczne AER COMPACT 60 III 
Do projektu zapraszani są również kompozytorzy, którzy tworzą muzykę na ten unikatowy skład. Do tej pory napisali dla Neo Electric Quartet Kamil Kosecki, Piotr Peszat, Grzegorz Pieniek, Jerzy Kornowicz, Peter Machajdik i Rafał Zapała.

</doc>
<doc id="2627830" url="https://pl.wikipedia.org/wiki?curid=2627830" title="Alfie Owen-Allen">
Alfie Owen-Allen



</doc>
<doc id="2627831" url="https://pl.wikipedia.org/wiki?curid=2627831" title="Mistrzostwa Świata U-17 w piłce nożnej 2009">
Mistrzostwa Świata U-17 w piłce nożnej 2009



</doc>
<doc id="2627833" url="https://pl.wikipedia.org/wiki?curid=2627833" title="OŚ AZS Olsztyn">
OŚ AZS Olsztyn

OŚ AZS Olsztyn – jednostka organizacyjna Akademickiego Związku Sportowego z siedzibą w Olsztynie. Jest jedną z 17 organizacji środowiskowych AZS działających na terenie kraju.
Barwy i gryf.
Jednostka używa barw, flagi i znaków organizacyjnych AZS. Barwami jednostki są: kolor biały i zielony. Godłem jednostki jest biały gryf na zielonym polu.
Działalność.
OŚ AZS Olsztyn działa w środowisku młodzieży akademickiej i szkolnej na terenie Olsztyna oraz województwa warmińsko-mazurskiego.
W OŚ AZS Olsztyn zrzeszone są kluby uczelniane AZS, kluby środowiskowe AZS oraz środowiskowe sekcje sportowe AZS Olsztyna oraz województwa warmińsko-mazurskiego.

</doc>
<doc id="2627836" url="https://pl.wikipedia.org/wiki?curid=2627836" title="Kamienica Mikulskiego w Warszawie (ul. Nowy Świat 55)">
Kamienica Mikulskiego w Warszawie (ul. Nowy Świat 55)

Kamienica Mikulskiego – kamienica wzniesiona przez Wawrzyńca Mikulskiego, znajdująca się przy ulicy Nowy Świat 55 w Warszawie.
Historia.
W 1770 roku odnotowano na tej działce dworek należący do Agnieszki Zakrzewskiej. Wybudowana w tym miejscu przed 1784 rokiem parterowa, prawdopodobniej trójosiowa kamieniczka należała w 1790 roku do Wojciecha Łapińskiego. W 1823 roku posesję przejął Wawrzyniec Mikulski.
W 1824 wybudowana została tu nowa, czterokondygnacyjna (parter, antresola i 2 piętra) kamienica najprawdopodobniej według projektu Adolfa Schucha (syna Jana Chrystiana Szucha). Kamienica ta odróżniała się akcentami neorenesansowymi od późnoklasycystycznego otoczenia. Fasada była pięcioosiowa. 
W połowie XIX wieku kamienica należała do Karola Hoffmana, a w latach 60. XIX wieku stała się własnością Stanisława Rozmanitha, który otworzył tu sklep kolonialny i prowadził go (a później Michał Rozmanith) do końca wieku, później nieruchomość stała się własnością Bolesława Cassiusa.
Na przełomie wieków znacząco rozbudowano oficyny na zapleczu kamienicy. W latach 20. XX wieku kamienica należała do Mieczysława Kowalskiego.
Dom został spalony podczas obrony Warszawy we wrześniu 1939, a dwie górne kondygnacje zostały częściowo zburzone. 
W latach 1948–1950 kamienica została odbudowana. Zachowano oryginalne wnętrze przejazdu bramnego oraz najprawdopodobniej wrota od strony ulicy. 

</doc>
<doc id="2627838" url="https://pl.wikipedia.org/wiki?curid=2627838" title="Sun Life Financial Players’ Championship 2012">
Sun Life Financial Players’ Championship 2012

Sun Life Financial Players’ Championships 2012 – turniej zaliczany do Grand Slam of Curling, kończył rywalizację w World Curling Tour 2011/2012. Odbył się między 17 a 22 kwietnia 2012 w Summerside, na lodowisku Consolidated Credit Union Place.
Była to 20. edycja Players’ Championships, siódma, gdzie grały także kobiety. W edycji tej zmieniono system rozgrywek. 8 drużyn męskich i kobiecych rywalizowało systemem kołowym do wyłonienia czterech najlepszych zespołów. Pula nagród wyniosła 100 000 CAD, zwycięzcom przypadło po 25 000.
Pośród kobiet najlepszy okazał się być zespół Stefanie Lawton, który w finale pokonał Cathy Overton-Clapham. W męskim finale zespół mistrzów świata (Glenn Howard) przegrał na rzecz Johna Eppinga.
Mężczyźni.
Round Robin.
Sesja 1..
18 kwietnia 2012; 12:00
Sesja 2..
18 kwietnia 2012; 16:00
Sesja 3..
18 kwietnia 2012; 19:30
Sesja 4..
19 kwietnia 2012; 12:00
Sesja 5..
19 kwietnia 2012; 19:30
Sesja 6..
20 kwietnia 2012; 8:30
Sesja 7..
20 kwietnia 2012; 15:30
Sesja 8..
20 kwietnia 2012; 19:30

</doc>
<doc id="2627841" url="https://pl.wikipedia.org/wiki?curid=2627841" title="OŚ AZS Toruń">
OŚ AZS Toruń

OŚ AZS woj. Kujawsko-Pomorskiego – jednostka organizacyjna Akademickiego Związku Sportowego z siedzibą w Toruniu. Jest jedną z 17 organizacji środowiskowych AZS działających na terenie kraju.
Barwy i gryf.
Jednostka używa barw, flagi i znaków organizacyjnych AZS. Barwami jednostki są: kolor biały i zielony. Godłem jednostki jest biały gryf na zielonym polu.
Działalność.
AZS Organizacja Środowiskowa woj. Kujawsko-Pomorskiego działa w środowisku młodzieży akademickiej i szkolnej na terenie województwa kujawsko-pomorskiego. Członkami Organizacji są Kluby Uczelniane AZS z terenu województwa. W OŚ AZS woj. Kujawsko-Pomorskiego zrzeszone są kluby uczelniane AZS, kluby środowiskowe AZS oraz środowiskowe sekcje sportowe AZS z Torunia oraz województwa kujawsko-pomorskiego.

</doc>
<doc id="2627842" url="https://pl.wikipedia.org/wiki?curid=2627842" title="Kamienica Mikulskiego">
Kamienica Mikulskiego

Zamożny obywatel miasta Warszawy, kupiec i inwestor Wawrzyniec Mikulski posiadał w XIX wieku kilka kamienic w Warszawie:

</doc>
<doc id="2627844" url="https://pl.wikipedia.org/wiki?curid=2627844" title="AZS Politechnika Poznań">
AZS Politechnika Poznań



</doc>
<doc id="2627849" url="https://pl.wikipedia.org/wiki?curid=2627849" title="Wybuchy bombowe w Nowym Delhi, 2005">
Wybuchy bombowe w Nowym Delhi, 2005



</doc>
<doc id="2627856" url="https://pl.wikipedia.org/wiki?curid=2627856" title="Patrymonializm">
Patrymonializm



</doc>
<doc id="2627863" url="https://pl.wikipedia.org/wiki?curid=2627863" title="Ocena instytucjonalna">
Ocena instytucjonalna

Ocena instytucjonalna – jedna z trzech form oceny szkolnictwa wyższego, obok oceny programowej i oceny systemowej. Jej przedmiotem jest jakość danej jednostki: np. uczelni bądź wydziału. 
Ocena instytucjonalna w modelowej postaci występuje we Francji. W Polsce dokonywana jest przez Polską Komisję Akredytacyjną.
W ramach oceny instytucjonalnej sprawdza się, np. czy jednostka posiada wiedzę w zakresie swojego potencjału naukowego, potrafi ten potencjał opisać również w ujęciu środowiska lokalnego, krajowego i międzynarodowego oraz może wskazać swoje mocne i słabe strony. Weryfikuje się zaplecze kadrowe, lokalowe i logistyczne niezbędne do prowadzenia badań naukowych i kształcenia. Ustala się, czy system informacji i wprowadzane przez instytucję mechanizmy oceny kształcenia, studentów i nauczycieli akademickich wpływają rzeczywiście na poprawę jakości. Bierze się pod uwagę sposób zarządzania jednostką. Sprawdza się, czy instytucja posiada politykę w zakresie rozwoju kadrowego, która odpowiadałaby perspektywom demograficznym oraz priorytetom stawianym wobec badań naukowych, prowadzonego kształcenia i sposobu zarządzania. Ustala się ponadto, czy instytucja opracowała strategię finansową odpowiednią do jej potrzeb, czy posiada pogłębioną znajomość swojego majątku nieruchomego i potrafi nim właściwie zarządzać.

</doc>
<doc id="2627872" url="https://pl.wikipedia.org/wiki?curid=2627872" title="Leon-Etienne Duval">
Leon-Etienne Duval



</doc>
<doc id="2627874" url="https://pl.wikipedia.org/wiki?curid=2627874" title="Wrzeszczewice-Tomaszew">
Wrzeszczewice-Tomaszew

Wrzeszczewice-Tomaszew – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2627877" url="https://pl.wikipedia.org/wiki?curid=2627877" title="Edgar Barth">
Edgar Barth

Edgar Barth (ur. 26 listopada 1917 roku w Herold, zm. 20 maja 1965 roku w Ludwigsburg) – niemiecki kierowca wyścigowy.

</doc>
<doc id="2627878" url="https://pl.wikipedia.org/wiki?curid=2627878" title="Żarty na bok">
Żarty na bok

Żarty na bok (ang. "That's Life", 2000-2002) – amerykański serial obyczajowy stworzony przez Diane Ruggiero.
Światowa premiera serialu miała miejsce 1 października 2000 roku na antenie CBS. Na kanale miało zostać wyemitowane 36 odcinków, jednakże zostało wyemitowanych 32 odcinki. Po raz ostatni serial pojawił się 26 stycznia 2002 roku. W Polsce serial nadawany był na kanale TVN 7.
Opis fabuły.
Serial opowiada o losach dziewczyny po trzydziestce, która stara się uporządkować swoje życie po rozstaniu z chłopakiem.

</doc>
<doc id="2627883" url="https://pl.wikipedia.org/wiki?curid=2627883" title="Wincentów (gmina Łask)">
Wincentów (gmina Łask)

Wincentów – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.

</doc>
<doc id="2627884" url="https://pl.wikipedia.org/wiki?curid=2627884" title="II liga Polski w piłce nożnej mężczyzn">
II liga Polski w piłce nożnej mężczyzn



</doc>
<doc id="2627886" url="https://pl.wikipedia.org/wiki?curid=2627886" title="Borszewice Cmentarne">
Borszewice Cmentarne

Borszewice Cmentarne – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.
Borszewice Cmentarne wraz z Borszewicami Kolejowymi i Borszewicami Kościelnymi tworzą jedno sołectwo.

</doc>
<doc id="2627887" url="https://pl.wikipedia.org/wiki?curid=2627887" title="Superpuchar Polski w piłce nożnej mężczyzn">
Superpuchar Polski w piłce nożnej mężczyzn



</doc>
<doc id="2627888" url="https://pl.wikipedia.org/wiki?curid=2627888" title="Borszewice Kolejowe">
Borszewice Kolejowe

Borszewice Kolejowe – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.
Znajduje się tu przystanek kolejowy Borszewice.
Borszewice Kolejowe wraz z Borszewicami Cmentarnymi i Borszewicami Kościelnymi tworzą jedno sołectwo.

</doc>
<doc id="2627889" url="https://pl.wikipedia.org/wiki?curid=2627889" title="Janina Kowalska (1904–1980)">
Janina Kowalska (1904–1980)

Janina Kowalska, pseudonimy „Hala”, „Jula”, „Kama” (ur. 28 listopada 1904 w Warszawie, zm. 4 grudnia 1980 tamże) – polska działaczka komunistyczna i partyjna, w 1945 I sekretarz Komitetu Wojewódzkiego Polskiej Partii Robotniczej w Gdańsku.
Życiorys.
Córka Henryka (Henocha). Zdobyła wykształcenie średnie, z zawodu pracownica biurowa. Podjęła nieukończone studia na Wydziale Nauk Społecznych i Ekonomicznych Wolnej Wszechnicy Polskiej. Pracowała m.in. w Biurze Technicznym Z. Otwinowskiego, Kasie Chorych M. St Warszawy, Towarzystwie Asekuracyjnym Riunone Adriatica di Sicurita.
Działała w Komunistycznej Partii Polski (1922–1930/1; początkowo pod nazwą Komunistyczna Partia Robotnicza Polski), należała też do KPZU (1930/1–1934) i KPZB (1934–1935). Wstąpiła do Międzynarodowej Organizacji Pomocy Rewolucjonistom. W 1931 współorganizowała strajk towarzystw ubezpieczeniowych w Warszawie, zajmowała się też agitacją i wydawaniem prasy. W latach 1932–1934 przebywała w więzieniu we Lwowie, potem wróciła do stolicy. Od 1939 do 1941 działała we Lwowie, m.in. w Międzynarodowej Organizacji Pomocy Rewolucjonistom Zachodniej Ukrainy. W czasie II wojny światowej przebywała w ZSRR, starała się o przyjęcie do Wszechzwiązkowa Komunistyczna Partia (bolszewików). Dołączyła do Związku Patriotów Polskich, współpracując blisko z Wandą Wasilewską. Od 1942 do 1944 działała w spółdzielczości w Uzbekistanie i na Kaukazie.
Od 1944 do 1948 działała w Polskiej Partii Robotniczej, następnie w Polskiej Zjednoczonej Partii Robotniczej. Tworzyła struktury partii komunistycznych w Radomiu, Katowicach i Poznaniu. Od sierpnia 1944 kierowała Wydziałem Ogólnym Komitetu Centralnego PPR w Lublinie, zaś od 1 kwietnia do 30 czerwca 1945 pozostawała I sekretarzem Komitetu Wojewódzkiego PPR w Gdańsku. 1 maja 1945 zorganizowała propagandowy wiec na Targu Siennym, który od tego czasu (do 1990) przemianowano na plac 1 Maja. Następnie kierowała referatem sprawozdawczym KC PPR, później była instruktorem oraz starszym inspektorem w Wydziale Organizacyjnym Komitetu Centralnego PZPR. Od 1964 przebywała na rencie.
Życie prywatne.
Przed II wojną światową wyszła za mąż za działacza komunistycznego, małżeństwo szybko się rozpadło. Miała syna, który zmarł w dzieciństwie.
Odznaczenia.
Odznaczona m.in. Krzyżem Kawalerskim Odrodzenia Polski (1945), Orderem Sztandaru Pracy II klasy (1954) i Medalem 30-lecia Polski Ludowej (1974).

</doc>
<doc id="2627890" url="https://pl.wikipedia.org/wiki?curid=2627890" title="Bernard Housset">
Bernard Housset

Bernard Housset (ur. 1 czerwca 1940 w Saint-Jean-Pied-de-Port) – francuski duchowny katolicki, biskup La Rochelle w latach 2007-2016.
Życiorys.
Prezbiterat.
Święcenia kapłańskie otrzymał 29 czerwca 1965 i został inkardynowany do diecezji Bajonny. Był m.in. diecezjalnym duszpasterzem rodzin, podsekretarzem generalnym Konferencji Episkopatu Francji, a także wikariuszem biskupim.
Episkopat.
17 maja 1996 papież Jan Paweł II mianował do biskupem ordynariuszem diecezji Montauban. Sakry biskupiej udzielił mu 15 września 1996 ówczesny biskup Rouen - Joseph Duval.
28 listopada 2006 został mianowany ordynariuszem diecezji La Rochelle, zaś 7 stycznia 2007 kanonicznie objął urząd.
9 marca 2016 przeszedł na emeryturę.

</doc>
<doc id="2627891" url="https://pl.wikipedia.org/wiki?curid=2627891" title="ZSU-23-4MP Biała">
ZSU-23-4MP Biała

ZSU-23-4MP Biała – polska modyfikacja radzieckiego samobieżnego zestawu przeciwlotniczego ZSU-23-4 Szyłka. Projekt został opracowany w 2000 roku przez Ośrodek Badawczo Rozwojowy w Tarnowie przy współudziale 4 Okręgowych Warsztatów Technicznych w Żurawicy i z wykorzystaniem systemów i urządzeń innych krajowych przedsiębiorstw przemysłu obronnego. Zatwierdzenie dokumentacji do produkcji seryjnej nastąpiło Orzeczeniem nr 165/TWL/05 z dnia 1 lipca 2005 roku, wprowadzony na wyposażenie Sił Zbrojnych RP rozkazem Szefa Sztabu Generalnego WP w grudniu 2005 roku.
Około 70 sztuk wozów samobieżnej artylerii przeciwlotniczej ZSU-23-4MP Biała ma zostać wyprodukowane dla potrzeb Wojska Polskiego, jako tańsza alternatywa dla samobieżnego przeciwlotniczego zestawu artyleryjskiego Loara. Prototyp wszedł do służby w 10 Brygadzie Kawalerii Pancernej, następne dwa pojazdy miały być zmodernizowane w 2006 roku i dalsze 5 do 2008 roku.
Budowa.
Poza typowymi peryskopami obserwacyjnymi pojazd dysponuje środkami do obserwacji w warunkach nocnych. W przypadku kierowcy stanowi go TWNO-2 o zasięgu 60-100 metrów, natomiast w przypadku dowódcy wozu przyrządem umożliwiającym obserwację w nocy jest noktowizor TKN-1T o zasięgu 200-250 metrów. Aby używać któregoś z tych noktowizorów konieczne jest podświetlanie terenu przez reflektor podczerwieni PG-125. Łączność zewnętrzną zapewnia standardowa w wozach radzieckich radiostacja R-123, za komunikację wewnętrzną odpowiada natomiast telefon R-124. Dodatkowo w skład wyposażenia ZSU-23-4 Biała wchodzi aparatura nawigacyjna typu TNA-2, urządzenie ochrony przed bronią ABC, urządzenie przeciwpożarowe czy układ wentylacji. Biała posiada optoelektroniczny System Kierowania Ogniem (SKO) z układem automatycznego śledzenia celu w dzień i w nocy (działanie SKO jest niewykrywalne dla przeciwnika), dodatkowo dla podwojenia siły ognia wyposażona jest w zestaw rakiet przeciwlotniczych Grom, których skuteczny zasięg wynosi około 5500 metrów.
Kadłub.
Zespawany z płyt pancernych kadłub pojazdu GM-575 został oparty na kadłubie zastosowanym w czołgu PT-76 czy dziale samobieżnym wojsk powietrznodesantowych ASU-85. Pojazd podzielony jest na trzy części: przedział kierowania (znajdujący się na przedzie pojazdu), bojowy (środkowa część) oraz silnikowy (znajdujący się w tylnej części wozu). Napęd stanowi sześciocylindrowy, chłodzony cieczą silnik wysokoprężny W6R o mocy 280 KM (206 kW) przy 2000 obr./min. Do przeniesienia napędu służy mechaniczna, trójstopniowa skrzynia biegów z planetarnym mechanizmem skrętu o pięciu przełożeniach przy jeździe do przodu i jednym do tyłu. Podwozie działa stanowi sześć par kół nośnych zawieszonych na wałkach skrętnych z kołami napinającymi z przodu i napędowymi z tyłu wozu. Do zasilania urządzeń elektrycznych służy turbinowy silnik DG4.
Różnice z wersją podstawową.
Na zlecenie Departamentu Zaopatrywania Sił Zbrojnych MON unowocześnienie powierzono tarnowskiemu Ośrodkowi Badawczo-Rozwojowemu Sprzętu Mechanicznego. Kontrakt przewidywał modernizację trzech Szyłek w 2010 roku, czterech w 2011 roku i dwóch w 2012 roku.
Modernizacja obejmowała:
Zmiana amunicji kalibru 23 mm (do armat plot. ZU-23-2 i ZSU-23-4) na nowocześniejsze rodzaje pozwoliła na zwiększenie skutecznego zasięgi ostrzału do 3500 metrów, czyli o około 500-1000 metrów więcej, niż w przypadku ZSU-23-4.

</doc>
<doc id="2627894" url="https://pl.wikipedia.org/wiki?curid=2627894" title="Mistrzostwo Włoch w piłce nożnej mężczyzn">
Mistrzostwo Włoch w piłce nożnej mężczyzn



</doc>
<doc id="2627895" url="https://pl.wikipedia.org/wiki?curid=2627895" title="II liga Włoch w piłce nożnej mężczyzn">
II liga Włoch w piłce nożnej mężczyzn



</doc>
<doc id="2627896" url="https://pl.wikipedia.org/wiki?curid=2627896" title="System piłkarski Włoch">
System piłkarski Włoch



</doc>
<doc id="2627897" url="https://pl.wikipedia.org/wiki?curid=2627897" title="Puchar Włoch w piłce nożnej mężczyzn">
Puchar Włoch w piłce nożnej mężczyzn



</doc>
<doc id="2627898" url="https://pl.wikipedia.org/wiki?curid=2627898" title="Superpuchar Włoch w piłce nożnej mężczyzn">
Superpuchar Włoch w piłce nożnej mężczyzn



</doc>
<doc id="2627899" url="https://pl.wikipedia.org/wiki?curid=2627899" title="Anthonie Leemans">
Anthonie Leemans

Anthonie Leemans lub Antonius (ur. w 1631 w Hadze, zm. 1673 w Amsterdamie) – holenderski malarz barokowy.
Mało poznany artysta aktywny kolejno w Hadze, Utrechcie i w Amsterdamie. W młodości zabił lub okaleczył nożem człowieka i musiał uciekać z Hagi. Anthonie Leemans malował iluzjonistyczne martwe natury przedstawiające najczęściej klatki z ptakami, sprzęt myśliwski i broń, tworzył też sporadycznie portrety. Jego prace są obecnie bardzo rzadkie. W Muzeum Narodowym w Warszawie znajduje się sygnowany obraz Leemansa "Klatki z ptakami i myśliwi".
Młodszy brat artysty Johannes Leemans (1633-1688) również był malarzem i poruszał podobną tematykę.

</doc>
<doc id="2627900" url="https://pl.wikipedia.org/wiki?curid=2627900" title="Common Booster Core">
Common Booster Core

Common Booster Core (CBC) – modułowy główny stopień rakiet nośnych Delta IV i dopalacz rakiet Delta IV Heavy. Wprowadzony do użytku w 2002. Wykorzystuje silnik RS-68 zasilany wodorem i tlenem.

</doc>
<doc id="2627901" url="https://pl.wikipedia.org/wiki?curid=2627901" title="Borszewice Kościelne">
Borszewice Kościelne

Borszewice Kościelne – wieś w Polsce położona w województwie łódzkim, w powiecie łaskim, w gminie Łask.
W latach 1975–1998 miejscowość administracyjnie należała do województwa sieradzkiego.
Borszewice Kościelne wraz z Borszewicami Cmentarnymi i Borszewicami Kolejowymi tworzą jedno sołectwo.

</doc>
<doc id="2627903" url="https://pl.wikipedia.org/wiki?curid=2627903" title="Teofil Dąbrowski">
Teofil Dąbrowski

Teofil Dąbrowski (ur. 4 stycznia 1896 w Międzyrzecu Podlaskim, zm. w kwietniu 1940 w Charkowie) – major piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Teofil Dąbrowski urodził się 4 stycznia 1896 roku w Międzyrzecu Podlaskim, w rodzinie Seweryna i Marii z Kozłowskich. W latach 1912–1914 należał do Polskich Drużyn Strzeleckich w Rzeszowie. W sierpniu 1914 roku wstąpił do Legionów Polskich. Walczył w I Brygadzie. W czasie bitwy pod Krzywopłotami został ranny. W styczniu 1915 roku powrócił do oddziału. Odznaczył się parokrotnie w czasie walk nad Nidą i Żernikami, podczas bitwy pod Jastkowem Teofil Dąbrowski został ciężko ranny. Za te czyny został odznaczony Orderem Virtuti Militari.
Po kryzysie przysięgowym został internowany w Szczypiornie. Od połowy grudnia 1917 roku działał w Polskiej Organizacji Wojskowej w Sosnowcu pod pseudonimem „Unita”.
W listopadzie 1918 roku wstąpił do Wojska Polskiego i jako dowódca kompanii służył w 2 pułku piechoty Legionów. W 1921 roku został zweryfikowany do stopnia kapitana piechoty ze starszeństwem z dniem 1 czerwca 1919 roku. W jednostce służył do lat 30. 17 grudnia 1931 został mianowany majorem ze starszeństwem z dniem 1 stycznia 1932 i 44. lokatą w korpusie oficerów piechoty. W marcu 1932 został wyznaczony w macierzystym pułku na stanowisko obwodowego komendanta Przysposobienia Wojskowego, a w kwietniu 1934 przesunięty na stanowisko dowódcy batalionu.
1 lipca 1938 roku został mianowany dowódcą batalionu KOP „Krasne”. Na początku września 1939 roku został dowódcą II batalionu 207 pułku piechoty. W czasie kampanii wrześniowej walczył w obronie Lwowa.
Po kapitulacji załogi Lwowa dostał się do sowieckiej niewoli. Przebywał w obozie w Starobielsku. Wiosną 1940 roku został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 roku spoczywa na Cmentarzu Ofiar Totalitaryzmu w Charkowie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2627906" url="https://pl.wikipedia.org/wiki?curid=2627906" title="Droga krajowa L6 (Austria)">
Droga krajowa L6 (Austria)

Droga krajowa L6 (niem. "Landesstraße 6") – austriacka droga krajowa. Przebiega przez Dolną Austrię i łączy Leopoldsdorf z Paasdorf.

</doc>
<doc id="2627907" url="https://pl.wikipedia.org/wiki?curid=2627907" title="Delta Cryogenic Second Stage">
Delta Cryogenic Second Stage

Delta Cryogenic Second Stage (DCSS) – stopień górny rakiet nośnych Delta III i Delta IV. Jako jednostkę napędową wykorzystuje silnik RL-10, używany w członach S-IV i Centaur, z poważnymi modyfikacjami (większa moc, rozszerzalna komora spalania, wychylanie elektromechaniczne).
W przyszłości ma być użyty z rakietami Space Launch System (pod nazwą Interim Cryogenic Propulsion Stage).

</doc>
<doc id="2627909" url="https://pl.wikipedia.org/wiki?curid=2627909" title="Yayoi Kusama">
Yayoi Kusama

 – japońska rzeźbiarka, malarka, pisarka, aktywistka polityczna i performerka awangardowa.
Życiorys.
Zaczęła tworzyć w wieku dziesięciu lat. Nazywa swoją twórczość „sztuką obsesyjną”. Od 1977 roku mieszka w tokijskim szpitalu psychiatrycznym i otwarcie mówi o swoich problemach psychicznych. Jej życie było serią gorzkich zmagań. Musiała walczyć z wyniszczającym zaburzeniem, które nękało ją od dzieciństwa, a także z uprzedzeniami i niezrozumieniem otaczających ją osób.
Twórczość.
Jej znakiem rozpoznawczym są krzykliwe wzory najczęściej kropki („obsesja kropek”), którymi pokrywa swoje dzieła (instalacje, kolaże, obrazy, rzeźby). 
W roku 1957 wyjechała do Nowego Jorku. W 1965 roku stworzyła pracę "Infinity Mirror Room – Filled with the Brilliance of Life" – lustrzany pokój wypełniony refleksami i różnokolorowymi światłami. W 1968 roku wykonała performance udzielając ślubu parze jednopłciowej, ubranej w stroje, które zaprojektowała. W ramach prowokacji artystycznej napisała list do prezydenta USA Richarda Nixona, proponując mu seks w zamian za zakończenie amerykańskiej wojny w Wietnamie. 
W 1993 roku była pierwszą Japonką reprezentującą swoje państwo na Biennale w Wenecji. Została laureatką Nagrody Asahi za 2000 rok. W 2006 roku została nagrodzona Praemium Imperiale, nazywanym Noblem w dziedzinie sztuki, przez Japoński Związek Artystów. W 2008 roku jej najdroższa praca została sprzedana za 5,1 mln dolarów, co stanowi rekordową cenę za pracę żyjącej artystki.
W 2016 roku, w wieku 87 lat, Kusama została odznaczona najwyższym odznaczeniem narodowym, jakie może otrzymać japoński artysta, Orderem Kultury ("Bunka-kunshō").

</doc>
<doc id="2627910" url="https://pl.wikipedia.org/wiki?curid=2627910" title="65. Międzynarodowy Festiwal Filmowy w Cannes">
65. Międzynarodowy Festiwal Filmowy w Cannes

65. Międzynarodowy Festiwal Filmowy w Cannes odbył się w dniach 16-27 maja 2012 roku. Imprezę otworzył pokaz amerykańskiego filmu "Kochankowie z Księżyca" w reżyserii Wesa Andersona. W konkursie głównym zaprezentowane zostały 22 filmy pochodzące z 13 różnych krajów.
Jury pod przewodnictwem włoskiego reżysera Nanniego Morettiego przyznało nagrodę główną festiwalu, Złotą Palmę, austriackiemu filmowi "Miłość" w reżyserii Michaela Hanekego. Drugą nagrodę w konkursie głównym, Grand Prix, przyznano włoskiemu obrazowi "Reality" w reżyserii Matteo Garrone.
Oficjalny plakat promocyjny festiwalu przedstawiał aktorkę Marilyn Monroe i miał na celu uczczenie 50. rocznicy od jej śmierci. Galę otwarcia i zamknięcia festiwalu prowadziła francuska aktorka Bérénice Bejo.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotą Palmę:
Sekcja "Un Certain Regard".
Następujące filmy zostały wyświetlone na festiwalu w ramach sekcji "Un Certain Regard":
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:
Pokazy specjalne.
Następujące filmy zostały wyświetlone na festiwalu w ramach pokazów specjalnych:

</doc>
<doc id="2627911" url="https://pl.wikipedia.org/wiki?curid=2627911" title="Eduard Schnack">
Eduard Schnack

Eduard Emanuel Schnack (ur. 7 lutego 1853 w Opawie, zm. 22 grudnia 1941 w Bielsku) – austriacki mistrz kominiarski, botanik samouk, kolekcjoner, muzealnik, działacz społeczny i filantrop. Od 1878 roku mieszkaniec Bielska.
Życiorys.
Był synem mistrza kominiarskiego Eduarda Schnacka i Herminy z domu Kuttler. Kształcił się zawodowo w opawskim warsztacie ojca. Już jako mieszkaniec Bielska był powiatowym mistrzem kominiarskim i zasiadał w zarządzie cechu kominiarskiego na Śląsku Cieszyńskim.
Pasja przyrodnicza Schnacka przyniosła, obok powstania imponującej kolekcji motyli, stworzenie dwóch alpinariów na terenie miasta. Były to pierwsze założenia tego typu na Śląsku Cieszyńskim. Jako pierwsze powstało alpinarium w jego przydomowym ogrodzie przy obecnej ul. Sobieskiego 14 (róg Listopadowej). Był to początkowo niewielki rezerwat dla roślin zagrożonych wyginięciem. Naprzeciw kościoła pw. św. Trójcy dziś widoczne są znikome ślady owego założenia, całość uległa dewastacji w latach powojennych. Drugie alpinarium, powstałe w 1905 roku na powierzchni 400 m², istnieje do dzisiaj na stoku obok schroniska na Szyndzielni. Ostatnio było remontowane w 2011.
Eduard Schnack jest najbardziej znany jako współorganizator i długoletni kustosz Muzeum Miejskiego w Bielsku. W latach 1903–1906 zajmował się pozyskiwaniem środków finansowych oraz eksponatów do kolekcji. Po otwarciu muzeum wiosną 1906 roku, w domu nr 9 przy bielskim rynku, był jego opiekunem i klucznikiem. Nie tylko pełnił tę funkcję społecznie (do 1941 roku), ale z własnych funduszy pozyskiwał przedmioty do kolekcji oraz pokrywał niejednokrotnie koszty ich renowacji.
Był jednym z pierwszych członków założonego w 1893 roku Towarzystwa Beskidzkiego (niem. "Beskidenverein"), a od 1936 roku członkiem Polskiego Towarzystwa Tatrzańskiego.
Był także członkiem bielskiego oddziału stowarzyszenia „Nordmark”, a około 1901 roku jego wiceprezesem.
Jego żoną była Klara z domu Keller.
Pochowany został na Nowym Cmentarzu Ewangelickim w Bielsku przy ul. Listopadowej. Na pamiątkę jego działalności nagrobek, uformowany z głazów, ma formę nawiązującą do alpinarium.
Puchacz na nagrobku Schnacka umieszczony został na pamiątkę jego długoletniego członkostwa w „Schlaraffia Bilitia” – organizacji parawolnomularskiej.

</doc>
<doc id="2627912" url="https://pl.wikipedia.org/wiki?curid=2627912" title="Port lotniczy Bodżnord">
Port lotniczy Bodżnord

Port lotniczy Bodżnord (IATA: BJB, ICAO: OIMN) – port lotniczy położony w Bodżnord, w ostanie Chorasan Północny, w Iranie.

</doc>
<doc id="2627913" url="https://pl.wikipedia.org/wiki?curid=2627913" title="Edward Schnack">
Edward Schnack



</doc>
<doc id="2627914" url="https://pl.wikipedia.org/wiki?curid=2627914" title="Ceilidh">
Ceilidh



</doc>
<doc id="2627916" url="https://pl.wikipedia.org/wiki?curid=2627916" title="Céili">
Céili



</doc>
<doc id="2627917" url="https://pl.wikipedia.org/wiki?curid=2627917" title="2 bajki">
2 bajki

2 bajki – singel polskiej grupy muzycznej Virgin, wydany w 2005 nakładem wydawnictwa muzycznego Universal Music Polska. Singel promuje trzeci studyjny album zespołu – "Ficca".
Utwór, w całości napisany i skomponowany przez Tomasza Luberta, został nagrany jako demo z dwiema wokalistkami, m.in. z Georginą Tarasiuk. Poziom artystyczny obu wykonań nie spełnił jego oczekiwań, dlatego zdecydował się wydać piosenkę na albumie "Ficca" zespołu Virgin.
Do utworu został nakręcony teledysk w reżyserii Jakuba Miszczaka, w którym Doda odegrała rolę płatnej zabójczyni.
Singel promowany był w rozgłośniach radiowych i telewizyjnych na terenie całej Polski, dotarł między innymi do 12. pozycji Szczecińskiej Listy Przebojów, a także do 9. miejsca listy "Top-15" Wietrznego Radia, emitowanego dla Polonii mieszkającej w Stanach Zjednoczonych.
W 2006 piosenka nominowana była do nagrody "Złotych Dziobów", przyznawanych przez Radio Wawa. Wykonując utwór „2 bajki” podczas gali Telekamery 2006, Doda została nagrodzona w plebiscycie w kategorii "Muzyka".
Wykonanie utworu znalazło się również na koncertowym wydawnictwie Dody "Fly High Tour – Doda Live" (2013), pod nazwą „Set Romantyczny”, który składa się z medley’u piosenek „Nie zawiedź mnie”, „Dejanira” i „2 bajki”.

</doc>
<doc id="2627919" url="https://pl.wikipedia.org/wiki?curid=2627919" title="Port lotniczy Konarak">
Port lotniczy Konarak

Port lotniczy Konarak (IATA: BJB, ICAO: OIMN) – port lotniczy położony w Czabaharze, w ostanie Sistan i Beludżystan, w Iranie.

</doc>
<doc id="2627920" url="https://pl.wikipedia.org/wiki?curid=2627920" title="Antonius Leemans">
Antonius Leemans



</doc>
<doc id="2627922" url="https://pl.wikipedia.org/wiki?curid=2627922" title="Andrzej Jan Sokołowski">
Andrzej Jan Sokołowski

Andrzej Jan Sokołowski (ur. 22 listopada 1941 w Komarowie) – polski mechanik, działacz opozycji demokratycznej w okresie PRL.
Życiorys.
W 1967 został absolwentem Wieczorowego Technikum Mechanicznego w Świdniku. W latach 1959–1981 pracował w Wytwórni Sprzętu Komunikacyjnego „PZL-Świdnik”. Od 1984 do czasu przejścia w 2006 na emeryturę prowadził własną działalność gospodarczą.
W trakcie wydarzeń sierpnia 1980 był członkiem komitetu strajkowego w zakładzie pracy. Wstąpił do „Solidarności”, zaangażował się w tworzenie struktur związku. Wszedł w skład prezydium regionalnego MKZ. Współtworzył tymczasowy zarząd regionu; następnie wraz z Wiesławem Kamińskim organizował I WZD Regionu Środkowo-Wschodniego NSZZ „S”. Po wprowadzeniu stanu wojennego stanął na czele spacyfikowanego przez oddziały ZOMO strajku (pierwszego w kraju) w WSK „PZL-Świdnik”. Został zwolniony z pracy, przez około 10 miesięcy pozostawał w ukryciu, współtworząc i do 1984 kierując podziemnymi strukturami związku w regionie. Od 1982 członek Regionalnej Komisji Koordynacyjnej Regionu Środkowo-Wschodniego NSZZ „Solidarność” (RKK). W lutym 1984 za prowadzoną działalność został zatrzymany, był aresztowany do czerwca tego samego roku. Wchodził w skład tymczasowego zarządu regionu, zaś w latach 1989–1990 stał na czele miejskiego Komitetu Obywatelskiego.
W 2011 prezydent Bronisław Komorowski odznaczył go Krzyżem Komandorskim Orderu Odrodzenia Polski. W 2018 odmówił przyjęcia od prezydenta Andrzeja Dudy Krzyża Wolności i Solidarności, uzasadniając to sprzeciwem wobec wprowadzenia w Polsce przez obóz polityczny prezydenta „dyktatury partyjnej”.

</doc>
<doc id="2627924" url="https://pl.wikipedia.org/wiki?curid=2627924" title="Port lotniczy Ağrı">
Port lotniczy Ağrı

Port lotniczy Ağrı (IATA: AJI, ICAO: LTCO) – port lotniczy położony w Ağrı, w prowincji Ağrı, w Turcji.

</doc>
<doc id="2627929" url="https://pl.wikipedia.org/wiki?curid=2627929" title="Amorphochilus schnablii">
Amorphochilus schnablii



</doc>
<doc id="2627931" url="https://pl.wikipedia.org/wiki?curid=2627931" title="Port lotniczy Malatya Erhaç">
Port lotniczy Malatya Erhaç

Port lotniczy Malatya Erhaç (IATA: MLX, ICAO: LTAT) – port lotniczy położony w Malatyi, w prowincji Malatya, w Turcji.

</doc>
<doc id="2627932" url="https://pl.wikipedia.org/wiki?curid=2627932" title="Narodowy rezerwat przyrody Rejvíz">
Narodowy rezerwat przyrody Rejvíz

Narodowy rezerwat przyrody Rejvíz (, dawna nazwa ) – narodowy rezerwat przyrody, znajdujący się w Czechach, w pobliżu osady Rejvíz, będącej częścią miasta Zlaté Hory. 
Rezerwat powstał w 1955, a narodowym jest od 1992. Zlokalizowany jest w północno-wschodniej części Wysokiego Jesioniku (czes. "Hrubý Jeseník"), w płytkiej kotlinie, na wysokości 750–790 m n.p.m. Chroni torfowisko o samowystarczalnym ekosystemie, powstałe około 6–7 tysięcy lat temu. Jest to jedno z najlepiej zachowanych torfowisk w Czechach. Dzięki bardzo wysokiemu poziomowi wód podskórnych, występujących często na powierzchnię, w obrębie torfowiska występuje specyficzna dendroflora, np. bór bagienny z sosną błotną. Oprócz tego rosną tutaj m.in. następujące rośliny: bagnica torfowa, wełnianka pochwowata, modrzewnica zwyczajna, rosiczka okrągłolistna, żurawina błotna, haczykowiec błyszczący, płonnik, bagiennik żmijowaty, czy próchniczek bagienny.
Fauna reprezentowana jest m.in. przez takie zwierzęta jak: żagnica, pierwomrówka mszarnica, szlaczkoń torfowiec, orzechówka, włochatka zwyczajna, derkacz, zimorodek zwyczajny, cietrzew, lis, sarna, jeleń, czy nietoperze. Do najbardziej zagrożonych gatunków flory i fauny należą bezlist okrywowy i biegacz gruzełkowaty.
W centrum rezerwatu znajduje się Wielkie jeziorko torfowe (czes. "Velké mechové jezírko"), a na zachodnim krańcu Małe jeziorko torfowe (czes. "Malé mechové jezírko"). 
Przez teren rezerwatu i do Wielkiego jeziorka prowadzi specjalna ścieżka dydaktyczna NS Rejvíz, poprowadzona po kładce z bali (zbudowana w 1970.) o długości 3,1 km (z 5 stanowiskami obserwacyjnymi na trasie):
Ponadto przez teren rezerwatu prowadzą dwa szlaki turystyczne na trasach:
Od 2005 rezerwat stanowi specjalny obszar ochrony siedlisk w ramach sieci Natura 2000.

</doc>
<doc id="2627937" url="https://pl.wikipedia.org/wiki?curid=2627937" title="Symetria cząsteczkowa">
Symetria cząsteczkowa

Symetria cząsteczkowa określana jest przez operacje symetrii przekształcające cząsteczkę w postać równoważną, czyli nierozróżnialną od postaci pierwotnej (postać równoważna może, lecz nie musi, być identyczna z postacią pierwotną). Podczas wykonywania operacji symetrii atomy tego samego rodzaju ulegają zamianie miejscami (permutacja) jeśli nie leżą na danym elemencie symetrii. Wyjątkiem jest operacja identyczności, która pozostawia wszystkie atomy na swoich miejscach (postać identyczna). Symetria cząsteczki wpływa na takie istotne właściwości jak: reaktywność, parametry spektroskopowe, moment dipolowy, aktywność optyczna itd.
W internecie można znaleźć szereg narzędzi dotyczących grup symetrii. Są one przydatne zarówno w celach dydaktycznych, jak i naukowych. Poniższe tytuły należy wkleić w przeglądarkę internetową.
Operacje i elementy symetrii.
Jak widać z poniższej tabeli, symetria cząsteczkowa definiowana jest przez cztery rodzaje (nietożsamościowych) elementów – i opartych na nich operacjach – symetrii: osi obrotu, osi przemiennej obrotu, płaszczyzny symetrii oraz środka symetrii.
Symetria w ujęciu teorii grup.
Teoria grup dostarcza prostego i efektywnego narzędzia do opisu symetrii cząsteczki. Pozwala ona również na przewidywanie wielu użytecznych właściwości fizycznych i chemicznych cząsteczek wyłącznie na podstawie analizy ich symetrii.
Weźmy niepusty zbiór formula_1 z działaniem dwuargumentowym formula_2 formula_3 (czyt. Dla każdego formula_4 i formula_5 należących do formula_6 istnieje dokładnie jeden formula_7 należący do formula_6 że formula_9).
W naszym przypadku elementami zbioru formula_1 są elementy symetrii, a działaniem dwuargumentowym jest złożenie elementów symetrii.
System algebraiczny formula_11 nazywamy grupą, jeżeli są spełnione następujące własności:
Liczba operacji tworzących daną grupę nazywa się rzędem grupy formula_23 W większości wypadków grupy symetrii punktowych są nieprzemienne (nieabelowe), czyli kolejność wykonywania operacji symetrii jest istotna formula_24 Wyjątkiem są np. grupy cykliczne.
Zbiór liczb całkowitych z działaniem dodawania, rozumianym jako zwykłe dodawanie w arytmetyce, jest grupą abelową. Zbiór kwadratowych, nieosobliwych macierzy rzeczywistych stopnia formula_25 z działaniem mnożenia, rozumianym jako mnożenie macierzy, jest grupą nieabelową.
Punktowe grupy symetrii.
Jedną z zalet formalizmu teorii grup w opisie symetrii cząsteczkowej jest to, że wszystkie możliwe struktury cząsteczek można łatwo zaklasyfikować do jednej ze względnie małej liczby teoretycznie dopuszczalnych grup symetrii. Grupy symetrii mają charakter punktowy, gdyż wszystkie elementy symetrii danej grupy przecinają się w jednym punkcie, który pozostaje niezmieniony bez względu na wykonywane operacje symetrii.
Poniższy schemat umożliwia jednoznaczne zaklasyfikowanie (w notacji Schoenfliesa) struktury cząsteczki do jednej z grup symetrii (dla wybranych grup w nawiasach klamrowych podano elementy danej grupy symetrii, a obok przykład cząsteczek):
jeśli nie należy do grup specjalnych to:
jeśli żadna z powyższych sytuacji to:
jeśli żadna z powyższych sytuacji to cząsteczka powinna posiadać oś formula_41 (nie wynikającą z obecności osi formula_53) i wtedy:
Uwagę należy zwrócić na możliwość występowania izomerii. Różne izomery mogą posiadać różne symetrie (należeć do różnych grup symetrii) – np. rotamery etanu.
Reprezentacje grup.
Wygodną metodą formalnego przedstawienia grupy jest wykorzystanie zapisu macierzowego. Reprezentacja grupy to zbiór macierzy opisujących operacje symetrii danej grupy. Złożenie dwóch operacji symetrii opisane jest mnożeniem macierzy tych operacji. Przykładowo: grupa formula_58 zawiera następujące elementy symetrii: formula_82 Tabela mnożenia tej grupy wygląda następująco:
Na przykład złożenie obrotu formula_83 oraz operacji inwersji formula_84 daje symetrie płaszczyznowa formula_85
Ważną właściwością macierzy reprezentujących operacje symetrii jest to, iż ich ślad (suma elementów leżących na przekątnej) pozostaje niezmienny podczas wykonywania przekształceń unitarnych i podobieństwa.
Reprezentacje nieprzywiedlne.
Istnieje wiele możliwych reprezentacji danej grupy symetrii. Zbiór macierzy operacji symetrii o najniższych możliwych stopniach jest zbiorem reprezentacji nieprzywiedlnych danej grupy i jednoznacznie ją charakteryzuje. Znajomość macierzy operacji dla danej reprezentacji nie jest koniecznością. W praktyce wystarczy znać ślady tych macierzy, które w teorii reprezentacji są nazywane charakterami. Charaktery i inne informacje o danej grupie symetrii są zebrane w postaci tabel charakterów. Formalizm ten pozwala na bardziej intuicyjne podzielenie elementów symetrii na klasy. Np. Dwie operacja obrotu wokół różnych osi formula_87 są ze sobą powiązane obrotem układu współrzędnych. Obu operacjom przyporządkowane są inne macierze, ale ponieważ ślad macierzy jest niezmiennikiem, to charaktery obu macierzy powinny być takie same. W poniższej tabeli widzimy dwuelementową klasę obrotów wokół osi formula_88 Tabele wykorzystywane w chemii podsumowują istotne właściwości fizyko-chemiczne wynikające z symetrii danej cząsteczki. Informacje zawarte w tabeli charakterów ilustruje poniższy przykład grupy formula_89
I – Symbole reprezentacji nieprzywiedlnych grupy w notacji Mullikena. Reprezentacje jednowymiarowe – formula_90 (symetryczne względem obrotu wokół osi głównej), formula_91 (antysymetryczne względem obrotu wokół osi głównej), dwuwymiarowe – formula_92 trójwymiarowe – formula_93 Indeksy oznaczają reprezentacje: formula_94 – symetryczne/antysymetryczne względem obrotu wokół osi formula_54 prostopadłej do osi głównej (lub płaszczyzny symetrii formula_96); prim/bis – symetryczne/antysymetryczne względem formula_97 formula_98 – symetryczne/antysymetryczne względem środka symetrii.
II – Charaktery reprezentacji nieprzywiedlnych grupy symetrii. Każda kolumna reprezentuje jedną z klas symetrii (np. C3). Rząd (współczynnik liczbowy) danej klasy oznacza liczbę sprzężonych (skoniugowanych) operacji symetrii – np. dwa obroty wokół różnych osi C3 (sprzężone operacje symetrii posiadają takie same ślady). Suma rzędów klas symetrii, równa całkowitej ilości operacji symetrii w danej grupie, nazywana jest rzędem grupy. W przypadku grupy formula_76 rząd równy jest 12.
III – Ta sekcja zawiera informacje o tym jak współrzędne kartezjańskie formula_100 oraz obroty wokół osi kartezjańskiego układu odniesienia formula_101 są transformowane (do jakich reprezentacji nieprzywiedlnych należą) w danej grupie symetrii.
IV – Ta sekcja zawiera informacje o tym jak kwadraty współrzędnych formula_102 oraz iloczyny mieszane współrzędnych formula_103 są transformowane (do jakich reprezentacji nieprzywiedlnych należą) w danej grupie symetrii.
Iloczyn prosty reprezentacji.
Iloczyn prosty odgrywa dużą rolę w zastosowaniach teorii grup w chemii (zob. Chemia kwantowa). Praktyczne wyznaczanie iloczynu prostego dwóch reprezentacji jest niezwykle proste – charaktery reprezentacji iloczynu prostego są iloczynami charakterów mnożonych reprezentacji, co ilustruje poniższe równanie:
formula_104
formula_105 – charakter klasy formula_106 w reprezentacji formula_107
Przykład pokazany w poniższej sekcji (Redukowanie reprezentacji przywiedlnych) ilustruje otrzymywanie iloczynów prostych dla niektórych kombinacji reprezentacji nieprzywiedlnych grupy formula_108
Redukowanie reprezentacji przywiedlnych.
Redukcja reprezentacji przywiedlnej do nieprzywiedlnej matematycznie odpowiada rozłożeniu wektora (reprezentacja przywiedlna) na kombinację liniową wektorów bazy (reprezentacji nieprzywiedlnych danej grupy). Korzysta się tu z wielkiego twierdzenia o ortogonalności, a ściślej: z twierdzenia o ortogonalności charakterów (zwanego też „małym twierdzeniem o ortogonalności”). Procedura redukcji polega na:
Zgodnie z powyższymi regułami reprezentację przywiedlną możemy przedstawić jako kombinację liniową reprezentacji nieprzywiedlnych:
formula_109
formula_110 – reprezentacja przywiedlna (redukowalna)
formula_111 – reprezentacja nieprzywiedlna (nieredukowalna)
formula_112 – współczynnik w kombinacji liniowej, które wyrażają się wzorem:
formula_113
formula_114 – rząd grupy
formula_115 – rząd klasy formula_106
Dla przykładu, rozważmy redukcję kilku wybranych iloczynów prostych reprezentacji nieredukowalnych grupy symetrii formula_117
Zastosowania.
Chemia kwantowa.
Formalizm chemii kwantowej wykorzystuje równania rachunku operatorowego do znajdowania wartości oczekiwanych formula_118 rozmaitych obserwabli formula_119 Wartość oczekiwana obserwabli opisana jest wzorem: formula_120 gdzie formula_121 jest funkcją falową układu, a całkowanie przebiega po jego wszystkich wartościach zmiennych.
Użyteczność teorii grup w rozważaniach kwantowo-chemicznych bierze się z łatwości, z którą metoda ta pozwala odrzucić będące równe zeru rozwiązania powyższego równania "bez wykonywania żmudnych obliczeń", wyłącznie na podstawie analizy symetrii cząsteczki.
Przykładowo, jeśli weźmiemy operator energii – hamiltonian formula_122 – to wartość energii oddziaływania dwóch stanów opisanych funkcjami falowymi formula_123 formula_124 jest dana wzorem: formula_125 Energia ta będzie niezerowa tylko wtedy gdy reprezentacja nieprzywiedlna iloczynu prostego: reprezentacji formula_123 reprezentacji formula_122 i reprezentacji formula_124 zawiera całkowicie symetryczną reprezentację nieprzywiedlną formula_129 lub formula_130 Ponieważ hamiltonian musi być całkowicie symetryczny (energia nie może być zależna od operacji symetrii cząsteczki), twierdzenie to sprowadza się do niezwykle ważnego praktycznie stwierdzenia: energia oddziaływania dwóch stanów może być niezerowa tylko wtedy, gdy reprezentacje formula_131 i formula_124 należą do tej samej reprezentacji nieredukowalnej grupy symetrii danej cząsteczki.
W wielu programach do obliczeń kwantowo-chemicznych (np. GAUSSIAN) teoria grup jest wykorzystywana w algorytmach obliczeniowych lub w celu przyspieszenia obliczeń.
"Symmetry Adapted Linear Combinations".
"Symmetry Adapted Linear Combinations" (SALC) jest metodą wykorzystującą operator projekcji do generowania kombinacji liniowych np. orbitali atomowych czy współrzędnych atomów, tak aby uzyskane funkcje spełniały warunki symetrii cząsteczki (ich symetrie należały do reprezentacji nieprzywiedlnych odpowiedniej grupy symetrii). W ten sposób konstruować można w prosty sposób takie użyteczne obiekty jak np. orbitale zhybrydyzowane, orbitale molekularne (LCAO MO) czy dokonywać analizy drgań cząsteczkowych. Jednym z bardzo prostych i ilustratywnych przykładów wykorzystania techniki SALC jest konstrukcja orbitali molekularnych dla aromatycznych układów π-elektronowych metodą Hückla.
Stereochemia reakcji pericyklicznych.
Ta ważna klasa reakcji chemicznych (np. cyklizacja olefin, reakcja Dielsa-Aldera) posiada, oparte na symetrii orbitali, „reguły wyboru” (reguły Woodwarda-Hoffmanna) pozwalające na przewidywanie stereochemii reakcji (dozwolone/niedozwolone sterycznie).
Teoria pola ligandów.
Analiza symetrii w kontekście teorii grup stanowi istotny element teorii pola ligandów, dostarczającej opisu wiązań chemicznych i właściwości związków kompleksowych.
Spektroskopia.
Widmo elektronowe.
Aby dowiedzieć się czy przejście elektronowe pomiędzy stanem formula_131 i formula_124 jest możliwe, należy rozpatrzeć całkę momentu przejścia formula_135 do kwadratu której proporcjonalna jest intensywność przejścia. formula_136 oznacza operator momentu przejścia, którym najczęściej jest operator elektrycznego momentu dipolowego. Składowe elektrycznego momentu dipolowego transformują się tak jak współrzędne kartezjańskie formula_137 Całka będzie różna od zera, jeżeli reprezentacja funkcji podcałkowej zawiera w rozkładzie reprezentacji pełnosymetrycznej formula_129 lub formula_130 Inaczej: przejście będzie dozwolone, jeżeli reprezentacja iloczynu prostego stanu początkowego i końcowego będzie równa przynajmniej jednej z reprezentacja współrzędnych formula_137 Stan podstawowy układu zamknięto powłokowego jest pełnosymetryczny.
W kompleksach metali przejściowych ligandy, które generują pole elektryczne o symetrii oktaedrycznej, powodują rozszczepienie orbitali formula_141 na dwa poziomy formula_142 i formula_143 Jeżeli rozważymy przejście typu d-d, to będzie ono zabronione zgodnie z regułą Laporte’a. W praktyce przejście zachodzi dzięki sprzężeniu wibronowemu, ale charakteryzuje się niską intensywnością.
Widmo oscylacyjne.
Atomy budujące cząsteczkę chemiczną wykonują złożone drgania będące sumą tzw. drgań normalnych. Każde z drgań normalnych posiada charakterystyczną częstotliwość, przy której obserwowane mogą być pasma w widmach absorpcji w podczerwieni (IR) i/lub w widmach rozproszenia Ramana. Ponieważ spektroskopie te opierają się na różnych zasadach fizycznych (absorpcja kwantu energii elektromagnetycznej w podczerwieni lub rozproszenie (nieelastyczne) kwantu energii elektromagnetycznej), posiadają one różne reguły wyboru. Praktycznie oznacza to, iż w zależności od symetrii molekuły pewne drgania będą widoczne w widmach absorpcji w podczerwieni a inne drgania będą widoczne w widmach rozproszenia Ramana. Absorpcja w podczerwieni możliwa jest gdy dane drganie normalne zmienia moment dipolowy cząsteczki. Składowe wektora momentu dipolowego formula_144 transformują tak jak współrzędne kartezjańskie formula_137 Informacja do których reprezentacji nieprzywiedlnych te współrzędne należą znajduje się w sekcji III tabel charakterów (zob. Reprezentacje nieprzywiedlne). Aby stwierdzić czy dane drganie normalne będzie obserwowalne (aktywne) w widmach podczerwonych wystarczy sprawdzić, czy należy ono do tej samej reprezentacji nieprzywiedlnej do której należy przynajmniej jedna ze współrzędnych kartezjańskich. Z kolei rozproszenie Ramana zachodzi gdy dane drganie zmienia polaryzowalność cząsteczki. Składowe tensora polaryzowalności wymienione są w sekcji IV tabel charakterów. Drganie normalne będzie ramanowsko aktywne gdy należy do reprezentacji do której należy również chociaż jeden element tensora polaryzowalności.
Weźmy dla przykładu cząsteczkę wody formula_146 Ta trójatomowa cząsteczka ma trzy drgania normalne. Liczba drgań normalnych molekuły nieliniowej jest równa formula_147 gdzie formula_148 – liczba atomów. Aby określić symetrię drgań normalnych należy:
W rezultacie otrzymujemy trzy rzeczywiste drgania normalne wody: formula_154 (symetryczne rozciąganie i zginanie) oraz formula_155 (asymetryczne rozciąganie). Wszystkie trzy drgania normalne wody będą dawały pasma w widmach absorpcji w podczerwieni i widmach rozproszenia Ramana ponieważ do obu reprezentacji nieredukowalnych należą współrzędne kartezjańskie i elementy tensora polaryzowalności.
Widmo rotacyjne.
Rozkład masy molekuły w przestrzeni charakteryzuje tensor momentu bezwładności. Możemy przeprowadzić jego diagonalizację, to jest wybrać taki układ współrzędnych, że wszystkie składowe (poza trzema diagonalni formula_156) będą równe zeru.
Cząsteczki należące do grup formula_26 i formula_28 zaliczamy do rotatorów liniowych, w których moment bezwładności względem osi formula_159 jest zerowy, a pozostałe dwa są sobie równe. Cząsteczki należące do grupy formula_28 posiadają środek symetrii, czyli nie posiadają trwałego momentu dipolowego, z czego wynika, że nie dają absorpcyjnego widma rotacyjnego.
Cząsteczki należące do grup formula_161 formula_35 i formula_38 zaliczamy do rotatorów sferycznych, w których wszystkie 3 składowe tensora momentu bezwładności są sobie równe. Rotatory sferyczne nie posiadają trwałego momentu dipolowego, więc nie są aktywne w absorpcyjnym widmie rotacyjnym. Są one jednak aktywne w widmie oscylacyjno-rotacyjnym.
Cząsteczki posiadające oś główną o krotności większej niż 2 zaliczamy do rotatorów symetrycznych, w których dwie składowe tensora bezwładności są sobie równe.
W rotacyjnym widmie Ramana nie będą aktywne rotatory sferyczne, ponieważ dla nich tensor polaryzowalności jest w pełni izotropowy. Rotacyjne widmo Ramana mają molekuły należące do grupy symetrii formula_164 które są nieaktywne w absorpcyjnym widmie rotacyjnym.
Od typu rotatora zależy wyrażenie na energię poziomu rotacyjnego i reguły wyboru w przejściach rotacyjnych.

</doc>
<doc id="2627940" url="https://pl.wikipedia.org/wiki?curid=2627940" title="Jan Drewnowski (filozof)">
Jan Drewnowski (filozof)

Jan Franciszek Drewnowski (ur. 2 grudnia 1896 w Moskwie, zm. 6 lipca 1978 w Warszawie) – polski filozof, logik i myśliciel katolicki.
Życiorys.
Studia odbył w Warszawie oraz w Piotrogrodzie, doktoryzował się u Tadeusza Kotarbińskiego na podstawie pracy o logice Bernarda Bolzana w roku 1927. Był również uczniem Jana Łukasiewicza oraz Stanisława Leśniewskiego. Ukończywszy kurs inżynieryjny służył w wojsku rosyjskim w stopniu oficera. Później, gdy wrócił z Rosji do Warszawy służył również w polskim wojsku. W czasie Obrony Warszawy w 1939 roku był adiutantem dowódcy saperów. Po kapitulacji przebywał w oflagu do 1945 roku. Po wojnie przebywał w wojsku w Rzymie i Anglii, w 1947 powrócił do kraju. Był doradcą ministerialnym w Centralnym Urzędzie Planowania, a także naukowym w Instytucie Ekonomiki i Organizacji Przemysłu. Był również redaktorem słowników technicznych.
Wraz z o. Józefem Marią Bocheńskim, Bolesławem Sobocińskim oraz ks. Janem Salamuchą współtworzył tzw. Koło Krakowskie. Wspólnie z księdzem Janem Salamuchą zaproponował analizę scholastycznego pojęcia analogii. Pod jego wpływem nawrócił się na katolicyzm. Drewnowski, podobnie jak Jan Łukasiewicz, był zwolennikiem poglądu o możliwości aksjomatyzacji filozofii. Był tomistą. Dążył do uściślenia pojęć filozoficznych oraz teologicznych przy wykorzystaniu logiki formalnej. Był pionierem stosowania semiotyki do zagadnień filozoficznych. Głosił potrzebę zasymilowania osiągnięć nowoczesnej logiki w myśli katolickiej.
Pochowany na cmentarzu Powązkowskim (kwatera 21-5-1a).

</doc>
<doc id="2627941" url="https://pl.wikipedia.org/wiki?curid=2627941" title="Żegnaj, królowo">
Żegnaj, królowo

Żegnaj, królowo (fr. "Les Adieux à la reine", 2012) – francusko-hiszpański melodramat historyczny w reżyserii Benoît Jacquota, którego scenariusz został napisany na podstawie książki "Les adieux à la reine" autorstwa Chantal Thomas.
Fabuła.
14 lipca 1789 20-letnia lektorka Marii Antoniny, Sidonie Laborde, rozpoczyna służbę na rzecz królowej Francji pod kierownictwem doświadczonych dam dworu. Nocą docierają do pałacu w Wersalu niepokojące wieści z Paryża o zdobyciu Bastylii. Wśród dworaków wybucha panika, oczekują na to, co zrobi monarcha. Rankiem 15 lipca 1789 Ludwik XVI udaje się bez eskorty do Stanów Generalnych... Wydarzenia trzech przełomowych dni początków rewolucji są pokazane z perspektywy Wersalu oczami młodziutkiej, pochodzącej z prowincji, pełnej uwielbienia dla królowej lektorki (Sidonie Laborde jest postacią fikcyjną, inaczej niż w filmie w powieści ma około 50 lat).
Odbiór i krytyka filmu.
Film był pokazywany 9 lutego 2012 na rozpoczęcie 62. MFF w Berlinie. Tadeusz Sobolewski z „Gazety Wyborczej” pisał z Berlina, że film pokazuje „intymność relacji władzy i służby” w momencie gdy „syty dworski świat [...] ma rys tragiczny, przeczuwa swój koniec”. Jego zdaniem w filmie „nie ma rewolucyjnego entuzjazmu - jest sugestywnie oddane poczucie końca jakiejś epoki”.
Według „Le Monde” ciesząca się bliskim dostępem do królowej Sidonie Laborde w kontekście tragicznych wydarzeń roku 1789 „przestaje rozróżniać sen od rzeczywistości, co jest centralnym wątkiem tego pięknego filmu”. „Le Figaro” podkreślał, że Maria Antonina w interpretacji Diane Kruger jest wyrafinowana, zmysłowa i zmienna.
Obsada.
i inni

</doc>
<doc id="2627942" url="https://pl.wikipedia.org/wiki?curid=2627942" title="Projekt Niewinność">
Projekt Niewinność

Projekt Niewinność () – amerykańska prawnicza organizacja non-profit, której celem jest oczyszczenie z zarzutów osób skazanych wyrokiem sądu za przestępstwa, których nie popełniły. Główną metodą dowodzenia niewinności osoby skazanej jest przeprowadzenie badań DNA.
Historia.
Projekt powstał w 1992 roku w Benjamin N. Cardozo School of Law na Yeshiva University w Nowym Jorku. Od 2004 roku ma oficjalny status pozarządowej organizacji non-profit. Dzięki działalności projektu w USA uniewinniono 250 osób, w tym 17 skazanych na karę śmierci. Obok podejmowania działań na rzecz uniewinnienia osób niesłusznie skazanych, Projekt Niewinność koncentruje się również na wysiłkach na rzecz zreformowania wymiaru sprawiedliwości, by zapobiec kolejnym niesprawiedliwym wyrokom.

</doc>
<doc id="2627947" url="https://pl.wikipedia.org/wiki?curid=2627947" title="Drewnowski">
Drewnowski

Drewnowski ("forma żeńska": Drewnowska, "liczba mnoga:" Drewnowscy) – polskie nazwisko.
Na początku lat 90. XX wieku nosiło je w Polsce 1289 pełnoletnich osób. Najwięcej w dawnym woj. warszawskim (257 osób), łomżyńskim (187 osób) i białostockim (169 osób).
Ludzie o nazwisku Drewnowski:

</doc>
<doc id="2627950" url="https://pl.wikipedia.org/wiki?curid=2627950" title="Monique Stander">
Monique Stander

Monique Stander (ur. 10 marca 1995) – południowoafrykańska lekkoatletka, biegaczka średniodystansowa.
Brązowa medalistka mistrzostw kraju w biegu na 1500 metrów (2012).

</doc>
<doc id="2627953" url="https://pl.wikipedia.org/wiki?curid=2627953" title="Sprzężenie jj">
Sprzężenie jj

Sprzężenie jj – model sprzężenia stosowany w spektroskopii. Opisuje on sprzężenie spinowego i orbitalnego momentu pędu poszczególnych elektronów, dające wartości j, z których wynika wypadkowa wartość liczby J.
Istota sprzężenia.
W przypadku atomów lekkich można z powodzeniem stosować sprzężenie LS, jednak w atomach ciężkich model ten może zawodzić, ponieważ całkowity moment pędu kwantowany liczbą J ulega zmianie. Dzieje się tak, gdy oddziaływanie elektrostatyczne pomiędzy elektronami jest słabsze niż oddziaływanie spinowo-spinowe oraz gdy sprzężenie spinowo-orbitalne jest duże. W takich wypadkach traktuje się elektrony jako poszczególne osobne cząstki opisane liczbami j, a możliwe wartości wektora formula_1 (od którego zależy liczba J) otrzymuje się przez zsumowanie wektorów formula_2
Całkowity wypadkowy moment pędu wszystkich elektronów J, wyrażający sprzężenie jj, przedstawia się wzorem:
Liczby L i S nie są brane pod uwagę w sprzężeniu jj, gdyż nie dochodzi do powstania wypadkowych momentów pędu kwantowanych tymi liczbami. Sprzężenie jj jest głównie używane do opisu widm ciężkich atomów oraz atomów wielokrotnie zjonizowanych. W pozostałych przypadkach można używać modelu sprzężenia LS, gdyż nie odbiega on tak bardzo energetycznie. Istnieją także przypadki pośrednie, w których do opisania stanu energetycznego, trzeba używać jeszcze bardziej przybliżonych modeli.

</doc>
<doc id="2627955" url="https://pl.wikipedia.org/wiki?curid=2627955" title="Ekstrapolator rzędu zerowego">
Ekstrapolator rzędu zerowego

Ekstrapolator rzędu zerowego (interpolator rzędu zerowego, ang. "zero-order hold", ZOH) – matematyczny model, który opisuje układ dokonujący konwersji sygnału poprzez podtrzymanie wartości każdej z próbek przez jeden okres próbkowania.
Ekstrapolator rzędu zerowego posiada szereg zastosowań w elektronice i telekomunikacji. Służy do
Model dla dziedziny czasu.
Ekstrapolator zerowego rzędu rekonstruuje następującą funkcję czasu ciągłego z ciągu próbek formula_1 przy założeniu jednej próbki na dany przedział czasu formula_2
gdzie formula_4 jest funkcją prostokątną.
Na rys. 1 przedstawiona jest funkcja formula_5 a na rys. 2 przedstawiony jest sygnał formula_6 przedziałami ciągły.
Model dla dziedziny częstotliwości.
Powyższe równanie wyjściowe ekstrapolatora rzędu zerowego można modelować również jako wyjście stacjonarnego filtru liniowego z odpowiedzią impulsową równą funkcji prostokątnej i z wejściem w postaci sekwencji impulsów diraca przeskalowanych do wartości próbek. Można wówczas przeanalizować filtr w dziedzinie częstotliwościowej, porównując z innymi metodami rekonstrukcji takimi jak wzór interpolacji Whittakera-Shannona (wynikający z twierdzenia Nyquista-Shannona) lub takimi jak ekstrapolator rzędu pierwszego albo Interpolacja liniowa pomiędzy wartościami próbek.
W metodzie tej, sekwencja impulsów diraca, formula_7 reprezentująca próbki dyskretne, formula_1 poddawana jest filtracji filtrem dolnoprzepustowym w celu rekonstrukcji sygnału sygnału ciągłego formula_9
Nawet jeśli nie jest to tym co przetwornik cyfrowo-analogowy wykonuje w rzeczywistości, to wyjście przetwornika cyfrowo-analogowego można zamodelować poprzez zastosowanie hipotetycznej sekwencji impulsów Diraca, formula_7 do stacjonarnego filtru liniowego z takimi charakterystykami (które, dla stacjonarnego układu liniowego, można w pełni opisać za pomocą odpowiedzi impulsowej) tak by każdy impuls wejściowy skutkował poprawnym stałym pulsem na wyjściu.
Rozpocznijmy zdefiniowaniem sygnału ciągłego w czasie na podstawie wartości próbek, jak powyżej, ale z użyciem funkcji delta zamiast funkcji prostokątnych:
Przeskalowanie z użyciem formula_12 które wynika w naturalny sposób ze skalowania w czasie funkcji delta, przynosi wartość średnią formula_13 równą średniej wartości próbek, tak, że potrzebny filtr dolnoprzepustowy będzie miał współczynnik wzmocnienia równy 1. Niektórzy autorzy korzystają ze skalowania, podczas gdy wielu innych pomija skalowanie czasowe i formula_12 uzyskując w rezultacie model filtru dolnoprzepustowego z wzmocnieniem formula_15 i stąd zależność od jednostek pomiaru czasu.
Ekstrapolator rzędu zerowego to hipotetyczny filtr albo stacjonarny układ liniowy, który dokonuje konwersji sekwencji modulowanych impulsów Diraca formula_13 na sygnał przedziałami stały (pokazany na rys. 2):
co daje w efekcie odpowiedź impusową (pokazaną na rys. 4) opisaną wzorem:
W efekcie otrzymuje się charakterystykę częstotliwościową, którą stanowi (ciągła) transformata Fouriera odpowiedzi impulsowej
Transmitancja ekstrapolatora rzędu zerowego może być określona poprzez dokonanie podstawienia formula_22
W praktyce przetwornik analogowo-cyfrowy nie daje na swoim wyjściu sekwencji impulsów Diraca formula_13 (co w przypadku filtrowania idealnie dolnoprzepustowego skutkowałoby przed próbkowaniem w tle unikalnym sygnałem o ograniczonym paśmie), ale zamiast tego na wyjściu pojawia się sekwencja pulsów o kształcie prostokątnym, formula_25 (funkcja przedziałami ciągła), co oznacza, że w działanie przetwornika wpisany jest efekt ekstrapolatora rzędu zerowego dla charakterystyki częstotliwościowej przetwornika, skutkujący łagodnym spadkiem wzmocnienia dla wyższych częstotliwości (spadek o 3,9224 dB dla częstotliwości Nyquista, czemu odpowiada wzmocnienie o formula_26). Taki spadek jest konsekwencją własności "podtrzymania" tradycyjnego przetwornika cyfrowo-analogowego i nie jest skutkiem próbkowania z podtrzymaniem (ang. "sample and hold"), które mogłoby poprzedzić konwencjonalny przetwornik analogowo-cyfrowy.

</doc>
<doc id="2627956" url="https://pl.wikipedia.org/wiki?curid=2627956" title="Metropolia Trivandrum (syromalankarska)">
Metropolia Trivandrum (syromalankarska)

Metropolia Trivandrum – metropolia Kościoła katolickiego obrządku syromalankarskiego w Indiach położona na południu stanu Kerala. 
Archieparchia Trivandrum powstała 11 czerwca 1932 r. Obecna metropolia Trivandrum obejmuje następujące administratury kościelne: 
Od 10 lutego 2007 r. urząd metropolity sprawuje arcybiskup większy Baselios Cleemis Thottunkal, zwierzchnik ("katolikos") Kościoła syromalankarskiego. 

</doc>
<doc id="2627957" url="https://pl.wikipedia.org/wiki?curid=2627957" title="Metropolia Trivandrum">
Metropolia Trivandrum



</doc>
<doc id="2627959" url="https://pl.wikipedia.org/wiki?curid=2627959" title="Metropolia Trivandrum (łacińska)">
Metropolia Trivandrum (łacińska)

Metropolia Trivandrum – metropolia Kościoła rzymskokatolickiego z siedzibą w Thiruvananthapuram (Trivandrum) w Indiach, położona na południu stanu Kerala. 
Archidiecezja Thiruvananthapuram powstała 17 czerwca 2004 r. Obecna metropolia Trivandrum obejmuje następujące administratury kościelne: 
Od 2022 urząd metropolity sprawuje arcybiskup Thomas Jessayyan Netto. 

</doc>
<doc id="2627961" url="https://pl.wikipedia.org/wiki?curid=2627961" title="Marek Czapka">
Marek Czapka

Marek Czapka – polski tangsudoka, wychowanek pioniera stylu tangsudo w Polsce Marcina Kostyry. 
Posiada stopień mistrzowski 4 dan w Tang Soo Do oraz 4 dan w taekwondo (PUT/ITF Union).
Sędzia główny Polskiej Federacji Tang Soo Do w latach 2010–2016. Wiceprezes Polskiej Federacji Tang Soo Do w latach 2019-2021. Sędzia międzynarodowy Taekwondo International klasy A. Sędzia 1 klasy Związku Sportowego Polska Unia Taekwon-do. 
Trenuje sztuki walki od 2003 roku. Zawodnik KS „Centrum Tang Soo Do” Puławy w latach 2006–2011.

</doc>
<doc id="2627962" url="https://pl.wikipedia.org/wiki?curid=2627962" title="Archidiecezja Trivandrum">
Archidiecezja Trivandrum

Archidiecezja Trivandrum (łac. "Archidioecesis Trivandrensis Latinorum") – archidiecezja Kościoła rzymskokatolickiego z siedzibą w Thiruvananthapuram (Trivandrum) w Indiach, położona na południu stanu Kerala.

</doc>
<doc id="2627963" url="https://pl.wikipedia.org/wiki?curid=2627963" title="Autostrada A23 (Portugalia)">
Autostrada A23 (Portugalia)

Autostrada A23 (port. "Autoestrada A23") – autostrada znajdująca się na terytorium Portugalii, łączy miasta Zibreira i Guarda. Na odcinku od węzła Torres Novas – Gardete stanowi część trasy europejskiej E806, natomiast na odcinku Gardete – Guarda jest częścią trasy europejskiej E802. Przejazd autostradą jest płatny – opłata pobierana jest w punkcie poboru opłat Torres Novas. Koncesjonariuszem zarządzającym autostradą jest firma scutvias.

</doc>
<doc id="2627964" url="https://pl.wikipedia.org/wiki?curid=2627964" title="Dyskografia Scissor Sisters">
Dyskografia Scissor Sisters

Artykuł przedstawia całkowitą dyskografię amerykańskiego zespołu pop dance Scissor Sisters. Zespół wydał cztery albumy studyjne, trzynaście singli oraz czternaście teledysków dzięki wytwórni Polydor.

</doc>
<doc id="2627966" url="https://pl.wikipedia.org/wiki?curid=2627966" title="Marcin Kostyra">
Marcin Kostyra

Marcin Kostyra – polski tangsudoka, lider tego stylu w Polsce.
Tang Soo Do.
Prekursor i popularyzator nowej w Polsce sztuki walki Tang Soo Do (tang su do). Jest pierwszym Polakiem, który zdał wszystkie egzaminy na czarne pasy w Polsce - od I do III dan. Na I dan - 11 lipca 2005, II dan - 15 lipca 2007 i na III dan 17 października 2009, 4 października 2013 zdaje egzamin na stopień mistrzowski (IV dan) w Tang Soo Do. Posiada również I dan w kickboxingu i honorowy III dan w UFR. W 2007 roku założył Polską Federację Tang Soo Do, w której od początku pełni funkcje Prezesa Zarządu i Szefa Instruktorów Cheezic Tang Soo Do Federation. Jest pomysłodawcą i organizatorem Tang Soo Do World Cup (Mistrzostw Świata Cheezic Tang Soo Do Federation) - 17/18.10.2009. Jest też założycielem i wiceprezesem Klubu Sportowego Centrum Tang Soo Do Puławy oraz głównym trenerem w tym klubie w latach 2002-2009. Jako trener wychował wielu Mistrzów Polski i Świata w Tang Soo Do, taekwondo (PUT), kickboxingu. Jego uczniowie byli powoływaniu do Kadry Narodowej Polskiego Związku Kickboxingu.
Posiada czarny pas w kickboxingu, honorowy czarny pas w Voievod (2 dan) oraz uprawnienia instruktora sportu w specjalności kickboxing.
Wykształcenie.
Filozof i pedagog resocjalizacyjny, nauczyciel etyki w LO i wychowawca w placówkach resocjalizacyjnych.
Teatr.
Jest autorem scenariusz teatralnych dla Teatru Moralnego Niepokoju. Pisze głównie sztuki z przesłaniem wychowawczo-etycznym na potrzeby resocjalizacji.

</doc>
<doc id="2627967" url="https://pl.wikipedia.org/wiki?curid=2627967" title="Autostrada A36 (Portugalia)">
Autostrada A36 (Portugalia)

Autostrada A36, CRIL (port. "Autoestrada A36", "Circular Regional Interior de Lisboa") – autostrada znajdująca się na terytorium Portugalii, stanowiąca autostradowy pierścień wokół stolicy kraju, Lizbony. Przejazd autostradą jest bezpłatny. Koncesjonariuszem zarządzającym autostradą jest Estradas de Portugal.

</doc>
<doc id="2627969" url="https://pl.wikipedia.org/wiki?curid=2627969" title="Archieparchia Trivandrum">
Archieparchia Trivandrum

Archieparchia Trivandrum (łac. "Archieparchia Trivandrensis Syrorum Malankarensium") – archidiecezja Kościoła katolickiego obrządku syromalankarskiego w Indiach położona na południu stanu Kerala. 
Od 10 lutego 2005 r. arcybiskupi metropolici Trivandrum, będący jednocześnie zwierzchnikami ("katolikosami") Kościoła syromalankarskiego, mają tytuł i uprawnienia arcybiskupów większych. 

</doc>
<doc id="2627974" url="https://pl.wikipedia.org/wiki?curid=2627974" title="Eparchia Puthur">
Eparchia Puthur

Eparchia Puthur (łac. "Eparchia Puthurensis") – eparchia Kościoła katolickiego obrządku syromalankarskiego w Indiach z siedzibą w mieście Puttur (dystrykt Dakshina Kannada w stanie Karnataka).
Eparchia Puthur została utworzona 25 stycznia 2010 r. decyzją abp. większego Baseliosa Cleemisa Thottunkala po konsultacjach z synodem biskupów syromalankarskich i ze Stolicą Apostolską. Jej terytorium wydzielono z obszaru eparchii Battery. Oprócz Dakshina Kannada (South Kanara) diecezja obejmuje katolików obrządku syromalankarskiego w dystryktach Chamrajnagar, Chickmagalur, Hassan, Kodagu, Mandya, Mysore, Shimoga i Udupi. Na terenie diecezji funkcjonuje 36 instytucji edukacyjnych i 4 ośrodki charytatywne. Katedrą diecezjalną jest kościół św. Józefa w Puttur, a prokatedrą kościół NMP w Noojibalthila.

</doc>
<doc id="2627975" url="https://pl.wikipedia.org/wiki?curid=2627975" title="Abraham Ihle">
Abraham Ihle

Johann Abraham Ihle (ur. 14 czerwca 1627, zm. ok. 1699) – niemiecki astronom amator, odkrywca pierwszej gromady kulistej – Gromady Strzelca.
Życiorys.
Urodził się 14 czerwca 1627, prawdopodobnie w Lipsku, gdzie pracował w urzędzie pocztowym. Zajmował się obserwacją plam słonecznych, planet i komet. W 1665 odkrył pierwszą gromadę kulistą. Był przyjacielem Jana Heweliusza i Gottfrieda Kircha. Zmarł około 1699 w Lipsku.

</doc>
<doc id="2627976" url="https://pl.wikipedia.org/wiki?curid=2627976" title="Eparchia Pathanamthitta">
Eparchia Pathanamthitta

Eparchia Pathanamthitta (łac. "Eparchia Pathanamthittensis") – eparchia Kościoła katolickiego obrządku syromalankarskiego w Indiach z siedzibą w mieście Pathanamthitta.

</doc>
<doc id="2627978" url="https://pl.wikipedia.org/wiki?curid=2627978" title="Eparchia Muvattupuzha">
Eparchia Muvattupuzha

Eparchia Muvattupuzha (łac. "Eparchia Muvattupuzhensis") – eparchia Kościoła katolickiego obrządku syromalankarskiego w Indiach z siedzibą w mieście Muvattupuzha (dystrykt Ernakulam w stanie Kerala). 
Oprócz Ernakulam diecezja obejmuje katolików obrządku syromalankarskiego w dystryktach Thrissur i Palakkad.
Aktualnym biskupem ordynariuszem eparchii jest Abraham Youlios Kackanatt. 
Historia.
Została erygowana jako sufragania archieparchii Trivandrum 15 stycznia 2003 r. konstytucją apostolską "Communitates terrarum" papieża Jana Pawła II. Eparchia powstała poprzez wyłączenie z terytorium eparchii Tiruvalla.
15 maja 2006 eparchia Muvattupuzha weszła w skład nowo utworzonej metropolii Tiruvalla jako sufragania archieparchii Tiruvalla. 

</doc>
<doc id="2627979" url="https://pl.wikipedia.org/wiki?curid=2627979" title="Eparchia Battery">
Eparchia Battery

Eparchia Battery (łac. "Eparchia Batteriensis") – eparchia Kościoła katolickiego obrządku syromalankarskiego w Indiach z siedzibą w mieście Sultan Bathery.
Aktualnym biskupem ordynariuszem eparchii jest Joseph Thomas Konnath.
Historia.
Została erygowana jako sufragania archieparchii Trivandrum 28 października 1978 r. konstytucją apostolską "Constat Paulum VI" papieża Jana Pawła II. Eparchia powstała poprzez wyłączenie z terytorium eparchii Tiruvalla.
15 maja 2006 eparchia Battery weszła w skład nowo utworzonej metropolii Tiruvalla jako sufragania archieparchii Tiruvalla. 25 stycznia 2010 z terytorium eparchii wydzielono eparchię Puthur.

</doc>
<doc id="2627981" url="https://pl.wikipedia.org/wiki?curid=2627981" title="Henry Halleck">
Henry Halleck

Henry Wager Halleck (ur. 16 stycznia 1815, zm. 9 stycznia 1872) – amerykański wojskowy, naukowiec i prawnik, oficer United States Army.
, znany pod – obraźliwym później – przydomkiem „Old Brains”, brał czynny udział w dziele przyłączenia Kalifornii jako stanu. Z powodzeniem praktykował jako prawnik i deweloper. Na początku wojny secesyjnej, był naczelnym dowódcą Armii Unii na zachodnim teatrze działań, a jednocześnie – przez prawie dwa lata – głównodowodzącym wszystkich armii USA. „Awansował” na szefa sztabu armii, gdy generał-porucznik Ulysses Grant, były podkomendny Hallecka na zachodzie, zastąpił go w roku 1864 na stanowisku głównodowodzącego.
Halleck był generałem ostrożnym, przedkładającym drobiazgowe przygotowanie do bitwy i prace fortyfikacyjne nad szybkie, agresywne operacje. Był niezastąpiony w pracy administracyjnej, logistyce i w działaniach politycznych niezbędnych na szczytach wojskowej hierarchii, lecz mało efektywny w sprawowaniu kontroli nad operacjami w polu ze swego gabinetu w Waszyngtonie. Prezydent Abraham Lincoln określił go kiedyś jako generała „trochę lepszego od dobrego urzędnika”.
Młodość.
Halleck urodził się na farmie w Westernville, w hrabstwie Oneida w stanie Nowy Jork, jako trzecie z czternaściorga dzieci Josepha Hallecka (porucznik, służył w wojnie roku 1812) i Catherine Wager Halleck. Młody Henry z niechęcią myślał o życiu na wsi, więc uciekł z domu do swego wuja, Davida Wagera z Utica, który zajął się jego wychowaniem. Uczęszczał do Hudson Academy i Union College, po czym wstąpił do United States Military Academy. Rychło stał się ulubieńcem teoretyka wojskowości Dennisa Mahana, skutkiem czego, będąc jeszcze kadetem, został dopuszczony do wykładania. Ukończył Akademię w roku 1839 z trzecią lokatą i otrzymał szlify podporucznika wojsk inżynieryjnych. Po kilku latach, jakie spędził na ulepszaniu fortyfikacji Zatoki Nowojorskiej, napisał raport kierowany do Senatu pod tytułem "Report on the Means of National Defence", czym ucieszył generała Winfielda Scotta, który w roku 1844 nagrodził Hallecka podróżą do Europy celem przestudiowania europejskich (a zwłaszcza francuskich) systemów fortyfikacyjnych. Po powrocie porucznik Halleck wygłosił serię dwunastu odczytów w Instytucie Lowella w Bostonie, których treść została w roku 1846 opublikowana jako "Elements of Military Art and Science". Praca ta, jeden z pierwszych przejawów amerykańskiego profesjonalizmu w sprawach militarnych, została dobrze przyjęta przez kolegów, a jego naukowe podejście spowodowało przyznanie mu przydomka „Old Brains”.
W czasie wojny amerykańsko-meksykańskiej Halleck został skierowany do Kalifornii. W czasie 7-miesięcznej podróży wokół przylądka Horn na pokładzie transportowca USS "Lexington", jako aide-de-camp komodora Williama Shubricka, przetłumaczył pracę Henriego Jominiego "Vie politique et militaire de Napoleon", co ugruntowało jego pozycję jako naukowca. Kilka miesięcy zajęło mu ufortyfikowanie Kalifornii, skutkiem czego został mianowany brevet kapitanem (nieco później – 1 lipca 1853 roku – awansował na stopień kapitana regularnej armii) i przeniesiony na północ do służby pod rozkazami generała Benneta Rileya, generalnego gubernatora Terytorium Kalifornii. Halleck został niebawem mianowany wojskowym sekretarzem stanu i jako taki reprezentował w roku 1849 na zjeździe w Monterey, gdzie spisana została konstytucja nowego stanu. Halleck był jednym z głównych autorów tego dokumentu. W "California State Military Museum" odnotowano, że „Halleck był mózgiem zjazdu i generał Riley polecił mu pomóc stworzyć ramy nowej konstytucji”. Miał być jednym z dwóch ludzi reprezentujących nowy stan w Senacie Stanów Zjednoczonych, ale głosy wyborców dały mu dopiero trzecie miejsce. Działając aktywnie w polityce znalazł czas na praktykę prawniczą w firmie "Halleck, Peachy &amp; Billings" w San Francisco, która przynosiła takie dochody, że w roku 1854 zrezygnował z wojska. W rok później ożenił się z Elizabeth Hamilton, wnuczką Aleksandra Hamiltona i siostrą generała Schuylera Hamiltona. Ich jedyne dziecko, Henry Wager Halleck Jr., urodziło się w 1856 roku.
Jako prawnik i pośrednik w handlu nieruchomościami Halleck dorobił się sporego majątku. Ponadto znany był jako kolekcjoner "Californianów". Zebrał tysiące stron dokumentów z hiszpańskich misji z okresu kolonizacji Kalifornii. Ich kopie znajdują się w Bibliotece Bancrofta Uniwersytetu Kalifornijskiego (originały zostały zniszczone podczas trzęsienia ziemi jakie nawiedziło San Francisco w roku 1906). Zbudował tzw. "Montgomery Block", pierwszy ognioodporny budynek San Francisco, siedzibę prawników i biznesmenów, a później czeskich pisarzy i wydawców gazet. Był dyrektorem "Almaden Quicksilver Company" w San Jose, prezesem linii kolejowej Atlantic-Pacific, budowniczym w Monterey, a także właścicielem "Rancho Nicasio" o powierzchni 30 000 akrów (120 km²) w hrabstwie Marin. Obok tych wszystkich działań był cały czas związany z wojskiem i na początku 1861 roku dosłużył się stopnia generała-majora milicji stanowej.
Wojna secesyjna.
Zachodni teatr działań.
Gdy rozpoczynała się wojna secesyjna Halleck był demokratą i sympatyzował z Południowcami, niemniej jednak szczerze wierzył w wartość zjednoczonego państwa. Reputacja znawcy spraw wojskowych i rekomendacja Winfielda Scotta spowodowały, że 19 sierpnia 1861 roku został mianowany generałem-majorem regularnej armii, a tym samym czwartym co do starszeństwa dowódcą Armii Unii (Scott, McClellan, Frémont, Halleck). Został wyznaczony dowódcą Departament Missouri i 9 listopada zastąpił na tym stanowisku Frémonta. Jego talent administracyjny pozwolił na szybkie wyeliminowanie chaosu i nieporządków pozostawionych przez poprzednika. Zabrał się do roboty z założeniem, że „poszerzy swój stan posiadania będąc pewnym, że nikt go o nic nie będzie obwiniał”.
Halleck miał kiepskie stosunki z człowiekiem, który był jego najlepszym podkomendnym, a w przyszłości dowódcą, generałem-brygadierem Ulyssesem Grantem. Wojowniczy Grant stoczył właśnie mało znaczącą, lecz krwawą bitwę pod Belmont i snuł ambitne plany operacji desantowych na rzekach Tennessee i Cumberland. Halleck, ostrożny z natury, ale jednocześnie zakładając, że reputacja Granta jako alkoholika w przedwojennej armii czyni go niesolidnym, odrzucił plany Granta. Wkrótce jednak, pod naciskiem prezydenta Lincolna, Halleck zmienił zdanie i Grant przeprowadził w lutym 1862 roku operacje przeciwko fortom Henry i Donelson zdobywając obydwa i biorąc do niewoli 14 000 Konfederatów.
Grant stał się bohaterem, który odniósł pierwsze znaczące zwycięstwo w wojnie. Halleck otrzymał zgodę na awansowanie go do stopnia generała-majora formacji ochotniczych (wraz z pozostałymi generałami departamentu) i wystąpił przy tej okazji z wnioskiem o oddanie mu najwyższego dowództwa na zachodnim teatrze działań, które do tej pory sprawował wspólnie z generałem Don Carlosem Buellem, ale zgody nie otrzymał. Na krótko pozbawił Granta dowodzenia nową ekspedycją w górę rzeki Tennessee, co miało związek ze spotkaniem Granta z Buellem w Nashville i plotkami o powrocie do pijaństwa, ale wkrótce przywrócił mu dowodzenie w polu (być może zrobił tak pod naciskiem Lincolna i Departamentu Wojny). Tłumacząc Grantowi powód przywrócenia na stanowisko, Halleck przedstawił to jako jego wysiłki zmierzające do zadośćuczynienia niesprawiedliwości, nie wyjawiając oczywiście, że owej niesprawiedliwości należy szukać w jego własnym postępowaniu. Kiedy Grant pisał do Hallecka „muszę mieć wrogów na linii między nami”, Halleck odpowiedział „mylisz się, między nami nie ma wrogów”
Departament Hallecka dobrze działał na początku 1862 roku wypierając Konfederatów z Missouri i wkraczając do Arkansasu. Wojska Unionistów zajmowały zachodnie i połowę środkowego Tennessee. Grant, który jeszcze nie zorientował się w politycznych gierkach odbywających się za jego plecami, uważał Hallecka za „jednego z największych ludzi naszych czasów”, a generał-major William Tecumseh Sherman określał go mianem „kierowniczego geniusza” wydarzeń, które udzieliły sprawie Unii tak „potężnego wsparcia” w minionych miesiącach. Te osiągnięcia można przypisywać strategii, umiejętnościom administracyjnym i właściwemu gospodarowaniu środkami przez Hallecka, jak również znakomitemu działaniu w polu jego dowódców: Granta i Curtisa pod Pea Ridge, jak i Pope’a w boju o wyspę numer 10. Historycy wojskowości nie są zgodni co do osobistego wkładu Hallecka w te zwycięstwa. Niektórzy uważają, że przyczynił się do nich dowodząc departamentem; inni, szczególnie ci, którzy widzą jego karierę przez pryzmat późniejszych wydarzeń, są zdania, że głównym czynnikiem byli jego podwładni dowodzący w polu.
11 marca 1862 roku dowództwo Hallecka objęło stany Ohio i Kansas oraz "Armię Ohio" Buella, przy czym zostało przemianowane na Departament Mississippi. "Armia Tennessee" Granta została zmuszona 6 kwietnia do przyjęcia bitwy pod Shiloh. Z pomocą Buella Grantowi udało się odeprzeć konfederacką armię generała Johnstona i Beauregarda, ale przy wysokich stratach własnych. Wkrótce potem, stosownie do wcześniejszego planu, Halleck przybył by po raz pierwszy objąć osobiście dowodzenie nad tą wielką armią. Wobec tego, że Grant był ostro krytykowany za dopuszczenie do „masakry pod Shiloh”, Halleck przeniósł go ze stanowiska dowódcy polowego do sztabu jako swego zastępcę, którą to pracę Grant uznał za próbę kontrolowania go i odmianę aresztu. Halleck prowadził operacje przeciwko armii Beauregarda stacjonującej w miejscowości Corinth (Missisipi), co otrzymało miano oblężenia Corinthu, ponieważ armia Hallecka, dwukrotnie większa od sił Beauregarda, posuwała się nadzwyczaj ostrożnie i zatrzymywała codziennie dla wzniesienia skomplikowanych fortyfikacji; Beauregard ostatecznie wymknął się z Corinthu bez walki.
Głównodowodzący.
Na skutek niepowodzenia kampanii półwyspowej w Wirginii prezydent Lincoln wezwał 23 lipca 1862 roku Hallecka do objęcia stanowiska głównodowodzącego wszystkich armii Unii. Lincoln miał nadzieję, że Halleck zdoła zmusić podległych sobie generałów do podjęcia bardziej zdecydowanych, skoordynowanych akcji ofensywnych na wszystkich teatrach działał, ale rychło rozczarował się i zaczął określać Hallecka mianem „trochę lepszego od dobrego urzędnika”. Dowódcą większości sił na zachodzie został Grant, ale nie podlegała mu armia Buella, który podlegał bezpośrednio Halleckowi jako równy Grantowi. Halleck zaczął przenosić poszczególne dywizje Granta do armii Buella; do września odeszły cztery, zmniejszając siły Granta do 46 000 ludzi.
Za swym biurkiem w Waszyngtonie Halleck był znakomity jako administrator i organizator przygotowywania, wyposażania i wysyłania tysięcy żołnierzy Unii do właściwych regimentów i dywizji. Nie radził sobie jednak ani jako dowódca wielu armii, ani jako strateg. Jego chłodna, chropowata osobowość zniechęcała podwładnych; jeden z nich nazwał go „zimną, liczącą sową”. Historyk Steven E. Woodworth pisał: Generał, spod ciężkiego, wysokiego czoła, gapił się swymi wyłupiastymi oczyma na rozmówcę, długo milczał nim odpowiedział, pocierając przez jakiś czas oba swe łokcie, co przywiodło jednego z obserwatorów, że wielka inteligencja, jaką mu się przypisuje, musi mieścić się w jego łokciach”. Takie usposobienie nie przysparzało mu popularności wśród korespondentów wojennych, którzy często go krytykowali.
Halleck, bardziej urzędnik niż żołnierz, nie był w stanie utrzymać dyscypliny czy kierować swymi dowódcami w polu. Silne osobowości, jak George McClellan, John Pope, czy Ambrose Burnside z rozmysłem ignorowali jego rady i instrukcje. Jaskrawy przykład jego braku kontrol ujawnił się podczas kampanii w północnej Wirginii 1862 roku, kiedy to nie był w stanie przekonać McClellana by wsparł na czas Pope’a, co dporowadziło do klęski Unionistów w drugiej bitwie nad Bull Run. Incydent ten sprawił, że Halleck popadł w niełaskę. Abraham Lincoln powiedział, że dał mu do ręki całą siłę i odpowiedzialność głównodowodzącego. Po tym wydarzeniu nie było to już możliwe.
W obronie Halleck’a można powiedzieć, że podlegli mu dowódcy na wschodnim teatrze działań byli niechętni do walki z generałem Lee i jego Armią Północnej Wirginii. Wielu generałom na zachodzie, nie licząc Granta, również brakowało agresywności. I mimo zapewnień Lincolna, że dał generałowi pełną kontrolę, zarówno on, jak i sekretarz wojny Edwin M. Stanton zaniedbali wiele aspektów strategii militarnej. Halleck pisał do Shermana: „Ja jestem tylko doradcą sekretarza wojny i prezydenta, muszę wykonywać ich rozkazy, zgadzam się z nimi czy nie. Jako dobry żołnierz wykonuję rozkazy moich przełożonych. Jeśli nie zgadzam się z nimi mówię im to, ale gdy podejmą decyzję moim świętym obowiązkiem jest ją wykonać”.
Szef sztabu.
12 marca 1864 roku, gdy Ulysses S. Grant, były podwładny Hallecka na zachodzie, został awansowany na generała-porucznika i mianowany głównodowodzącym, Halleck spadł do rangi szefa sztabu odpowiedzialnego za administrowanie wielkimi armiami Unii. Grant i Departament Wojny zrobili wszystko, by odbyło się to bezkonfliktowo. Ich rozkazy mówiły, że Halleck został zwolniony ze stanowiska głównodowodzącego „na własną prośbę”.
Teraz, gdy na czele armii stanął agresywny generał, administracyjne zdolności Hallecka mogły się przydać i obaj z Grantem dobrze pracowali wspólnie. Podczas uciążliwej kampanii lądowej i kampanii Richmond-Petersburg roku 1864 Halleck dbał o to by Grant otrzymywał właściwe zaopatrzenie, wyposażenie i posiłki w takim zakresie, który doprowadził do pokonania Konfederatów. Zgadzał się z Grantem i Shermanem co do rozpoczęcia wojny totalnej przeciwko gospodarce południa i popierał zarówno Marsz Shermana, jak i zniszczenie przez Sheridana doliny Shenandoah. Wraz z Grantem, Shermanem i Sheridanem, Henry Halleck może być postrzegany jako jeden z ojców nowożytnego sposobu prowadzenia wojny.
Po wojnie.
Po kapitulacji Lee pod Appomattox Court House Halleck został wyznaczony dowódcą okręgu wojskowego z siedzibą w Richmond. Wziął udział w pogrzebie Lincolna. Jego przyjazne stosunki z Williamem Shermanem uległy gwałtownemu pogorszeniu po kłótni wokół skłonności Shermana do łagodnego traktowania byłych Konfederatów. W sierpniu 1865 roku został oddelegowany do okręgu wojskowego Kalifornii, co było rodzajem zesłania. W czasie pełnienia tych obowiązków udał się – wraz z fotografem Eadweardem Muybridgem – do właśnie nabytej Rosyjskiej Ameryki. Na równi z senatorem Charlesem Sumnerem jest postrzegany jako propagator nadania regionowi nazwy „Alaska”. W marcu 1869 roku został mianowany dowódcą okręgu wojskowego z siedzibą w Louisville w Kentucky.
Henry Halleck zmarł w Louisville. Został pochowany na cmentarzu Green-Wood w Brooklynie Został upamiętniony nazwą ulicy i pomnikiem w San Francisco. Nie pozostawił po sobie wspomnień i najwyraźniej zniszczył swe dokumenty osobiste i korespondencję. Jego posiadłość została wyceniona po śmierci na 474 773,16 USD (9 210 599,30 w roku 2011). Wdowa po nim, Elizabeth, wyszła powtórnie za mąż za płk. George’a W. Culluma w 1875 roku. Cullum był szefem sztabu Hallecka na zachodnim teatrze działań, a następnie w Waszyngtonie.

</doc>
<doc id="2627982" url="https://pl.wikipedia.org/wiki?curid=2627982" title="Diecezja Thiruvananathapuram">
Diecezja Thiruvananathapuram

Diecezja Thiruvananathapuram – diecezja Malankarskiego Kościoła Ortodoksyjnego z siedzibą w Thiruvananthapuram (Trivandrum) w Indiach, położona na południu stanu Kerala. 
20 lutego 1978 r. święty sobór zalecił podział diecezji Kollam. 1 stycznia 1979 r. zgodnie z tym zaleceniem katolikos-patriarcha Wschodu Baselios Mar Thoma Mathews I wydzielił z niej diecezję Thiruvananathapuram. Diecezja posiada katedrę, 102 kościoły, 5 kaplic.

</doc>
<doc id="2627984" url="https://pl.wikipedia.org/wiki?curid=2627984" title="Tomas D. Schuman">
Tomas D. Schuman



</doc>
<doc id="2627987" url="https://pl.wikipedia.org/wiki?curid=2627987" title="616 Batalion Wschodni">
616 Batalion Wschodni

616 Batalion Wschodni (niem "Ost-Bataillon 616", ros. "616-й восточный батальон") – kolaboracyjny oddział wojskowy Wehrmachtu złożony z Rosjan podczas II wojny światowej
Historia.
Latem 1942 roku w rejonie okupowanego Briańska w składzie Ochotniczego Pułku "Desna" został sformowany 2 Batalion Kolejowy, na czele którego stanął Niemiec por. Munscheid. Miał trzy kompanie strzeleckie i jedną karabinów maszynowych. Trzon oddziału stanowili członkowie miejscowego samorządu rosyjskiego i policji pomocniczej. Później batalion zasili byli jeńcy wojenni z Armii Czerwonej. Na początku 1943 roku został on przemianowany na 616 Batalion Wschodni. Oddział był podporządkowany Grupie Bojowej "Jolasse", w I połowie maja tego roku Grupie Bojowej "Wagner", w II połowie maja XXXXVII Korpusowi Pancernemu, od początku czerwca 532 Obszarowi Tyłowemu, zaś od połowy sierpnia 9 Armii. W listopadzie 1943 roku batalion przeniesiono do okupowanych Włoch, gdzie na pocz. 1944 r. wszedł w skład jednego z pułków 194 Dywizji Grenadierów. Następnie w składzie 71 Dywizji Piechoty został przerzucony na Węgry, stając się tam wkrótce samodzielnym oddziałem wojskowym pod nazwą Russisches Bataillon 616. Podlegał 14 Armii.

</doc>
<doc id="2627990" url="https://pl.wikipedia.org/wiki?curid=2627990" title="Cotosh">
Cotosh



</doc>
<doc id="2627992" url="https://pl.wikipedia.org/wiki?curid=2627992" title="Aspero">
Aspero

Aspero – stanowisko archeologiczne w Peru, położone na wzgórzach Lomas de Puerto. Zidentyfikowane zostało 17 kopców - 11 małych, 6 większych o wysokości od kilku do kilkunastu metrów. Dwa najbogatsze pod względem archeologicznym to:

</doc>
<doc id="2627993" url="https://pl.wikipedia.org/wiki?curid=2627993" title="Straż Ludowa (1942–1944)">
Straż Ludowa (1942–1944)

Straż Ludowa (niem. "Volkswehr", ros. "Народная стража") – kolaboracyjna pomocnicza formacja zbrojna na okupowanych obszarach ZSRR podczas II wojny światowej
Oddziały Straży Ludowej zaczęły być formowane na okupowanych terenach centralnej Rosji od wiosny/lata 1942. Początkowo ich struktura organizacyjna i liczebność była różna; z czasem przeorganizowywano je w kompanie i bataliony na wzór wojskowy. Oddziały zostały stworzone z Hiwisów (byłych jeńców wojennych i dezerterów z Armii Czerwonej), członków lokalnych samorządów oraz ochotników spośród miejscowej ludności. Część ludności wstępowała do oddziałów ochotniczo, część na zasadzie przeprowadzenia przez Niemców mobilizacji. Składano niemiecką przysięgę wojskową na wierność III Rzeszy i Adolfowi Hitlerowi.
Uzbrojenie składało się ze zdobycznych sowieckich pistoletów i karabinów ręcznych. Umundurowanie było niemieckie. Kadra oficerska i podoficerska składała się z byłych wojskowych sowieckich. Do oddziałów byli przydzielani niemieccy podoficerowie, faktycznie podejmujący najważniejsze decyzje. Na obszarze podporządkowanym Grupie Armii "Środek" zostało ostatecznie utworzonych czternaście batalionów Straży Ludowej. Organizowano je m.in. w Trubczewsku, Kromach, Poczepiu, Orle, Naryszkinie, wsi Soskowo. Oddziały stacjonowały najczęściej w okolicach większych miejscowości.
Do zadań Straży Ludowej należało zwalczanie partyzantki oraz ochrona instalacji militarnych i szlaków komunikacyjnych. Dla Niemców dużym problemem była jednak dezercja członków Straży Ludowej. Część oddziałów pod koniec 1942 uzyskało status "Osttruppen". W listopadzie tego roku trzy bataliony: Trubczewski, Dmitrowski i Kromski przemianowano na 618 Batalion Wschodni, 619 Batalion Wschodni i 620 Batalion Wschodni.
Latem 1943 na tyłach frontu wschodniego działało jeszcze dziesięć batalionów i jedna kompania samodzielna Straży Ludowej, liczących ogółem ponad 5 tysięcy ludzi. Ostatnie oddziały funkcjonowały jeszcze do przełomu 1943/1944, kiedy włączone je w skład "Osttruppen".

</doc>
<doc id="2627997" url="https://pl.wikipedia.org/wiki?curid=2627997" title="Truskawiec (Ukraina)">
Truskawiec (Ukraina)



</doc>
<doc id="2628000" url="https://pl.wikipedia.org/wiki?curid=2628000" title="Giovanni De Benedictis">
Giovanni De Benedictis

Giovanni De Benedictis (ur. 8 stycznia 1968 w Pescarze) – włoski lekkoatleta chodziarz, medalista olimpijski z 1992 i mistrzostw świata.
Zdobył brązowy medal w chodzie na 10 000 metrów na mistrzostwach Europy juniorów w 1985 w Cottbus. Zajął 4. miejsce na tym dystansie na mistrzostwach świata juniorów w 1986 w Atenach. Zwyciężył w chodzie na 10 000 metrów na mistrzostwach Europy juniorów w 1987 w Birmingham. Zajął 7. miejsce w chodzie na 5000 metrów na halowych mistrzostwach Europy w 1988 w Budapeszcie.
Na igrzyskach olimpijskich w 1988 w Seulu zajął 9. miejsce w chodzie na 20 kilometrów. Zdobył brązowy medal w chodzie na 5000 metrów na halowych mistrzostwach Europy w 1989 w Hadze, a na halowych mistrzostwach świata w 1989 w Budapeszcie był na tym dystansie piąty. Zajął 14. miejsce w chodzie na 20 kilometrów w Pucharze Świata w chodzie sportowym w 1989 w L’Hospitalet.
Zdobył srebrny medal w chodzie na 5000 m na halowych mistrzostwach Europy w 1990 w Glasgow. 19 maja 1990 ustanowił aktualny (sierpień 2020) rekord świata w chodzie na 3000 metrów na stadionie. Zajął 8. miejsce w chodzie na 20 kilometrów na mistrzostwach Europy w 1990 w Splicie.
Na halowych mistrzostwach świata w 1991 w Sewilli De Benedictis zdobył srebrny medal w chodzie na 5000 m. Zajął 5. miejsce w chodzie na 20 km w Pucharze Świata w 1991 w San Jose. Był czwarty tej konkurencji na mistrzostwach świata w 1991 w Tokio. Zwyciężył w chodzie na 5000 m na halowych mistrzostwach Europy w 1992 w Genui.
Na igrzyskach olimpijskich w 1992 w Barcelonie De Benedictis zdobył brązowy medal w chodzie na 20 km. Zajął 7. miejsce na tym dystansie w Pucharze Świata w 1993 w Monterrey.
Zdobył srebrny medal w chodzie na 20 kilometrów na mistrzostwach świata w 1993 w Stuttgarcie, za Hiszpanem Valentím Massaną. Nie ukończył chodu na 5000 m na halowych mistrzostwach Europy w 1994 w Paryżu. Zajął 4. miejsce w chodzie na 20 km na mistrzostwach Europy w 1994 w Helsinkach. Zajął 12. miejsce w chodzie na 50 kilometrów podczas Pucharu Świata w 1995 w Pekinie. Został zdyskwalifikowany w chodzie na 20 km na mistrzostwach świata w 1995 w Göteborgu (przyszedł na metę jako trzeci), a także w chodzie na 50 km.
Na igrzyskach olimpijskich w 1996 w Atlancie zajął 27. miejsce w chodzie na 20 km oraz nie ukończył chodu na 50 km. Zwyciężył w chodzie na 20 km na igrzyskach śródziemnomorskich w 1997 w Bari. Zajął 23. miejsce w tej konkurencji w Pucharze Świata w 1997 w Podiebradach. Był 8. na tym dystansie na mistrzostwach świata w 1997 w Atenach. Zajął 10. miejsce w chodzie na 20 km na mistrzostwach Europy w 1998 w Budapeszcie. Na mistrzostwach świata w 1999 w Sewilli zajął 8. miejsce w tej konkurencji. Był 12. na 20 km w Pucharze Europy w chodzie w 2000 w Eisenhüttenstadt.
Zajął 16. miejsce w chodzie na 20 km na igrzyskach olimpijskich w 2000 w Sydney. Był 15. w chodzie na 50 km w Pucharze Europy w chodzie w 2001 w Dudincach. Nie ukończył chodu na tym dystansie na mistrzostwach świata w 2001 w Edmonton. Został zdyskwalifikowany w chodzie na 50 km na mistrzostwach Europy w 2002 w Monachium. Zajął 10. miejsce w tej konkurencji w Pucharze Świata w 2004 w Naumburgu. Na swych piątych igrzyskach olimpijskich w 2004 w Atenach został zdyskwalifikowany w chodzie na 50 km.
De Benedictis był mistrzem Włoch w chodzie na 10 000 metrów w latach 1988–1991, 1992, 1995, 1997 i 2002, w chodzie na 20 kilometrów w latach 1989–1991, 1993, 1996, 1997, 1999 i 2001 oraz w chodzie na 50 kilometrów w 1994 i 1996. Był halowym mistrzem Włoch w chodzie na 5000 metrów w latach 1988–1994 i 1996–1998.
Rekordy życiowe De Benedictisa:

</doc>
<doc id="2628006" url="https://pl.wikipedia.org/wiki?curid=2628006" title="Sylwester (metropolita sarski)">
Sylwester (metropolita sarski)

Sylwester (zm. 20 sierpnia 1654) – rosyjski biskup prawosławny.
Od 1648 był przełożonym Monasteru Spaso-Andronikowskiego z godnością archimandryty. Według innych źródeł kierował monasterem Objawienia Pańskiego w Moskwie. 10 lipca 1653 miała miejsce jego chirotonia na biskupa sarskiego i podońskiego, po której natychmiast otrzymał godność metropolity. W 1654 brał udział w soborze biskupów, opracowującym zasady reformy liturgicznej zainicjowanej przez patriarchę Nikona. Zmarł miesiąc później w czasie epidemii.

</doc>
<doc id="2628010" url="https://pl.wikipedia.org/wiki?curid=2628010" title="Goodnight Goodnight">
Goodnight Goodnight

Goodnight Goodnight – pop/rockowa ballada amerykańskiej grupy Maroon 5, którą wydano na singlu 8 grudnia 2008 roku przez wytwórnię A&amp;M/Octone Records. Był to piąty singel z ich drugiego albumu studyjnego zatytułowanego "It Won't Be Soon Before Long". Utwór napisany został przez dwóch członków zespołu: Adama Levine i Jamesa Valentine, natomiast jego produkcją zajął się Mark Stent i Mike Elizondo. Remiks singla pojawił się też na albumie "" oraz w drugim epizodzie „Page Turner” piątego sezonu serialu . Singel nie był notowany na żadnych listach światowych, ale pomimo braku sukcesu nakręcono do niego teledysk, a jego reżyserią zajął się Marc Webb.

</doc>
<doc id="2628012" url="https://pl.wikipedia.org/wiki?curid=2628012" title="Shoto Bokusai">
Shoto Bokusai



</doc>
<doc id="2628015" url="https://pl.wikipedia.org/wiki?curid=2628015" title="Józef (staroobrzędowy arcybiskup moskiewski)">
Józef (staroobrzędowy arcybiskup moskiewski)

Józef, imię świeckie Iwan Michajłowicz Morżakow (ur. 1885 lub 1886 w Pijawocznym Ozierze, zm. 3 listopada 1970) – zwierzchnik Rosyjskiej Prawosławnej Cerkwi Staroobrzędowej w latach 1961-1970.
W wieku sześciu lat stracił ojca. Od jedenastego roku życia wychowywał się przy monasterze staroobrzędowym w Jelesinie (gubernia niżnonowogrodzka), od biskupów niżnonowogrodzkiego Cyryla i uralskiego Arseniusza uczył się cerkiewnego ustawu i śpiewu. W 1909 przyjął święcenia diakońskie z rąk biskupa niżnonowogrodzkiego Innocentego, zaś w 1916 został wyświęcony na kapłana i objął obowiązki proboszcza staroobrzędowego-popowskiego soboru Zaśnięcia Matki Bożej w Niżnym Nowogrodzie. Był żonaty, miał siedmioro dzieci, jego żona zmarła w 1924.
Po 1924 został aresztowany i spędził dziesięć lat w różnych więzieniach i obozach. W 1945 złożył wieczyste śluby mnisze z imieniem Józef. W tym samym roku został wyświęcony na biskupa kiszyniowskiego i odeskiego oraz objął obowiązki "locum tenens" eparchii czerniowieckiej i izmaelskiej. W 1953 Uświęcony Sobór Rosyjskiej Prawosławnej Cerkwi Staroobrzędowej wybrał go na arcybiskupa moskiewskiego i całej Rusi, jednak biskup Józef odmówił objęcia urzędu i wskazał zamiast siebie biskupa Flawiana. W 1961, po jego śmierci, został wybrany na jego następcę, tym razem wybór przyjął. Jego intronizacja odbyła się 19 lutego 1961. Urząd sprawował do śmierci w 1970.

</doc>
<doc id="2628017" url="https://pl.wikipedia.org/wiki?curid=2628017" title="Hrabstwo Jackson (Georgia)">
Hrabstwo Jackson (Georgia)

Hrabstwo Jackson (ang. "Houston County") – hrabstwo w północnej części stanu Georgia w Stanach Zjednoczonych. Jego siedzibą administracyjną jest Jefferson.
Geografia.
Według spisu z 2010 roku obszar całkowity hrabstwa obejmuje powierzchnię 343,00 mil2 (888 km2), z czego 342,36 mil2 (887 km2) stanowią lądy, a 0,64 mil2 (8 km2) stanowią wody. 
Demografia.
Według spisu w 2020 roku hrabstwo liczy 75,9 tys. mieszkańców, co oznacza wzrost o 25,5% od poprzedniego spisu z roku 2010. 78,5% stanowiły białe społeczności nielatynoskie, 9,6% to Latynosi, 8,1% to Afroamerykanie lub czarnoskórzy, 2,3% deklarowało pochodzenie azjatyckie, 2% było rasy mieszanej, 0,4% to rdzenna ludność Ameryki i 0,1% pochodziło z wysp Pacyfiku.
Religia.
W 2010 roku krajobraz religijny hrabstwa zdominowany jest przez grupy protestanckie, takie jak: baptyści, metodyści i wiele innych. Inne religie obejmowały: mormonów (0,93%), katolików (0,44%) i świadków Jehowy (2 zbory).
Polityka.
Hrabstwo jest silnie republikańskie, gdzie w wyborach prezydenckich w 2020 roku, 78,3% głosów otrzymał Donald Trump i 20,3% przypadło dla Joe Bidena

</doc>
<doc id="2628019" url="https://pl.wikipedia.org/wiki?curid=2628019" title="Flawian (staroobrzędowy arcybiskup moskiewski)">
Flawian (staroobrzędowy arcybiskup moskiewski)

Flawian, imię świeckie Fieofiłakt Fieofiłaktowicz Slesariew (ur. 1 marca 1879, zm. 25 grudnia 1960) – zwierzchnik Rosyjskiej Prawosławnej Cerkwi Staroobrzędowej w latach 1952-1960.
Pochodził z rodziny chłopskiej. Święcenia diakońskie przyjął 22 września 1905, pracę duszpasterską prowadził w cerkwi Zaśnięcia Matki Bożej w Gorodiszczu. Pięć lat później został wyświęcony na kapłana, pracował nadal w tej samej parafii. Następnie został dziekanem V dekanatu eparchii doniecko-dońskiej. W 1937 otrzymał godność protoprezbitera.
27 maja 1947 otrzymał nominację na biskupa doniecko-dońskiego i kaukaskiego. W związku z tym 17 marca 1948 złożył wieczyste śluby mnisze, przyjmując imię Flawian. 22 marca tego samego roku odbyła się jego chirotonia biskupia. W 1951 został zastępcą arcybiskupa moskiewskiego i całej Rusi, zaś rok później, po śmierci arcybiskupa Irynarcha, został wybrany na jego następcę. Jako pierwszego kandydata sobór wskazał biskupa kiszyniowskiego Józefa, ten jednak zrzekł się wyboru. Urząd sprawował do śmierci w 1960.

</doc>
<doc id="2628022" url="https://pl.wikipedia.org/wiki?curid=2628022" title="Flawian (Slesariew)">
Flawian (Slesariew)



</doc>
<doc id="2628027" url="https://pl.wikipedia.org/wiki?curid=2628027" title="Delta III">
Delta III

Delta III – rakieta nośna z serii rakiet Delta. Choć potrafiła udźwignąć dwukrotnie cięższy ładunek niż Delta II, jednak była najbardziej zawodną Deltą w historii. Na wszystkie 3 starty tylko 1 zakończył się częściowym powodzeniem. Jedynym komponentem Delty III używanym obecnie jest 2. stopień (Delta Cryogenic Second Stage), którego zmodyfikowane wersje wchodzą w skład rakiet Delta IV.

</doc>
<doc id="2628030" url="https://pl.wikipedia.org/wiki?curid=2628030" title="Big Hoops (Bigger the Better)">
Big Hoops (Bigger the Better)

„Big Hoops (Bigger the Better)” – pierwszy singiel kanadyjskiej piosenkarki Nelly Furtado, promujący jej piąty album, zatytułowany "The Spirit Indestructible". Twórcami tekstu utworu są Nelly Furtado, Rodney Jerkins, natomiast jego produkcją zajął się Jerkins. Singel swoją premierę miał 17 kwietnia 2012 roku. „Big Hoops (Bigger the Better)” pod względem muzycznym łączy w sobie przede wszystkim muzykę R&amp;B oraz hip-hop. Tekst utworu odnosi się do życia piosenkarki, ponieważ jako nastolatka miała zamiłowanie do muzyki hip-hop i R&amp;B. Piosenka otrzymała mieszane recenzje od krytyków muzycznych, którzy chwalili podział tego utworu, natomiast został skrytykowany wokal Furtado.

</doc>
<doc id="2628037" url="https://pl.wikipedia.org/wiki?curid=2628037" title="Krzysztof Urbanowski">
Krzysztof Urbanowski

Krzysztof Urbanowski (ur. 1949 r.) – polski fizyk, specjalizujący się w fizyce teoretycznej, oddziaływaniach fundamentalnych, procesach rozpadu; nauczyciel akademicki związany z zielonogórskimi uczelniami.
Życiorys.
Urodził się w 1949 roku na Kujawach. W 1968 roku ukończył Technikum Mechaniczno-Elektryczne w Bydgoszczy w klasie o profilu nukleonicznym, otrzymując dyplom technika. Następnie podjął studia na kierunku fizyka na Uniwersytecie Wrocławskim, które ukończył w 1973 roku magisterium. Bezpośrednio po ich ukończeniu rozpoczął studia doktoranckie na swojej macierzystej uczelni zwieńczone w 1977 roku uzyskaniem stopnia naukowego doktora nauk fizycznych. W tym samym roku przeprowadził się do Zielonej Góry, otrzymując stanowisko adiunkta w Wyższej Szkole Pedagogicznej im. Tadeusza Kotarbińskiego (od 2001 roku Uniwersytet Zielonogórski) w Zakładzie Fizyki Teoretycznej, a następnie Instytucie Fizyki. Stopień naukowy doktora habilitowanego otrzymał w 1993 roku na Wydziale Fizyki Petersburskiego Uniwersytetu Państwowego. Trzy lata później został mianowany na stanowisko profesora nadzwyczajnego.
Poza działalnością naukowo-dydaktyczną pełnił wiele istotnych funkcji organizacyjnych na zielonogórskiej uczelni. W latach 1996-1998 był zastępcą dyrektora, a od jesieni 1998 do końca września 1999 roku – dyrektorem Instytutu Fizyki WSP TK. Od 1996 roku był członkiem Senatu WSP TK. Od września 1999 roku do sierpnia 2001 roku sprawował funkcję prorektora WSP TK. Od września 2001 do końca sierpnia 2002 był prorektorem Uniwersytetu Zielonogórskiego oraz członkiem Uniwersyteckiej Komisji Akredytacyjnej. Przewodniczył rektorskiej komisji do spraw opracowania statutu Uniwersytetu Zielonogórskiego. Od września 2002 r. jest członkiem Senatu Uniwersytetu Zielonogórskiego. Był współautorem uzasadnienia wniosku o utworzenie Wydziału Fizyki i Astronomii, a 23 marca 2004 roku został wybrany na pierwszego dziekana tego wydziału. W marcu 2005 roku został wybrany ponownie prorektorem do spraw rozwoju Uniwersytetu Zielonogórskiego na kadencję 2005 – 2008 i od 1 września 2005 pełnił funkcję prorektora ds. rozwoju. Ponadto przewodniczył Komisji Statutowej, Senackiej Komisji do spraw Budżetu i Finansów i innym ważnym dla Uniwersytetu komisjom, a także reprezentował Uniwersytet Zielonogórski w Uniwersyteckiej Komisji Finansowej. 19 marca 2008 roku wybrano go ponownie na prorektora Uniwersytetu Zielonogórskiego. Funkcję tę pełnił do końca września 2012 roku.
Dorobek naukowy.
Jest autorem ponad 40 artykułów naukowych opublikowanych w czasopismach "filadelfijskich": począwszy od "Acta Physica Polonica B", poprzez "Physics Letters B", i kończąc na "Physical Review A" oraz współautorem dwóch monografii. W swojej pracy naukowej zajmuje się opisem rozpadu cząstek nietrwałych i wpływem fundamentalnych symetrii (odbicia przestrzennego, odwrócenia czasu, sprzężenia ładunkowego) na własności układów składających się z neutralnego mezonu i jego antycząstki i na ewolucję takich układów w czasie. Był promo-torem licznych prac magisterskich. Jak dotychczas wypromował dwóch doktorów.

</doc>
<doc id="2628041" url="https://pl.wikipedia.org/wiki?curid=2628041" title="Philippe Poutou">
Philippe Poutou

Philippe Poutou (ur. 16 marca 1967 w Villemomble) – francuski polityk, związkowiec, działacz społeczny członek Nowej Partii Antykapitalistycznej. Kandydat w wyborach prezydenckich we Francji w 2012, 2017 roku i 2022 roku.
Życiorys.
Jest sekretarzem Powszechnej Konfederacji Pracy w Ford Motor Company, w regionie Akwitania jest pracownikiem firmy. W 2007 roku brał główną rolę w negocjacjach związkowców z firmą która planowała zwolnić 2000 pracowników i był rzecznikiem związkowców.
W czerwcu 2011 roku został wybrany na kandydata Nowej Partii Antykapitalistycznej na stanowisko prezydenta Francji. Startował ponadto bez powodzenia do parlamentu w 2007 i w wyborach samorządowych w 2010. W 2017 roku ponownie był kandydatem partii na prezydenta Francji.
W wyborach prezydenckich w 2012 roku uzyskał 1,2% głosów, natomiast w wyborach w 2017 roku otrzymał 1,1% poparcia.
W październiku 2021 r. Philippe Poutou wziął udział w kontr-szczycie Afryka-Francja organizowanym we Francji w dniach 6-10 października 2021 r. 
W wyborach prezydenckich we Francji w 2022 roku otrzymał 0,77% głosów, zajmując tym samym przedostatnie 11. miejsce. 

</doc>
<doc id="2628042" url="https://pl.wikipedia.org/wiki?curid=2628042" title="Papirus 64">
Papirus 64



</doc>
<doc id="2628047" url="https://pl.wikipedia.org/wiki?curid=2628047" title="Friedrichshafen (ujednoznacznienie)">
Friedrichshafen (ujednoznacznienie)

Niemcy:
Inne:
Zobacz też:

</doc>
<doc id="2628048" url="https://pl.wikipedia.org/wiki?curid=2628048" title="Wielisława Osmańska-Furmanek">
Wielisława Osmańska-Furmanek

Wielisława Osmańska-Furmanek (ur. 1956) - polska informatyk, pedagog, specjalizująca się w multimedialnych technologiach informacyjnych oraz pedagogice medialnej; nauczyciel akademicki związany z zielonogórskimi uczelniami.
Życiorys.
Po ukończeniu szkoły średniej informatykę i matematykę na Politechnice Wrocławskiej, uzyskując w 1981 roku magisterium. Bezpośrednio po ukończeniu studiów rozpoczęła pracę w Wyższej Szkole Pedagogicznej im. Tadeusza Kotarbińskiego w Zielonej Górze (od 2001 Uniwersytet Zielonogórski). Początkowo pracowała tam w Instytucie Matematyki potem w Instytucie Zarządzania, a obecnie w Katedrze Mediów i Technologii Informacyjnych na Wydziale Pedagogiki, Socjologii i Nauk o Zdrowiu. Niedługo potem podjęła studia doktoranckie na Moskiewskim Instytucie Energetycznym, zdobywając w 1987 roku stopień naukowy doktora nauk technicznych w zakresie informatyki. W 1996 roku otrzymała stopień naukowy doktora habilitowanego nauk humanistycznych w zakresie pedagogiki w dziedzinie zastosowań technologii informacyjnych w edukacji i procesach pedagogicznych.
Na zielonogórskiej uczelni pełniła kilka istotnych funkcji organizacyjnych. W latach 1999-2001 była prodziekanem do spraw nauki, a później w latach 2001-2005 dziekanem Wydziału Nauk Pedagogicznych i Społecznych. Od 2005 do 2012 roku pełniła urząd prorektora do spraw jakości kształcenia Uniwersytetu Zielonogórskiego.
W latach 2005-2008 prowadziła dwa duże granty edukacyjne z funduszy europejskich. Jest członkiem Zarządu Polskiego Towarzystwa Kognitywistycznego oraz Polskiego Towarzystwa Pedagogicznego. Sekretarz Sekcji Pedagogiki Mediów przy Komitecie Nauk Pedagogicznych PAN. W latach 2005-2008 członek konferencji prorektorów ds. kształcenia polskich uczelni technicznych oraz członek Uniwersyteckiej Komisji Akredytacyjnej. Członek Rad Naukowych i Komitetów redakcyjnych kilku czasopism (m.in. Pedagogika Mediów, Kultura i Edukacja, Kognitywistyka i Media w Edukacji). 
Dorobek naukowy.
W swojej działalności naukowej zajmuje się problematyką z zakresu komputerowego wspomagania nauczania i uczenia się oraz metod nauczania na odległość, formowania medialnej przestrzeni edukacyjno-komunikacyjnej i oddziaływań multimediów. Jest przedstawicielem kognitywistycznego nurtu pedagogiki medialnej. Ma na swoim knocie ponad 60 publikacji naukowych: monografii, artykułów i podręczników akademickich z zakresu pedagogiki mediów. Wypromowała kilku doktorów nauk humanistycznych w zakresie pedagogiki, recenzowała wiele prac doktorskich. 

</doc>
<doc id="2628051" url="https://pl.wikipedia.org/wiki?curid=2628051" title="GETIN Noble Bank">
GETIN Noble Bank



</doc>
<doc id="2628053" url="https://pl.wikipedia.org/wiki?curid=2628053" title="Teofila Reich-Ranicka">
Teofila Reich-Ranicka

Teofila „Tosia” Reich-Ranicka (ur. 12 marca 1920 w Łodzi jako "Teofila Langnas", zm. 29 kwietnia 2011 we Frankfurcie nad Menem) – małżonka Marcelego Reicha-Ranickiego i matka brytyjskiego matematyka Andrew Ranickiego (1948–2018).
Życiorys.
Urodziła się w rodzinie łódzkich kupców tekstylnych. Jej ojciec był współwłaścicielem tkalni „Langnas, Goldblum i Zajączkowski”. Uczęszczała w Łodzi do niemieckiej szkoły prywatnej, podróżowała po Europie, zamierzała studiować sztukę w Paryżu.
W roku 1939 znalazła się wraz z rodzicami w warszawskim getcie. Jej starszy brat Aleksander wyemigrował w roku 1932 do Stanów Zjednoczonych, dzięki czemu uniknął losu swojej rodziny. Jej ojciec 21 stycznia 1940 popełnił samobójstwo. Na prośbę swojej matki Marcel Reich-Ranicki zaopiekował się Teofilą, i od tego czasu oboje stanowili nierozłączną parę. Pobrali się w lipcu 1942 w warszawskim getcie. Fakt, że jej małżonek pracował jako tłumacz Judenratu, ocalił Teofilę przed śmiercią w Treblince. Z inicjatywy Judenratu Teofila stworzyła cykl akwarel do albumu przeznaczonego dla komisarza Heinza Auerswalda. W tajemnicy wykonała cykl akwarel o życiu getta, które ocalały poza murami getta i staraniem Muzeum Żydowskiego we Frankfurcie ukazały się w druku.
3 lutego 1943 Teofila i Marceli uciekli z getta. Marceli znalazł schronienie u bezrobotnego drukarza Bolka Gawina, Teofila pracowała jako służąca, potem ukrywała się wraz z mężem.
Po uwolnieniu z okupacji niemieckiej Teofila znalazła pracę w cenzurze przy sztabie 2 Armii LWP, skąd odeszła na własną prośbę 1 kwietnia 1946. Wraz z mężem przebywała w Londynie, gdzie pracowała jako korespondentka Głosu Ludu i Polski Zbrojnej. W roku 1948 urodził się jej syn Andrzej.
W roku 1958 Raniccy zamieszkali w RFN, gdzie Teofila pracowała jako korespondentka Polskiej Agencji Prasowej. Zajmowała się też grafiką książkową, ilustrując książki Ericha Kästnera, a także tekst Hanny Krall o warszawskim getcie.
Zmarła w wieku 91 lat, z tego w małżeństwie przeżyła 68 lat.

</doc>
<doc id="2628056" url="https://pl.wikipedia.org/wiki?curid=2628056" title="Longin Rybiński">
Longin Rybiński

Longin Rybiński (ur. 1954) – polski matematyk, specjalizujący się w analizie matematycznej i jej zastosowaniu; nauczyciel akademicki związany z zielonogórskimi uczelniami.
Życiorys.
Urodził się w 1954 roku. Po ukończeniu LO Nr I w Słupsku i maturze w 1973 roku, podjął studia matematyczne (sekcja teoretyczna) na Uniwersytecie im. A. Mickiewicza w Poznaniu, które ukończył z wyróżnieniem w 1978 roku (mgr matematyki). Następnie podjął pracę w Wyższej Szkole Inżynierskiej w Zielonej Górze (od 1996 roku Politechnika Zielonogórska), a po jej połączeniu w 2001 roku z Wyższą Szkołą Pedagogiczną im. Tadeusza Kotarbińskiego w Uniwersytecie Zielonogórskim. Stopień naukowy doktora nauk matematycznych uzyskał w 1985 roku na swojej macierzystej uczelni. W 1993 roku Rada Wydziału Matematyki i Informatyki UAM nadała mu tytuł naukowy doktora habilitowanego nauk matematycznych w zakresie matematyki na podstawie rozprawy pt. "Ciągłe selekcje i systemy wariacyjne". Niedługo potem otrzymał stanowisko profesora nadzwyczajnego. Obecnie jest zatrudniony w Zakładzie Ekonomii Matematycznej i Optymalizacji UZ.
Poza działalnością naukowo-dydaktyczną na zielonogórskich uczelniach pełnił szereg ważnych funkcji organizacyjnych. W latach 1996-1999 był prodziekanem, a następnie do 2001 roku dziekanem Wydziału Podstawowych Problemów Techniki w Politechnice Zielonogórskiej. W Uniwersytecie Zielonogórskim, w latach 2001-2005 pełnił funkcję prodziekana, początkowo na Wydziale Nauk Ścisłych, następnie na Wydziale Matematyki, Informatyki i Ekonometrii. W latach 2005-2012 sprawował urząd prorektora do spraw studenckich, od roku 2012 jest dziekanem Wydziału Matematyki, Informatyki i Ekonometrii.
Dorobek naukowy.
Jego zainteresowania naukowe obejmują teorię multifunkcji z zastosowaniami w optymalizacji, aproksymacji, teorii sterowania i matematycznych modelach ekonomii. Najważniejsze wyniki, jakie uzyskał, to twierdzenia o selekcjach ciągłych i mierzalnych, twierdzenia o punktach stałych multifunkcji, twierdzenia o regularności rozwiązań inkluzji różniczkowych i zadań optymalizacji. Jest autorem lub współautorem ponad 20 artykułów naukowych (publikowanych m.in. w "Fundamenta Mathematica", "Journal of Approximation Theory", "Journal of Mathematical Analysis and Applications", "Proceedings of the American Mathematical Society") oraz jednej monografii. Wypromował jak dotychczas dwóch doktorów nauk matematycznych.

</doc>
<doc id="2628066" url="https://pl.wikipedia.org/wiki?curid=2628066" title="Martine Ek Hagen">
Martine Ek Hagen

Martine Ek Hagen (ur. 4 kwietnia 1991 w Ytre Enebakk) – norweska biegaczka narciarska, dwukrotna medalistka mistrzostw świata juniorów oraz czterokrotna medalistka mistrzostw świata młodzieżowców.
Kariera.
Na arenie międzynarodowej Hagen zadebiutowała w Gaalaa. W 2010 roku zajęła 4. miejsce na juniorskich mistrzostwach swojego kraju. Następnie pojawiła się na Mistrzostwach Świata Juniorów w Otepää, tam zdobyła złoty medal w sztafecie 4x3.3 km z koleżankami: Heidi Weng, Ragnhild Hagą i z Kari Øyre Slind oraz srebrny indywidualnie w biegu na 15 km stylem dowolnym. Miesiąc później w Drammen zadebiutowała w Pucharze Świata, gdzie zajęła 30. miejsce w biegu na 10 km tech. klasyczną. Niecały miesiąc później zdobyła brązowy i srebrny medal w juniorskich mistrzostwach Norwegii. Następnie pojawiła się na Mistrzostwach Świata Młodzieżowców w Erzurum. Tam zajęła 3. miejsce w biegu na 10 km stylem klasycznym, 15. w sprincie i pierwsze w biegu łączonym.
Po sezonie 2017/2018 zakończyła karierę.

</doc>
<doc id="2628069" url="https://pl.wikipedia.org/wiki?curid=2628069" title="Alfonso Sosa">
Alfonso Sosa

Luis Alfonso „Poncho” Sosa Cisneros (ur. 5 października 1967 w Guadalajarze) – meksykański piłkarz występujący na pozycji defensywnego pomocnika, obecnie trener UdeG.
Kariera klubowa.
Sosa pochodzi z Guadalajary i jest wychowankiem tamtejszego klubu Universidad de Guadalajara. Równocześnie do treningów był studentem na uczelnianym wydziale prawa, z którego otrzymał licencjat. Do pierwszego zespołu został włączony już w wieku siedemnastu lat przez szkoleniowca Francisco Ríosa i w meksykańskiej Primera División zadebiutował 13 lipca 1985 w wygranym 2:0 spotkaniu z Monterrey. Mimo młodego wieku szybko został jednym z ważniejszych graczy ekipy i premierowego gola w najwyższej klasie rozgrywkowej strzelił 28 grudnia tego samego roku w przegranej 2:4 konfrontacji z Deportivo Neza. Przez pierwsze dwa lata notował nieregularne występy, lecz począwszy od sezonu 1987/1988 wywalczył sobie niepodważalne miejsce w wyjściowym składzie drużyny prowadzonej przez Ignacio Trellesa.
W sezonie 1988/1989 Sosa dotarł z Universidadem do finału krajowego pucharu – Copa México, zaś w sezonie 1989/1990 zdobył wicemistrzostwo Meksyku. W sezonie 1990/1991 wygrał natomiast puchar Meksyku, ogółem barwy swojego macierzystego klubu reprezentując przez osiem lat. Został zapamiętany ze stworzenia czołowego w lidze duetu środkowych pomocników z kapitanem zespołu – starszym o dekadę Jorge Dávalosem; ogółem w barwach Universidadu rozegrał 226 ligowe spotkania i jest uznawany za jedną z największych legend klubu. Wyróżniał się umiejętnościami technicznymi, spokojem w grze, profesjonalizmem i walecznością.
Latem 1993 Sosa przeszedł do klubu Puebla FC, gdzie spędził kolejne dwa sezony, a bezpośrednio po tym został graczem Club León. Tam również spędził dwa lata bez poważniejszych sukcesów, a następnie podpisał umowę z CF Monterrey, skąd po roku zasilił ekipę Cruz Azul ze stołecznego miasta Meksyk. We wszystkich tych zespołach niezmiennie pełnił rolę podstawowego zawodnika, lecz mimo pozycji jednego z filarów nie potrafił nawiązać do sukcesów drużynowych odnoszonych z Universidadem. Sytuacja ta uległa zmianie dopiero po przenosinach do drużyny CF Pachuca – tam już w pierwszym, jesiennym sezonie Invierno 1999 wywalczył swoje pierwsze mistrzostwo Meksyku, jako lider drugiej linii w taktyce trenera Javiera Aguirre. W wiosennym sezonie Verano 2001 zanotował z kolei tytuł wicemistrza kraju, by pół roku później – podczas rozgrywek Invierno 2001 – zdobyć kolejne mistrzostwo Meksyku. W 2002 roku triumfował natomiast w najbardziej prestiżowych rozgrywkach Ameryki Północnej – Pucharze Mistrzów CONCACAF. W sumie w Pachuce występował przez cztery lata.
W lipcu 2003 Sosa został zawodnikiem nisko notowanego, walczącego o utrzymanie w lidze klubu Querétaro FC. W jego barwach spędził rok, mając pewną pozycję w środku pola, lecz nie zdołał uchronić drużyny przed spadkiem do drugiej ligi na koniec sezonu 2003/2004. Bezpośrednio po tym – w wieku trzydziestu sześciu lat – zdecydował się zakończyć profesjonalną karierę. Był opisywany jako solidny defensywny pomocnik; podczas niemal dwudziestu lat kariery rozegrał 610 spotkań w meksykańskiej Primera División, dzięki czemu zajmuje ósme miejsce w klasyfikacji graczy z największą liczbą występów w najwyższej klasie rozgrywkowej Meksyku.
Kariera reprezentacyjna.
W seniorskiej reprezentacji Meksyku Sosa zadebiutował za kadencji selekcjonera Mario Velarde, 29 marca 1988 w wygranym 8:0 meczu towarzyskim z Salwadorem, w którym strzelił także premierowego gola w drużynie narodowej. Drugą i zarazem ostatnią bramkę w kadrze strzelił już w kolejnym występie, niecały miesiąc później w sparingu z Hondurasem (4:1), natomiast w marcu 1991 został powołany przez Ignacio Trellesa do rezerwowego składu reprezentacji na Mistrzostwa NAFC. Na amerykańskich boiskach rozegrał obydwa możliwe spotkania (jedno w wyjściowym składzie), zaś Meksykanie triumfowali w tym turnieju. W późniejszym czasie zanotował aż jedenastoletnią przerwę w występach w kadrze, po czym pod koniec kariery powrócił do niej za kadencji Javiera Aguirre – swojego byłego trenera z Pachuki. Znalazł się wówczas w składzie na Złoty Puchar CONCACAF, podczas którego wystąpił we wszystkich trzech meczach (w dwóch w pierwszej jedenastce), natomiast jego kadra odpadła z rozgrywek w ćwierćfinale, ulegając w serii rzutów karnych Korei Płd. (0:0, 2:4 k). Było to zarazem jego ostatnie spotkanie w reprezentacji – swój bilans zamknął na czternastu występach.
Kariera trenerska.
Bezpośrednio po zakończeniu kariery piłkarskiej Sosa rozpoczął pracę jako szkoleniowiec, w październiku 2004 zastępując Omara Arellano na stanowisku trenera drugoligowego Pachuca Juniors – rezerw swojego byłego klubu CF Pachuca. Bez większych sukcesów prowadził je przez kolejne dziewięć miesięcy, po czym klub przeniósł swoją licencję do przygranicznego miasta Ciudad Juárez, zmieniając nazwę na Indios de Ciudad Juárez. Jako szkoleniowiec Indios, Sosa w wiosennym sezonie Clausura 2006 dotarł ze swoimi podopiecznymi do finału rozgrywek Ascenso MX, ulegając jednak w dwumeczu w serii rzutów karnych Querétaro (2:1, 1:2, 3:4 k). Z funkcji trenera został zwolniony rok później, w kwietniu 2007, wskutek kiepskiego sezonu w wykonaniu Indios (brak awansu do ligowej fazy play-off). W późniejszym czasie powrócił do najwyższej klasy rozgrywkowej, gdzie w latach 2008–2009 pracował w Cruz Azul jako asystent Benjamína Galindo – swojego byłego kolegi klubowego właśnie z Cruz Azul oraz Pachuki. W tej roli w jesiennym sezonie Apertura 2008 wywalczył z Cruz Azul wicemistrzostwo Meksyku, a w 2009 roku dotarł do finału Ligi Mistrzów CONCACAF.
W lipcu 2010 Sosa ponownie znalazł zatrudnienie w CF Pachuca, tym razem obejmując trzecioligową filię klubu – drużynę Tampico Madero FC. W jesiennym sezonie Independencia 2010 doprowadził ją do dwumeczu finałowego Segunda División, gdzie okazała się jednak gorsza po serii rzutów karnych od Celayi (2:3, 2:1, 1:3 k). Bezpośrednio po tym przeniósł się do drugoligowego Club León – również współpracującego z Pachucą – gdzie przez pół roku pracował w sztabie szkoleniowym jako asystent szkoleniowca Tity (obydwoje w latach 90. wspólnie reprezentowali barwy Leónu). W grudniu 2011 objął swój macierzysty zespół – drugoligowy Universidad de Guadalajara, z którym w sezonie Apertura 2013 wygrał rozgrywki Ascenso MX, kiedy to jego drużyna pokonała w dwumeczu Necaxę (1:0, 1:1). Na koniec rozgrywek 2013/2014 jego podopieczni – nisko notowani w gronie zespołów z drugiej ligi – niespodziewanie pokonali natomiast w decydującym o promocji dwumeczu barażowym po serii rzutów karnych zdecydowanego faworyta – Estudiantes Tecos (0:0, 1:1, 4:3 k), dzięki czemu po dwudziestu latach nieobecności Universidad powrócił do najwyższej klasy rozgrywkowej. Tam spędził jednak tylko rok; po rozgrywkach 2014/2015 ze względu na gorszy bilans bramek od Puebli spadł z powrotem do drugiej ligi, a bezpośrednio po relegacji Sosa po niemal czterech latach opuścił ekipę.
W listopadzie 2015 Sosa został trenerem czołowego klubu z drugiej ligi – Club Necaxa z miasta Aguascalientes. Już w pierwszym sezonie – Clausura 2016 – triumfował z nim w Ascenso MX po pokonaniu w dwumeczu Mineros (2:0, 0:0), po czym zwyciężył jeszcze w barażach z Juárez (1:0, 2:0) i wskutek tego awansował z Necaxą do pierwszej ligi. Równocześnie do promocji jego gracze dotarli także do finału pucharu Meksyku – Copa MX, przegrywając w nim jednak z Veracruz (1:4).

</doc>
<doc id="2628076" url="https://pl.wikipedia.org/wiki?curid=2628076" title="ZSU 23-4 Biała">
ZSU 23-4 Biała



</doc>
<doc id="2628079" url="https://pl.wikipedia.org/wiki?curid=2628079" title="Aureliusz Wiktor">
Aureliusz Wiktor

Sekstus Aureliusz Wiktor (; ur. ok. 320, zm. ok. 390) − rzymski historyk.
Życie.
Pochodził z Afryki, jak sam zaznacza − urodzony na wsi. Ojciec nie był wykształcony. Prawdopodobnie w 337 roku, w wieku osiemnastu lat przybył do Rzymu aby podjąć studia. Ammianus Marcellinus w swym dziele podaje, że cesarz Julian mianował Wiktora "namiestnikiem Pannonii Drugiej oraz uhonorował spiżowym posągiem jako męża godnego naśladowania ze względu na trzeźwy sąd; znacznie później zostanie on prefektem Rzymu", który to urząd pełnił najprawdopodobniej do czerwca 389 roku.
Twórczość.
Jego najbardziej znanym dziełem jest powstała ok. 360 roku praca historyczna "Caesares", zawierająca krótkie informacje biograficzne o cesarzach rzymskich od Augusta do Konstancjusza II. Pod względem literackim nawiązywał do stylu Tacyta, Swetoniusza, a szczególnie Salustiusza, od którego jest w dużej mierze zależny. 
Do innych dzieł przypisywanych Aureliuszowi Wiktorowi należą: "Epitome de Caesaribus" − skrót dziejów cesarstwa do panowania Teodozjusza Wielkiego, "Origo gentis Romanae" − rozprawa o pochodzeniu Rzymian, "De viris illustribus" − historia Rzymu okresu monarchii i republiki, oparta na Hyginie i Liwiuszu.

</doc>
<doc id="2628080" url="https://pl.wikipedia.org/wiki?curid=2628080" title="Emil Bernstorff">
Emil Bernstorff

Emil Bernstorff (ur. 7 czerwca 1993 w Middlesex) – brytyjski kierowca wyścigowy pochodzenia duńskiego.
Życiorys.
Formuła Ford.
Emil karierę rozpoczął w roku 2006, od startów w kartingu. W 2010 roku zadebiutował w serii wyścigów samochodów jednomiejscowych – Brytyjskiej Formule Ford. Startując pod duńskimi barwami, ścigał się w barwach ekipy Jamun Racing. Bernstorff trzykrotnie stawał na podium, a podczas zmagań na torze Snetterton sięgnął po pierwsze pole startowe. Pięciokrotnie uzyskał również najszybszy czas okrążenia. Zdobyte punkty sklasyfikowały na 7. miejscu. Oprócz regularnych startów w brytyjskim cyklu, Emil zaliczył także gościnny występ w Formule Ford Beneluksu. Czternaście punktów uplasowało go na 19. lokacie.
Formuła ADAC Masters.
W sezonie 2011 Bernstorff przeniósł się do niemieckiej serii – Formuła ADAC Masters. Zmieniwszy obywatelstwo na brytyjskie, Emil podpisał kontrakt z Motopark Academy. Brytyjczyk trzynastokrotnie plasował się w czołowej trójce, w tym pięciokrotnie na najwyższym jego stopniu. Ośmiokrotnie wykręcił także najszybsze okrążenie (najwięcej ze wszystkich). Ostatecznie sięgnął po tytuł mistrzowski, ulegając jedynie Niemcowi Pascalowi Wehrleinowi.
Formuła 3 Euroseries.
W roku 2012 Emil nawiązał współpracę z zespołem ma-con Motorsport, na udział w Formule 3 Euroseries oraz Europejskiej Formule 3. W Euro Series z dorobkiem 91, a w Europejskiej Formule 3 z dorobkiem 66 punktów uplasował się na 10 pozycjach w klasyfikacji generalnej.
Seria GP3.
Na sezon 2014 Brytyjczyk podpisał kontrakt z brytyjską ekipą Carlin na starty w Serii GP3. Wystartował łącznie w osiemnastu wyścigach, spośród których w pięciu stawał na podium. Był najlepszy w drugim wyścigu w Austrii. Uzbierał łącznie 134 punkty, które zapewniły mu piąte miejsce w końcowej klasyfikacji kierowców.
W roku 2015 Berntorff przeniósł się do ekipy Arden Motorsport. Brytyjczyk prezentował równą formę. Wprawdzie nie ukończył trzech wyścigów, jednak we wszystkich pozostałych dojeżdżał w czołowej szóstce. Poza tym siedmiokrotnie meldował się na podium, a podczas drugiego wyścigu w Belgii i pierwszego startu w Soczi odniósł zwycięstwo (jedno otrzymał po karze na Francuzie Estebanie Ocon). Do ostatniego wyścigu walczył o trzecią lokatę z Niemcem Marvinem Kirchhoferem, jednak ostatecznie uległ mu różnicą zaledwie sześciu punktów.

</doc>
<doc id="2628085" url="https://pl.wikipedia.org/wiki?curid=2628085" title="Kadaryzm">
Kadaryzm



</doc>
<doc id="2628087" url="https://pl.wikipedia.org/wiki?curid=2628087" title="Tettnang (ujednoznacznienie)">
Tettnang (ujednoznacznienie)

Niemcy:

</doc>
<doc id="2628089" url="https://pl.wikipedia.org/wiki?curid=2628089" title="Pascal Wehrlein">
Pascal Wehrlein

Pascal Wehrlein (ur. 18 października 1994 roku w Sigmaringen) – niemiecki kierowca wyścigowy. W 2016 roku był jednym z ostatnich kierowców zespołu Manor w Formule 1. W 2017 roku został kierowcą zespołu Sauber. Aktualnie jest kierowcą zespołu TAG Heuer Porsche Formula E Team występującego w Formule E.
Życiorys.
Formuła ADAC Masters.
Pascal karierę rozpoczął w roku 2003, od startów w kartingu. W 2010 roku zadebiutował w serii wyścigów samochodów jednomiejscowych – Formule ADAC Masters. W pierwszym sezonie startów Niemiec czterokrotnie stawał na podium. W trzecim starcie na torze Sachsenring odniósł pierwsze zwycięstwo, natomiast w holenderskim Assen sięgnął po pole position. Zdobyte punkty sklasyfikowały go na 6. miejscu.
W drugim podejściu Wehrlein okazał się najlepszy. W trakcie sezonu trzynastokrotnie mieścił się w czołowej trójce, z czego aż ośmiokrotnie na najwyższym stopniu. Spośród ośmiu sesji kwalifikacyjnych, tylko w Lausitz nie znalazł się na szczycie tabeli, natomiast w czterech startach uzyskał punkt za najszybsze okrążenie. Warto odnotować, iż na skutek pewnych niezgodności regulaminowych, został aż trzykrotnie zdyskwalifikowany w klasyfikacji wyścigu (w jednym ze startów w Nürburgringu, Red Bull Ringu oraz Assen). Nie przeszkodziło mu to jednak w osiągnięciu sukcesu, pokonując najbliższego rywala o dwadzieścia jeden punktów.
Formuła 3.
W sezonie 2012 Pascal podpisał kontrakt z niemiecką stajnią Mücke Motorsport, na udział w Formule 3 Euroseries. Z dorobkiem 226 punktów ukończył sezon z tytułem wicemistrzowskim. W tym samym sezonie wystartował we wznowionej Europejskiej Formule 3. Dzięki wygranej w jednym wyścigu oraz sześciu podiom uplasował się na czwartej pozycji w klasyfikacji generalnej.
Na sezon 2013 podpisał kontrakt z niemiecką ekipą Mücke Motorsport na starty w Europejskiej Formule 3. W ciągu trzech wyścigów, w których wystartował, za każdym razem stawał na podium, a raz zwyciężył. Z dorobkiem 49 punktów ukończył sezon na 14 pozycji.
DTM.
W 2013 roku Wehrlein rozpoczął starty w Deutsche Tourenwagen Masters, jeżdżąc w zespole Mücke Motorsport samochodem Mercedesa. W ciągu dziesięciu wyścigów uzbierał łącznie trzy punkty. Dały mu one 22 pozycję w klasyfikacji generalnej. Rok później podczas rundy na torze EuroSpeedway Lausitz wywalczył pole position, a w wyścigu zdołał utrzymać przewagę aż do mety. Z dorobkiem 46 punktów został sklasyfikowany na ósmej pozycji w końcowej klasyfikacji kierowców.
Formuła 1.
Po sukcesie w DTM, pod koniec września 2014 roku, Wehrlein został ogłoszony kierowcą testowym zespołu Mercedes w Formule 1. W sezonie 2016 związał się z ekipą Manor MRT, gdzie partnerowali mu Rio Haryanto oraz Esteban Ocon. W swoim debiutanckim sezonie zdobył 1 punkt podczas GP Austrii. 16 stycznia 2017 Pascal Wehrlein został ogłoszony kierowcą ekipy Sauber; występował w niej u boku Marcusa Ericssona.
Formuła E.
W sezonach 2018/2019 i 2019/2020 był kierowcą zespołu Mahindra Racing. Od sezonu 2020/2021 jest kierowcą zespołu TAG Heuer Porsche Formula E Team.

</doc>
<doc id="2628090" url="https://pl.wikipedia.org/wiki?curid=2628090" title="SA123">
SA123



</doc>
<doc id="2628092" url="https://pl.wikipedia.org/wiki?curid=2628092" title="Philippe Gueneley">
Philippe Gueneley

Philippe Jean Marie Joseph Gueneley (ur. 9 listopada 1938 w Dole) – francuski duchowny katolicki, biskup Langres w latach 2000-2014.
Życiorys.
Święcenia kapłańskie otrzymał 29 czerwca 1964.
Episkopat.
16 grudnia 1999 papież Jan Paweł II mianował do biskupem ordynariuszem diecezji Langres. Sakry biskupiej udzielił mu 5 marca 2000 poprzednik - Léon Taverdet.
21 stycznia 2014 papież Franciszek przyjął jego rezygnację z pełnionego urzędu złożoną ze względu na wiek.

</doc>
<doc id="2628093" url="https://pl.wikipedia.org/wiki?curid=2628093" title="Sekstus Aureliusz Wiktor">
Sekstus Aureliusz Wiktor



</doc>
<doc id="2628094" url="https://pl.wikipedia.org/wiki?curid=2628094" title="Sextus Aurelius Victor">
Sextus Aurelius Victor



</doc>
<doc id="2628096" url="https://pl.wikipedia.org/wiki?curid=2628096" title="Víctor Gutiérrez">
Víctor Gutiérrez

Víctor Manuel Gutiérrez Castro (ur. 27 stycznia 1978 w Naucalpan) – meksykański piłkarz występujący na pozycji prawego obrońcy.
Kariera klubowa.
Gutiérrez jest wychowankiem stołecznego zespołu Cruz Azul. Początkowo występował w drugoligowych rezerwach klubu o nazwie Cruz Azul Hidalgo, natomiast w meksykańskiej Primera División zadebiutował 6 listopada 1999 w wygranym 4:2 meczu z Atlante. W tym samym sezonie, Invierno 1999, wywalczył ze swoją ekipą wicemistrzostwo Meksyku, jednak pozostawał rezerwowym drużyny, rozgrywając dwa spotkania. Miejsce w wyjściowej jedenastce wywalczył sobie dopiero za kadencji szkoleniowca José Luisa Trejo i w okresie tym był kluczowym graczem Cruz Azul. Premierowego gola w najwyższej klasie rozgrywkowej strzelił 15 września 2001 w pregranej 2:3 konfrontacji z Tigres UANL. W tym samym roku doszedł z Cruz Azul do dwumeczu finałowego Copa Libertadores, gdzie wystąpił w obydwóch spotkaniach, jednak jego zespół przegrał ostatecznie po rzutach karnych z Boca Juniors.
Latem 2004 Gutiérrez został ściągnięty przez byłego trenera z Cruz Azul, José Luisa Trejo, do ekipy Jaguares de Chiapas, w której spędził rok, nie odnosząc większych sukcesów. W lipcu 2005 podpisał umowę z Club Necaxa, gdzie pełnił na ogół rolę rezerwowego. W 2007 roku wygrał z Necaxą rozgrywki InterLigi, dzięki czemu mógł wziąć udział w Copa Libertadores – tam zespół prowadzony przez José Luisa Trejo odpadł w 1/8 finału. Jesienią tego samego roku pozostawał bez klubu, po czym zdecydował się przejść do paragwajskiego klubu 2 de Mayo, którego barwy reprezentował przez pół roku. Karierę zakończył w drugoligowym Cruz Azul Hidalgo w wieku 31 lat.
Kariera reprezentacyjna.
W seniorskiej reprezentacji Meksyku Gutiérrez zadebiutował 1 lipca 2001 w wygranym 1:0 spotkaniu z USA, wchodzącym w skład eliminacji do Mistrzostw Świata 2002, na które jego kadra ostatecznie się zakwalifikowała. W 2002 roku został powołany przez selekcjonera Javiera Aguirre na Złoty Puchar CONCACAF, gdzie rozegrał wszystkie trzy mecze, natomiast Meksykanie odpadli w ćwierćfinale. Swój bilans reprezentacyjny Gutiérrez zamknął na pięciu rozegranych konfrontacjach bez zdobytej bramki.

</doc>
<doc id="2628097" url="https://pl.wikipedia.org/wiki?curid=2628097" title="Philip Ellis">
Philip Ellis

Philip Ellis (ur. 9 października 1992 roku w Monachium) – brytyjski kierowca wyścigowy.
Kariera.
Formuła Lista Junior.
W wyścigach samochodów jednomiejscowych Philip zadebiutował w 2011 roku, podpisując kontrakt z niemiecką ekipą GU-Racing International, na starty w Formule Lista Junior. Brytyjczyk już w pierwszym podejściu sięgnął w niej po tytuł mistrzowski, pomimo nieobecności w rundzie na torze Red Bull Ring. Ellis ośmiokrotnie stawał na podium, z czego pięciokrotnie na najwyższym jego stopniu. Poza tym sześciokrotnie sięgnął po pole position oraz pięciokrotnie uzyskał najszybszy czas okrążenia.
Formuła 3.
W sezonie 2012 Philip awansował z zespołem GU-Racing do Formuły 3 Euroseries oraz Europejskiej Formuły 3. W żadnej z tych serii nie zdobywał jednak punktów.

</doc>
<doc id="2628099" url="https://pl.wikipedia.org/wiki?curid=2628099" title="Papirus Oxyrhynchus 3522">
Papirus Oxyrhynchus 3522

Papirus Oxyrhynchus 3522, oznaczany skrótem P.Oxy.L 3522 – niewielki fragment greckiego rękopisu Septuaginty spisany na papirusie, w formie zwoju. Jest jednym z rękopisów odkrytych w Oksyrynchos, został skatalogowany pod numerem 3522. Paleograficznie datowany jest na I wiek n.e. Zawiera fragment Księgi Hioba 42,11-12. W jednym miejscu zawiera tetragram imienia Bożego. Jest to jeden ze znanych fragmentów Septuaginty zawierających imię Boże. Fragment ten został opublikowany w 1983 roku przez P. J. Parsonsa w "The Oxyrhynchus Papyri", część L (50).
Fragment ten jest oznaczany również numerem 857 na liście rękopisów Septuaginty według klasyfikacji Alfreda Rahlfsa oraz jako LDAB 3079. Obecnie rękopis przechowywany jest w Papyrology Rooms, Sackler Library w Oksfordzie (P.Oxy.L 3522).

</doc>
<doc id="2628110" url="https://pl.wikipedia.org/wiki?curid=2628110" title="Tomas Alvira">
Tomas Alvira

Tomas Alvira (ur. 17 stycznia 1906 w Villanueva de Gállego; zm. 7 maja 1992 w Madrycie) – hiszpański Sługa Boży Kościoła katolickiego.
Życiorys.
Ukończył szkołę średnią w instytucie w Saragossie. Od 1928 roku uczył się w różnych szkołach. W 1934 roku został dyrektorem instytutu Cervera del Rio Alhama. W dniu 16 czerwca 1939 roku ożenił się z Paquita Dominguez i miał z nią dziewięcioro dzieci. W 1950 roku został powołany na stanowisko dyrektora Kolegium Sierot. Był także członkiem Opus Dei. Założył stowarzyszenie Wspierania Ośrodków Edukacyjnych. Zmarł 7 maja 1992 roku w opinii świętości. W 2009 roku rozpoczął się proces beatyfikacyjny jego i żony.

</doc>
<doc id="2628117" url="https://pl.wikipedia.org/wiki?curid=2628117" title="Turka (Ukraina)">
Turka (Ukraina)



</doc>
<doc id="2628120" url="https://pl.wikipedia.org/wiki?curid=2628120" title="Paquita Dominguez">
Paquita Dominguez

Paquita Dominguez (ur. 1 kwietnia 1912 w Huesca zm. 29 sierpnia 1994 w Madrycie) – hiszpańska Służebnica Boża Kościoła katolickiego.
Życiorys.
Paquita Dominguez urodziła się w bardzo religijnej rodzinie. W dniu 16 czerwca 1939 roku, mając 27 lat, wyszła za mąż za Tomasa Alvira i miała z tego związku dziewięcioro dzieci. Pracowała jako nauczycielka. Była także członkinią Opus Dei. W dniu 7 maja 1992 roku zmarł jej mąż Tomas Alvira. Ona zmarła 29 sierpnia 1994 roku, mając 82 lata, w opinii świętości. W 2009 roku rozpoczął się proces beatyfikacyjny jej i męża.

</doc>
<doc id="2628123" url="https://pl.wikipedia.org/wiki?curid=2628123" title="Ueberlingen">
Ueberlingen



</doc>
<doc id="2628126" url="https://pl.wikipedia.org/wiki?curid=2628126" title="Settimio Manelli">
Settimio Manelli

Settimio Manelli (ur. 25 kwietnia 1886 w Teramo; zm. 26 kwietnia 1978 w Rzymie) – włoski Sługa Boży Kościoła katolickiego.
Życiorys.
Urodził się w 1886 roku. Pracował jako nauczyciel, a potem był dyrektorem gimnazjum. W 1926 roku jego żoną została Licia Gualandris; z tego związku miał dwadzieścioro jeden dzieci. Przyjaźnił się z ojcem Pio. Zmarł w 1978 roku, mając 92 lata, w opinii świętości. W 2010 rozpoczął się proces kanonizacyjny jego i żony.

</doc>
<doc id="2628131" url="https://pl.wikipedia.org/wiki?curid=2628131" title="Wojciech Załuski (duchowny)">
Wojciech Załuski (duchowny)

Wojciech Załuski (ur. 5 kwietnia 1960 w Załuskach-Lipniewie) – polski duchowny rzymskokatolicki, doktor prawa kanonicznego, dyplomata watykański, arcybiskup, nuncjusz apostolski w Burundi w latach 2014–2020, nuncjusz apostolski w Malezji, akredytowany również w Demokratycznej Republice Timoru Wschodniego i delegat apostolski w Brunei od 2020.
Życiorys.
Urodził się 5 kwietnia 1960 w Załuskach-Lipniewie. 1 czerwca 1985 został wyświęcony na prezbitera w katedrze św. Michała Archanioła w Łomży przez miejscowego biskupa diecezjalnego Juliusza Paetza. Inkardynowany został do diecezji łomżyńskiej. Studia kontynuował w Papieskiej Akademii Kościelnej oraz na Papieskim Uniwersytecie Gregoriańskim, gdzie uzyskał doktorat z prawa kanonicznego.
W 1989 rozpoczął pracę w służbie dyplomatycznej Stolicy Apostolskiej. W latach 1989–1990 był asystentem nuncjatury w Burundi. Pracował jako sekretarz nuncjatur: w Burundi (1990–1991), na Malcie (1991–1994), w Albanii (1994–1996), w Zambii (1996–1997) i na Sri Lance (1997–1999). Następnie pełnił funkcję radcy w nuncjaturach: na Sri Lance (1999–2000), w Gruzji (2000–2003), na Ukrainie (2003–2006), na Filipinach (2006–2010) i w Gwatemali (2010–2014). W 1993 otrzymał godność kapelana Jego Świątobliwości, a w 2011 prałata honorowego Jego Świątobliwości.
15 lipca 2014 papież Franciszek mianował go nuncjuszem apostolskim w Burundi, jednocześnie wynosząc go do godności arcybiskupa tytularnego Diocleziany. Święcenia biskupie otrzymał 9 sierpnia 2014 w katedrze św. Michała Archanioła w Łomży. Udzielił mu ich kardynał Pietro Parolin, sekretarz stanu Stolicy Apostolskiej, któremu asystowali Janusz Stepnowski, biskup diecezjalny łomżyński, i arcybiskup Miguel Maury Buendía, nuncjusz apostolski w Kazachstanie, Kirgistanie i Tadżykistanie. Jako zawołanie biskupie przyjął słowa „"Soli Deo"” ("Samemu Bogu").
29 września 2020 Franciszek mianował go nuncjuszem apostolskim w Malezji, akredytowanym w Demokratycznej Republice Timoru Wschodniego, a także delegatem apostolskim w Brunei.

</doc>
<doc id="2628132" url="https://pl.wikipedia.org/wiki?curid=2628132" title="Licia Gualandris">
Licia Gualandris

Licia Gualandris (ur. 13 lipca 1907 w Nembro; zm. 18 stycznia 2004 w Rzymie) – włoska Służebnica Boża Kościoła katolickiego.
Życiorys.
Licia Gualandris urodziła się w 1907 roku bardzo religijnej rodzinie. Mając 19 lat w 1926 roku, jej mężem został Settimio Manelli; z tego związku miała dwadzieścioro jeden dzieci. Przyjaźniła się z ojcem Pio. Jej mąż zmarł w 1978 roku. Ona zmarła w 2004 roku w opinii świętości. W 2010 rozpoczął się proces kanonizacyjny jej i męża.

</doc>
<doc id="2628134" url="https://pl.wikipedia.org/wiki?curid=2628134" title="Patka">
Patka

Patka – kolorowa oznaka rozpoznawcza umieszczona na kołnierzu polskiego munduru wojskowego – inaczej "łapka".
Patki w Wojsku Polskim II RP.
W odradzającym się Wojsku Polskim, zgodnie z instrukcją "Przepis ubioru polowego Wojska Polskiego r. 1919", patki naszywano na kołnierzu kurtki, tak aby zakrywały przód kołnierza na całą szerokość jego wyłożonej części; długość całej patki 10 cm.
Tylna część wycięta była w ząb. Wzdłuż tego wycięcia naszyta była zazwyczaj barwna wypustka. Na patce naszywano oznakę legionową w kształcie wężyka. W zależności od korpusu osobowego, wężyk posiadał różne kształty. W czasie reformy mundurowej w 1936 roku wydany został przepis określający wzory wężyków: generalskich (w pięć stref), oficerskich (w trzy strefy), podoficerskich (wąski haft) i szeregowców (galon szerokości 5 mm). Wężyki haftowane były na łapkach lub bezpośrednio na kołnierzu (bronie jezdne).
Oprócz wężyka i wypustki, na patce umieszczany był znak służby, jednostki itp. Znak haftowano lub wytłaczano. Umieszczano go zazwyczaj ukośnie w przednim rogu patki.
Patki w PSZ.
Zgodnie z polskimi tradycjami w PSZ w Wielkiej Brytanii wprowadzono patki na kołnierze w kolorach broni. Od września 1944 roku patki nosili audytorzy, duchowieństwo i żandarmeria 3 Brygady Strzelców – pozostali żołnierze nosili proporczyki swoich oddziałów.
Patki w ludowym Wojsku Polskim.
W 1949 nowe przepisy ubiorcze ludowego Wojska Polskiego wprowadziły na kołnierze kurtek, zamiast dotychczasowych proporczyków, ciemnokarminowe łapki z wężykiem haftowanym matowosrebrnym bajorkiem i wypustką barwy broni lub służby. Szerokość wężyka na łapce generalskiej wynosiła 24 mm, oficerskiej 16 mm, podoficerskiej 15 mm. Generałowie oraz oficerowie dyplomowani na patce mieli haftowane srebrne orły. Uczniowie szkół wojskowych na łapkach nosili oznaki szkolne
W 1952 roku, wraz z wprowadzeniem kurtek z wykładanym kołnierzem, zmienił się kształt patek. W 1960 roku patki zastąpione zostały korpusówkami nowego wzoru.

</doc>
<doc id="2628136" url="https://pl.wikipedia.org/wiki?curid=2628136" title="Mistrzostwa Afryki w Piłce Ręcznej Mężczyzn 2012">
Mistrzostwa Afryki w Piłce Ręcznej Mężczyzn 2012

Mistrzostwa Afryki w Piłce Ręcznej Mężczyzn 2012 odbyły się w dniach 11–20 stycznia 2012 w marokańskich miastach Sala i Rabat. Mistrzostwa były jednocześnie turniejem kwalifikacyjnym do Mistrzostw Świata 2013 i Igrzysk Olimpijskich 2012. Była to 20 edycja mistrzostw Afryki w piłce ręcznej mężczyzn. Tytułu zdobytego w 2010 broniła reprezentacja Tunezji.
Losowanie grup odbyło się 24 września 2011 roku w Casablance, a następnie opublikowano rozkład gier.
W turnieju zwyciężyła reprezentacja Tunezji, która uzyskała jednocześnie bezpośredni awans do olimpijskiego turnieju, zdobywcy srebrnego medalu – Algierczycy – otrzymali zaś prawo gry w światowym turnieju kwalifikacyjnym. Awans na mistrzostwa świata prócz finalistów uzyskali również Egipcjanie po zdobyciu trzeciego miejsca
Nagrody indywidualne.
Nagrody indywidualne zdobyli:

</doc>
<doc id="2628139" url="https://pl.wikipedia.org/wiki?curid=2628139" title="Tramwaje w Gland">
Tramwaje w Gland

Tramwaje w Gland − zlikwidowany system komunikacji tramwajowej w szwajcarskich miastach Gland i Begnins, działający w latach 1906−1954. 
Historia.
Początkowo planowano wybudować pomiędzy tymi miejscowościami linię kolejową ale ostatecznie zdecydowano się na tańszą linię tramwajową. Linię tramwajową o długości 3,7 km otwarto 13 czerwca 1906. Linia połączyła dworzec kolejowy na linii Lozanna − Genewa w Gland z położoną na północ miejscowością Begnins. Rozstaw szyn na linii wynosił 1000 mm. Na linii oprócz przewozów pasażerskich prowadzono także przewozy towarowe. Linię zlikwidowano 22 maja 1954. Tramwaje na tej trasie zastąpiły autobusy. Zajezdnia mieściła się w Gland.
Tabor.
Na linii eksploatowano łącznie 6 wagonów:

</doc>
<doc id="2628140" url="https://pl.wikipedia.org/wiki?curid=2628140" title="Fu-ciang">
Fu-ciang



</doc>
<doc id="2628141" url="https://pl.wikipedia.org/wiki?curid=2628141" title="Tempo Express">
Tempo Express

Tempo Express (2010) – francusko-niemiecki serial animowany, który swoją premierę w Polsce miał 20 kwietnia 2012 roku na kanale TeleTOON+.
Opis fabuły.
Tempo Express to utrzymany w konwencji science fiction serial animowany, który pozwoli wszystkim miłośnikom podróży w czasie oderwać się od codziennych trosk.
Jest rok 2068. Dzięki wehikułowi czasu, trzej bohaterowie osobiście uczestniczą w wydarzeniach, które dotychczas znali jedynie z opowieści. Będąc świadkami najbardziej przełomowych momentów w historii świata, w zabawny sposób tłumaczą widzom związane z nimi zawiłości. Akcja każdego odcinka rozgrywa się w innym czasie i miejscu, co sprawia, że serial poszerza horyzonty i zaskakuje.
Wersja polska.
Opracowanie wersji polskiej: na zlecenie teleTOON+ – START INTERNATIONAL POLSKA
Reżyseria: Andrzej Chudy
Dialogi polskie:
Dźwięk i montaż: Grzegorz Ogorzały
Kierownictwo produkcji: Anna Krajewska
Wystąpili:
oraz:
i inni
Lektor: Andrzej Chudy

</doc>
<doc id="2628142" url="https://pl.wikipedia.org/wiki?curid=2628142" title="Muling-ho">
Muling-ho



</doc>
<doc id="2628143" url="https://pl.wikipedia.org/wiki?curid=2628143" title="Wusuli Jiang">
Wusuli Jiang



</doc>
<doc id="2628144" url="https://pl.wikipedia.org/wiki?curid=2628144" title="Wusuli-ciang">
Wusuli-ciang



</doc>
<doc id="2628145" url="https://pl.wikipedia.org/wiki?curid=2628145" title="Talou-szan">
Talou-szan



</doc>
<doc id="2628147" url="https://pl.wikipedia.org/wiki?curid=2628147" title="Min-szan">
Min-szan



</doc>
<doc id="2628150" url="https://pl.wikipedia.org/wiki?curid=2628150" title="Wanta-szan">
Wanta-szan



</doc>
<doc id="2628154" url="https://pl.wikipedia.org/wiki?curid=2628154" title="Szuangjaszan">
Szuangjaszan



</doc>
<doc id="2628158" url="https://pl.wikipedia.org/wiki?curid=2628158" title="Kaolikung-szan">
Kaolikung-szan



</doc>
<doc id="2628164" url="https://pl.wikipedia.org/wiki?curid=2628164" title="Mufu-szan">
Mufu-szan



</doc>
<doc id="2628166" url="https://pl.wikipedia.org/wiki?curid=2628166" title="Szaluli-szan">
Szaluli-szan



</doc>
<doc id="2628170" url="https://pl.wikipedia.org/wiki?curid=2628170" title="Cien-szan">
Cien-szan



</doc>
<doc id="2628171" url="https://pl.wikipedia.org/wiki?curid=2628171" title="Jen-szan">
Jen-szan



</doc>
<doc id="2628173" url="https://pl.wikipedia.org/wiki?curid=2628173" title="Wuliang-szan">
Wuliang-szan



</doc>
<doc id="2628175" url="https://pl.wikipedia.org/wiki?curid=2628175" title="Teofila Reich-Ranicki">
Teofila Reich-Ranicki



</doc>
<doc id="2628176" url="https://pl.wikipedia.org/wiki?curid=2628176" title="Heilong Jiang">
Heilong Jiang



</doc>
<doc id="2628177" url="https://pl.wikipedia.org/wiki?curid=2628177" title="Hejlung-ciang">
Hejlung-ciang



</doc>
<doc id="2628178" url="https://pl.wikipedia.org/wiki?curid=2628178" title="Wake Up Call">
Wake Up Call

Wake Up Call – singel amerykańskiej pop rockowej grupy Maroon 5. Wydany został 7 sierpnia 2007 roku przez wytwórnię A&amp;M/Octone Records jako drugi singel z ich drugiego albumu zatytułowanego "It Won't Be Soon Before Long". Utwór napisany został przez dwóch członków zespołu Adama Levine i Jamesa Valentine, natomiast jego produkcją zajął się Mark Stent, Mike Elizondo i grupa.
13 listopada 2007 roku Mark Ronson zremiksował utwór z gościnnym udziałem Mary Jane Blige i pojawił się on na albumie "". Singel pojawił się także w grze komputerowej Rock Band.
Do utworu nakręcono także teledysk, a jego reżyserią zajął się Jonas Åkerlund. Singel zadebiutował na 33. miejscu na liście UK Singles Chart i dotarł do szóstej pozycji na Canadian Hot 100.

</doc>
<doc id="2628181" url="https://pl.wikipedia.org/wiki?curid=2628181" title="Detektyw – podróżnik">
Detektyw – podróżnik

Detektyw – podróżnik (ang. "Crime Traveller", 1997) – brytyjski serial sensacyjny science fiction stworzony przez Anthony’ego Horowitza.
Światowa premiera serialu miała miejsce 1 marca 1997 roku na kanale BBC One. Ostatni odcinek został wyemitowany 19 kwietnia 1997 roku. W Polsce serial nadawany był na kanale Tele 5.

</doc>
<doc id="2628185" url="https://pl.wikipedia.org/wiki?curid=2628185" title="MitOst">
MitOst

MitOst e.V. – niezależna, pozarządowa organizacja pożytku publicznego z siedzibą w Berlinie, zarejestrowana jako stowarzyszenie. MitOst wspiera wymianę kulturową i językową w Europie środkowej, wschodniej i południowo-wschodniej, Azji środkowej i na południowym Kaukazie.
Historia.
Stowarzyszenie zostało założone w 1996 roku i zrzesza obecnie ok. 1 400 członków. Członkami są byli stypendyści programów Fundacji im. Roberta Boscha i osoby zainteresowane wymianą kulturową z 40 krajów. MitOst engażuje się w dziedzinach pojednania pomiędzy narodami i edukacji i realizuje międzynarodowe projekty dotyczące wymiany, kształcenia i kultury. Działania stowarzyszenia służą dobru powszechnemu, a członkowie angażują się nieodpłatnie. MitOst współpracuje z wieloma fundacjami i instytucjami.
Działalność.
Głównymi dziedzinami pracy projektowej MitOst są pojednanie pomiędzy narodami oraz zaangażowanie społeczne. Pomysły na projekty powstają w kręgu członków, w grupach projektowych, które tworzą się z inicjatywy własnej członków. Każdy członek stowarzyszenia może zaplanować własny projekt i złożyć wniosek na jego realizację. Część pieniędzy na projekt musi pochodzić z innych źródeł lub być wniesiona jako wkład własny. Projekty są otwarte dla wszystkich, nie są skierowane tylko do członków stowarzyszenia. Organizowane są międzynarodowe seminaria, warsztaty na aktualne i historyczne tematy, projekty filmowe i wydawnicze, które umożliwiają poznanie języków i kultur, podróże młodych autorów, festiwale teatralne, podróże członków i sponsorów w różne regiony Europy środkowej, wschodniej i południowo-wschodniej.
Punktem kuluminacyjnym w życiu stowarzyszenia jest coroczny MitOst-Festiwal, który odbywa się zawsze w innym mieście: 2003 – Pecz/Węgry, 2004 – Wilno/Litwa, 2005 – Wrocław/Polska, 2006 – Timișoara/Rumunia, 2007 – Görlitz/Zgorzelec, Niemcy/Polska, 2008 – Użhorod/Ukraina, 2009 – Gdańsk/Polska, 2010 – Perm/Rosja i 2011 w České Budějovice/Czechy. Podczas Festiwalu mają miejsce różnorodne prezentacje i pokazywane są projekty MitOst-u, które odniosły sukces. Podczas warsztatów przekazywane są umiejętności m.in. na temat zarządzania projektami. Festiwalowi towarzyszy program kulturalny, który tworzony jest we współpracy z organizacjami partnerskimi. Częścią Festiwalu jest także coroczne zebranie członków stowarzyszenia.
Krajowi przedstawiciele stowarzyszenia MitOst i grupy regionalne przyczyniają się do połączenia w sieć członków w poszczególnych krajach. Bank danych stowarzyszenia umożliwia nawiązanie kontaktów osób o podobnych zainteresowaniach. Raz w roku ukazuje się Magazyn MitOst, w którym można przeczytać artykuły dotyczące różnych aspektów działalności MitOst.
Programy Fundacji im. Roberta Boscha.
Kolejnym polem działalności MitOst są programy Fundacji im. Roberta Boscha, które MitOst realizuje we współpracy z Fundacją im. Roberta Boscha:

</doc>
<doc id="2628186" url="https://pl.wikipedia.org/wiki?curid=2628186" title="Siangkang">
Siangkang



</doc>
<doc id="2628189" url="https://pl.wikipedia.org/wiki?curid=2628189" title="Mistrzostwa NACAC U-25 w Lekkoatletyce 2002">
Mistrzostwa NACAC U-25 w Lekkoatletyce 2002

2. Mistrzostwa NACAC U-25 w Lekkoatletyce – zawody lekkoatletyczne dla sportowców do lat 25, które odbyły się od 9 do 11 sierpnia 2002 roku w San Antonio w stanie Teksas w USA. Impreza odbyła się pod egidą North America, Central America and Caribbean Athletic Association.

</doc>
<doc id="2628197" url="https://pl.wikipedia.org/wiki?curid=2628197" title="Chris Clever">
Chris Clever

Chris Clever (ur. 10 sierpnia 1978) – amerykański lekkoatleta, który specjalizował się w rzucie oszczepem.
W 2002 zdobył złoty medal mistrzostw NACAC U-25 oraz uczestniczył w zawodach pucharu świata. 
Rekord życiowy: 78,30 (25 lipca 2003, Saarbrücken). 

</doc>
<doc id="2628199" url="https://pl.wikipedia.org/wiki?curid=2628199" title="Ustawa o bezpieczeństwie imprez masowych">
Ustawa o bezpieczeństwie imprez masowych

Ustawa z dnia 20 marca 2009 r. o bezpieczeństwie imprez masowych – określa:
Nowelizacje.
Ustawę znowelizowano 15 razy. Ostatnia zmiana weszła w życie w 2022 roku.

</doc>
<doc id="2628202" url="https://pl.wikipedia.org/wiki?curid=2628202" title="White Knight (samolot)">
White Knight (samolot)



</doc>
<doc id="2628208" url="https://pl.wikipedia.org/wiki?curid=2628208" title="Alicja Sakaguchi">
Alicja Sakaguchi

Alicja Sakaguchi (ur. 1954 w Szczecinie) – polska lingwistka.
Życiorys.
Studiowała hungarystykę i esperantologię na uniwersytecie w Budapeszcie, uzyskując magisterium w roku 1981. W latach 1981–1985 prowadziła prace dydaktyczne na uniwersytecie w Paderborn, w latach 1986–1998 we Frankfurcie nad Menem. W roku 2000 uzyskała habilitację z interlingwistyki.
W latach 2001–2002 była adiunktem na Wydziale Neofilologii Uniwersytetu Adama Mickiewicza w Poznaniu, w 2003 została powołana na stanowisko profesora i odtąd wykłada interlingwistykę, esperanto, język niemiecki oraz komunikację międzykulturową.
Alicja Sakaguchi poślubiła Japończyka Takashiego Sakaguchiego i jest matką dwóch synów, Dai i Leo, którzy od dzieciństwa porozumiewają się w języku esperanto.

</doc>
<doc id="2628214" url="https://pl.wikipedia.org/wiki?curid=2628214" title="Prawo o adwokaturze">
Prawo o adwokaturze

Ustawa z dnia 26 maja 1982 r. Prawo o adwokaturze – polska ustawa, uchwalona przez Sejm PRL, regulująca kwestie związane z zawodem adwokata.
Ustawa określa:
Nowelizacje.
Ustawę znowelizowano wielokrotnie. Ostatnia zmiana weszła w życie w 2021.

</doc>
<doc id="2628218" url="https://pl.wikipedia.org/wiki?curid=2628218" title="Tera Kora">
Tera Kora

Tera Kora – miasto na wyspie Bonaire (gmina zamorska Holandii). W 2001 roku liczyło 1224 mieszkańców.

</doc>
<doc id="2628219" url="https://pl.wikipedia.org/wiki?curid=2628219" title="Robert Lowe (wokalista)">
Robert Lowe (wokalista)

Robert Lowe – amerykański wokalista. Swoją karierę rozpoczął w 1988 roku, kiedy został frontmanem zespołu Solitude Aeturnus, zastępując Krisa Gabehardta. W późniejszym czasie rozpoczął pisanie tekstów piosenek. W ciągu szesnastu lat Lowe nagrał z Solitude Aeturnus siedem albumów, dwa dema i jeden split. Wziął też udział w nagrywaniu płyty "The Living Waters" zespołu Last Chapter w roku 1997.
W 2007 Lowe usłyszał propozycję dołączenia do Candlemass. Zastąpił on Messiaha Marcolina. Wraz ze szwedzkim gigantem doom metalu nagrał trzy albumy: "King of the Grey Islands", "Death Magic Doom" oraz minialbum "Lucifer Rising". W roku 2007 Lowe zaśpiewał w zespole Concept of God, a w 2008 gościnnie wystąpił w utworze „In the Fathoms of Wit and Reason” zespołu Funeral. Robert Lowe aktualnie występuje w dwóch zespołach: Solitude Aeturnus oraz Concept of God.

</doc>
<doc id="2628221" url="https://pl.wikipedia.org/wiki?curid=2628221" title="Nieuwpoort (Curaçao)">
Nieuwpoort (Curaçao)

Nieuwpoort – miasto na wyspie Curaçao (terytorium autonomiczne Holandii). Według danych szacunkowych na rok 2012 liczy 2 047 mieszkańców.

</doc>
<doc id="2628227" url="https://pl.wikipedia.org/wiki?curid=2628227" title="Mityng Żywiec Cup">
Mityng Żywiec Cup

Mityng Żywiec Cup – jednodniowy mityng lekkoatletyczny, który odbywał się na Stadionie Olimpii w Poznaniu od 2001 do 2003 roku. 
W zawodach brały udział największe gwiazdy lekkoatletyki m.in. Jan Železný, Frankie Fredericks, Kamila Skolimowska czy Merlene Ottey. Sponsorem tytularnym imprezy były Browary Żywieckie. Po konflikcie sponsorskim między Grupą Żywiec a Polskim Związkiem Lekkiej Atletyki impreza przestała być organizowana. Relacje telewizyjne z mityngu przeprowadzała Telewizja Polska. 
Pierwsza edycja zawodów została uznana przez czytelników Przeglądu Sportowego najlepszą imprezą sportową w Polsce w roku 2001.

</doc>
<doc id="2628229" url="https://pl.wikipedia.org/wiki?curid=2628229" title="Mityng Żywiec Cup 2002">
Mityng Żywiec Cup 2002

2. Mityng Żywiec Cup – międzynarodowy mityng lekkoatletyczny, który odbył się 18 sierpnia 2002 na Stadionie Olimpii w Poznaniu. 

</doc>
<doc id="2628234" url="https://pl.wikipedia.org/wiki?curid=2628234" title="Inger Dam-Jensen">
Inger Dam-Jensen

Inger Dam-Jensen (ur. 13 marca 1964 roku we Fredriksbergu) – duńska operowa sopranistka. 
W 1993 roku zwyciężyła konkurs BBC Cardiff Singer of the World. Przez ostatnie 20 lat pojawiała się regularnie w głównych rolach w Królewskim Teatrze Duńskim. Występowała także gościnnie w Opéra Bastille w Paryżu oraz Covent Garden Theatre oraz w innych operach. W roku 2005 wykreowała rolę Kleopatry w haendlowskiej operze "Juliusz Cezar".

</doc>
<doc id="2628235" url="https://pl.wikipedia.org/wiki?curid=2628235" title="Port lotniczy Sawan">
Port lotniczy Sawan

Port lotniczy Sawan (IATA: RZS, ICAO: OPSA) – krajowy port lotniczy położony na polu gazowym Sawan, w prowincji Sindh, w Pakistanie.

</doc>
<doc id="2628236" url="https://pl.wikipedia.org/wiki?curid=2628236" title="Idealizm poznawczy">
Idealizm poznawczy



</doc>
<doc id="2628245" url="https://pl.wikipedia.org/wiki?curid=2628245" title="Jang Czen-ning">
Jang Czen-ning



</doc>
<doc id="2628246" url="https://pl.wikipedia.org/wiki?curid=2628246" title="Port lotniczy Zhob">
Port lotniczy Zhob

Port lotniczy Zhob (IATA: PZH, ICAO: OPZB) – krajowy port lotniczy położony w mieście Zhob, w prowincji Beludżystan, w Pakistanie.

</doc>
<doc id="2628248" url="https://pl.wikipedia.org/wiki?curid=2628248" title="Jan Krupski">
Jan Krupski



</doc>
<doc id="2628250" url="https://pl.wikipedia.org/wiki?curid=2628250" title="Mityng Żywiec Cup 2003">
Mityng Żywiec Cup 2003

3. Mityng Żywiec Cup – międzynarodowy mityng lekkoatletyczny, który odbył się 29 czerwca 2003 na Stadionie Olimpii w Poznaniu. 

</doc>
<doc id="2628254" url="https://pl.wikipedia.org/wiki?curid=2628254" title="Dziewczyna z Mazur">
Dziewczyna z Mazur

Dziewczyna z Mazur – serial obyczajowy produkcji polskiej wyprodukowany w 1990. Zawiera 5 odcinków. Serial został wyreżyserowany przez Juliana Dziedzinę.
Film kręcony w Ornecie.
Ekipa.
Obsada.
i inni

</doc>
<doc id="2628255" url="https://pl.wikipedia.org/wiki?curid=2628255" title="Głowa człowieka ze Wschodu">
Głowa człowieka ze Wschodu

Głowa człowieka ze Wschodu ("Król Jozjasz (Azariasz) zarażony trądem", "Mężczyzna w stroju orientalnym") – obraz autorstwa Rembrandta.
Niektórzy historycy sztuki identyfikują postać z królem Judei Azariaszem. Azariasz miał popełnić grzech pychy, przywdziewając szaty kapłańskie i poświęcając kadzidło na ołtarzu w świątyni w Jerozolimie. Czyn ten został natychmiast ukarany przez Boga, który poprzez błyskawicę rozdarł dach świątyni na pół, a przechodzący promień poraził króla trądem (1Krn. 26. 15-23).
Rembrandt przedstawił postać króla z mocno zaciśniętymi dłońmi, z widocznym napięciem na twarzy i z pierwszymi śladami trądu. Obraz powstał w Amsterdamie w okresie, gdy w mieście szalała zaraza. W tle znajduje się złota kolumna z okalającym ją motywem węża. Być może jest to nawiązanie do grzechu pychy, który zniszczył karierę Azariasza.

</doc>
<doc id="2628259" url="https://pl.wikipedia.org/wiki?curid=2628259" title="Port lotniczy Tumlingtar">
Port lotniczy Tumlingtar

Port lotniczy Tumlingtar – krajowy port lotniczy położony w Tumlingtarze, w Nepalu.

</doc>
<doc id="2628260" url="https://pl.wikipedia.org/wiki?curid=2628260" title="Port lotniczy Simara">
Port lotniczy Simara

Port lotniczy Simara – krajowy port lotniczy położony w Pipara Simara, w Nepalu.

</doc>
<doc id="2628261" url="https://pl.wikipedia.org/wiki?curid=2628261" title="Terazije">
Terazije

Terazije (serb. "Теразије") jest centralnym placem Belgradu. Nazwa placu pochodzi z języka tureckiego - wagi wodne, które znajdowały się m.in. i w tym miejscu.
Terazije zaczęły się kształtować w pierwszej połowie XIX wieku. W 1840 książę Miloš Obrenović rozkazał serbskim rzemieślnikom, zwłaszcza kowalom i kotlarzom, przenieść ze starego miasta na wodzie, i budować swoje domy i sklepy na miejscu obecnego placu.
Najważniejsze obiekty na placu:

</doc>
<doc id="2628263" url="https://pl.wikipedia.org/wiki?curid=2628263" title="Pentasiarczek diarsenu">
Pentasiarczek diarsenu

Pentasiarczek diarsenu, , – nieorganiczny związek chemiczny z grupy siarczków, sól kwasu siarkowodorowego i arsenu na V stopniu utlenienia. Struktura tego związku odpowiada wzorowi i jest identyczna ze strukturą . Wykorzystywany jest w chemii analitycznej oraz jako pigment i filtr świetlny.
Otrzymywanie.
Pentasiarczek diarsenu otrzymuje się poprzez strącanie siarkowodorem z silnie zakwaszonych roztworów arsenianów (kwasu arsenowego lub dobrze rozpuszczalnych soli arsenu(V), np. pentachlorku arsenu):
Brak silnego zakwaszenia spowodować może redukcję kwasu arsenowego do kwasu arsenawego:
i w rezultacie strącanie się mieszaniny trisiarczku arsenu i siarki:
Innym sposobem jest ogrzewanie mieszaniny arsenu i siarki, a następnie ekstrakcja wodą amoniakalną i strącanie z użyciem kwasu solnego w niskiej temperaturze.
Właściwości.
Jest to brązowożółte, amorficzne ciało stałe, praktycznie nierozpuszczalne w wodzie, natomiast rozpuszczalne w zasadach (z którymi tworzą jednocześnie tioarseniany i arseniany), roztworach siarczków metali alkalicznych i amonu (w których tworzy jony tioarsenianowe i odpowiadające im tioarseniany) i kwasie azotowym. Sublimuje podczas ogrzewania, a rozkłada się w temperaturze około 500 °C. Pod wpływem powietrza i wysokiej temperatury, pentasiarczek diarsenu ulega utlenieniu tworząc różne tlenki arsenu (w zależności od ilości powietrza).
We wrzącej wodzie, pentasiarczek diarsenu hydrolizuje z wytworzeniem kwasu arsenawego i siarki:

</doc>
<doc id="2628264" url="https://pl.wikipedia.org/wiki?curid=2628264" title="Stratolaunch Systems">
Stratolaunch Systems

Stratolaunch Systems – amerykańska spółka specjalizująca się w transporcie kosmicznym.
Historia spółki.
Koncepcja działalności firmy polega na wynoszeniu rakiety na odpowiednią wysokość dużym samolotem-nosicielem. Start właściwej rakiety będzie odbywał się z poziomu stratosfery, co zmniejsza wymaganą masę rakiety, wymaga natomiast stosowania bardzo dużego samolotu-nosiciela. Taka konfiguracja ułatwi pełną odzyskiwalność wszystkich elementów systemu. Spółka została założona w 2011 r. przez Paula G. Allena, współzałożyciela firmy Microsoft. Pozostałymi kluczowymi postaciami projektu są projektant Burt Rutan, który zasłynął jako konstruktor samolotu rakietowego SpaceShipOne – pierwszego prywatnego załogowego statku kosmicznego, który osiągnął kosmos wygrywając w ten sposób głośny konkurs X Prize (sponsorem tego projektu również był Paul Allen), oraz Elon Musk, twórca przedsiębiorstwa SpaceX, które staje się jednym z większych producentów rakiet nośnych. Siedziba spółki mieści się w Huntsville w stanie Alabama. Głównym celem projektu jest stworzenie tańszego systemu transportu na orbitę.
Spółkę Stratolaunch Systems utworzyły trzy przedsiębiorstwa:
System transportu kosmicznego projektowany przez spółkę Stratolaunch Systems będzie składał się z trzech elementów: samolot nosiciel, rakieta nośna i system integracji.
Samolot został zaprezentowany 31 maja 2017. Pierwszy lot testowy samolotu-nosiciela odbył się 13. kwietnia 2019 roku.
Samolot nosiciel.
Ogólna koncepcja samolotu nosiciela, któremu nie nadano jeszcze nazwy, będzie przypominała samolot WhiteKnightTwo, również zaprojektowany przez Burta Rutana, obecnie już emerytowanego właściciela firmy Scaled Composites, na razie jako Model 351. Będzie on jednak o wiele większy – po zbudowaniu będzie największym samolotem świata. Samolot zostanie wykonany wykorzystując silniki oraz inne części (awionikę, pokład, podwozie i in.) z dwóch używanych samolotów pasażerskich Boeing 747-400.
Rakieta.
Rakieta nośna podwieszana pod samolot nosiciel miała być zaprojektowana i wykonana przez firmę SpaceX na bazie jej rakiety Falcon 9. Miała to być dwustopniowa rakieta na paliwo ciekłe, wyposażona w skrzydła, której człony byłyby odzyskiwane. W 2012 roku współpraca z SpaceX została przerwana. Po niespodziewanej śmierci Paula Allena prace nad własnym systemem rakietowym zostały wstrzymane. Firma planuje dokonać testów z użyciem rakiety Pegasus XL produkowanej przez amerykańskie przedsiębiorstwo Northrop Grumman Innovation Systems.
Integracja systemu.
System integracji dwóch powyższych elementów systemu zostanie wykonany przez firmę Dynetics, która posiada duże doświadczenie w tym zakresie.
Infrastruktura.
Spółka wydzierżawiła na terenie Mojave Air and Space Port w Kalifornii miejsce na budowę hangaru zajmującego powierzchnię 19 tys. m² w pobliżu hangaru Scaled Composites.

</doc>
<doc id="2628267" url="https://pl.wikipedia.org/wiki?curid=2628267" title="Dar (album)">
Dar (album)

Dar – jedyny album solowy polskiego rapera Krisa. Wydawnictwo ukazało się 14 listopada 2008 roku nakładem wytwórni muzycznej My Music. Album zawiera 15 premierowych piosenek, a jego pierwszym promującym singlem został utwór „Barykady i granice” wykonywany z gościnnym udziałem Hansa i Deepa z zespołu Pięć Dwa Dębiec. Na płycie gościnnie pojawili się także Doniu oraz Orzech.
Lista utworów.
Opracowano na podstawie materiału źródłowego.

</doc>
<doc id="2628271" url="https://pl.wikipedia.org/wiki?curid=2628271" title="Dziwny traf">
Dziwny traf

Dziwny traf (ang. "Strange Luck", 1995-1996) – amerykański serial sensacyjny wytwórni New World Television, stworzony przez Karla Schaefera.
Emisja.
Światowa premiera serialu miała miejsce 15 września 1995 r. na kanale Fox. Ostatni odcinek został wyemitowany 23 lutego 1996 r. W Polsce serial nadawany był na antenie Polsatu i TV4.

</doc>
<doc id="2628272" url="https://pl.wikipedia.org/wiki?curid=2628272" title="Mityng Żywiec Cup 2001">
Mityng Żywiec Cup 2001

1. Mityng Żywiec Cup – międzynarodowy mityng lekkoatletyczny, który odbył się 8 czerwca 2001 na Stadionie Olimpii w Poznaniu. 
Zawody zostały uznane przez czytelników Przeglądu Sportowego za najlepszą imprezę sportową w Polsce w roku 2001.

</doc>
<doc id="2628282" url="https://pl.wikipedia.org/wiki?curid=2628282" title="Henryk Czarnocki">
Henryk Czarnocki



</doc>
<doc id="2628283" url="https://pl.wikipedia.org/wiki?curid=2628283" title="Volkstaat">
Volkstaat

Volkstaat – narodowe państwo Afrykanerów, którego utworzenie postulowane jest przez część afrykanerskich działaczy politycznych i społecznych.
Stanowi przedmiot rozważań między innymi Carela Boshoffa czy Alkmaara Swarta, odwołuje się do tej idei także Zjednoczenie Robotników Orańskich. Według niektórych formułowanych definicji ma być obszarem zamieszkanym przez Afrykanerów, zdobytym w wyniku uzyskania przez nich "pełnej wolności", znajdującym się pod ich całkowitą kontrolą polityczną. Podkreśla się również konieczność oparcia gospodarki takiego państwa wyłącznie na ludności afrykanerskiej.

</doc>
<doc id="2628284" url="https://pl.wikipedia.org/wiki?curid=2628284" title="Ulica Kneza Mihaila">
Ulica Kneza Mihaila

Ulica Kneza Mihaila (serb. "Улица кнезa Михаила") jest głównym deptakiem i strefą handlową w Belgradzie, i jest chroniona przez prawo jako jeden z najstarszych i najcenniejszych zabytków miasta. Nazwana na cześć Michała Obrenowicia III, księcia Serbii, składa się z wielu budynków i rezydencji zbudowanych w późnym 1870.
Ulica jest kontynuacją centralnego traktu rzymskiego miasta Singidunum. Podczas okupacji tureckiej były tu ogrody, fontanny wody pitnej i meczety.

</doc>
<doc id="2628287" url="https://pl.wikipedia.org/wiki?curid=2628287" title="System lądowania na dwie radiolatarnie NDB">
System lądowania na dwie radiolatarnie NDB

System lądowania na dwie radiolatarnie NDB – forma systemu lądowania IFR z wykorzystaniem wskazań namiarów własnych za pomocą dwóch pokładowych automatycznych radiokompasów (), wskazujących namiary na dwie naziemne radiolatarnie bezkierunkowe (NDB).
Przebieg lądowania.
Podczas zbliżania, po uzyskaniu przez załogę informacji meteorologicznych (np. widzialność, podstawa chmur, wielkość zachmurzenia, ciśnienie na poziomie lotniska) załoga przestawia (skaluje) wysokościomierz barometryczny do ciśnienia na poziomie lotniska i wykonuje standardową procedurę podejścia zgodną z procedurami obowiązującymi na danym lotnisku.
Po wyjściu samolotu z czwartego zakrętu na oś pasa członek załogi będący przy sterach pilotuje tak, aby:
Podczas przelotu nad dalszą radiolatarnią radiokompas na nią ustawiony wchodzi na namiary tylne (wskazówka po kilku wahaniach wskazuje kurs 180). Moment wahania się wskazówki radiokompasu świadczy o chwili przelotu nad radiolatarnią. Załoga zwykle ma obowiązek zameldowania momentu przelotu nad dalszą radiolatarnią i podania aktualnej w tym momencie wysokości lotu naziemnemu kontrolerowi lotów. W razie dużych odstępstw kontroler może nakazać przerwanie podejścia do lądowania. W prawidłowym przebiegu lądowania od tego momentu:
Decyzja.
Moment przelotu nad radiolatarnią bliższą (wewnętrzną) jest sygnalizowany analogicznie wahaniami wskazówki radiokompasu i ustawieniem się na namiary tylne (kurs 180). Od tego momentu oba radiokompasy są ustawione na tylne namiary. Na minimalnej wysokości zniżania (zwanej żargonowo wysokością decyzji), w warunkach pomyślnych, pilot niebędący przy sterach komunikuje „widzę pas”, zgłaszając to kontrolerowi lotów. Kontroler wyraża wtedy zgodę na lądowanie, a pilot będący przy sterach przenosi wzrok z przyrządów na szybę i kończy lądowanie pod kontrolą wzroku. Jeśli na minimalnej wysokości zniżania nie widać pasa – załoga nie ma prawa kontynuować lądowania.
Niekorzystne warunki pogodowe.
Ten idealny wariant systemu lądowania jest osiągalny w razie bezwietrznej pogody (lub wiatru idealnie na kierunku lądowania) i jednolitej powłoce chmur. W razie wiatru bocznego istnieje zawsze znoszenie samolotu z osi podejścia. Wskazówki radiokompasów nie pokazują wówczas (jednocześnie) wskazań 0 (lub 0 i 180). Na podstawie tych wychyleń pilot będący przy sterach musi wyobrazić sobie przestrzenne położenie samolotu względem osi pasa aby wykonać odpowiednie manewry kursem. Istnieją dwa warianty podejścia z bocznym wiatrem:
Oba sposoby są prawidłowe, jednak zaleca się stosować sposób pierwszy, jako bardziej logiczny.
Gdy nawigator (dyktujący stale prędkość i wysokość) dojdzie do wysokości decyzji na głos mówi "decyzja" (lub wysokość decyzji), a pilot niebędący przy sterach w tym momencie nie widzi pasa – pcha manetki zwiększając moc (lub ciąg) silników i ogłasza "odchodzimy". Pilot będący przy sterach ściąga delikatnie wolant, przechodząc na wznoszenie. Procedurę można powtórzyć lub załoga odchodzi na lotnisko zapasowe.
Rola naziemnego kontrolera sprowadza się do:
System jest bezpieczny pod warunkiem przestrzegania ścisłej procedury, treningu załogi w tego typu systemie lądowania i nieschodzenia poniżej wysokości decyzji – gdy nie widać pasa.
Inne warianty.
Każde lotnisko ma karty podejścia, informujące załogę o obowiązujących na danym lotnisku procedurach. Załoga ma się do nich bezwzględnie stosować. Stąd też konkretne warianty mogą się różnić od wyżej opisanego. Stosowane też były warianty z kursem odlotowym. Wariant ten polegał na tym, że załoga kierowała się na dalszą radiolatarnię i po przelocie nad nią kierowała się na kurs odlotowy (różny o 180 stopni od kierunku lądowania). W tym czasie pilot będący przy sterach obserwował wskaźnik kursu i wskazania radiokompasów. W sytuacji, gdy wskazówki radiokompasów nie wskazywały kursu 180 – świadczyło to o bocznym wietrze i informowało o konieczności wprowadzenia poprawki na kursie. Następnie pilot będący przy sterach wykonywał zakręt standardowy o 180 stopni, wchodząc na właściwy kierunek lądowania.
Zalety i wady.
Ten system lądowania był w powszechnym stosowaniu w latach 40. i 50. XX wieku. Zaletą tego systemu był niski koszt wyposażenia lotniska i łatwość jego kalibracji. W miarę wzrostu ruchu lotniczego, a zwłaszcza prędkości przelotowych i prędkości podejścia, stał się niewystarczający. Jego znaczenie znacznie zmalało po wprowadzeniu dokładniejszych systemów lądowania (VOR/DME, ILS) i obecnie jego rola jest marginalna.
Wady systemu są następujące:

</doc>
<doc id="2628288" url="https://pl.wikipedia.org/wiki?curid=2628288" title="Matthew Glave">
Matthew Glave

Matthew Glave (ur. 19 sierpnia 1963 w Saginaw) – amerykański aktor filmowy i telewizyjny.

</doc>
<doc id="2628293" url="https://pl.wikipedia.org/wiki?curid=2628293" title="Upuaut">
Upuaut



</doc>
<doc id="2628298" url="https://pl.wikipedia.org/wiki?curid=2628298" title="Pracujący w winnicy">
Pracujący w winnicy

Pracujący w winnicy – obraz autorstwa Rembrandta.
Obraz jest ilustracją przypowieści o dobrym gospodarzu zamieszczoną w Ewangelii Mateusza. Według niej gospodarz rano wynajął pracowników do swej winnicy. Tego samego dnia kilkakrotnie jeszcze wychodził na plac i werbował najemników. Pod koniec dnia, gdy przyszedł czas zapłaty, każdemu wypłacił po denarze bez względu na liczbę przepracowanych godzin. Gdy ci co najdłużej pracowali zaczęli szemrać przeciwko, gospodarz powiedział im: 
Obraz nie został ukończony przez Rembrandta. Widać na nim bogatego ziemianina siedzącego za biurkiem tłumaczącego jednemu z pracowników swoją filozofię uczciwości. Wokół niego Rembrandt, wykorzystując padające światło przez okna, umieścił wiele przedmiotów codziennego użytku oraz bawiące się psy.

</doc>
<doc id="2628301" url="https://pl.wikipedia.org/wiki?curid=2628301" title="Prawo Stiglera">
Prawo Stiglera

Prawo Stiglera – reguła zaproponowana przez Stephena Stiglera w 1980 roku. W swej najprostszej i najmocniejszej postaci mówi ona iż "żadne odkrycie naukowe nie nosi nazwiska swego oryginalnego odkrywcy". Według samego Stiglera reguła ta została odkryta przez socjologa Roberta Mertona, byłaby więc ona sama jaskrawym przykładem swego działania.
Innymi, bardziej znanymi przykładami byłyby np. cyfry arabskie stworzone przez Hindusów lub Prawo Greshama sformułowane kilkadziesiąt lat wcześniej przez Kopernika.

</doc>
<doc id="2628304" url="https://pl.wikipedia.org/wiki?curid=2628304" title="Organizacja Bojowników Ludowych Iranu">
Organizacja Bojowników Ludowych Iranu

Ludowi Mudżahedini (właściwie Organizacja Bojowników Ludowych Iranu, OBL, Sāzmān-e Mojāhedin-e Khalq-e Irān, MEK i MKO) – organizacja irańskiej opozycji. 
Historia.
W opozycji do rządów szacha.
Formacja została założona w 1965 roku przez rozłamowców z Ruchu Wolności Iranu. Pod wpływem idei Szariatiego Ludowi Mudżahedini wytworzyli synkretyczną doktrynę będącą mieszanką marksizmu i szyickiego islamu. Pierwotnym celem organizacji była likwidacja irańskiej monarchii i walka z zachodnim imperializmem. 
Członkowie grupy nawiązali kontakt z rządami Libii i Jemenu Południowego oraz Organizacją Wyzwolenia Palestyny. OWP umożliwiła mudżahedinom treningi w obozach w Libanie, Jordanii i Syrii. Doświadczenie zdobyte w obozach OWP umożliwiło mudżahedinom rozpoczęcie działalności „miejskiej partyzantki“. Aktywność terrorystyczna Ludowych Mudżahedinów skierowana była głównie przeciwko rządowi Iranu oraz amerykańskim dyplomatom i wojskowym w Iranie.
W 1971 roku struktury organizacji zostały rozbite przez służby. W maju 1972 roku członkowie kierownictwa (w tym wszyscy założyciele) zostali straceni. Jedynym liderem grupy, który przeżył, był Masud Radżawi. Kryzys w OBL wykorzystała frakcja maoistowska. Maoiści, usiłując przejąć władzę w organizacji, fizycznie eliminowali wewnętrzną konkurencję. Frakcyjne walki zakończyły się w 1975 roku, kiedy kierownictwo w OBL przejęła tzw. frakcja muzułmańska z Masudem Radżawim na czele. Pokonani maoiści założyli odrębną Organizację Walki o Wyzwolenie Klasy Robotniczej. OBL pod przewodnictwem Radżawiego kontynuowała działalność terrorystyczną.
Rewolucja islamska.
Mudżahedini odegrali dużą rolę w starciach w lutym 1979 roku, które zadecydowały o zwycięstwie rewolucji islamskiej. Początkowo mudżahedini poparli Ruhollaha Chomejniego. Po obaleniu monarchii grupa rozpoczęła legalną działalność, a z więzień wypuszczono jej aktywistów. Formacja cieszyła się dużym poparciem społecznym, a nakład organu prasowego OBL „Mojahed” przekroczył 500 tysięcy egzemplarzy.
W marcu 1979 roku kierownictwo OBL przychyliło się do utworzenia republiki islamskiej. W tym samym miesiącu doszło do walk ulicznych pomiędzy OBL a islamistami z Ansar-e Hezbollah. Bojówki Ansar-e Hezbollah zniszczyły biura OBL w Kaszan, Jazd i Torbat-e Hejdarije. W sierpniu bojówki Ansar-e Hezbollah zajęły kwaterę główną OBL w Teheranie. 
W listopadzie 1979 roku Ludowi Mudżahedini przyłączyli się do okupacji ambasady USA w Teheranie. 
W grudniu 1979 roku kierownictwo OBL wezwało do bojkotu referendum konstytucyjnego, poddało krytyce rząd i Chomejniego. Mudżahedinom nie odpowiadał panujący pośród nowych elit autorytaryzm i korupcja. OBL nie spodobało się oparcie prawa na szariacie. Grupa stanęła także w obronie zagrożonych przez islamistów praw kobiet i mniejszości narodowych. 
W wyborach prezydenckich zaplanowanych na styczeń 1980 roku OBL wystawiła kandydaturę Masuda Radżawiego. Kandydatura unieważniona została przez Chomejniego, który zakazał startu w wyborach przeciwnikom konstytucji islamskiej. Na krótko przed wyborami po raz kolejny wybuchły starcia między OBL a Ansar-e Hezbollah. 
W wyborach parlamentarnych w marcu 1980 roku na kandydatów OBL zagłosowało ponad 906 tysięcy wyborców. Sam Masud Radżawi uzyskał 530 tysięcy głosów.
W czerwcu 1980 roku wiec OBL w Teheranie zgromadził 200 tysięcy uczestników. Manifestacja przerodziła się w starcia z Korpusem Strażników Rewolucji Islamskiej. Jeszcze w tym samym miesiącu Chomejni oznajmił, że mudżahedini są „gorsi od niewiernych”. Mudżahedinom zakazano demonstracji, a siły bezpieczeństwa rozbijały ich wiece i konfiskowały publikacje organizacji. W sierpniu 1980 roku ponownie doszło do starć między OBL a Ansar-e Hezbollah.
W czerwcu 1981 roku mudżahedini uczestniczyli w kampanii poparcia prezydenta Abola Hassana Bani-Sadra. 20 czerwca OBL zorganizował w stolicy wiec poparcia Bani-Sadra. Uczestniczyło w nim pół miliona ludzi. Demonstracja przeistoczyła się w starcia z Korpusem Strażników Rewolucji Islamskiej. W bitwie ulicznej zginęło około 50 osób, a ponad 200 zostało rannych. Dwa dni później Chomejni doprowadził do usunięcia Bani-Sadra ze stanowiska. Zamieszki poszerzyły się na cały kraj. Tego samego dnia Ludowi Mudżahedini przystąpili do opozycyjnej koalicji Narodowa Rada Irańskiego Ruchu Oporu. Faktycznymi przywódcami Narodowej Rady Irańskiego Ruchu Oporu zostali Bani-Sadr i Radżawi. Pod koniec miesiąca obydwaj opuścili kraj i udali się na emigrację do Paryża. W tym samym czasie siły OBL przystąpiły do antyrządowej ofensywy partyzanckiej, połączonej z licznymi zamachami terrorystycznymi. Apogeum starć przypadło na lipiec 1982 roku. Mudżahedini pod naporem sił rządowych zmuszeni zostali do odwrotu do irańskiego Kurdystanu. W październiku 1983 roku oddziały OBL całkowicie wycofały się z Iranu.
Na służbie Iraku.
Po wyparciu z terenów Iranu, OBL przeniosła się do sąsiedniego Iraku. W marcu 1983 roku Narodowa Rada Irańskiego Ruchu Oporu zaproponowała Irakijczykom porozumienie (trwała wówczas wojna iracko-irańska). Umowa zapewniła OBL finansowanie ze strony Bagdadu. W proteście przeciw kolaboracji z Narodowej Rady Irańskiego Ruchu Oporu odeszła część członków. W tym gronie znalazł się Bani-Sadr. Tym samym Narodowa Rada Irańskiego Ruchu Oporu przerodziła się w fasadową organizację podporządkowaną OBL.
W 1984 lub 1985 roku współprzewodniczącą OBL została Marjam Radżawi (żona Masuda). Od tego czasu małżeństwo sprawuje w organizacji całkowitą władzę i otaczane jest w niej kultem jednostki.
W czerwcu 1986 roku Masud Radżawi przybył do Iraku. Rok później oficjalnie ogłosił sformowanie Armii Wyzwolenia Narodowego. Podporządkowana OBL formacja walczyła u boku irackiej armii przeciwko Islamskiej Republice Iranu. Zdaniem obserwatorów otwarta kolaboracja z Irakiem pozbawiła Ludowych Mudżahedinów wpływów w ojczyźnie, poparcie dla OBL uznawane jest od tego czasu za marginalne.
W lipcu i październiku 1986 roku Armia Wyzwolenia Narodowego starła się z peszmergami Patriotycznej Unii Kurdystanu.
18 czerwca 1988 roku w ramach operacji „Chehel Cheraq” (Czterdzieści Gwiazd) Armia Wyzwolenia Narodowego zajęła Mehran, Eslamabad-e Gharb i Karand. W trakcie walk mudżahedini zdobyli 200 irańskich czołgów.
25 sierpnia 1988 roku (5 dni po formalnym zakończeniu wojny iracko-irańskiej) Armia Wyzwolenia Narodowego rozpoczęła operację „Forouq-e Javidan” (Wieczne Światło). Celem sił OBL było zdobycie Teheranu. Oddziały mudżahedinów zatrzymane zostały pod Kermanszah. Poległo około 2 tysięcy bojowników.
W marcu 1991 roku Armia Wyzwolenia Narodowego brała udział w tłumieniu powstania irackich szyitów i Kurdów.
W kwietniu 1992 roku Armia Wyzwolenia Narodowego ponownie uderzyła na Iran. W odwecie irańskie lotnictwo zbombardowało bazy OBL w Iraku. Naloty kontynuowane były w listopadzie 1993 roku oraz w październiku i listopadzie 1994 roku.
W latach 2000–2001 na pograniczu iracko-irańskim odnotowano 213 ataków OBL.
Po 2003 roku.
Po zamachach z 11 września 2001 roku organizacja odcięła się od terroryzmu i zaczęła zabiegać o międzynarodowe uznanie i pomoc USA, dzięki czemu w 2012 roku rząd tego kraju usunął grupę z listy organizacji terrorystycznych.
Armia Wyzwolenia Narodowego nie wzięła udziału w II wojnie w Zatoce Perskiej i złożyła broń w jej następstwie. Do połowy maja 2003 roku organizacja została rozbrojona przez Amerykanów. Wojsko amerykańskie zarekwirowało 2139 czołgów, dział, moździerzy i pojazdów należących do OBL. Cztery tysiące członków OBL zostało internowanych w obozie Aszaraf pod Bagdadem.
Pomimo rozbrojenia pojawiają się doniesienia o atakach Ludowych Mudżahedinów na cele irańskie, czy starciach z proirańskimi bojówkami szyitów irackich.
Działalność OBL na Zachodzie.
OBL posiada struktury emigracyjne w Europie, USA i Kanadzie. W Paryżu znajduje się siedziba organizacji. Narodowa Rada Irańskiego Ruchu Oporu posiada biura w stolicach kilku państw, w tym w Waszyngtonie.
Wsparcie zagraniczne.
Na początku działalności grupa utrzymywała kontakty z Libią i Jemenem Południowym. Pierwsi bojownicy OBL przeszli szkolenia wojskowe w obozach Organizacji Wyzwolenia Palestyny.
W latach 1983-2003 OBL finansowana była przez rząd Iraku. 
W lutym 2012 roku telewizja NBC News poinformowała o związkach Izraela i OBL. Według stacji powołującej się na źródła w amerykańskiej administracji, OBL jest finansowana, szkolona i dozbrajana przez izraelskie służby. W zamian Ludowi Mudżahedini zobowiązali się przeprowadzać ataki na cele związane z irańskim programem atomowym.
W kwietniu 2012 roku dziennikarz Seymour Hersh stwierdził, że Stany Zjednoczone szkoliły agentów OBL w obozach wojskowych w Nevadzie. Rzekoma pomoc motywowana była niechęcią do rządu Iranu. Szkolenia ruszyć miały w 2005 roku i zakończyć po objęciu prezydentury przez Baracka Obamę.
W lipcu 2016 roku Korpus Strażników Rewolucji Islamskiej oskarżył Arabię Saudyjską o wspieranie OBL.
Liczebność.
W chwili największej popularności, na początku lat 80. Ludowi Mudżahedini liczyli około 50 tysięcy członków. 
Na krótko przed II wojną w Zatoce Perskiej organizacja dysponowała oddziałami grupującymi od 5 do 7 tysięcy bojowników.
Według Departamentu Obrony Stanów Zjednoczonych w 2011 roku OBL liczyła od 5 do 13,5 tysięcy członków. Działali oni głównie na emigracji w Europie, Ameryce Północnej i Iraku.
Ideologia.
Głosi specyficznie rozumiane poglądy lewicowe, które są mieszaniną marksizmu i szyickiego islamu. Po 2003 roku grupa odeszła od części radykalnych haseł i zaakceptowała gospodarkę wolnorynkową.
Pierwotnym celem OBL było obalenie irańskiej monarchii i walka z zachodnim imperializmem. Obecnie OBL dąży do likwidacji w Iranie republiki islamskiej i ustanowienia w jej miejsce demokracji. Ponadto Ludowi Mudżahedini opowiadają się za poszanowaniem praw kobiet i mniejszości religijnych.
Jak organizacja terrorystyczna.
W 1997 roku OBL wpisana została na listę organizacji terrorystycznych Departamentu Stanu USA. W 2002 roku za terrorystów uznała ich Unia Europejska. 
W 2009 roku UE wykreśliła OBL z listy organizacji terrorystycznych, w 2012 roku to samo zrobili Amerykanie. W dalszym ciągu Ludowi Mudżahedini uznawani są za terrorystów przez rząd Iranu.

</doc>
<doc id="2628305" url="https://pl.wikipedia.org/wiki?curid=2628305" title="Hagnau">
Hagnau

Niemcy:
Zobacz też:

</doc>
<doc id="2628306" url="https://pl.wikipedia.org/wiki?curid=2628306" title="Legenda Korry">
Legenda Korry

Legenda Korry (ang. "Avatar: The Legend of Korra", "The Last Airbender: The Legend of Korra", "Legend of Korra", 2012–2014) – amerykański serial animowany stworzony i wyprodukowany przez Nickelodeon Animation Studio przez Bryana Konietzko i Michaela Dante DiMartino. Jest to sequel serialu "" z lat 2005–2008.
Jego światowa premiera odbyła się 14 kwietnia 2012 roku na amerykańskim Nickelodeon, natomiast w Polsce odbyła się 2 września, a przedpremierowy odcinek został wyemitowany 26 sierpnia 2012 roku na kanale Nickelodeon Polska. Natomiast 28 października 2012 odbyła się premiera na Nickelodeon HD. Premiera drugiej księgi odbyła się 19 lutego 2014, natomiast trzeciej – 4 maja 2015. 15 lutego 2018 roku rozpoczęła się emisja serialu na kanale Nicktoons.
Fabuła.
Legenda Korry opowiada o nowym Avatarze, którym jest tytułowa Korra. Akcja toczy się 70 lat po zwycięstwie Aanga nad Władcą Ognia.
Księga Pierwsza: Powietrze – Korra wybiera się do Miasta Republiki w celu rozpoczęcia treningu magii powietrza u jedynego żyjącego mistrza, Tenzina, który jest synem Aanga i Katary, a także jedynym mistrzem magii powietrza. Ze względu na ciężką sytuację w mieście nie mógł uczyć jej w Plemieniu Wody. Trening magii powietrza jest bardzo ciężki dla Korry i nie potrafi ona z początku w ogóle nad nią panować, co powoduje ciągłą frustrację głównej bohaterki. W tym samym czasie anty-magowie zaczynają wprowadzać w życie swoje plany. Ich przywódcą jest Amon, człowiek, który potrafi odbierać magom ich moc panowania nad żywiołami na zawsze. Pomimo bycia przerażoną mocą Amona Korra rozpoczyna walkę przeciwko niemu, aby chronić swoich nowych przyjaciół oraz wszystkich ludzi przed terrorem.
Księga Druga: Duchy – 6 miesięcy po wygranej z Amonem i odzyskaniu magii Korra wraz z przyjaciółmi wybiera się do Południowego Plemienia Wody na festiwal. Podczas niego zostaje zaatakowana przez Mrocznego Ducha, wobec którego wszyscy są bezsilni z wyjątkiem jednej osoby – jej wuja, Unalaqa, który potrafi przemieniać Duchy Mroku w dobre. Korra wyrusza wraz z nim, porzucając swojego poprzedniego nauczyciela – Tenzina. Za namową Unalaqa Korra otwiera Południowy Portal Duchowy. Z kolejnymi odcinkami dziewczyna zaczyna zauważać, że jej stryj jest złym człowiekiem, dążącym tylko do władzy. Zwraca się przeciwko niemu, gdy dowiaduje się, że uwięził jej ojca w więzieniu. Pod koniec sezonu Unalaq zmusza młodą Avatar do otwarcia drugiego z Portali Duchowych – Północnego. Wtedy może nadejść Harmonijne Zrównanie, podczas którego Duch Zła – Vatuu – zostaje wypuszczony na wolność.
Księga Trzecia: Zmiana – gdy Korra postanawia pozostawić Duchowe Portale otwarte i na kolejne 10 000 lat zjednoczyć Światy Duchów i Ludzi, dzieje się coś dziwnego. Zwyczajni, niemagiczni obywatele nagle odkrywają w sobie talent magii powietrza. Dzieje się tak dlatego, że podczas stuletniej wojny cały Naród Powietrza został wymordowany, a po Harmonijnym Zrównaniu świat dąży do Równowagi. Jedną z osób obdarowanych magią powietrza jest Zaheer – przywódca Czerwonego Lotosu, który dzięki nowo uzyskanej mocy ucieka z więzienia, a następnie pomaga w wydostaniu się na wolność innym członkom terrorystycznego stowarzyszenia. Cały sezon próbuje schwytać Avatar, która podróżuje z przyjaciółmi po świecie poszukując magów powietrza. Pod koniec jednak sama poddaje się w jego ręce, w zamian za magów powietrza, których uwięził. W jaskini podają jej truciznę, która wywołuje w niej wejście w Stan Avatara. Próbują ją wtedy zabić, jednak ta w szale wyrywa się i rozpoczyna się bitwa. Korra pokonuje Zaheera, jednak trucizna zdążyła wyrządzić ogromne szkody jej organizmowi i umysłowi.
Księga Czwarta: Równowaga – ostatni sezon Legendy Korry. Trzy lata po wydarzeniach z 3 sezonu Drużyna Avatara rozpadła się i każdy jej członek żyje swoim własnym życiem. Niedługo ma odbyć się koronacja Księcia Wu na Króla Ziemi, gdyż poprzednia Królowa została zamordowana przez Zaheera. Avatar ma się pojawić na koronacji, jednak nie przybywa. Okazuje się, że dziewczyna uciekła od wszystkich, których znała, i samotnie podróżuje po świecie. Nękana jest przez swojego własnego ducha – siebie w Stanie Avatara, wywołanego przez truciznę Zaheera. Próbuje odzyskać tytułową równowagę w swojej własnej głowie, jednak pojawia się nowy wróg: Kuvira.
Wersja polska.
Wersja polska: na zlecenie Nickelodeon Polska − Start International PolskaReżyseria: 
Dialogi polskie: Anna NiedźwieckaDźwięk i montaż: Jerzy WiercińskiKierownictwo produkcji: Dorota NyczekNadzór merytoryczny: 
Wystąpili:
W pozostałych rolach:
Lektor: 

</doc>
<doc id="2628311" url="https://pl.wikipedia.org/wiki?curid=2628311" title="Królowa Południa (telenowela)">
Królowa Południa (telenowela)

Królowa Południa (hiszp. "La Reina del Sur") – amerykańsko-hiszpańsko-kolumbijska hiszpańskojęzyczna telenowela z 2011 roku oparta na powieści Artura Pereza-Revertego. Została wyprodukowana przez amerykański kanał Telemundo we współpracy z hiszpańskim kanałem Antena 3 oraz kolumbijską wytwórnią RTI Producciones. Telenowela powstała na podstawie książki o tym samym tytule.
Powstały dwie wersje serialu: 63-odcinkowa (emitowana w większości krajów) i 13-odcinkowa (emitowana w Hiszpanii).
Telenowela zadebiutowała w Stanach Zjednoczonych na kanale Telemundo 28 lutego 2011 roku. W Polsce premierowa emisja odbyła się 14 maja 2012 roku na kanale Novela TV. Również od 3 sierpnia o godzinie 20.10 w Metro 
W 2018 roku Telemundo zapowiedziało 2. sezon. 
2. sezon będzie emitowany od maja na kanale Telemundo.
Królowa Południa z budżetem w wysokości 10 mln USD jest najdroższą telenowelą wyprodukowaną przez Telemundo. Jest także telenowelą z najwyższymi wskaźnikami oglądalności
Fabuła.
Królowa Południa jest historią Teresy Mendozy (Kate del Castillo), 23-letniej kobiety mieszkającej ze swym chłopakiem „El Güero” (Rafael Amaya), handlarzem narkotyków i wschodzącą gwiazdą w kartelu narkotykowym Sinaloa. Raimundo Dávila Parra rozpoczyna handel narkotykami na własną rekę, narażając kartel na straty przez co zostaje zabity na zlecenie Epifanio Vargasa (Humberto Zurita). Teresa odbiera telefon z informacją, że musi uciekać inaczej sama też zginie. Nie wie, że śmierć El Güero została zlecona przez Vargasa, błędnie wierząc, że został on zabity przez rywali w organizacji. W zamian za terminarz Güera, Vargas pomaga uciec kobiecie z kraju.
Przybywa do Hiszpanii aby rozpocząć pracę u businessmana Drissa Larby (Nacho Fresneda) w Melilli na północnym wybrzeżu Afryki. Na promie spotyka Fátimę Mansur (Mónica Estarreado), prostytutkę, która pracuje w klubie Drissa '„El Yamilla”. Teresa dzięki swoim zdolnościom do liczenia zostaje księgową w klubie. Na miejscu poznaje Santiago Fisterrę (Iván Sánchez), galicyjczyka „El Gallego”, który wraz ze swoim przyjacielem Lalo Veigą (Pablo Castañón) pracuje przemycając czarnorynkowe towary, takie jak papierosy przez Cieśninę Gibraltarską do Hiszpanii. Teresa i Santiago zostają parą, a Soraya (Lorena Santos), koleżanka Teresy z klubu z Lalo. Meksykanka wiedząc, że Santiago jest nieszczęśliwy, gdyż mało zarabia prosi pułkownika Abdelkadera Chaiba (Eduardo Velasco), aby Santiago mógł uczestniczyć w przemycie haszyszu. Przemyt zapewnia ogromne zyski, a Teresa i Santiago przenoszą się do Malagi.
Driss Larby mimo iż upłynęło już kilka lat nadal nie może pogodzić się z odejściem Teresy, dlatego z pomocą hiszpańskiego oficera marynarki wojennej, Cañagotasa (Julio Pachon) organizuje przemyt „pułapkę” na Santiago. Podczas akcji płynąc motorówką Teresa i Santiago rozbijają się o skały. Santiago ginie na miejscu a Teresa zostaje aresztowana i wysłana do więzienia. Prawnik Santiago, Eddy Alvarez (Carlos Diez), zawłaszcza ich rzeczy i dom.
W więzieniu, Teresa spotyka Patricię O’Farrell (Cristina Urgel), kobietę pochodzącą z zamożnej rodzinny o korzeniach irlandzko-hiszpańskich, która została skazana za udział w przemycie narkotyków. Zostaje porzucona przez bogatego ojca, który miał dosyć pomagania jej kolejny raz. Z czasem obie stają się bardzo dobrymi przyjaciółkami, choć biseksualna Patricia wyraźnie chce czegoś więcej. Podczas pobytu w więzieniu Patty wyjawia Teresie, że wie, gdzie zostało ukryte pół tony kokainy jej zmarłego chłopaka. Po wyjściu na wolność odnajdują towar i planują sprzedać ją z powrotem rosyjskiej mafii. W trakcie negocjacji dla rosyjskiego szefa mafii w Hiszpanii, Olega Yasilkova (Alberto Jiménez), staje się jasne, że Teresa byłaby cennym nabytkiem dla jego interesów. Teresa, Patty i Oleg wchodzą w spółkę.
Do Hiszpanii przybywa Willy Rangel (Christian Tappán), agent DEA, który rozpoczyna pracę z komisarzem Pablo Floresem (Juan José Arjona) aby znaleźć dowody przeciwko Teresie, która szybko staje się najpotężniejszym handlarzem narkotyków w południowej Hiszpanii. Wspierana przez Yasilkova, i przy pomocy prawnika i znajomego Patty, Teo Aljarafe (Miguel de Miguel) otwiera Transer Nagę, firmę, która ma zamaskować ich prawdziwą działalność. Niedługo potem, trzej zabójcy przybywają z Meksyku, aby zabić Teresę. Dzięki pomocy Olega, jeden z nich zostaje zabity, jeden ucieka, a ostatni, „El Pote” (Dagoberto Gama) ostatecznie staje się jej osobistym ochroniarzem. Teresa i Teo wchodzą w związek.
W międzyczasie, na życzenie Willy’ego przylatuje do Hiszpanii jego asystentka, Veronica (Sara Maldonado), by zaprzyjaźniła się z Patty, i w konsekwencji aby uzyskała dostęp do Transer Nagi. Willy przekonuje Teo do współpracy, grożąc że Teresa dowie się o tym, że zostaje okradana i zdradzana. Przez kolejne miesiące Teresa i Teo przyciągają uwagę mediów, a Patty, porzucona przez Veronicę i zazdrosna o Teresę będącą teraz ulubienicą mediów, zaczyna coraz więcej pić i brać narkotyki. Poprzez nękanie Veronici, Patty dowiaduje się prawdy o swojej byłej dziewczynie: że pracuje dla policji i została wykorzystana, aby dostać się do Teresy. Zrozpaczona prowadzi samochód, który spada z urwiska, zabijając Veronicę. Po przebudzeniu w szpitalu, opowiada o wszystkim Teresie, a następnie popełnia samobójstwo.
W Meksyku, Epifanio Vargas pracuje jako szef kampanii do następnych wyborów prezydenckich. Jego bratanek (który w rzeczywistości jest jego synem) Ramiro (Salvador Zerboni) organizuje zamach na kandydata, zapewniając ojca, że wtedy kandydatura trafi do niego. DEA zaniepokojeni tym, że szef kartelu Sinaloa może być wybrany na prezydenta Meksyku, zmieniają taktykę i oferują wolność Teresie jeśli zgodzi się zeznawać przeciwko Vargasowi niszcząc jego karierę polityczną. Jednocześnie, Vargas każe Ramiro zorganizować przylot Teresy z powrotem do Meksyku pod pozorem zaproszenia na swoją kandydaturę, ale w rzeczywistości by zabić ją, ponieważ jest jedyną osobą, która wciąż żyje, i wie o jego kryminalnej przeszłości.
Oleg przedstawia Teresie dowody, że Teo jest informatorem policji. Meksykanka organizuje pułapkę na Teo i konfrontuje go z prawdą, po czym Pote go zabija. Gdy Teresa dowiaduje się, że hiszpańskie policja próbuje uzyskać nakaz aresztowania, akceptuje umowę świadka koronnego i zgadza się zeznawać przeciwko Vargasowi. Po powrocie do Culiacan, Vargas próbuje najpierw porozmawiać z Teresą i skłonić ją do odmowy składania zeznań, gdy to się nie udaje zleca jej zamordowanie. Następuje nalot na dom, w którym się znajduje. Teresa i Pote próbują uciec. Podczas strzelaniny Ramiro strzela prosto w klatkę piersiową Pote zabijając go. Następnego dnia Teresa opuszcza komisariat triumfując widząc jak wyprowadzany jest Vargas w kajdankach.
Następne sceny siedem miesięcy później pokazują Teresę w zaawansowanej ciąży, żyje w ciszy i spokoju w nadmorskiej willi gdzieś w Hiszpanii. Zostaje wyjawione, że akcja trwała prawie 13 lat.
Fabuła.
Pierwszy sezon "Królowej Południa" to historia Teresy Mendozy – w tej roli Kate del Castillo, Meksykanki, która pod wpływem dramatycznych wydarzeń przeistacza się ze zwykłej dziewczyny przemytnika narkotyków w największego organizatora nielegalnego handlu na Morzu Śródziemnym.
W drugim sezonie - minęło osiem lat odkąd Teresa Mendoza doprowadziła do porażki kandydującego na prezydenta Meksyku Epifania Vargasa. Dzięki amerykańskiemu programowi ochrony świadków wiedzie spokojne życie we Toskanii pod nową tożsamością. Zarówno dla córki Sofíi, jak i dla reszty świata, jest Maríą Dantes. Wkrótce jednak włoska idylla dobiegnie końca. Wrogowie z przeszłości powrócą, żeby upomnieć się o swoje.
Produkcja.
Większość materiału nagrano w studiach Telemundo jesienią 2010 roku w Kolumbii. Kilku aktorów nagrywało swoje kwestie równocześnie do innych produkcji Telemudno m.in. Rafael Amaya do Ktoś cię obserwuje czy Sara Maldonado do Aurory. Nagrane obrazy przedstawiające Maroko w telenoweli Pustynna miłość zostały również wykorzystane do zobrazowania Gibraltaru i Fez. Piosenka przewodnia w wykonaniu Los Cuates de Sinaloa, jest coverem piosenki Los Tigres del Norte z 2002 roku.
Kontrowersje.
Kate del Castillo (Teresa) i Cristina Urgel (Patricia O’Farrell) publicznie wypowiedziały się przeciwko cenzurze podczas sceny pocałunku między ich postaciami przed transmisją w meksykańskiej telewizji. Del Castillo zachęcała fanów do „bojkotu”. Następnie na Twiterze dziękowała im za wsparcie, mówiąc: „To bardzo ważne, że my wyrażamy siebie, nie chcę abyście widzieli naszą pracę w połowie”. Druga scena z pocałunkiem pomiędzy Patty i Veronicą (Sara Maldonado) została wycięta z odcinka 42. Urgel przyznała, że „Baliśmy się trochę, jak opinia publiczna zareaguje, zwłaszcza w Ameryce Łacińskiej, na niektóre aspekty jej osobowości jej biseksualizm czy nałogi, ale została przyjęta z wielkim uczuciem. Dostałam na Twitterze wiadomości zgratulacjami dla mnie i słowami jak bardzo kochają Patty”.
Ze względu na podejmowaną tematykę, telenowela została skrytykowana za olśniewający opis życia narkomanów. Jeden z przedstawicieli meksykańskiego rządu powiedział, że: „jest to ukłon w stronę przestępczości zorganizowanej”. Del Castillo odpowiedziała mówiąc: „nie widzę tego jako opowieść o handlu narkotykami. Oczywiście trzeba zauważyć, że w środowisku wokół Teresy Mendozy pojawia się to, ale jest to przede wszystkim historia w jaki sposób ta kobieta ratuje swoje życie”.
Inni krytycy sugerują, że seria bagatelizuje siłę męskości w podziemiach narkotykowych, kwestionują to czy kobieta taka jak Teresa Mendoza kiedykolwiek naprawdę jest w stanie osiągnąć taką władzę na scenie zdominowanej przez mężczyzn.
Iván Sánchez (Santiago „El Gallego” Fisterra) powiedział w wywiadach dla hiszpańskich mediów, że nie jest zadowolony z wyniku, jaki okazał się po postprodukcji. „Jestem naprawdę zadowolony z mojej pracy, ale produkt końcowy jest naprawdę dziwną mieszanką: nie jest to telenowela, a nie jest to także seria z jakością, jaki powinien mieć serial w czasie prime time. Wydawało się, że Antena 3 umieści wszystkie uwagi amerykańskiej stacji, ci z kolei zmniejszyli koszty, dlatego ciężar produkcji spadł na stronę amerykańską i kolumbijską. Coś naprawdę dziwnego się stało. Nie było komunikacji. Jestem bardzo zadowolony z tego, co przeżyłem i mojej strony zawodowej, ale nie jestem zadowolony z wyniku, który widziałem”.
Arturo Pérez-Reverte, autor powieści na której oparta jest telenowela, skrytykował 13-sto odcinkową wersję wyemitowaną przez Antena 3, nazywając to „pomyjami”. Jest to duży kontrast pomiędzy 63-odcinkową serią pokazaną w obu Amerykach, którą nazwał „doskonałą operą mydlaną”, mówiąc, że jest „niezwykle skuteczna, mimo swoich ograniczeń i błędów”. Pérez-Reverte pochwalił aktorów, mówiąc: „Kate del Castillo i inni aktorzy są wspaniali”.

</doc>
<doc id="2628312" url="https://pl.wikipedia.org/wiki?curid=2628312" title="Cytowanie">
Cytowanie



</doc>
<doc id="2628315" url="https://pl.wikipedia.org/wiki?curid=2628315" title="Mistrzostwa Europy w Badmintonie 2012">
Mistrzostwa Europy w Badmintonie 2012

Mistrzostwa Europy w Badmintonie 2012 – 23. edycja mistrzostw Europy w badmintonie rozegrana w dniach 16–21 kwietnia 2012 w Karlskronie (Szwecja). 

</doc>
<doc id="2628317" url="https://pl.wikipedia.org/wiki?curid=2628317" title="Mühlhofen">
Mühlhofen

Austria:
Niemcy:
Zobacz też:

</doc>
<doc id="2628318" url="https://pl.wikipedia.org/wiki?curid=2628318" title="Muehlhofen">
Muehlhofen



</doc>
<doc id="2628319" url="https://pl.wikipedia.org/wiki?curid=2628319" title="Zofia Zielińska">
Zofia Zielińska

Zofia Zielińska (ur. 8 kwietnia 1944 we Lwowie) – polska historyczka, profesor nauk humanistycznych, nauczycielka akademicka m.in. Uniwersytetu Warszawskiego.
Życiorys.
W 1968 ukończyła studia historyczne na Uniwersytecie Warszawskim. Na tej samej uczelni uzyskała stopnie naukowe doktora (1977) i doktora habilitowanego (1989). W 2002 otrzymała tytuł profesora nauk humanistycznych. Od 1968 związana zawodowo z Instytutem Historycznym UW, gdzie w 1993 objęła stanowisko profesora nadzwyczajnego. W latach 1990–1993 zajmowała stanowisko wicedyrektora tej instytucji. Pełniła także funkcję kierownika Zakładu Historii Nowożytnej. W pracy naukowej specjalizuje się w zagadnieniach historii Polski XVIII wieku.
Została powołana w skład kapituły Nagrody im. Jacka Maziarskiego oraz na przewodniczącą Rady Pamięci Instytutu Pileckiego, a także w skład Komitetu Redakcyjnego "Polskiego Słownika Biograficznego".
Weszła w skład Warszawskiego Społecznego Komitetu Poparcia Jarosława Kaczyńskiego w wyborach prezydenckich w 2010.
Odznaczenia.
W 2010 odznaczona Krzyżem Kawalerskim Orderu Odrodzenia Polski. 

</doc>
<doc id="2628324" url="https://pl.wikipedia.org/wiki?curid=2628324" title="Sznur strzelecki">
Sznur strzelecki

Sznur strzelecki – odznaka wyróżniająca żołnierzy Wojska Polskiego II RP, osiągających bardzo dobre wyniki w szkoleniu strzeleckim.
Sznury w 1926.
Wprowadzona została wyróżniająca oznaka strzelecka w postaci karmazynowych sznurów naramiennych z chwastami jako nagroda dla strzelców:.
Chwaściki u dołu zamknięte posiadają następujące wymiary: wysokość 4,5 cm, średnica 2,5 cm.
Wymiary sznura strzeleckiego i sposób noszenia:
Sznur zakończony jest z obu stron pętlami do zapinania na guziki i nosi się na lewem ramieniu w ten sposób, że jeden koniec sznura zapina się na drugi od góry guzik kurtki, drugi zaś koniec na guzik ponad ramiennikiem w miejscu wszycia tegoż naramiennika do rękawa.
Sznury strzeleckie nosi się na kurtce, w wypadkach zaś noszenia płaszcza na płaszczu.
1931.
Zmieniono regulamin przyznawania sznurów. Sznur strzelecki wz. 31 składał się z następujących części: sznura właściwego, tworzącego na końcu pętle, a w środku warkocz, jednego, dwóch lub trzech chwastów, jednej nieruchomej przesuwki i baryłki.
a) czerwone, opatrzone chwaścikami i noszone na lewej stronie piersi
b) granatowe przeplatane żółtym, opatrzone chwaścikami granatowemi i noszone na lewej stronie piersi
Prawo noszenia sznurów granatowych zawiesza czasowo prawo noszenia sznurów czerwonych.
Sposób noszenia sznurów i ich wymiary – dotychczasowe.
Wykonanie sznura.
Sznury strzeleckie były wykonywane w dwóch barwach: czerwonej i granatowej (przeplatanej żółtymi nićmi).

</doc>
<doc id="2628325" url="https://pl.wikipedia.org/wiki?curid=2628325" title="Efekt św. Mateusza">
Efekt św. Mateusza

Efekt św. Mateusza – ogólna zasada socjologiczna o ubożeniu osób biednych i bogaceniu się bogatych. 
Historia.
Termin został spopularyzowany przez socjologa Roberta Mertona i nazwany imieniem ewangelisty Mateusza, z którego księgi pochodzi cytat:
W naukach technicznych jego bardziej formalnym odpowiednikiem jest wiązanie preferencyjne opisujące np. rozkład prawdopodobieństwa powstania nowego połączenia w sieciach bezskalowych. 
Efekt św. Mateusza ujawnia się również w innych dziedzinach życia. Poza dosłownym znaczeniem dotyczącym bogactwa materialnego termin ten jest także stosowany w przenośni, np.:
Efekt odnosić się może także do wpływów, popularności, atrakcyjności itd.

</doc>
<doc id="2628327" url="https://pl.wikipedia.org/wiki?curid=2628327" title="Konský dol">
Konský dol

Konský dol – dolina w Wielkiej Fatrze na Słowacji.
Położenie.
Dolina leży w południowo-zachodniej części Wielkiej Fatry, w tzw. Skalnej Fatrze (słow. Bralná Fatra). Jest pierwszym prawym odgałęzieniem Doliny Gaderskiej. Od północy ogranicza ją masyw Tlstej i wybiegający od niej w kierunku zachodnim grzbiet zakończony skalistym wzniesieniem zwanym "Norková", od południowego zachodu – masyw Ostrej i wybiegający odeń w kierunku północno-zachodnim grzbiet zwany "Kočárová".
Charakterystyka.
Dolina utworzona jest w triasowych wapieniach i dolomitach płaszczowiny choczańskiej. Jest głęboko wcięta pomiędzy otaczające ją strome zbocza, na których widoczne są liczne formacje skalne. Układ warstw jest tu znacznie zaburzony: we wstępnej partii doliny na zboczach Ostrej widoczny jest przewrócony fałd. Dolina biegnie w kierunku południowo-wschodnim, wznosząc się dość bystro. Jej amfiteatralnie ukształtowane zamknięcie pomiędzy masywami Tlstej i Ostrej, obfitujące w skalne ściany i turnie, nazywane jest "Muráne" lub "Muráň". Długość doliny wynosi ok. 3,5 km.
Dolina przez większą część roku jest bezwodna: w skrasowiałym podłożu wody spływają systemem szczelin głęboko pod powierzchnią gruntu. Z innych zjawisk krasowych należy wymienić również kilka jaskiń usytuowanych w jej górnych partiach. Są to Jaskinia Izabeli Textorisovej, Jaskinia Na Vyhni, Oblúkovitej jaskyňa nr 1, Široká jaskyňa nr 2, Tunel, Klepec.
Prawie całą dolinę porasta las, niewielkie polanki spotkamy jedynie w jej najniższej części. Skalne upłazki i niewielkie łączki wśród turni w wyższych partiach stoków porastają murawy z wielką liczbą gatunków wapieniolubnych, w tym z rzadkim astrem alpejskim.
Turystyka.
Doliną Konský dol, od jej wylotu do Doliny Gaderskiej aż prawie po jej zamknięcie (położony na wysokości ok. 1050 m Muráň), a następnie trawersem aż na szczyt Tlstej wiedzie niebiesko znakowany szlak turystyczny, nazwany imieniem zasłużonego działacza turystycznego Janka Bojmíra z Martina (słow. "Chodník Janka Bojmíra"). Do jej zamknięcia (do połączenia z ww. szlakiem niebieskim) wiodą również znaki żółte z Ostrej.

</doc>
<doc id="2628328" url="https://pl.wikipedia.org/wiki?curid=2628328" title="Corazón Valiente">
Corazón Valiente

Corazón Valiente – amerykańska telenowela z 2012 roku. Wyprodukowana przez wytwórnię Telemundo.
Telenowela jest emitowana m.in. w Stanach Zjednoczonych na kanale Telemundo.

</doc>
<doc id="2628329" url="https://pl.wikipedia.org/wiki?curid=2628329" title="Papirus Oxyrhynchus 1007">
Papirus Oxyrhynchus 1007

Papirus Oxyrhynchus 1007, oznaczany również P.Oxy.VII.1007 – fragment greckiego rękopisu Septuaginty spisany na pergaminie, w formie kodeksu. Jest jednym z rękopisów odkrytych w Oksyrynchos, został skatalogowany pod numerem 1007. Paleograficznie datowany jest na koniec III wieku n.e. Zawiera 2 i 3 rozdział Księgi Rodzaju (Rdz 2,7-9.16-19.23 - 3,1.6-8). W Rdz 2,8.18 zawiera imię Boże pisane w skróconej formie jako podwójne Jod. Jest to jeden ze znanych fragmentów Septuaginty zawierających imię Boże. Fragment ten został opublikowany w The Oxyrhynchus Papyri, część VII, edycja z przekładem i uwagami Artura S. Hunta, Londyn, 1910, strony 1 i 2.
Fragment ten jest oznaczany również numerem 907 na liście rękopisów Septuaginty według klasyfikacji Alfreda Rahlfsa oraz jako VH 5 i LDAB 3113. Obecnie rękopis przechowywany jest w Department of Manuscripts, The British Library w Londynie (Inv. 2047).

</doc>
<doc id="2628332" url="https://pl.wikipedia.org/wiki?curid=2628332" title="Grupa Sojuszu Komunistycznego">
Grupa Sojuszu Komunistycznego

Grupa Sojuszu Komunistycznego – komunistyczna grupa w Europarlamencie istniejąca w latach 1973–1989. W jej skład wchodzili głównie deputowani z Francji i Włoch.
Grupa rozpadła się 25 lipca 1989, kiedy to podzieliła się na dwie grupy, „Left Unity” z 14 eurodeputowanymi i reformatorską „Group for the European United Left” (potem Zjednoczona Lewica Europejska – Nordycka Zielona Lewica) z 28 eurodeputowanymi.

</doc>
<doc id="2628337" url="https://pl.wikipedia.org/wiki?curid=2628337" title="Meenakshi Thapar">
Meenakshi Thapar

Meenakshi Thapar (ur. 4 października 1984 w Dehradun, zm. 19 kwietnia 2012 w Gorakhpur) – bollywoodzka aktorka.
Życiorys.
Thapar urodziła się 4 października 1984 roku w Dehradun. Zadebiutowała w 2011 roku w horrorze "404".
W kwietniu 2012 roku, podczas kręcenia filmu "Heroine" Minakshi została porwana przez swoich kolegów z planu Amita Jaiswala i jego dziewczynę Preeti Surin. Cała trójka poznała się na filmowym planie. Meenakshi była gwiazdą tej produkcji. Jej porywacze grali w niej drugoplanowe role. Aktorka została porwana poprzez zwabienie jej na spacer na odludziu niedaleko granicy Indii i Nepalu. Po porwaniu dziewczyny aktorzy-bandyci zażądali okupu od rodziny ofiary - 1,5 miliona rupii i zagrozili, że w przeciwnym razie zmuszą Minakshi do udziału w filmie pornograficznym. Na początek dostali 60 tys. rupii, czyli ok. 3600 zł, od matki aktorki. Wyczyścili też konto aktorki (mieli jej kartę kredytową). Koledzy początkowo porwali ją dla okupu, jednak potem, w obawie by ich nie wydała, udusili ją, ścieli jej głowę i poćwiartowali jej ciało. Większość wrzucili do pobliskiego zbiornika wodnego. Głowę wsadzili do reklamówki i pozbyli się jej na autostradzie z autobusu jadącego do Bombaju. Wpadli, gdyż użyli karty SIM, którą wyciągnęli z telefonu Thapar, przyznali się do zbrodni i czekają teraz na proces. Według ich zeznań, zbrodnia, której dokonali, została skopiowana z horroru "404", w którym Thapar zadebiutowała. 

</doc>
<doc id="2628338" url="https://pl.wikipedia.org/wiki?curid=2628338" title="Sieć bezskalowa">
Sieć bezskalowa

Sieć bezskalowa – sieć, w której rozkład liczby połączeń między węzłami jest zgodny z rozkładem Yule-Simona.
gdzie formula_2 jest parametrem właściwym dla danej sieci i zwykle przyjmującym wartości z zakresu formula_3
Rozkład potęgowy liczby połączeń nadaje sieci własności fraktalne, stąd nazwa sieci bezskalowe.
Za przykłady sieci bezskalowych uważa się różne sieci, zarówno powstające samoczynnie w naturze, jak i stworzone przez człowieka, np. internet, sieci społeczne, interakcje między białkami w organizmach żywych i inne.
Mechanizm powstawania rozkładu charakterystycznego dla sieci bezskalowych nosi nazwę wiązania preferencyjnego.

</doc>
<doc id="2628343" url="https://pl.wikipedia.org/wiki?curid=2628343" title="BRD Năstase Ţiriac Trophy 2012">
BRD Năstase Ţiriac Trophy 2012

BRD Năstase Ţiriac Trophy 2012 – tenisowy turniej ATP rangi ATP World Tour 250 z cyklu BRD Năstase Ţiriac Trophy rozgrywany w dniach 23–29 kwietnia 2012 roku w Bukareszcie na kortach ziemnych o puli nagród 450 000 euro.

</doc>
<doc id="2628344" url="https://pl.wikipedia.org/wiki?curid=2628344" title="Renormalizowalność">
Renormalizowalność



</doc>
<doc id="2628350" url="https://pl.wikipedia.org/wiki?curid=2628350" title="Partia Jedności Proletariatu">
Partia Jedności Proletariatu

Partia Jedności Proletariatu (włoski: Partito di Unità Proletaria, PdUP) – włoska partia polityczna założona w listopadzie 1972.
Historia.
Ugrupowanie w zostało założone w głównej mierze przez członków PSIUP ("Partito Socialista Italiano di Unità Proletaria") którzy sprzeciwiali się dołączenia tego ugrupowania do struktur Włoskiej Partii Komunistycznej. W wyborach w 1976 partia wystartowała razem z ugrupowaniem Demokracja Proletariatu zdobywając 3 mandaty poselskie. W wyborach do Europarlamentu w 1979 ugrupowanie uzyskało 1,2 procenta głosów i 1 mandat eurodeputowanego. W 1984 partia została włączona do Partii Komunistycznej.

</doc>
<doc id="2628352" url="https://pl.wikipedia.org/wiki?curid=2628352" title="Nina Romanowa">
Nina Romanowa

Nina Gieorgijewna Romanowa, ros. "Нина Георгиевна Романова" (ur. 20 czerwca 1901 w Peterhofie; zm. 27 lutego 1974) – starsza córka Jerzego Michajłowicza i jego żony Marii. Prawnuczka cara Mikołaja I. 
Nina urodziła się w 1901 roku w Peterhofie. Ojciec Niny był rosyjskim księciem, a matka była Greczynką z duńskimi korzeniami. Nina miała młodszą siostrę Ksenię. Małżeństwo rodziców Niny nie było szczęśliwe. Ojciec Niny został zamordowany przez bolszewików w 1919 roku. Jej siostra Ksenia przez kilka lat mieszkała na Long Island, razem z Anną Anderson, która twierdziła, że jest kuzynką – wielką księżną Anastazją Nikołajewną, córką cara Mikołaja II.
3 września 1922 Nina poślubiła Gruzina Pawła Aleksandrowicza Czawczawadze. Nina miała tylko jednego syna Davida. Mąż Niny zmarł w 1971, a ona w 1974, wieku 72 lat.

</doc>
<doc id="2628355" url="https://pl.wikipedia.org/wiki?curid=2628355" title="Demokracja Proletariatu">
Demokracja Proletariatu

Demokracja Proletariacka (włoski: Democrazia Proletaria, DP) – włoska komunistyczna partia polityczna.
Historia.
Ugrupowanie w zostało założone w 1975 roku na krótko przed wyborami które odbyły się rok później, wystartowała z nimi wspólnie z Proletariacką Partią Jedności. Na poziomie lokalnym dołączyły się do nich mniejsze grupy. W wyborach w 1976 proletariacka lista uzyskała 1,51 procenta poparcia. Głównym liderem ugrupowania był Mario Capanna, jeden z liderów studenckiego zrywu w 1968. Podczas kampanii wyborczej 1978, Peppino Impastato, czołowy działacz DP z Sycylii, został zamordowany przez mafię.
W wyborach do Europarlamentu w 1979 ugrupowanie uzyskało 0,7 procent poparcia i 1 mandat eurodeputowanego.
W wyborach do parlamentu w 1983 roku partia uzyskała 542,039 głosów (1.47%), w 1987 natomiast 642,161 głosów (1.66%) i 8 mandatów poselskich.
W dniu 9 czerwca 1991 r. kongres DP w Riccione podjął decyzję o połączeniu się partii z Odrodzeniem Komunistycznym.

</doc>
<doc id="2628356" url="https://pl.wikipedia.org/wiki?curid=2628356" title="Fort Samaipata">
Fort Samaipata

Fort Samaipata (hiszp. El Fuerte de Samaipata) – stanowisko archeologiczne w centralnej części Boliwii położone na skalnym wzgórzu na wysokości około 2 000 m n.p.m. Założony w III wieku. W XIV wieku po zdobyciu przez Inków przekształcone w centrum religijne. Po zdobyciu przez Hiszpanów fortyfikacje zostały rozbudowane do obszaru 40 ha. Centralną część stanowi czerwonawy masyw piaskowca, podzielony na dwie części: górną (zwaną "El Mirador") i dolną na której zachowały się wyryte figury geometryczne oraz wizerunki drapieżnych kotów i węży. Na południe od masywu znajdują się pozostałości zabudowań części administracyjno-mieszkalnej.

</doc>
<doc id="2628358" url="https://pl.wikipedia.org/wiki?curid=2628358" title="Tylko cień...">
Tylko cień...

"tylko cień..." – album aktora i piosenkarza Dariusza Kordka wydany przez wytwórnię New Abra w 1996 roku. Płyta została nagrana w Studiu Hendrix w Lublinie w tymże roku, a opiekę artystyczną sprawował nad nią Romuald Lipko. Był on także - wraz z Pawłem Skurą - jej producentem. Nagrania zostały zrealizowane przez Pawła Skurę i Leszka Wojtasa (tylko w przypadku utworu nr 3).
Album zawiera nową wersję piosenki "Kraty i drzwi", którą kilka lat wcześniej Dariusz Kordek śpiewał w plebiscycie Muzyczna Jedynka.

</doc>
<doc id="2628359" url="https://pl.wikipedia.org/wiki?curid=2628359" title="Ustawa o radcach prawnych">
Ustawa o radcach prawnych

Ustawa z dnia 6 lipca 1982 r. o radcach prawnych – polska ustawa, uchwalona przez Sejm PRL, regulująca kwestie związane z działalnością radców prawnych.
Ustawa określa:
Nowelizacje.
Ustawę znowelizowano wielokrotnie. Ostatnia zmiana weszła w życie w 2021 roku.

</doc>
<doc id="2628360" url="https://pl.wikipedia.org/wiki?curid=2628360" title="Ksenia Romanowa (1903–1965)">
Ksenia Romanowa (1903–1965)

Ksenia Gieorgijewna Romanowa, ros. "Ксения Георгиевна Романова" (ur. 22 sierpnia 1903 w Peterhofie, zm. 17 września 1965 w Nowym Jorku) – młodsza córka Jerzego Michajłowicza i jego żony Marii. Prawnuczka cara Mikołaja I. 
Ojciec Ksenii był rosyjskim księciem, a matka była Greczynką z duńskimi korzeniami. Ksenia miała starszą siostrę Ninę. Małżeństwo rodziców Niny i Ksenii nie było szczęśliwe. Ojciec Kseni został zamordowany przez bolszewików w 1919 roku. W 1917–1923 mieszkała w Londynie i była utrzymywana przez Anastazję Stewart, narzeczoną jej kuzyna Krzysztofa, księcia greckiego. 19 października 1921 w Paryżu wyszła za mąż za syna swojej patronki, Williama Batemana Leedsa (1902–1971). Z małżeństwa pochodzi jedyna córka Ksenii, Nancy ("Anastazja"; 1925-2006). Para rozwiodła się w 1930 roku. 10 sierpnia 1946 powtórnie wyszła za mąż za Hermana Juda. Zmarła w 1965 roku w wieku 62.

</doc>
<doc id="2628361" url="https://pl.wikipedia.org/wiki?curid=2628361" title="Tramwaje w Martigny">
Tramwaje w Martigny

Tramwaje w Martigny − zlikwidowany system komunikacji tramwajowej w szwajcarskiej miejscowości Martigny, działający w latach 1906−1956. 
Historia.
Powodem dla którego zbudowano w Martigny linię tramwajową była znaczna odległość dworca od miejscowości. Linię tramwajową o długości 1,9 km otwarto 24 października 1906. Na linii prowadzono zarówno ruch pasażerski i towarowy. Z powodu stale zmniejszających się przewozów linię zamknięto 31 grudnia 1956. 
Tabor.
Na linii eksploatowano 2 tramwaje Ce2/2 wyprodukowane w 1906. Oznaczono je nr 1 i 2. W 1952 wagony zostały poddane remontowi.

</doc>
<doc id="2628365" url="https://pl.wikipedia.org/wiki?curid=2628365" title="Konstantin Zilberman">
Konstantin Zilberman

Konstantin Siergiejewicz Zilberman (ros. Константин Сергеевич Зильберман, ur. 1895 w Moskwie, zm. w maju 1978 tamże) – funkcjonariusz radzieckiego aparatu bezpieczeństwa państwowego; zastępca naczelnika Głównego Zarządu Więziennictwa (GTU) NKWD w stopniu majora (zwolniony ze stanowiska 22 listopada 1946). Następnie pracował w randze pułkownika w Ministerstwie Spraw Wewnętrznych ZSRR. Po przejściu na emeryturę mieszkał w Moskwie. Pracował w dalszym ciągu jako naczelnik służby ochrony kolei w Ministerstwie Kolei ZSRR (ros. нач. Центрального отд. ВОХР МПС МПС СССР). Uczestniczył w zbrodni katyńskiej.

</doc>
<doc id="2628369" url="https://pl.wikipedia.org/wiki?curid=2628369" title="Tioarseniany">
Tioarseniany

Tioarseniany, nazwa systematyczna: tetrasulfidoarseniany(3−); – grupa związków chemicznych będących formalnie solami lub estrami nieznanego w stanie wolnym kwasu tioarsenowego o wzorze (siarkowy analog kwasu arsenowego). Sole tego kwasu mogą zawierać aniony (tioarseniany), (wodorotioarseniany) i (diwodorotioarseniany). Jon tioarsenianowy ma budowę tetraedryczną, a długość wiązania wynosi 2,22 Å.
Tioarseniany można otrzymać rozpuszczając pentasiarczek diarsenu w roztworze siarczku amonu, roztworach siarczków metali alkalicznych bądź zasadach:
W ostatnim przypadku powstają jednocześnie tioarseniany i arseniany, jednak mogą tworzyć się także aniony oksotioarsenianowe i .
W wyniku rozpuszczania trisiarczku diarsenu w roztworze siarczku zawierającym również siarkę powstają jony tioarsenianowe:
Tioarseniany dobrze rozpuszczają się w wodzie tworząc bezbarwne roztwory, których zakwaszenie powoduje strącanie się pentasiarczku diarsenu z wydzieleniem siarkowodoru:

</doc>
<doc id="2628375" url="https://pl.wikipedia.org/wiki?curid=2628375" title="Orłan (kombinezon)">
Orłan (kombinezon)

Orłan (ros. "Орлан") – seria rosyjskich kombinezonów budowanych przez NPP Zwiezda i używanych do spacerów kosmicznych od 1977. Są wykorzystywane przez kosmonautów z Rosji, Ameryki, Unii Europejskiej i Chin. W przeciwieństwie do amerykańskiego skafandra EMU, kosmonauta do kombinezonu "Orłan" wchodzi przez tylną część tego sprzętu, która jest szczelnie zamykana.
Warianty kombinezonu.
Orłan MKS.
Najnowsza wersja kombinezonu, użyta przy obsłudze m.in. "Nauki"
Inne użycie.
Kombinezony "Orłan" mają również 3 wersje treningowe:
Wszystkie testowe egzemplarze "Orłanów" znajdują się w Centrum Wyszkolenia Kosmonautów im. J. Gagarina w Gwiezdnym Miasteczku pod Moskwą.

</doc>
<doc id="2628383" url="https://pl.wikipedia.org/wiki?curid=2628383" title="TIRA (radar)">
TIRA (radar)

TIRA (Tracking &amp; Imaging Radar) – niemiecki eksperymentalny radar do wykrywania i śledzenia obiektów kosmicznych i powietrznych; jeden z dwóch największych na świecie radarów o takim zastosowaniu, obok amerykańskiego radaru Haystack. Położony koło miejscowości Wachtberg, między Kolonią a Koblencją. TIRA należy do Instytutu Fizyki Wysokich Częstotliwości i Technik Radarowych Towarzystwa Fraunhofera.
Stanowi podstawę naziemnego segmentu europejskiego systemu informacji o sytuacji w przestrzeni kosmicznej, tzw. space situational awarness.
Radar może pracować na falach o długości 22,5 centymetra (1,33 GHz, pasmo L) i 1,8 cm (16,7 GHz, pasmo Ku). Jego antena jest w całości ukryta pod kopułą o średnicy 49 metrów. Sama antena paraboliczna ma 34 metry średnicy i ogniskową 9 metrów. W położeniu poziomym do gruntu, wysokość od podłoża do osi anteny wynosi 30 metrów.
Tryb śledzenia:
Tryb zobrazowania:

</doc>
<doc id="2628387" url="https://pl.wikipedia.org/wiki?curid=2628387" title="Papirus Oxyrhynchus 846">
Papirus Oxyrhynchus 846

Papirus Oxyrhynchus 846, oznaczany skrótem P.Oxy.VI 0846 – fragment greckiego rękopisu Septuaginty spisany na papirusie, w formie kodeksu. Jest jednym z rękopisów odkrytych w Oksyrynchos, został skatalogowany pod numerem 846. Paleograficznie datowany jest na VI wiek n.e. Zawiera fragment 2 rozdziału Księgi Amosa (2:6-12). Jest oznaczany numerem 906 na liście rękopisów Septuaginty według klasyfikacji Alfreda Rahlfsa.
Fragment ten został opublikowany w 1908 roku przez Bernarda P. Grenfella i Artura S. Hunta w "The Oxyrhynchus Papyri", część VI.
Obecnie rękopis przechowywany jest w "The University Museum", Uniwersytetu Pensylwanii (E 3074).

</doc>
<doc id="2628389" url="https://pl.wikipedia.org/wiki?curid=2628389" title="Oznaczenia operacyjne samochodów Państwowej Straży Pożarnej">
Oznaczenia operacyjne samochodów Państwowej Straży Pożarnej

Oznaczenia operacyjne samochodów PSP – numery operacyjne mają podobne zadanie jak numery rejestracyjne na samochodach i mają za zadanie usprawnienie kierowania i prowadzenia działań ratowniczych poziomu interwencyjnego i taktycznego, poprzez przekazanie uczestnikom tych działań istotnych informacji o przynależności pojazdu (statku) do jednostki ochrony przeciwpożarowej, jego rodzaju oraz o kryterium radiowym. Od połowy 2002 roku samochody Państwowej Straży Pożarnej zostały oznakowane numerami operacyjnymi. Sposób oznakowania pojazdów, sprzętu: pływającego, silnikowego, pożarniczego określa załącznik do zarządzenia Komendanta Głównego Państwowej Straży Pożarnej z dnia […] zmieniające zarządzenie w sprawie gospodarki transportowej w jednostkach organizacyjnych Państwowej Straży Pożarnej.
Numer operacyjny jest umieszczany na samochodach straży pożarnych, oznakowanych jako pojazdy uprzywilejowane w ruchu drogowym oraz na statkach pożarniczych. Numer operacyjny jest umieszczany wyłącznie na tych pojazdach i statkach, które wykorzystują do łączności radiowej częstotliwości przyznane przez Ministra Spraw Wewnętrznych i Administracji dla Państwowej Straży Pożarnej.
Każdy wóz Państwowej Straży Pożarnej jest oznakowany numerem operacyjnym, który składa się z dwóch grup cyfr, rozdzielonych literą alfabetu polskiego, według następującego schematu: "XXX[z]YY", gdzie:
Przykłady:
Numer operacyjny zawiera istotne fragmenty kryptonimu radiowego pojazdu i odnosi się do jednego i tylko jednego samochodu lub statku. Naczepy pojazdów gaśniczych i specjalnych na stałe eksploatowane z jednym i tym samym ciągnikiem mogą nosić numer operacyjny ciągnika.
Numer operacyjny lub numer na sprzęcie powinien mieć barwę kontrastującą z elementem lub nadwoziem, na którym został umieszczony. Numer operacyjny lub numer na sprzęcie powinien mieć barwę:
Uwaga:
Sufiks "(YY)" na wozach ochotniczej straży pożarnej nie mają związku z pełnionymi przez te pojazdy funkcji. Sufiks dotyczy tylko PSP. 
Prefiks.
Składa się z trzech znaków (cyfr) X1, X2, X3.
X1 może przyjmować wartości:
Cyfra oznaczona jako X2 może przyjmować wartości:
Cyfra oznaczona jako X3 może przyjmować wartości:
Cyfry oznaczone jako X2 oraz X3 mogą w szczególnym przypadku przyjmować wartości:

</doc>
<doc id="2628390" url="https://pl.wikipedia.org/wiki?curid=2628390" title="Warta (fabryka)">
Warta (fabryka)

Częstochowskie Zakłady Przemysłu Lniarskiego "Warta"- zakład przemysłowy w Częstochowie istniejący w latach 1896-1995. Produkował przędzę i tkaniny jutowe. Obecnie w dawnych budynkach zakładu mieści się park handlowy "Warta". Leżał nad rzeką Wartą, na Starym Mieście.
Historia.
W 1895 roku powstała Przędzalnia i Tkalnia Juty "Warta". Hale fabryczne znajdowały się na wyspie utworzonej przez wybudowany w 1867 roku kanał Kohna, będący sztuczną odnogą rzeki Warty. Kanał wybudował właściciel leżących obok Zakładów "Warty", papierni i młyna, Wilhelm (Berek) Kohn. Do zakładów prowadziły dwa mosty. W 1912 dawni pracownicy "Warty"- kierownik tkalni i główny księgowy założyli w pobliskim Gnaszynie fabrykę wyrobów jutowych, późniejszy Wigolen. Częściowo zdemontowane w okresie I wojny światowej zakłady "Warty", podjęły produkcję w 1918 roku, jednakże brak rynków zbytu hamował produkcję. Po zyskaniu odbiorców zagranicznych możliwe stało się w latach 1925-1928 zwiększenie produkcji i rozwój zakładów, zahamowany jednak kryzysem gospodarczym. W 1934 roku zakłady stały się spółką akcyjną o kapitale polskim. Dalszy rozwój fabryki i produkcji zahamował wybuch II wojny światowej. Zdewastowane przez okupanta zakłady zostały w czasie wojny zamienione na fabrykę amunicji. Podczas okupacji niemieckiej jako lekarz pracował w zakładzie Edward Hanke, działacz społeczny i niepodległościowy.
Po 1945 roku uruchomiono częściowo produkcję poza zakładem macierzystym, a po odzyskaniu maszyn w latach 1946-1948 wznowiono działalność zakładów. W 1949 roku powstało przedsiębiorstwo o nazwie Częstochowskie Zakłady Przemysłu Lniarskiego "Warta". Inwestycje w latach 1950-1968 pozwoliły na powiększenie i modernizację zakładu oraz wydatny wzrost produkcji. Produkowano tu przędzę, nici jutowe, tkaniny jutowe surowe oraz wykończone i worki. W 1994 roku maszyny przędzalnicze zostały sprzedane do Indii. 31 grudnia 1992 roku „Warta” została postawiona w stan likwidacji, a jej upadłość nastąpiła we wrześniu 1995 roku. W 1999 roku rozebrano wieżę ciśnień stojącą na terenie zakładów. W 2001 roku zburzono budynki papierni i młyna, a kanał zasypano gruzem tworząc ulicę Kanał Kohna.

</doc>
<doc id="2628391" url="https://pl.wikipedia.org/wiki?curid=2628391" title="Upuaut (robot)">
Upuaut (robot)

Upuaut – nazwa robota skonstruowanego przez niemieckiego inżyniera Rudolfa Gantenbrinka, który został użyty do badania korytarza w piramidzie Cheopsa.
22 marca 1993 robot został wprowadzony do jednego z dwóch szybów (południowego) odchodzących od Komory Królowej. 
Robot był w istocie łazikiem o napędzie elektrycznym o wymiarach 37 x 12 cm, zaopatrzony w kamerę wideo marki Sony.

</doc>
<doc id="2628395" url="https://pl.wikipedia.org/wiki?curid=2628395" title="Tomás Campos">
Tomás Campos

Tomás Alberto Campos Alejandre (ur. 14 września 1975 w Tuxpan) – meksykański piłkarz występujący na pozycji defensywnego pomocnika.
Kariera klubowa.
Campos jest wychowankiem stołecznego zespołu Cruz Azul, do którego seniorskiej drużyny został włączony w wieku 25 lat po kilku sezonach gry w drugoligowych rezerwach – Cruz Azul Hidalgo. W meksykańskiej Primera División zadebiutował 25 marca 2000 w zremisowanym 1:1 spotkaniu z Atlasem, natomiast premierowego gola strzelił 7 maja tego samego roku w wygranej 4:0 konfrontacji z Monterrey po bezpośrednim uderzeniu z rzutu wolnego. Szybko wywalczył sobie miejsce w wyjściowej jedenastce i już w 2001 roku dotarł z Cruz Azul do finału Copa Libertadores, przegrywając tam jednak z ekipą Boca Juniors w serii rzutów karnych. Był to jego jedyny sukces odniesiony z tym klubem, gdyż przez następne pięć lat, mimo regularnej gry w pierwszym składzie, nie zdołał odnieść z Cruz Azul większych osiągnięć. Ogółem w barwach swojej macierzystej drużyny strzelił cztery gole w 227 ligowych meczach.
Latem 2006 Campos na zasadzie półrocznego wypożyczenia zasilił klub Tigres UANL z miasta Monterrey, natomiast w wiosennym sezonie Clausura 2007 reprezentował barwy Jaguares de Chiapas. W obydwóch drużynach nie zdołał wywalczyć sobie pewnego miejsca w pierwszej jedenastce i w lipcu 2007 odszedł do drugoligowego Indios de Ciudad Juárez. Tam z miejsca został jednym z najjaśniejszych punktów ekipy i już po roku wydatnie pomógł Indios wywalczyć premierowy w historii klubu awans do najwyższej klasy rozgrywkowej. Tam zespół z Ciudad Juárez spędził dwa sezony, po czym spadł z powrotem do Liga de Ascenso. Campos karierę zakończył w wieku 36 lat, kiedy to klub Indios został rozwiązany, do końca pozostając kluczowym zawodnikiem drużyny, występującej wówczas w drugiej lidze.
Kariera reprezentacyjna.
W seniorskiej reprezentacji Meksyku Campos zadebiutował 1 lipca 2001 w wygranym 1:0 spotkaniu z USA, wchodzącym w skład eliminacji do Mistrzostw Świata 2002, na które jego ekipa się ostatecznie zakwalifikowała. Pierwszą i jedyną bramkę w kadrze narodowej zdobył 31 października tego samego roku w wygranym 4:1 meczu towarzyskim z Salwadorem. W 2002 roku został powołany przez selekcjonera Javiera Aguirre na Złoty Puchar CONCACAF, gdzie rozegrał wszystkie trzy mecze, natomiast Meksykanie odpadli w ćwierćfinale. Swój bilans reprezentacyjny Campos zamknął na jednym strzelonym golu w sześciu konfrontacjach.

</doc>
<doc id="2628397" url="https://pl.wikipedia.org/wiki?curid=2628397" title="Tomás Alberto Campos">
Tomás Alberto Campos



</doc>
<doc id="2628399" url="https://pl.wikipedia.org/wiki?curid=2628399" title="System wymiany ofert">
System wymiany ofert

System wymiany ofert lub system wielokrotnego oferowania (z ang. multiple listing system lub multiple listing service – MLS) – system, w ramach którego pośrednicy w obrocie nieruchomościami wymieniają się informacjami o ofertach i klientach poszukujących.
Jak działa MLS.
Platformy MLS działają pod nadzorem Stowarzyszeń Pośredników w Obrocie Nieruchomościami i skupiają ich członków. Biura nieruchomości publikują w ramach sieci MLS oferty nieruchomości, które widoczne są dla innych jej uczestników. Dzięki temu biura nieruchomości mogą ze sobą współpracować przy dopasowywaniu ofert i klientów poszukujących dzieląc się przy tym prowizją od transakcji.
Historia.
Początkowo współpraca między pośrednikami w obrocie nieruchomościami miała wymiar lokalny. Informacje o ofertach i klientach poszukujących były przekazywane ustnie w trakcie spotkań organizowanych przez lokalne stowarzyszenia. Wymiana informacji o ofertach i poszukujących pozwoliła na szybsze finalizowanie transakcji i generowanie dodatkowych zysków z podziału prowizji. Działanie współczesnych sieci MLS opiera się na narzędziach internetowych, dzięki którym biura nieruchomości mogą się wymieniać informacjami szybciej i na większą skalę. 
MLS w Polsce.
Również w Polsce specjaliści w obrocie nieruchomościami wykorzystują platformy MLS. Działające na terenie polski Stowarzyszenia jak WSPON (Warszawskie Stowarzyszenie Pośredników w Obrocie Nieruchomościami), BCK SPON (Bielsko Częstochowsko Katowickie Stowarzyszenie Pośredników w Obrocie Nieruchomościami), DOSPON (Dolnośląskie Stowarzyszenie Pośredników w Obrocie Nieruchomościami, ZSPON (Zachodniopomorskie Stowarzyszenie Pośredników Obrotu Nieruchomościami) korzystają z systemów oprogramowanych przez wiodących, polskich dostawców oprogramowania, przeznaczonego dla agencji pośrednictwa w obrocie nieruchomościami. 
Pośrednicy w Polsce nie zawierają wielu transakcji z użyciem platformy MLS, ponieważ w Polsce dominują umowa bez wyłączności (jedna oferta w wielu biurach), których nie można wprowadzać do platformy MLS. System MLS z założenia przeznaczony jest do obsługi umów na wyłączność. Umowy na wyłączność w przeciwieństwie do umów otwartych oznaczają, że nieruchomością opiekuje się tylko jedno biuro nieruchomości. Z racji tego ograniczenia na terenie Polski (oprócz zarejestrowanych stowarzyszeń) podejmowanych jest wiele inicjatyw niezależnych grup i sieci współpracujących ze sobą biur nieruchomości, które wymieniają się nie tylko ofertami z umową na wyłączność, ale i ofertami z umowami otwartymi. Przykładem są sieci DOMES (działająca na terenie woj. kujawsko-pomorskiego, Centralny Bank Nieruchomości (działający głównie w Polsce centralnej), Lider House (dawniej BKN – Białostocka Korporacja Nieruchomości, działająca na terenie woj. podlaskiego i warmińsko-mazurskiego), FairplayMLS (zrzeszający biura nieruchomości z całej Polski).

</doc>
<doc id="2628404" url="https://pl.wikipedia.org/wiki?curid=2628404" title="Jerzy Stanisław Dembowski">
Jerzy Stanisław Dembowski

Jerzy Stanisław Dembowski vel Dębowski (ur. 15 kwietnia 1899 w Krakowie, zm. w kwietniu 1940 w Charkowie) – major piechoty Wojska Polskiego. Kawaler Orderu Virtuti Militari, ofiara zbrodni katyńskiej.
Życiorys.
Urodził się 15 kwietnia 1899 roku w Krakowie, w rodzinie Józefa i Heleny z Urnlaufów. W latach 1912–1914 należał do Sokoła w Krakowie. W sierpniu 1914 roku wstąpił do Legionów Polskich i został przydzielony do 5 pułku piechoty. Po kryzysie przysięgowym został wcielony do cesarskiej i królewskiej armii i skierowany na front włoski.
W listopadzie 1918 roku wstąpił do Wojska Polskiego i jako dowódca kompanii służył w 34 pułku piechoty. W szeregach pułku brał udział w wojnie z bolszewikami. W dniach 3 i 4 sierpnia 1920 roku w bitwach pod Jabłonką odznaczył się nieprzeciętną odwagą, za co został odznaczony Orderem Virtuti Militari.
3 maja 1922 roku został zweryfikowany w stopniu porucznika ze starszeństwem z dniem 1 czerwca 1919 roku i 1133. lokatą w korpusie oficerów piechoty. 1 grudnia 1924 roku został mianowany kapitanem ze starszeństwem z 15 sierpnia 1924 roku i 460. lokatą w korpusie oficerów piechoty. W maju 1925 roku został przydzielony z 34 pp do PKU Bielsk na stanowisko oficera instrukcyjnego. W marcu 1926 roku, w związku z likwidacją stanowiska oficera instrukcyjnego, został przeniesiony do 35 pułku piechoty w Brześciu na stanowisko oficera przysposobienia wojskowego. Z dniem 15 października 1927 roku został przeniesiony służbowo na dziewięciomiesięczny kurs instruktorów wychowania fizycznego w Centralnej Wojskowej Szkole Gimnastyki i Sportów w Poznaniu. Na przełomie lat 20. i 30. zmienił nazwisko z Dębowski na Dembowski. W 1932 roku służył w Dowództwie Okręgu Korpusu I w Warszawie w 1 Okręgowym Urzędzie Wychowania Fizycznego i Przysposobienia Wojskowego. 4 lutego 1934 roku został mianowany majorem ze starszeństwem z dniem 1 stycznia 1934 roku i 23. lokatą w korpusie oficerów piechoty. W kwietniu tego roku został przeniesiony do 3 pułku strzelców podhalańskich w Bielsku na stanowisko dowódcy batalionu. 20 lipca 1936 roku został dowódcą batalionu KOP „Wołożyn”. W 1939 roku został przeniesiony do batalionu KOP „Skole” na stanowisko dowódcy batalionu. Na czele tego oddziału walczył w kampanii wrześniowej między innymi w obronie Lwowa.
W czasie walk dostał się do sowieckiej niewoli. Przebywał w obozie w Starobielsku. Wiosną 1940 roku został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 roku spoczywa na Cmentarzu Ofiar Totalitaryzmu w Charkowie.

</doc>
<doc id="2628406" url="https://pl.wikipedia.org/wiki?curid=2628406" title="Michele Didoni">
Michele Didoni

Michele Didoni (ur. 7 marca 1974 w Mediolanie) – włoski lekkoatleta chodziarz, mistrz świata.
Zdobył brązowy medal w chodzie na 10 000 metrów na mistrzostwach Europy juniorów w 1991 w Salonikach. Zajął 6. miejsce na tym dystansie na mistrzostwach świata juniorów w 1992 w Seulu. Zwyciężył w chodzie na 10 000 metrów na mistrzostwach Europy juniorów w 1993 w San Sebastián.
Na halowych mistrzostwach Europy w 1994 w Paryżu zajął 4. miejsce w chodzie na 5000 metrów. Był 10. w chodzie na 20 kilometrów na mistrzostwach Europy w 1994 w Helsinkach. Zajął 5. miejsce w chodzie na 20 kilometrów podczas Pucharu Świata w 1995 w Pekinie.
W wieku 21 lat sprawił olbrzymią niespodziankę zdobywając złoty medal w chodzie na 20 kilometrów na mistrzostwach świata w 1995 w Göteborgu. Na igrzyskach olimpijskich w 1996 w Atlancie zajął na tym dystansie 34. miejsce. Zajął 64. miejsce w chodzie na 20 kilometrów w Pucharze Świata w 1997 w Podiebradach.
Zdobył srebrny medal w chodzie na 20 kilometrów na igrzyskach śródziemnomorskich w 1997 w Bari, za swym rodakiem Giovannim De Benedictisem. Na mistrzostwach świata w 1997 w Atenach był na tym dystansie siódmy. Zajął 11. miejsce na tym dystansie na mistrzostwach Europy w 1998 w Budapeszcie.
W Pucharze Świata w 1999 w Mézidon-Canon Didoni wystąpił w chodzie na 50 kilometrów, w którym zajął 58. miejsce. Był 10. w chodzie na 20 km na mistrzostwach świata w 1999 w Sewilli. Zajął 14. miejsce na 20 km w Pucharze Europy w chodzie w 2000 w Eisenhüttenstadt.
Zajął 11. miejsce w chodzie na 20 km na igrzyskach olimpijskich w 2000 w Sydney. Został zdyskwalifikowany w chodzie na tym dystansie na mistrzostwach Europy w 2002 w Monachium. Zajął 16. miejsce w tej konkurencji na mistrzostwach świata w 2003 w Paryżu. Nie ukończył chodu na 20 km w Pucharze Świata w 2004 w Naumburgu.
Na igrzyskach śródziemnomorskich w 2005 w Almeríi zdobył brązowy medal w chodzie na 20 km.
Didoni był mistrzem Włoch w chodzie na 10 000 metrów w 1994, 1996, 1996 i 2001, w chodzie na 20 kilometrów w 1995 oraz w chodzie na 50 kilometrów w 1998.
Rekordy życiowe Didoniego:

</doc>
<doc id="2628411" url="https://pl.wikipedia.org/wiki?curid=2628411" title="Multiple listing system">
Multiple listing system



</doc>
<doc id="2628414" url="https://pl.wikipedia.org/wiki?curid=2628414" title="MPK Inowrocław">
MPK Inowrocław



</doc>
<doc id="2628416" url="https://pl.wikipedia.org/wiki?curid=2628416" title="Jorge Martínez (ur. 1973)">
Jorge Martínez (ur. 1973)

Jorge Daniel Martínez (ur. 20 czerwca 1973 w Montecarlo) – argentyński piłkarz, grający podczas kariery na pozycji obrońcy.
Kariera klubowa.
Jorge Daniel Martínez rozpoczął karierę w klubie Deportivo Mandiyú w 1993. W lidze argentyńskiej zadebiutował 12 września 1993 w wygranym 3-1 meczu z Newell's Old Boys Rosario. W latach 1995-1998 byłm zawodnikiem Independiente. Sezon 1998-1999 spędził w River Plate, z którego wyjechał do hiszpańskiego Realu Saragossa. Sezon w Realu był zupełnie nieudany, gdyż Martínez rozegrał 6 minut w lidze hiszpańskiej w wygranym 4-0 meczu Realem Oviedo 29 sierpnia 1999.
Po powrocie do Argentyny został ponownie zawodnikiem Independiente. W sezonie 2001/02 występował w Boca Juniors. Kolejne dwa lata był zawodnikiem Colóna Santa Fe, by potem po raz trzeci zostać zawodnikiem Independiente. W latach 2005-2006 był zawodnikiem Olimpo Bahía Blanca, a po jego spadku z ekstraklasy został zawodnikiem Nueva Chicago Buenos Aires. W 2007 powrócił do Olimpo, z którym w 2008 po raz drugi raz spadł z pierwszej ligi. Piłkarską karierę Martínez zakończył w 2010 w drugoligowym CA Platense.
Kariera reprezentacyjna.
W reprezentacji Argentyny Martínez zadebiutował 11 czerwca 1997 w zremisowanym 0-0 meczu z Ekwadorem podczas Copa América. Na tym turnieju wystąpił w trzech meczach z Ekwadorem, Chile i ćwierćfinałowym z Peru, w który był jego ostatnim meczem w reprezentacji. Ogółem w barwach "albicelestes" wystąpił w 3 meczach.

</doc>
<doc id="2628419" url="https://pl.wikipedia.org/wiki?curid=2628419" title="Kazimierz Józef Węgrzyn">
Kazimierz Józef Węgrzyn

Kazimierz Józef Węgrzyn (ur. 1 stycznia 1947 w Miejscu Piastowym) – polski poeta. Zadebiutował w 1977 roku na łamach Gościa Niedzielnego. W 1979 roku wyszedł jego debiutancki tomik poezji "Próba samookreślenia". Za wydany w podziemnej oficynie “Śląsk” tom “Czarne kwiaty” (1984 r.) otrzymał nagrodę specjalną Śląsko-Dąbrowskiego Komitetu Kultury Niezależnej. Jest członkiem Stowarzyszenia Pisarzy Polskich Oddział Katowice. W 1967 roku rozpoczął pracę w Zespole Szkół Specjalnych im. dr. Stanisława Kopczyńskiego przy Wojewódzkim Centrum Pediatrii "Kubalonka" w Istebnej, gdzie mieszka. Otrzymał Nagrodę Ministra Kultury i Dziedzictwa Narodowego, Nagrodę Polonia Pro Arte za Dzieło Pogłębiające Pamięć i Godność Polaków, Nagrodę im. ks. Leopolda Szersznika. Publikował w kraju oraz w Stanach Zjednoczonych i Kanadzie.

</doc>
<doc id="2628421" url="https://pl.wikipedia.org/wiki?curid=2628421" title="Mathéo Tuscher">
Mathéo Tuscher

Mathéo Tuscher (ur. 12 grudnia 1996 roku w Noville) – szwajcarski kierowca wyścigowy francuskiego pochodzenia.
Życiorys.
Chińska Formuła Pilota.
Matheo karierę rozpoczął w roku 2004, od startów w kartingu. W 2011 roku zadebiutował w serii wyścigów samochodów jednomiejscowych – nowo utworzonej Chińskiej Formule Pilota. Już w pierwszym podejściu zdominował w niej rywalizację, wygrywając osiem z dwunastu rozegranych wyścigów (w tym dziesięciokrotnie startował z pole position oraz ośmiokrotnie uzyskał najszybsze okrążenie). Startował z czeską licencją.
Formuła 2.
W sezonie 2012 zmieniwszy licencję na szwajcarską, rozpoczął starty w Formule 2. Już w pierwszej sesji kwalifikacyjnej (na torze Silverstone) okazał się najlepszy. W wyścigu jednak musiał uznać wyższość bardziej doświadczonych kierowców i ostatecznie dojechał na szóstej lokacie. W końcu zdołał jednak osiągnąć dwa zwycięstwa: w sobotnim wyścigu na torze Circuit Paul Ricard i w pierwszym wyścigu na torze Autodromo Nazionale Monza. Z dorobkiem 210 punktów został wicemistrzem serii.
Formuła Renault 3.5.
W sezonie 2013 Tuscher pojawił się w Formule Renault 3.5. Zastąpił on podczas rundy na torze Ciudad del Motor de Aragón francuza Emmanuela Pigeta w zespole Zeta Corse. Oba wyścigi ukończył na 22 pozycji. W klasyfikacji generalnej został sklasyfikowany na 30 miejscu.
Seria GP3.
Na sezon 2014 Szwajcar podpisał kontrakt ze szwajcarską ekipą Jenzer Motorsport na starty w serii GP3. Wystartował łącznie w osiemnastu wyścigach, spośród których raz stanął na podium - był drugi w drugim wyścigu w Barcelonie. Uzbierał łącznie 29 punktów, które zapewniły mu dwunaste miejsce w końcowej klasyfikacji kierowców.
W roku drugim roku współpracy ze szwajcarskim zespołem Mattheo zaliczył regres wyników. Ani razu nie stanął na podium i zdobył mniej punktów (dwadzieścia dwa). Ponownie pięciokrotnie jednak meldował się w czołowej dziesiątce. Najwyższa pozycję odnotował w niedzielnej rywalizacji na torze Spa-Francorchamps, gdzie był czwarty. W klasyfikacji generalnej również zanotował spadek - został sklasyfikowany na 13. miejscu.
Mistrzostwa Świata Samochodów Długodystansowych.
W 2015 roku Tuscher zadebiutował w Mistrzostwa Świata Samochodów Długodystansowych. Reprezentując ekipę Rebellion Racing w klasie LMP1, partnerował Szwajcarowi Alexandre Imperatoriemu i Dominikowi Kraihamerowi. Pierwszego startu w Szanghaju nie ukończył, natomiast wyścig w Bahrain International Circuit zakończył na jedenastej lokacie. Pół punktu sklasyfikowało go na 32. miejscu w klasyfikacji generalnej.

</doc>
<doc id="2628424" url="https://pl.wikipedia.org/wiki?curid=2628424" title="Marco Garcés">
Marco Garcés

Marco Antonio Garcés Ramírez (ur. 7 listopada 1972 w mieście Meksyk) – meksykański piłkarz występujący na pozycji środkowego pomocnika.
Kariera klubowa.
Garcés pochodzi ze stołecznego miasta Meksyk i jest wychowankiem tamtejszego zespołu Cruz Azul. W meksykańskiej Primera División zadebiutował 4 września 1994 w wygranym 5:2 spotkaniu z Toros Neza i w tym samym sezonie – 1994/1995 – wywalczył ze swoją ekipą wicemistrzostwo Meksyku. Premierowego gola w najwyższej klasie rozgrywkowej strzelił 13 listopada 1996 w zremisowanej 3:3 konfrontacji z Necaxą. Do końca swojego pobytu w Cruz Azul pozostawał jednak rezerwowym drużyny. Dwa razy z rzędu – w sezonach 1996 i 1997 – triumfował z tym klubem w Pucharze Mistrzów CONCACAF, natomiast podczas rozgrywek Invierno 1997 osiągnął pierwsze w karierze mistrzostwo Meksyku. Wiosną 1998 przeszedł do drużyny Tecos UAG, której barwy reprezentował przez pół roku, po czym odszedł do Chivas de Guadalajara, gdzie pojawił się na ligowych boiskach jedynie dwukrotnie.
W lipcu 1999 Garcés został zawodnikiem ekipy CF Pachuca, prowadzonej przez trenera Javiera Aguirre. Już w pierwszym sezonie w nowym klubie – Invierno 1999 – zdobył drugie w karierze i premierowe w historii klubu mistrzostwo Meksyku, będąc jednak na ogół rezerwowym zawodnikiem zespołu i miejsce w wyjściowej jedenastce wywalczył sobie dopiero rok później. W wiosennych rozgrywkach Verano 2001 zanotował tytuł wicemistrzowski, za to już pół roku później, podczas fazy Invierno 2001, po raz drugi osiągnął z Pachucą mistrzostwo kraju. W 2002 roku triumfował w rozgrywkach Pucharu Mistrzów CONCACAF, za to w sezonie Apertura 2003 czwarty raz w karierze wywalczył tytuł mistrza Meksyku. Ogółem w barwach Pachuki rozegrał 133 ligowe konfrontacje, w których pięciokrotnie wpisywał się na listę strzelców. Karierę zakończył w wieku 33 lat jako zawodnik swojej macierzystej ekipy, Cruz Azul. W późniejszym czasie pracował jako nadzorca działu skautingu w Pachuce.
Kariera reprezentacyjna.
W 2002 roku Garcés został powołany przez selekcjonera Javiera Aguirre do seniorskiej reprezentacji Meksyku na Złoty Puchar CONCACAF, gdzie 19 stycznia w wygranym 1:0 meczu fazy grupowej z Salwadorem zadebiutował w kadrze narodowej. Premierowego i jedynego gola zdobył w niej już dwa dni później, w wygranej 3:1 konfrontacji z Gwatemalą, również w fazie grupowej. Ostatecznie Meksykanie odpadli z turnieju w ćwierćfinale, natomiast Garcés wystąpił we wszystkich trzech spotkaniach, a swój bilans reprezentacyjny zamknął ostatecznie na czterech konfrontacjach.

</doc>
<doc id="2628426" url="https://pl.wikipedia.org/wiki?curid=2628426" title="Multiple listing service">
Multiple listing service



</doc>
<doc id="2628427" url="https://pl.wikipedia.org/wiki?curid=2628427" title="Kerodon rupestris">
Kerodon rupestris



</doc>
<doc id="2628428" url="https://pl.wikipedia.org/wiki?curid=2628428" title="Mistrzostwa świata w snookerze 2012">
Mistrzostwa świata w snookerze 2012



</doc>
<doc id="2628429" url="https://pl.wikipedia.org/wiki?curid=2628429" title="Dino Zamparelli">
Dino Zamparelli

Dino Zamparelli (ur. 5 października 1992 w Bristolu) – brytyjski kierowca wyścigowy. Syn Mike’a, byłego kierowcy motorowodnej Formuły 1 – F1 Powerboat Racing.
Życiorys.
Zamparelli karierę rozpoczął w roku 2000, od startów w kartingu. W 2007 roku zadebiutował w serii wyścigów samochodów jednomiejscowych – Mistrzostwach Juniorów Ginetta. W pierwszym sezonie startów Zamparelli uzyskał pulę ponad stu punktów, dzięki czemu zmagania zakończył na 13. miejscu (nie został sklasyfikowany w zimowym cyklu). W drugim zdominował rywalizację, będąc w piętnastu z dwudziestu czterech wyścigów na podium, z czego dziesięciokrotnie na najwyższym stopniu.
Pod koniec 2008 roku zadebiutował w Formule Renault, a konkretnie w jej portugalsko-zimowym cyklu. Zdobywszy skromne dwa punkty, rywalizację ukończył na odległej 25. pozycji. W kolejnym sezonie brał udział w Brytyjskiej Formule Renault BARC. Będąc dziewięciokrotnie w pierwszej trójce (trzykrotnie zwyciężył oraz sięgnął po pierwsze pole startowe, w tym dwukrotnie na torze Donington Park), Zamparelli zmagania zakończył na 3. lokacie. Pod koniec roku ponownie wystartował w zimowej edycji – tym razem w jej brytyjskim odpowiedniku. Punktując we wszystkich czterech startach, sklasyfikowany został na 6. miejscu. Warto odnotować, iż w ostatnich dwóch sezonach startował z włoską licencją.
Na skutek problemów finansowych, Zamparelli zaliczył udział w zaledwie dwóch rundach. W kwietniu wystąpił w inauguracyjnej eliminacji Włoskiej Formuły 3 (w Misano), natomiast w październiku w kończącej sezon Brytyjskiej Formule Renault BARC (na torze Truxton). W pierwszej z nich był daleki od zdobyczy punktowej (dwukrotnie dwudziesta lokata), natomiast w drugiej uplasował się na wysokiej szóstej i czwartej pozycji, dzięki czemu w końcowej klasyfikacji zajął 18. lokatę.
W sezonie 2011 Zamparelli po raz drugi wystartował w pełnym wymiarze, w brytyjskiej serii ze stowarzyszenia BARC. Brytyjczyk zanotował znakomity powrót, sięgając po tytuł mistrzowski. W ciągu dwunastu wyścigów, Zamparelli ośmiokrotnie stanął na podium, z czego czterokrotnie na najwyższym stopniu (zdominował rywalizację w Truxton). Poza tym aż siedmiokrotnie sięgał po pole position oraz czterokrotnie ustanowił najlepszy czas okrążenia.
W 2012 roku Brytyjczyk zadebiutował w Formule 2. Zamparelli dwukrotnie stanął na podium, plasując się na trzeciej lokacie podczas startów na torze w Wielkiej Brytanii oraz na Węgrzech. Zdobyte punkty sklasyfikowały go na 8. miejscu
W sezonie 2013 startował w serii GP3 z zespołem Marussia Manor Racing. W ciągu piętnastu wyścigów, w których wystartował, ani raz nie zdołał stanąć na podium. Z dorobkiem trzynastu punktów został sklasyfikowany na osiemnastej pozycji w klasyfikacji generalnej.
Na sezon 2014 Brytyjczyk podpisał kontrakt z francuską ekipą ART Grand Prix. Wystartował łącznie w osiemnastu wyścigach, spośród których sześciokrotnie stawał na podium. Był drugi w wyścigach w Niemczech, Budapeszcie, Belgii i we Włoszech Uzbierał łącznie 126 punktów, które zapewniły mu siódme miejsce w końcowej klasyfikacji kierowców.
Wyniki.
Podsumowanie.
† – Zamparelli nie był zaliczany do klasyfikacji.

</doc>
<doc id="2628430" url="https://pl.wikipedia.org/wiki?curid=2628430" title="Zespół Szkół Ekonomicznych im. Mikołaja Kopernika w Olsztynie">
Zespół Szkół Ekonomicznych im. Mikołaja Kopernika w Olsztynie

Zespół Szkół Ekonomicznych im. Mikołaja Kopernika w Olsztynie – publiczna szkoła średnia, mieszcząca się przy ulicy Bałtyckiej, istniejąca od 1945 roku. Była to druga po Liceum Komunikacyjnym szkoła zawodowa na wyzwolonych ziemiach Warmii i Mazur.
Technikum nr 7 kształci młodzież w kierunkach:
Historia.
Powołano ją do życia w roku szkolnym 1945/46 pod nazwą „Państwowe Koedukacyjne Gimnazjum Kupieckie i Liceum Handlowe w Olsztynie”.
Na przestrzeni czasu zamieniały się nazwy szkoły, zmieniało się jej lokum, rodziły się nowe samodzielnie istniejące szkoły o profilu ekonomicznym jak Technikum Finansowe przemianowane potem w Technikum Ekonomiczne dla Pracujących. Od roku szkolnego 1968/69 równolegle pracują dwie szkoły młodzieżowe pod nazwą Liceum Ekonomiczne nr 1 im. M. Kopernika i Liceum Ekonomiczne nr 2, powstaje też Policealne Studium Ekonomiczne. W 1973 wszystkie te szkoły łączą się w jeden zespół, a od 1977 istnieją jako Zespół Szkół Ekonomicznych im. M. Kopernika z siedzibą na ul. Bałtyckiej 37.
30 stycznia 1967 roku przy ulicy Bałtyckiej 37 przekazano do użytku nowy gmach Technikum Ekonomicznego z 16 dużymi salami wykładowymi, 2 gabinetami naukowymi i salą gimnastyczną. Przy szkole usytuowano też bursę na blisko 300 uczniów.

</doc>
<doc id="2628431" url="https://pl.wikipedia.org/wiki?curid=2628431" title="Łukasz Oślizło">
Łukasz Oślizło

Łukasz Oślizło (ur. 14 maja 1989 w Mikołowie) – polski lekkoatleta specjalizujący się w biegach długich.
W 2009 i 2011 startował w finałowym biegu na 3000 metrów z przeszkodami podczas młodzieżowych mistrzostw Europy. Finalista mistrzostw Europy z 2012. 
Bez sukcesów trzykrotnie w karierze brał udział w mistrzostwach Europy w biegach na przełaj (2008, 2009, 2011). 
Medalista mistrzostw Polski seniorów ma w dorobku trzy srebrne medale (Mikołów 2012 – bieg na 10 000 metrów, Bielsko-Biała 2012 – bieg na 3000 metrów z przeszkodami, Białystok 2017 - bieg na 3000 metrów z przeszkodami). Stawał na podium halowych mistrzostw kraju zdobywając dotychczas jeden brąz (Spała 2012 – bieg na 3000 metrów). Medalista młodzieżowych mistrzostw kraju.
Rekordy życiowe: bieg na 10 000 metrów – 28:57,12 (21 kwietnia 2012, Mikołów); bieg na 3000 metrów z przeszkodami – 8:27,61 (7 lipca 2012, Bottrop); bieg na 3000 metrów w hali – 8:04,59 (26 lutego 2012, Spała). 5 kwietnia 2014 roku w Akademickich Mistrzostwach Polski zdobył złoty medal na dystansie 9 km z czasem 28:29. 

</doc>
<doc id="2628434" url="https://pl.wikipedia.org/wiki?curid=2628434" title="Ivan Golac">
Ivan Golac

Ivan Golac, cyr. Ивaн Гoлaц (ur. 15 czerwca 1950 w Koprivnicy) – serbski piłkarz grający na pozycji obrońcy, trener piłkarski.
Kariera piłkarska.
Kariera klubowa.
Jest wychowankiem FK Partizan, w którym rozpoczął swoją profesjonalną karierę. W 1978 roku wyjechał do Anglii, gdzie podpisał kontrakt z Southampton F.C. W 1982 został wypożyczony do A.F.C. Bournemouth, a w 1983 do Manchester City F.C. W 1983 powrócił do Jugosławii, gdzie bronił barw klubu Belasica Strumica, ale w 1984 powrócił do Southampton F.C. W 1985 po krótkiej przygodzie z Portsmouth F.C. zakończył karierę piłkarską.
Kariera reprezentacyjna.
Ivan Golac rozegrał w reprezentacji Jugosławii 1 mecz.
Kariera szkoleniowa.
Po zakończeniu kariery piłkarskiej rozpoczął pracę szkoleniową. We wrześniu 1989 objął stanowisko pierwszego trenera FK Partizan. W 1992 trenował Torquay United F.C., a w latach 1993–1995 szkocki Dundee United F.C. Potem pracował bez sukcesów w całej Europie, prowadząc m.in. islandzki Akraness w 1997 roku, serbski FK Sartid oraz ukraińskie Karpaty Lwów.

</doc>
<doc id="2628436" url="https://pl.wikipedia.org/wiki?curid=2628436" title="Sven Müller (kierowca wyścigowy)">
Sven Müller (kierowca wyścigowy)

Sven Müller (ur. 7 lutego 1992 w Moguncji) – niemiecki kierowca wyścigowy.
Życiorys.
Formuła ADAC Masters.
Sven karierę rozpoczął w roku 2004, od startów w kartingu. W 2010 roku zadebiutował w serii wyścigów samochodów jednomiejscowych – Formule ADAC Masters. Ścigając się w barwach ekipy Eifelland Racing, najlepszą lokatę osiągnął w trzecim starcie, na torze Lausitz, gdzie zajął piątą pozycję. Zdobyte punkty sklasyfikowały go na 9. miejscu.
W drugim sezonie startów (w ma-con Motorsport) Müller dwunastokrotnie stawał na podium, z czego czterokrotnie na jego najwyższym stopniu. W wyniku niezgodności technicznych aż dwukrotnie został zdyskwalifikowany (na torze Red Bull Ring i w Assen) i ostatecznie rywalizację ukończył na 3. pozycji (gdyby nie to, byłby wicemistrzem). Jedyne pole position odnotował na torze Lausitz, natomiast najszybsze okrążenie w Holandii.
Formuła 3.
W 2012 roku Sven podpisał kontrakt z włoską ekipą Prema Powerteam, na udział w Formule 3 Euroseries. Po 24 wyścigach miał na koncie 1 zwycięstwo i 6 podium. Z dorobkiem 172 punktów ukończył sezon na 6 lokacie w klasyfikacji generalnej. W tym samym sezonie pojawił się również na starcie wznowionej Europejskiej Formule 3, gdzie był ósmy w klasyfikacji końcowej.
Na sezon 2013 Müller podpisał kontrakt z niemiecką ekipą ma-con na starty w Europejskiej Formule 3. W ciągu 30 wyścigów, w których wystartował, raz stanął na podium. Z dorobkiem 122 punktów uplasował się na dziewiątej pozycji w klasyfikacji generalnej.
Porsche Supercup.
W sezonie 2014 jeździł w niemieckim zespole Team Project 1, gdzie wystartował we wszystkich wyścigach (zwyciężył i raz był trzeci) i został sklasyfikowany na 7. pozycji z 95 punktami. W następnym sezonie wygrał w czterech wyścigach, raz zajął drugie i trzecie miejsce, co pozwoliło mu zdobyć wicemistrzostwo.
Wyniki.
Podsumowanie.
† – Lukas nie był zaliczany do klasyfikacji.

</doc>
<doc id="2628438" url="https://pl.wikipedia.org/wiki?curid=2628438" title="Wyznania Arsène’a Lupin">
Wyznania Arsène’a Lupin

Wyznania Arsène’a Lupin (Zwierzenia Arsène’a Lupin) – zbiór opowiadań autorstwa Maurice’a Leblanca opisujących przygody Arsène’a Lupin. Pierwotnie opublikowany na łamach gazety „Le Journal” od 15 kwietnia 1911 do 15 lutego 1913 roku, w czerwcu 1913 roku został wydany w całości w formie książkowej przez Éditions Lafitte.
Opowiadania.
W skład oryginalnego (tj. wydanego w 1913 r.) zbioru wchodziły następujące opowiadania:

</doc>
<doc id="2628440" url="https://pl.wikipedia.org/wiki?curid=2628440" title="Dudinská Päťdesiatka 2012">
Dudinská Päťdesiatka 2012

31. Dudinská Päťdesiatka – mityng w chodzie sportowym, który odbył się 24 marca 2012 w słowackich Dudincach.
W ramach zawodów o medale mistrzostw kraju w chodzie na 50 kilometrów rywalizowali Czesi, Łotysze, Słowacy, Polacy i Węgrzy.

</doc>
<doc id="2628442" url="https://pl.wikipedia.org/wiki?curid=2628442" title="Velké mechové jezírko">
Velké mechové jezírko

Velké mechové jezírko – jezioro torfowiskowe zlokalizowane na wysokości 769 m n.p.m., stanowiące centralną część narodowego rezerwatu przyrody Rejvíz, znajdującego się w Czechach, w pobliżu osady Rejvíz, będącej częścią miasta Zlaté Hory. Do jeziora prowadzi specjalna ścieżka dydaktyczna wykonana w postaci pomostu z drewnianych bali. Na brzegu akwenu zbudowano natomiast drewniany pomost do obserwacji przyrodniczych, wraz z wiatami i tablicami informacyjnymi. 
Powierzchnia zbiornika wynosi 0,17 ha, maksymalna głębokość 2,95 m, długość 68,5 m, a szerokość 41 m. Warstwa torfu na dnie akwenu dochodzi do 3 m. Okolice jeziora obrasta sosna hakowata w towarzystwie charakterystycznych dla obszarów podmokłych mchów, a także innych roślin, np. bagna zwyczajnego, czy rosiczki okrągłolistnej. Z motyli spotkać tu można m.in. szlaczkonia siarecznika. 
Od 2005 jezioro i rezerwat stanowią specjalny obszar ochrony siedlisk w ramach sieci Natura 2000.

</doc>
<doc id="2628443" url="https://pl.wikipedia.org/wiki?curid=2628443" title="Marian Raganowicz">
Marian Raganowicz

Marian Jan Raganowicz (ur. 12 sierpnia 1892 w Sieniawie, zm. wiosną 1940 w Charkowie) – pułkownik piechoty Wojska Polskiego, ofiara zbrodni katyńskiej.
Życiorys.
Urodził się jako Marian Stanisław Raganowicz, w rodzinie Franciszka i Walerii z Kuczmińskich. Miał brata Witolda Łukasza Wincentego (ur. 1902), dziennikarza, oraz siostry Barbarę Helenę i Bronisławę Marię. Uczęszczał do gimnazjum realnego w Sieniawie i Jaworowie. Następnie uczył się w Szkole Przemysłowej we Lwowie. Przed I wojną światową był członkiem Polowych Drużyn Sokolich, Polskich Drużyn Strzeleckich (od 1910). Od sierpnia 1914 w 2 pułku piechoty Legionów, w 1915 trafił do niewoli rosyjskiej, z której po roku zbiegł. W 1918 przeszedł z II Brygadą Legionów front, walczył pod Rarańczą i Kaniowem. Następnie w II Korpusie Wschodnim, jesienią 1918 wstąpił do 4 Dywizji Strzelców Polskich, po czym w Wojsku Polskim. W latach 1919–1938 pełnił służbę w 33 pułku piechoty w Łomży zajmując kolejno stanowiska: dowódcy kompanii, dowódcy batalionu zapasowego, dowódcy batalionu sztabowego i dowódcy III batalionu. Od 1 sierpnia 1919 na froncie litewsko-białoruskim. W szeregach 33 pp walczył na wojnie z bolszewikami. W maju 1927 został przesunięty na stanowisko zastępcy dowódcy pułku, w styczniu 1932 został wyznaczony na stanowisko dowódcy 33 pułku. 3 maja 1922 został zweryfikowany w stopniu majora ze starszeństwem z dniem 1 czerwca 1919, a 23 stycznia 1928 awansował na podpułkownika ze starszeństwem z dniem 1 stycznia 1928. 17 grudnia 1933 roku został awansowany na pułkownika ze starszeństwem z dniem 1 stycznia 1934 roku i 7. lokatą w korpusie oficerów piechoty.
Od 15 sierpnia 1922 był mężem Heleny Wandy z Jakubowskich. 
W czerwcu 1938 został wyznaczony na stanowisko komendanta Szkoły Podchorążych Piechoty w Ostrowi Mazowieckiej, następnie objął stanowisko dowódcy piechoty dywizyjnej 18 Dywizji Piechoty.
W trzeciej dekadzie sierpnia 1939, w czasie mobilizacji alarmowej, objął stanowisko dowódcy piechoty dywizyjnej rezerwowej 41 Dywizji Piechoty. W jej składzie walczył w kampanii wrześniowej. Próba przedostania się do Rumunii skończyła się uwięzieniem przez sowietów w obozie jenieckim w Starobielsku. Wiosną 1940 został zamordowany przez NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie. Figuruje na Liście Straceń, poz. 2858.
Grób symboliczny płk. Stanisława Raganowicza znajduje się na łomżyńskim cmentarzu parafialnym.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Upamiętnienie.
9 listopada 2004 na cmentarzu przy ul. Kopernika w Łomży odbyło się odsłonięcie i poświęcenie tablicy pamiątkowej na grobie płk. Mariana Stanisława Raganowicza.
Minister Obrony Narodowej decyzją nr 2245/MON/PSSS z dnia 9 sierpnia 2004 r. polecił 1 łomżyńskiemu batalionowi remontowemu przyjąć imię patrona - płk. Mariana Raganowicza. Obecnie gen bryg. Marian Raganowicz jest patronem 18. Łomżyńskiego Pułku Logistycznego.
Jedna z ulic w Łomży nosi imię gen. Mariana Stanisława Raganowicza.
W Ostrowi Mazowieckiej w pobliżu byłej Szkoły Podchorążych Piechoty (koszary w Komorowie) od 2006 jest ulica płk. Mariana Raganowicza.

</doc>
<doc id="2628445" url="https://pl.wikipedia.org/wiki?curid=2628445" title="Mount Lemmon Survey">
Mount Lemmon Survey

Mount Lemmon Survey – program astronomiczny będący częścią Catalina Sky Survey, mający za zadanie odnajdowanie i katalogowanie obiektów bliskich Ziemi. Do przeprowadzania obserwacji używany jest 150-centymetrowy 2 teleskop znajdujący się w Mount Lemmon Observatory. W ramach tego przeglądu nieba w latach 2004–2014 odkryto 46 718 planetoid, co klasyfikuje go na trzecim miejscu pod względem liczby odkrytych planetoid.

</doc>
<doc id="2628446" url="https://pl.wikipedia.org/wiki?curid=2628446" title="Andrew McIntosh">
Andrew McIntosh

Andrew McIntosh – profesor na Wydziale Inżynierii Uniwersytetu w Leeds.
Życiorys.
Andrew C. McIntosh ukończył studia na Wydziale Matematyki Stosowanej Uniwersytetu Walii w Bangor w roku 1973, a doktorat z teorii spalania obronił na Wydziale Aerodynamiki, Cranfield Institute of Technology. Od 1995 jest profesorem na Uniwersytecie Leeds w dziedzinie termodynamiki i teorii spalania. Od 1996 jest członkiem Instytutu Matematyki, a od 2002 Instytutu Fizyki. Jest także członkiem Instytutu Energii, Royal Aeronautical Society oraz Institute of Gas Engineers and Managers. Jest specjalistą w zakresie spalania, zapłonu i eksplozji. Opublikował w tej dziedzinie ponad 100 prac naukowych. Ostatnio jego zainteresowania obejmują biomimetykę – naukę zajmującą się śledzeniem i naśladowaniem „inżynierskich” rozwiązań w biosferze, jak też tematykę pochodzenia informacji i jej roli w naukach biologicznych.
Jest współwłaścicielem pięciu patentów.
Poglądy.
Prof. McIntosh jest kreacjonistą młodej Ziemi, który nie zgadza się z paradygmatem niecelowej ewolucji biologicznej. Prof. McIntosh promuje biblijny kreacjonizm oraz inteligentny projekt (ang. "intelligent design", ID). Jest jednym z liderów organizacji "Truth in Science". W debacie z Richardem Dawkinsem w BBC Radio Ulster, McIntosh wyraził swoje przekonanie, iż świat ma 6000 lat, morskie trylobity musiały wymrzeć na skutek potopu Noego, i że druga zasada termodynamiki przeczy darwinowskiej teorii ewolucji.
W listopadzie 2006 Uniwersytet Leeds wystosował oświadczenie dystansując się wobec kreacjonizmu, oświadczając że przewodnictwo prof. McIntosha w "Truth in Science" nie łączy się z jego uniwersytecką pracą naukową i edukacyjną.
Badania grupy prof. McIntosha dotyczą rozwoju nowej technologii μMist (inżynieria bioniczna/biomimetyka), która opiera się na przyrodniczych rozwiązaniach (m.in. mechanizm obronny żuka bombardiera). W grudniu 2010 ich praca otrzymała nagrodę w dziedzinie innowacji i technologii.

</doc>
<doc id="2628448" url="https://pl.wikipedia.org/wiki?curid=2628448" title="Marek Skorupa">
Marek Skorupa

Marek Skorupa (ur. 10 marca 1991 w Żarach) – polski lekkoatleta, specjalizujący się w biegach długich.
Reprezentował Polskę podczas mistrzostw świata w biegach przełajowych (2010) zajmując odległe miejsce w biegu juniorów.
Medalista mistrzostw Polski seniorów ma w dorobku jeden złoty (Wieliczka 2015 – bieg na 10 000 metrów) i dwa brązowe medale (Mikołów 2012 – bieg na 10 000 metrów i Bielsko-Biała 2012 – bieg na 5000 metrów). Stawał na podium młodzieżowych mistrzostw Polski, wygrywając w 2012 roku złoty medal młodzieżowych mistrzostw Polski w biegu na 10 000 metrów, rozgrywanych w Pasłęku.
Rekordy życiowe: bieg na 5000 metrów – 13:59,71 (27 czerwca 2015, Watford); bieg na 10 000 metrów – 29:15,58 (21 kwietnia 2012, Mikołów).

</doc>
<doc id="2628450" url="https://pl.wikipedia.org/wiki?curid=2628450" title="Multiple Listing Service">
Multiple Listing Service



</doc>
<doc id="2628459" url="https://pl.wikipedia.org/wiki?curid=2628459" title="Viva Riva!">
Viva Riva!

Viva Riva! (2010) – kongijski film gangsterski w reżyserii Djo Tunda Wa Munga. Pierwszy film nakręcony w języku lingala i pierwszy pełnometrażowy film kongijski od 1987 (film "La vie est belle"). W Polsce zaprezentowany na kanale Cinemax 6 stycznia 2012 roku.
Opis fabuły.
Riva powraca po 10 latach do Kinszasy z Angoli z ładunkiem benzyny, towaru którego tam dramatycznie brakuje i którego cena się 7 dolarów za litr. Ściga go jednak gang angolańskich zabójców, którzy nie cofną się przed niczym, żeby odzyskać towar. Riva ściąga na siebie dodatkowe kłopoty uwodząc Norę, dziewczynę ganstera trzęsącego Matongo, rozrywkową dzielnicą Kinszasy. Film utrzymany jest w konwencji "à la Tarantino": wszyscy zginą, ale nie brak w nim humoru i groteski. W filmie nie przywołuje się kongijskich i angolańskich wojen domowych, jednak ich dziedzictwo jest w nim widoczne.
Geneza filmu.
Djo Tunda Wa Munga studiował reżyserię w Belgii. W 2001 powrócił do pogrążonej w kryzysie Kinszasy, dokąd benzynę dostarczali angolańscy przemytnicy. Sytuacja ta zainspirowała go nakręcenia filmu, jednak przekonanie do projektu producentów z Europy zajęło kilka lat.

</doc>
<doc id="2628460" url="https://pl.wikipedia.org/wiki?curid=2628460" title="Augustus Charles Gregory">
Augustus Charles Gregory

Sir Augustus Charles Gregory (ur. 1 sierpnia 1819, zm. 25 czerwca 1905) – brytyjski podróżnik i odkrywca, przedstawiciel władz Australii, mierniczy, starszy brat Franka Gregory'ego.
Augustus Gregory urodził się w Farnsfield w Nottinghamshire w Anglii. Gdy miał dziesięć lat rodzina wyemigrowała do Australii Zachodniej i osiadła w Swan River Colony, gdzie ojciec, były oficer British Army otrzymał, wraz z przejściem na emeryturę, nadanie ziemskie.
W roku 1841 Gregory został zatrudniony przez rząd Australii Zachodniej jako mierniczy. W pięć lat później wraz z braćmi Frankiem i Henrym podjął próbę przejścia kontynentu z zachodu na wschód. Trójka wyruszyła z Perth wędrując na północny wschód ku rzece Irwin, gdzie znaleźli pokłady węgla. Dalszą drogę na wschód uniemożliwiło wielkie słone jezioro, więc zawrócili do Perth trasą bliższą brzegom Oceanu Indyjskiego. W czasie 47 dni pokonali ponad 1500 kilometrów.
W roku 1848 ruszył na czele ekspedycji poszukującej pastwisk na północ, w kierunku Zatoki Rekina. Miał przy tej okazji zbadać bieg rzeki Gascoyne. Gdy dotarł do rzeki Murchison odkrył godne eksploatacji pokłady rudy ołowiu, a na wschód od Zatoki Rekina rozległe tereny trawiaste nadające się do wypasu owiec i bydła.
Poszukiwanie Ludwiga Leichhardta.
W 1855 roku, na zlecenie władz lokalnych i Royal Geographical Society, podjął się zbadania dzisiejszego Terytorium Północnego, gdzie były nadzieje na znalezienie dalszych obszarów pod uprawy lub hodowlę. Królewskie Towarzystwo liczyło ponadto na odnalezienie śladów zaginionej siedem lat wcześniej wyprawy Ludwiga Liechhardta. Gregory udał się morzem do ujścia Rzeki Wiktorii na północno-zachodnim wybrzeżu Australii, skąd ruszył na wschód i dotarł do skraju Wielkiej Pustyni Piaszczystej. Nie będąc przygotowanym na marsz przez bezwodne tereny zawrócił do Rzeki Wiktorii, by idąc z jej biegiem dotrzeć do terenów na południe od Ziemi Arnhema.
Idąc przypuszczalną trasą ekspedycji Leichhardta zbadał i skartował wybrzeża Zatoki Karpentaria, po czym – zbadawszy górny bieg rzek Dawson i Warrego – przekroczył Wielkie Góry Wododziałowe i dotarł do Pacyfiku w okolicach dzisiejszego miasta Rockhampton w Queenslandzie.
Po powrocie z tej wyprawy wyruszył, w roku 1858, z Brisbane, ponownie przekroczył łańcuch Wielkich Gór Wododziałowych i zajął się penetracją biegu Warrego, gdzie znalazł nieliczne ślady ekspedycji Leichhardta, lecz na kości ludzi i ich zwierząt jucznych nie natrafił. Podczas badania biegu rzeki Barcoo stwierdził, że jest to ten sam ciek, co Cooper Creek, okresowo wysychająca rzeka odkryta w roku 1845 przez Charlesa Sturta. Ciężkie warunki klimatyczne zmusiły Gregory'ego do zaprzestania poszukiwań śladów Leichhardta. Podążył więc na południe, w kierunku jeziora Eyre, aż dotarł do Adelaide na południowym wybrzeżu Australii.
Ostatnie lata.
W roku 1859 Augustus Gregory otrzymał stanowisko generalnego mierniczego Queenslandu, który właśnie został kolonią brytyjską. Osiadł w Brisbane, gdzie pełnił różnorakie stanowiska we władzach, a jednocześnie kontynuował badania okolicznych terenów. Interesował się badaniami naukowymi i był członkiem rady nadzorczej Queensland Museum. W roku 1858 otrzymał złoty medal Royal Geographical Society, a w 1903 został uszlachcony za wkład w badania kontynentu. Wraz z bratem Frankiem opublikował w roku 1884 wspomnienia pt. "Journals of Australian Exploration".
Augustus Charles Gregory zmarł w roku 1905 i spoczywa na cmentarzu Toowong w Brisbane.

</doc>
<doc id="2628462" url="https://pl.wikipedia.org/wiki?curid=2628462" title="Centrum Kosmiczne Uchinoura">
Centrum Kosmiczne Uchinoura

 – japoński kosmodrom położony niedaleko miejscowości Kimotsuki w prefekturze Kagoshima na wyspie Kiusiu. Jest to najstarszy istniejący japoński kosmodrom, został utworzony w 1962 roku (dla porównania Centrum Lotów Kosmicznych Tanegashima zostało założone w 1969).
Centrum było miejscem startu rakiety Lambda 4S wynoszącej w 1970 satelitę Ohsumi, pierwszego japońskiego sztucznego satelitę (wcześniejsze cztery próby wyniesienia satelity na orbitę były nieudane). Stąd również zostały wystrzelone sondy Sakigake i Suisei, które wykonały przelot obok komety Halleya, oraz Hayabusa, która dostarczyła próbki gruntu z planetoidy (25143) Itokawa. Odbywają się stąd również liczne starty rakiet sondażowych.
Centrum zajmuje się też śledzeniem i kontrolą satelitów na orbicie okołoziemskiej. Do odbioru danych telemetrycznych służą anteny 20- i 30-metrowa. 34-metrowa antena służy zaś jako rezerwowa do kontaktu z sondami w głębokiej przestrzeni kosmicznej (główna, 64-metrowa antena znajduje się w Usuda Deep Space Center).
Kosmodrom posiada 4 wyrzutnie, nazwane od wystrzeliwanych stąd rakiet, większość jest nazwana literami alfabetu greckiego:
Piąta, tymczasowa (TMP), została użyta tylko dwa razy w 1962 do wystrzelenia rakiet sondażowych.

</doc>
<doc id="2628463" url="https://pl.wikipedia.org/wiki?curid=2628463" title="Złożenie do grobu (obraz Rembrandta)">
Złożenie do grobu (obraz Rembrandta)

Złożenie do grobu – dwie wersje olejnego obrazu Rembrandta.
Obraz należy do cyklu pięciu obrazów zamówionych przez księcia orańskiego Fryderyka Henryka o tematyce Męki Pańskiej. Obrazy miały przyozdobić rezydencję księcia, Pałac Noordeinde w haskim Starym Dworze. Rembrandt za namową Constantijna Huygensa podjął się zlecenia pisząc do niego:
Powstałe dzieła znajdują się dziś w komplecie w zbiorach muzealnych Starej Pinakoteki w Monachium.
Interpretacja dzieła.
Dzieło wydaje się być nieukończone. Rembrandt wzorował się prawdopodobnie na dziele swojego mistrza Pietera Lastmana, o tym samym tytule, powstałym w 1612 roku. Zastosował podobną kompozycję, choć w przeciwieństwie do Lastmana skupił się na wykorzystaniu kontrastów światła i cienia, a nie na bogactwie strojów i kolorów. Rembrandt, wzorem caravaggionistów z Utrechtu, stosuje jedno źródło światła, zakryte dłonią jednego ze świadków zdarzenia. Blask świecy rozświetla zwłoki Chrystusa i biały całun okrywający jego ciało. W jej blasku można ujrzeć smutne i zatroskane twarze żałobników.
Na Uniwersytecie w Glasgow, w Hunterian Art Gallery, znajduje się studium do tego obrazu wykonane w tym samym czasie. Widać na nim nieco inny układ kompozycyjny od wersji ostatecznej, jednakże myśl zastosowania światłocieni dla wydobycia dramaturgii sceny została niezmieniona.
Proweniencja.
Obraz monachijski został zamówiony przez księcia orańskiego Fryderyka Henryka. 20 marca 1668 trafił do zbiorów Amalie zu Solms-Braunfels. W 1716 znajdował się w spisach Johanna Wilhelma z Düsseldorfu. W 1716 roku dzieło odziedziczył hrabia Karol III Filip Wittelsbach. W kolejnych latach dzieło przechodziło do kolejnych spadkobierców: w 1742 Karol IV Teodor Wittelsbach, w 1799 Maksymilian I Józef Wittelsbach. W 1806 roku obraz trafił do zbiorów muzealnych Starej Pinakoteki w Monachium.

</doc>
<doc id="2628465" url="https://pl.wikipedia.org/wiki?curid=2628465" title="Mati Fusi">
Mati Fusi

Mati Fusi (ur. 16 czerwca 1982) – były tuwalski piłkarz grający na pozycji napastnika, trener piłkarski.
Kariera.
Od 2002 do 2011 grał w FC Tofaga. W 2007 rozegrał cztery mecze w reprezentacji Tuvalu w ramach Igrzysk Pacyfiku. W 2011 zakończył karierę piłkarską. W 2012 był trenerem FC Tofaga.

</doc>
<doc id="2628467" url="https://pl.wikipedia.org/wiki?curid=2628467" title="WebCite">
WebCite

WebCite – serwis on-line, który archiwizuje podane strony internetowe na żądanie. Autorzy prac (np. naukowych) mogą następnie podać – oprócz oryginalnego URL-a – adres zarchiwizowanej strony w WebCite. Dzięki temu czytelnicy mają zawsze możliwość dostępu do oryginalnej zawartości cytowanej strony, nawet jeśli ulegnie ona w przyszłości zmianom albo zostanie usunięta bądź przeniesiona pod inny adres internetowy. Serwis powstał w listopadzie 2003 roku.
WebCite jest niekomercyjnym konsorcjum wspieranym przez wydawców i redaktorów. Serwis może być używany także przez indywidualnych użytkowników bez żadnych opłat. Organizacja jest członkiem International Internet Preservation Consortium.
Serwis umożliwia archiwizację wszelkiego rodzaju zawartości stron www, włącznie ze stronami HTML, plikami PDF, arkuszami stylów CSS, skryptami JavaScript, zdjęciami itd. WebCite zapisuje także metadane o pobieranej zawartości, takie jak adres archiwizowanej strony, datę dostępu, typ MIME oraz wielkość zasobu. Takie dane są użyteczne przy ewentualnym ustalaniu autentyczności oraz pochodzenia zarchiwizowanych stron.
Serwis może być przydatny szerokiej gamie użytkowników – np. autorom haseł w Wikipedii.

</doc>
<doc id="2628468" url="https://pl.wikipedia.org/wiki?curid=2628468" title="Skit Trójcy Świętej w Meksyku">
Skit Trójcy Świętej w Meksyku



</doc>
<doc id="2628472" url="https://pl.wikipedia.org/wiki?curid=2628472" title="KkStB">
KkStB



</doc>
<doc id="2628473" url="https://pl.wikipedia.org/wiki?curid=2628473" title="StarCraft (seria)">
StarCraft (seria)

StarCraft – seria komputerowych strategicznych gier czasu rzeczywistego, komiksów, książek i opowiadań wydanych przez firmę Blizzard Entertainment.

</doc>
<doc id="2628474" url="https://pl.wikipedia.org/wiki?curid=2628474" title="SN 393">
SN 393

SN 393 – supernowa zauważona przez chińskich astronomów w 393 roku naszej ery. Według ówczesnych chińskich przekazów „gwiazda gość” ("ke xing" 客星) widoczna była przez osiem miesięcy, osiągając obserwowaną wielkość gwiazdową -1.
Współcześnie odkryto kilka pozostałości, które mogły powstać w wyniku eksplozji tej gwiazdy, najprawdopodobniej jest nią RX J1713.7-3946 położona w odległości około trzech tysięcy lat świetlnych od Ziemi.

</doc>
<doc id="2628478" url="https://pl.wikipedia.org/wiki?curid=2628478" title="Połączone Kolegium Szefów Sztabów">
Połączone Kolegium Szefów Sztabów



</doc>
<doc id="2628483" url="https://pl.wikipedia.org/wiki?curid=2628483" title="618 Batalion Wschodni">
618 Batalion Wschodni

618 Batalion Wschodni (niem "Ost-Bataillon 618", ros. "618-й восточный батальон") – kolaboracyjny oddział wojskowy Wehrmachtu złożony z Rosjan podczas II wojny światowej
Historia.
Na przełomie 1942/1943 roku w okupowanym Trubczewsku z inicjatywy rtm. Wuppermana został sformowany Batalion Straży Ludowej, na czele którego stanął por. Herbert. Funkcję jego zastępcy pełnił P. N. Konowałow. Wkrótce jako 4 Batalion wszedł w skład Ochotniczego Pułku "Desna". Miał trzy kompanie strzeleckie i jedną karabinów maszynowych. Trzon oddziału stanowili członkowie miejscowego samorządu rosyjskiego i policji pomocniczej. Później batalion zasili byli jeńcy wojenni z Armii Czerwonej. Na początku 1943 roku został przemianowany na 618 Batalion Wschodni. Oddział był podporządkowany Grupie Bojowej "Jolasse", w I połowie maja tego roku Grupie Bojowej "Wagner", w II połowie maja XXXXVII Korpusowi Pancernemu, od początku czerwca 532 Obszarowi Tyłowemu, zaś od połowy sierpnia 9 Armii. W listopadzie 1943 roku batalion przeniesiono do okupowanej północnej Francji, gdzie w kwietniu 1944 r. podporządkowano 15 Armii. Stacjonował w rejonie Valenciennes, a następnie Calais. Po wylądowaniu wojsk alianckich w Normandii na początku czerwca tego roku, batalion poniósł w sierpniu bardzo duże straty. Resztki oddziału w listopadzie trafiły na poligon w Münsingen, gdzie weszły w skład nowo formowanej 1 Dywizji Piechoty Sił Zbrojnych Komitetu Wyzwolenia Narodów Rosji.

</doc>
<doc id="2628485" url="https://pl.wikipedia.org/wiki?curid=2628485" title="Kehlen">
Kehlen

Luksemburg:
Niemcy:

</doc>
<doc id="2628486" url="https://pl.wikipedia.org/wiki?curid=2628486" title="Achberg (ujednoznacznienie)">
Achberg (ujednoznacznienie)

Niemcy:

</doc>
<doc id="2628487" url="https://pl.wikipedia.org/wiki?curid=2628487" title="Aitrach">
Aitrach

Niemcy:

</doc>
<doc id="2628488" url="https://pl.wikipedia.org/wiki?curid=2628488" title="Riedhausen (ujednoznacznienie)">
Riedhausen (ujednoznacznienie)

Niemcy:

</doc>
<doc id="2628489" url="https://pl.wikipedia.org/wiki?curid=2628489" title="Schlier">
Schlier

Niemcy:
Osoby:

</doc>
<doc id="2628492" url="https://pl.wikipedia.org/wiki?curid=2628492" title="556 Batalion Wschodni">
556 Batalion Wschodni

556 Batalion Wschodni (niem. "Ost-Bataillon 556", ros. "556-й восточный батальон") – kolaboracyjny oddział wojskowy złożony z Rosjan podczas II wojny światowej.
Historia.
Batalion został sformowany w połowie stycznia 1943 roku na Śląsku. Miał trzy kompanie strzeleckie, składające się z byłych jeńców wojennych z Armii Czerwonej. Do jego zadań należała ochrona miejscowych zakładów przemysłowych. W lutym tego roku trafił na tyły frontu wschodniego, zwalczając partyzantkę na południu Rosji. W grudniu 1943 roku przeniesiono go do okupowanych centralnych Włoszech, gdzie został podporządkowany 10 Armii. Na początku 1944 roku jako III Batalion wszedł w skład 955 Pułku Grenadierów 362 Dywizji Piechoty. Brał udział w walkach z wojskami amerykańskimi pod Anzio i Nettuno, ponosząc duże straty. Na początku 1945 roku przywrócono mu status samodzielnego oddziału wojskowego z przemianowaniem na Russisches Bataillon 556.

</doc>
<doc id="2628498" url="https://pl.wikipedia.org/wiki?curid=2628498" title="Zygmunt Cwenarski">
Zygmunt Cwenarski

Zygmunt Jan Cwenarski (ur. 9 lipca 1896 w Janowie, zm. w kwietniu 1940 w Charkowie) – major piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Zygmunt Cwenarski urodził się w Janowie woj. lwowskie, był synem Kazimierza i Zofii z domu Strzelbicka. Służył w Legionach Polskich.
9 września 1914 wstąpił do Legionów Polskich i służył w 4 pułku piechoty oraz w 2 pułku piechoty. 16 listopada 1918 dostaje się do niewoli pod Rarańczą. Był internowany na Węgrzech, skąd zbiegł. W listopadzie 1918 roku wstąpił do Wojska Polskiego i jako dowódca kompanii karabinów maszynowych służył w 7 pułku piechoty Legionów. W szeregach pułku brał udział w wojnie z bolszewikami. W dniu 18 sierpnia 1920 w walkach pod Werbkowicami Zygmunt Cwenarski otrzymał rozkaz objęcia dowództwa odcinka i przeprowadzenia kontrataku. Cwenarski na czele swojej kompanii przeprowadził kontruderzenie, podrywając za sobą innych i zdobywając Werbkowice, kilkudziesięciu jeńców oraz kilkanaście karabinów maszynowych. Za ten czyn został odznaczony Orderem Virtuti Militari.
W 1921 roku został zweryfikowany do stopnia porucznika piechoty ze starszeństwem z dniem 1 czerwca 1919 roku. 15 sierpnia 1924 roku został awansowany do stopnia kapitana. Od 1927 służył w jednostkach Korpusu Ochrony Pogranicza, w 9 i 8 batalionie KOP, a następnie był instruktorem wyszkolenia strzeleckiego w Centralnej Szkoły Podoficerów Korpusu Ochrony Pogranicza. W 1935 roku przeszedł do rezerwy z przydziałem do 36 pułku piechoty Legii Akademickiej. Następnie do Okręg Korpusu Nr VIII. Na stopień majora został mianowany ze starszeństwem z 19 marca 1939 i 71. lokatą w korpusie oficerów rezerwy piechoty.
Zygmunt Cwenarski w 1940 roku został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony w dniu 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2628500" url="https://pl.wikipedia.org/wiki?curid=2628500" title="620 Batalion Wschodni">
620 Batalion Wschodni

620 Batalion Wschodni (niem "Ost-Bataillon 620", ros. "620-й восточный батальон") – kolaboracyjny oddział wojskowy Wehrmachtu złożony z Rosjan podczas II wojny światowej
Historia.
Oddział został sformowany w 1942 roku w Kromach jako batalion Straży Ludowej. W listopadzie tego roku przemiano go na 620 Batalion Wschodni. Miał cztery kompanie: trzy strzeleckie i jeden karabinów maszynowych. Brał udział w działaniach antypartyzanckich. Pod koniec 1943 r. przeniesiono go do okupowanych Włoszech, gdzie podporządkowany został 10 Armii. W sierpniu tego roku jako II Batalion wszedł w skład 274 Pułku Grenadierów 94 Dywizji Piechoty. Pod koniec 1944 r. stał się ponownie samodzielnym oddziałem wojskowym z przemianowaniem na Russisches Bataillon 620. Był podporządkowany 14 Armii.

</doc>
<doc id="2628502" url="https://pl.wikipedia.org/wiki?curid=2628502" title="Guillaume Leblanc">
Guillaume Leblanc

Guillaume Leblanc (ur. 14 kwietnia 1962 w Sept-Îles w prowincji Quebec) – kanadyjski lekkoatleta, chodziarz, medalista olimpijski z 1992.
Zdobył srebrny medal w chodzie na 10 000 metrów na mistrzostwach panamerykańskich juniorów w 1980 w Sudbury. Zajął 10. miejsce w chodzie na 20 kilometrów w Pucharze Świata w chodzie sportowym w 1981 w Walencji, a chodu na 50 kilometrów nie ukończył. Na igrzyskach Wspólnoty Narodów w 1982 w Brisbane zdobył brązowy medal w chodzie na 30 kilometrów. Zajął 11. miejsce w chodzie na 20 km w Pucharze Świata w 1983 w Bergen. Zwyciężył w chodzie na 20 kilometrów na letniej uniwersjadzie w 1983 w Edmonton. Na mistrzostwach świata w 1983 w Helsinkach zajął w tej konkurencji 8. miejsce.
Na igrzyskach olimpijskich w 1984 w Los Angeles zajął 4. miejsce w chodzie na 20 kilometrów i nie ukończył chodu na 50 kilometrów. W Pucharze Świata w 1985 w St. John's był piąty w chodzie na 20 km. Zdobył brązowy medal na tym dystansie na letniej uniwersjadzie w 1985 w Kobe. Zwyciężył w chodzie na 20 km w pucharze panamerykańskim w chodzie w 1986 w Saint-Léonard. Na igrzyskach Wspólnoty Narodów w 1986 w Edynburgu zdobył srebrny medal w chodzie na 30 kilometrów.
Zajął 10. miejsce w chodzie na 20 km na igrzyskach olimpijskich w 1988 w Seulu. Był 25. na tym dystansie w Pucharze Świata w 1989 w L'Hospitalet. Zwyciężył w tej konkurencji na igrzyskach frankofońskich w 1989 w Casablance.
Zwyciężył w chodzie na 30 km na igrzyskach Wspólnoty Narodów w 1990 w Auckland. Na mistrzostwach świata w 1991 w Tokio został zdyskwalifikowany w chodzie na 20 km.
Na swych trzecich igrzyskach olimpijskich w 1992 w Barcelonie Leblanc zdobył srebrny medal w chodzie na 20 kilometrów, przegrywając jedynie z Danielem Plazą z Hiszpanii. W chodzie na 50 kilometrów został zdyskwalifikowany.
Guillaume Leblanc był mistrzem Kanady w chodzie na 20 000 metrów w latach 1985, 1986 i 1988 oraz w chodzie na 20 kilometrów w latach 1989-1991. Był również halowym mistrzem Stanów Zjednoczonych w chodzie na 5000 metrów w 1988.
Rekordy życiowe Leblanca:

</doc>
<doc id="2628504" url="https://pl.wikipedia.org/wiki?curid=2628504" title="Rhombosoma trifasciata">
Rhombosoma trifasciata



</doc>
<doc id="2628506" url="https://pl.wikipedia.org/wiki?curid=2628506" title="Guillaume LeBlanc">
Guillaume LeBlanc



</doc>
<doc id="2628512" url="https://pl.wikipedia.org/wiki?curid=2628512" title="Irynarch (staroobrzędowy arcybiskup moskiewski)">
Irynarch (staroobrzędowy arcybiskup moskiewski)

Irynarch, imię świeckie Iwan Wasiljewicz Parfienow (ur. 18 listopada 1881 w Pieczorach k. Niżnego Nowogrodu, zm. 7 marca 1952) – zwierzchnik Rosyjskiej Prawosławnej Cerkwi Staroobrzędowej w latach 1940-1952.
W wieku trzynastu lat podjął pracę zarobkową, równocześnie pomagając w miejscowej parafii staroobrzędowej. Święcenia diakońskie przyjął 1 czerwca 1913 z rąk biskupa niżnonowogrodzkiego Innocentego, zaś po roku został wyświęcony na kapłana, służył w cerkwi w Bolszym Muraszkinie. Był kapłanem żonatym; jego małżonka zmarła w 1925. W 1927 otrzymał nominację biskupią i 23 grudnia 1928 w Samarze został wyświęcony na biskupa samarskiego i ufimskiego.
Aresztowany 20 grudnia 1923 pod zarzutami sformowania organizacji kontrrewolucyjnej o charakterze monarchistyczno-powstańczym, prowadzenia agitacji antyradzieckiej (w formie wypowiedzi w czasie wizyt duszpasterskich oraz poprzez rozprowadzania publikacji o tym charakterze), nawiązanie nielegalnych kontaktów ze staroobrzędowcami poza krajem oraz czynne sprzeciwianie się kolektywizacji. Został skazany na pięć lat łagru. Ostatecznie odzyskał wolność w 1940. Był w tym momencie jednym z dwóch czynnych biskupów swojego Kościoła, obok ordynariusza eparchii kałuskiej Sawy. On też w 1940 podniósł biskupa Irynarcha do godności arcybiskupa moskiewskiego i całej Rusi. Pozostawał on na urzędzie do śmierci wskutek drugiego ataku serca. W 1957 zrehabilitowany.

</doc>
<doc id="2628514" url="https://pl.wikipedia.org/wiki?curid=2628514" title="Boettgerilla">
Boettgerilla



</doc>
<doc id="2628516" url="https://pl.wikipedia.org/wiki?curid=2628516" title="Umberto Maglioli">
Umberto Maglioli

Umberto Maglioli (ur. 5 czerwca 1928 roku w Bioglio, zm. 6 lutego 1999 roku w Monzy) – włoski kierowca wyścigowy.

</doc>
<doc id="2628518" url="https://pl.wikipedia.org/wiki?curid=2628518" title="Cottus affinis">
Cottus affinis



</doc>
<doc id="2628519" url="https://pl.wikipedia.org/wiki?curid=2628519" title="Cottus ferrugineus">
Cottus ferrugineus



</doc>
<doc id="2628520" url="https://pl.wikipedia.org/wiki?curid=2628520" title="Cottus gobio gobio">
Cottus gobio gobio



</doc>
<doc id="2628522" url="https://pl.wikipedia.org/wiki?curid=2628522" title="Cottus gobio pellegrini">
Cottus gobio pellegrini



</doc>
<doc id="2628524" url="https://pl.wikipedia.org/wiki?curid=2628524" title="Cottus gobio roseus">
Cottus gobio roseus



</doc>
<doc id="2628531" url="https://pl.wikipedia.org/wiki?curid=2628531" title="Maksim Ichsanow">
Maksim Ichsanow

Maksim Firdausowicz Ichsanow (rus. Максим Фирдаусович Ихсанов; ur. 31 maja 1985 w Permie) – rosyjski biathlonista, brązowy medalista Zimowej Uniwersjady 2007 w Turynie. Trzecie miejsce zajął też w Pucharze IBU w biatlonie w Beitostølen. Uczestnik mistrzostw Europy w biathlonie w Nowosybirsku.

</doc>
<doc id="2628535" url="https://pl.wikipedia.org/wiki?curid=2628535" title="Tour de Romandie 2012">
Tour de Romandie 2012

66. edycja wyścigu kolarskiego Tour de Romandie odbyła się w dniach 24-29 kwietnia 2012 roku. Liczyła sześć etapów, o łącznym dystansie 695 km. Wyścig zaliczany jest do rankingu światowego UCI World Tour 2012.
W wyścigu z 1. numerem startowym stanął Australijczyk Cadel Evans z grupy BMC Racing Team, zwycięzca z 2011 roku. Wyścig ukończył on na 29. pozycji, tracąc do zwycięzcy 2' 07".
W wyścigu wystartowało czterech polskich zawodników: Maciej Bodnar (miejsce 89.), Maciej Paterski (miejsce 52.), Sylwester Szmyd (miejsce 7.) z Liquigas-Cannondale oraz Michał Kwiatkowski z Omega Pharma-Quick Step, który nie ukończył rywalizacji.
Uczestnicy.
Na starcie tego wyścigu stanęło 20 zawodowych ekip, osiemnaście drużyn jeżdżących w UCI World Tour 2012 i dwie profesjonalne ekipy zaproszone przez organizatorów z tzw. „dziką kartą”.
Lista drużyn uczestniczących w wyścigu:

</doc>
<doc id="2628559" url="https://pl.wikipedia.org/wiki?curid=2628559" title="Barbatula barbatulus">
Barbatula barbatulus



</doc>
<doc id="2628560" url="https://pl.wikipedia.org/wiki?curid=2628560" title="Barbatula oreas">
Barbatula oreas



</doc>
<doc id="2628562" url="https://pl.wikipedia.org/wiki?curid=2628562" title="Cobitis barbatula">
Cobitis barbatula



</doc>
<doc id="2628563" url="https://pl.wikipedia.org/wiki?curid=2628563" title="Cobitis barbatula pironae">
Cobitis barbatula pironae



</doc>
<doc id="2628564" url="https://pl.wikipedia.org/wiki?curid=2628564" title="Nemacheilus barbatulus">
Nemacheilus barbatulus



</doc>
<doc id="2628565" url="https://pl.wikipedia.org/wiki?curid=2628565" title="Nemacheilus barbatulus barbatulus">
Nemacheilus barbatulus barbatulus



</doc>
<doc id="2628566" url="https://pl.wikipedia.org/wiki?curid=2628566" title="Nemacheilus barbatulus blackiana">
Nemacheilus barbatulus blackiana



</doc>
<doc id="2628567" url="https://pl.wikipedia.org/wiki?curid=2628567" title="Nemacheilus sibiricus">
Nemacheilus sibiricus



</doc>
<doc id="2628568" url="https://pl.wikipedia.org/wiki?curid=2628568" title="Nemachilus barbatulus">
Nemachilus barbatulus



</doc>
<doc id="2628569" url="https://pl.wikipedia.org/wiki?curid=2628569" title="Nemachilus barbatulus caucasicus">
Nemachilus barbatulus caucasicus



</doc>
<doc id="2628570" url="https://pl.wikipedia.org/wiki?curid=2628570" title="Nemachilus barbatulus vardarensis">
Nemachilus barbatulus vardarensis



</doc>
<doc id="2628571" url="https://pl.wikipedia.org/wiki?curid=2628571" title="Noemacheilus barbatulus">
Noemacheilus barbatulus



</doc>
<doc id="2628572" url="https://pl.wikipedia.org/wiki?curid=2628572" title="Noemacheilus barbatulus hispanica">
Noemacheilus barbatulus hispanica



</doc>
<doc id="2628574" url="https://pl.wikipedia.org/wiki?curid=2628574" title="Noemacheilus barbulatus">
Noemacheilus barbulatus



</doc>
<doc id="2628575" url="https://pl.wikipedia.org/wiki?curid=2628575" title="Orthrias barbatulus">
Orthrias barbatulus



</doc>
<doc id="2628576" url="https://pl.wikipedia.org/wiki?curid=2628576" title="Orthrias oreas">
Orthrias oreas



</doc>
<doc id="2628579" url="https://pl.wikipedia.org/wiki?curid=2628579" title="2-3-2K">
2-3-2K

2-3-2K (oznaczenie fabryczne - P12, ros. П12) – doświadczalna lokomotywa parowa produkcji radzieckiej, skonstruowana w Zakładzie Kołomieńskim w Kołomnie. W latach 1937–1938 zbudowano dwie lokomotywy tego typu, które służyły do prowadzenia pociągów ekspresowych przed II wojną światową. 
Projektowanie i budowa.
Parowóz o oznaczeniu fabrycznym typu P12 został skonstruowany w Zakładzie Kołomieńskim (ros. "Kołomienskij zawod") w Kołomnie jako doświadczalna maszyna mająca osiągać wysokie prędkości, do prowadzenia pociągów ekspresowych. W tym czasie nowy radziecki produkowany seryjnie parowóz pospieszny IS rozwijał prędkość konstrukcyjną 115 km/h. Po przeanalizowaniu różnych układów osi, zdecydowano się na parowóz o układzie 2'C2', oznaczanym liczbą osi 2-3-2 w notacji rosyjskiej. Początkowo zakładano, że będzie miał koła napędowe o średnicy 1850 mm, pozwalające na prędkość konstrukcyjną 130 km/h, ostatecznie zwiększono średnicę kół do 2000 mm, a prędkość konstrukcyjną do 150 km/h. Projekt opracowano w latach 1935-1936 pod kierownictwem inżynierów L. Lebiedianskiego i M. Szczukina. Ludowy Komisariat Transportu (NKPS) zamówił budowę dwóch egzemplarzy. Parowóz nie miał nadanego oznaczenia kolei, natomiast w literaturze określany jest jako 2-3-2K, w odróżnieniu od drugiej konstrukcji parowozu w takim układzie 2-3-2W zbudowanego w Woroszyłowgradzie. Pierwszy parowóz ukończono 7 listopada 1937 roku, a drugi 1 maja 1938 roku (daty dostosowano do świąt radzieckich: 20. rocznicy rewolucji październikowej i święta pracy). Z fotografii zamieszczonych obok wynika, że oznakowane były jako „2-3-2” i parowóz № 1 miał na odchylaczach dymu po bokach komina nazwę: „XX Oktjabr′” (XX Październik), a № 2: „1 Maja”.
Konstrukcję parowozu starano się uczynić jak najlżejszą, zwłaszcza w zakresie mechanizmu ruchu, stosując w tym celu między innymi koła dyskowe, wytłaczane tłoki i stal stopową. Dla zmniejszenia oporów ruchu, w zestawach tocznych lokomotywy i tendra zastosowano łożyska toczne. Lokomotywy wyposażono ponadto w opływowe otuliny aerodynamiczne. Wszystkie koła parowozów i tendrów wyposażono w hamulce, zwiększając skuteczność hamowania. Pierwszy parowóz miał nowy przegrzewacz Ł40 (Л40) o dużej średnicy rur, a drugi, dla porównania przegrzewacz Elesko-Je (stosowany na parowozach serii FD i IS), przez co ich kotły różniły się parametrami. W eksploatacji przegrzewacz Ł40 okazał się bardziej wydajny i ekonomiczny. Ujemną cechą w porównaniu z parowozem 2-3-2W było jednak wykonanie głównych podzespołów specjalnie dla nowych parowozów, bez dążenia do ujednolicenia ich z już produkowanymi maszynami. W 1940 roku na podtrzymującym wózku osi tocznych parowozu nr 1 zainstalowano buster, co polepszyło własności w zakresie ruszania z miejsca i podjazdów pod wzniesienia z małymi prędkościami.
Eksploatacja.
Pierwszą lokomotywę w 1938 roku poddano dokładnym próbom i przy prędkości 149,2 km/h osiągnięto moc 3070 KM. 24 kwietnia 1938 roku parowóz osiągnął prędkość 160 km/h. 29 czerwca 1938 roku ze specjalnym czterowagonowym pociągiem parowóz osiągnął rekordową w ZSRR prędkość 170 km/h na odcinku Lichosławl − Kalinin. 
Oba parowozy następnie weszły do eksploatacji na Kolei Oktjabrskiej, prowadząc pociągi pospieszne i ekspresowe. Prowadziły one między innymi ekspres „Krasnaja strieła” (Czerwona Strzała) z Leningradu do Moskwy, którego czas jazdy mógł dzięki temu wynieść 8 godzin. W jednym przypadku, nadrabiając opóźnienie, parowóz tego typu pokonał odcinek Bołogoje – Moskwa (331 km) w 3 godziny. Ponieważ jednak rozkład jazdy był dostosowany do wolniejszych parowozów Su, parowozy 2-3-2K nie pracowały w optymalnym reżimie i były o 10-12% mniej ekonomiczne. Tuż przed II wojną światową planowano rozpocząć ruch szybszych pociągów ekspresowych i zamówić w Zakładach Kołomieńskich dalsze 10 parowozów tego typu, lecz nie doszło do tego z powodu ataku niemieckiego. W latach 1938-1940 przebieg parowozów wyniósł około 170 tysięcy km.
Po wojnie parowozy eksploatowano z prędkościami do 70 km/h, wobec czego zdjęto otuliny aerodynamiczne dla ułatwienia eksploatacji, hamulce z kół tocznych i buster z parowozu nr 1, co spowodowało zmniejszenie masy służbowej do 115 ton, a przyczepnej do 57 ton.

</doc>
<doc id="2628583" url="https://pl.wikipedia.org/wiki?curid=2628583" title="Peprilus triacanthus">
Peprilus triacanthus



</doc>
<doc id="2628585" url="https://pl.wikipedia.org/wiki?curid=2628585" title="Męczennicy z Lubeki">
Męczennicy z Lubeki

Męczennicy z Lubeki (Lübecker Märtyrer) – czterej męczennicy chrześcijańscy (trzej katolicy i jeden luteranin), którzy ponieśli śmierć męczeńską, przez ścięcie na gilotynie podczas II wojny światowej w dniu 10 listopada 1943 roku.
Beatyfikacja.
W 2003 roku, w 60. rocznicę śmierci męczenników, arcybiskup Hamburga Werner Thissen rozpoczął proces beatyfikacyjny trzech katolickich męczenników z Lubeki. Beatyfikacja męczenników odbyła się w dniu 25 czerwca 2011 roku.

</doc>
<doc id="2628586" url="https://pl.wikipedia.org/wiki?curid=2628586" title="Bohdan Bogumił Dobrzański">
Bohdan Bogumił Dobrzański

Bohdan Bogumił Dobrzański (ur. 6 września 1901 w Ostrowcu, zm. w kwietniu 1940 w Charkowie) – rotmistrz kawalerii Wojska Polskiego, ofiara zbrodni katyńskiej.
Życiorys.
Bohdan Bogumił Dobrzański urodził się 6 września 1901 w Ostrowcu, w ówczesnym w powiecie opatowskim, w rodzinie Kazimierza i Apolonii z domu Pęczalskiej. Od 1916 działał w Polskiej Organizacji Wojskowej.
W listopadzie 1918 razem ze szwadronem radomskim wziął udział w walkach na froncie ukraińskim. Uczestniczył w obronie Lwowa. W końcu 1918 wstąpił do Wojska Polskiego. Służył w 11 pułku Ułanów Legionowych. W szeregach pułku walczył na wojnie z bolszewikami. Odznaczył się w walkach z 1 Armią Konną Budionnego. 21 września 1920 cofająca się 47 Dywizja bolszewicka została zaatakowana przez 1 Brygadę Jazdy, w skład której wchodził 11 pułk ułanów. Kapral Dobrzański odznaczył się w szarży pod Jampolem za co został odznaczony Virtuti Militari.
Ukończył Szkołę Jazdy. Na porucznika awansował ze starszeństwem z dniem 1 lipca 1923 w korpusie oficerów jazdy. W 1928 służył w 24 pułku ułanów, w 1932 w 6 pułku ułanów kaniowskich, a następnie w 2 pułku strzelców konnych, gdzie w 1939 został kwatermistrzem pułku.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Bohdan Dobrzański został odznaczony Krzyżem Srebrnym Orderu Wojennego Virtuti Militari Nr 5106.

</doc>
<doc id="2628587" url="https://pl.wikipedia.org/wiki?curid=2628587" title="Trok">
Trok

Trok – rzemień, pas lub powróz służący do wiązania, przywiązywania (przytraczania) czegoś. W znaczeniu potocznym: pasek, sznurek, tasiemka przyszyta do ubrania, służąca do wiązania lub „ściągania” jego części.

</doc>
<doc id="2628589" url="https://pl.wikipedia.org/wiki?curid=2628589" title="Edward Muller (męczennik)">
Edward Muller (męczennik)

Eduard Muller (ur. 20 sierpnia 1911 w Neumünster; zm. 10 listopada 1943 w Hamburgu) – niemiecki prezbiter, męczennik, błogosławiony Kościoła katolickiego.
Życiorys.
Eduard Muller dorastał w bardzo biednej rodzinie. Pracował jako stolarz, a w 1940 roku otrzymał święcenia kapłańskie. Pracował z grupą młodzieży. Podczas trwania II wojny światowej został aresztowany w dniu 10 listopada 1943 roku i został ścięty na gilotynie tego samego dnia. Miał wówczas 32 lata. Został beatyfikowany przez papieża Benedykta XVI w dniu 25 czerwca 2011 roku.

</doc>
<doc id="2628592" url="https://pl.wikipedia.org/wiki?curid=2628592" title="Gliniarze bez odznak">
Gliniarze bez odznak

Gliniarze bez odznak (ang. "Fastlane", 2002-2003) – amerykański serial sensacyjny stworzony przez Josepha McGinty Nichola i Johna McNamary. Wyprodukowany przez Warner Bros. Television i 20th Century Fox Television.
Światowa premiera serialu miała miejsce 18 września 2002 roku na kanale Fox. Ostatni odcinek został wyemitowany 25 maja 2003 roku. W Polsce serial nadawany był na kanałach TVN i TVN 7.

</doc>
<doc id="2628594" url="https://pl.wikipedia.org/wiki?curid=2628594" title="Arminius Lange">
Arminius Lange

Hermann Lange (ur. 16 kwietnia 1912 w Leer zm. 10 listopada 1943 w Hamburgu) – niemiecki prezbiter, męczennik, błogosławiony Kościoła katolickiego.
Życiorys.
Hermann Lange urodził się w bardzo religijnej rodzinie. Wstąpił do seminarium i został wyświęcony na kapłana. Potem został mianowany kaznodzieją. W 1939 roku wybuchła II wojna światowa i w dniu 10 listopada 1943 roku został aresztowany i stracony przez ścięcie na gilotynie w tym samym dniu.
Został beatyfikowany przez papieża Benedykta XVI w dniu 25 czerwca 2011 roku.

</doc>
<doc id="2628596" url="https://pl.wikipedia.org/wiki?curid=2628596" title="Valentin Kononen">
Valentin Kononen

Valentin Kononen (ur. 7 marca 1969 w Helsinkach) – fiński lekkoatleta chodziarz, mistrz i wicemistrz świata.
Startował głównie w chodzie na 50 kilometrów. Zajął 23. miejsce w tej konkurencji w Pucharze Świata w chodzie sportowym w 1989 w L’Hospitalet. Na mistrzostwach Europy w 1990 w Splicie zajął 6. miejsce na tym dystansie. W Pucharze Świata w 1991 w San Jose wystąpił w chodzie na 20 kilometrów, w którym zajął 37. miejsce.
Był piąty w chodzie na 50 kilometrów na mistrzostwach świata w 1991 w Tokio. Na igrzyskach olimpijskich w 1992 w Barcelonie zajął 7. miejsce w tej konkurencji. Zajął 6. miejsce na tym dystansie w Pucharze Świata w 1993 w Monterrey.
Zdobył srebrny medal w chodzie na 50 kilometrów na mistrzostwach świata w 1993 w Stuttgarcie, za Hiszpanem Jesúsem Garcíą. Był 7. na tym dystansie na mistrzostwach Europy w 1994 w Helsinkach. Zajął 3. miejsce w tej konkurencji podczas Pucharu Świata w 1995 w Pekinie.
Zwyciężył w chodzie na 50 km na mistrzostwach świata w 1995 w Göteborgu, przed Giovannim Perricellim z Włoch i Robertem Korzeniowskim. Na igrzyskach olimpijskich w 1996 w Atlancie ponownie zajął 7. miejsce na tym dystansie. Był trzeci w tej konkurencji w Pucharze Świata w 1997 w Podiebradach. Na mistrzostwach świata w 1997 w Atenach zajął 9. miejsce na 50 km.
Zdobył srebrny medal na 50 kilometrów na mistrzostwach Europy w 1998 w Budapeszcie, za Robertem Korzeniowskim. Nie ukończył tej konkurencji w Pucharze Świata w 1999 w Mézidon-Canon oraz na mistrzostwach świata w 1999 w Sewilli, a na igrzyskach olimpijskich w 2000 w Sydney został zdyskwalifikowany. Zajął 9. miejsce w chodzie na 20 km w Pucharze Europy w chodzie w 2000 w Eisenhüttenstadt].
Kononen był mistrzem Finlandii w chodzie na 20 kilometrów w latach 1991, 1992, 1994, 1995, 1997, 1999 i 2000 oraz w chodzie na 50 kilometrów w 1995. Był halowym mistrzem Finlandii w chodzie na 5000 metrów w 1995, 1998 i 1999.
Rekordy życiowe Kononena:

</doc>
<doc id="2628598" url="https://pl.wikipedia.org/wiki?curid=2628598" title="Karl Friedrich Stellbrink">
Karl Friedrich Stellbrink

Karl Friedrich Stellbrink (ur. 28 października 1894 w Münster; zm. 10 listopada 1943 w Hamburgu) – niemiecki duchowny luterański, ofiara nazizmu. Jeden z męczenników z Lubeki.
Życiorys.
Karl Friedrich Stellbrink urodził się 28 października 1894 roku. Był ewangelickim pastorem. W czasie II wojny światowej został aresztowany 10 listopada 1943 roku i ścięty na gilotynie. Miał wówczas 49 lat.

</doc>
<doc id="2628604" url="https://pl.wikipedia.org/wiki?curid=2628604" title="Eduard Muller">
Eduard Muller



</doc>
<doc id="2628606" url="https://pl.wikipedia.org/wiki?curid=2628606" title="Augustyn Kažotić">
Augustyn Kažotić

Augustin Kažotić (ur. ok. 1260 w Trogirze, zm. w 1323 w Lucerze) – chorwacki Błogosławiony Kościoła katolickiego, biskup Zagrzebia, dominikanin.
Życiorys.
Augustin Kazotić urodził się około 1260 roku. W młodym wieku wstąpił do zakonu dominikanów. W 1287 roku ukończył studia w Paryżu. W 1303 roku został mianowany biskupem Zagrzebia. Założył szkołę i bibliotekę. Zmarł w 1323 roku w opinii świętości.
Został beatyfikowany przez papieża Klemensa XI w dniu 4 kwietnia 1702 roku.

</doc>
<doc id="2628607" url="https://pl.wikipedia.org/wiki?curid=2628607" title="Polymixia nobilis">
Polymixia nobilis



</doc>
<doc id="2628609" url="https://pl.wikipedia.org/wiki?curid=2628609" title="Małgorzata Chodakowska (rzeźbiarka)">
Małgorzata Chodakowska (rzeźbiarka)

Małgorzata Chodakowska (ur. 9 maja 1965 w Łodzi) – polska rzeźbiarka, od roku 1991 mieszkająca i tworząca w Dreźnie.
Małgorzata Chodakowska uczęszczała od roku 1980 do liceum plastycznego w Łodzi. W roku 1985 rozpoczęła studia na wydziale rzeźby Akademii Sztuk Pięknych w Warszawie pod opieką prof. Jana Kucza. Od roku 1988 kontynuowała studia na Akademii Sztuk Pięknych w Wiedniu. We wrześniu 1989 poznała w Tatrach konstruktora maszyn Klausa Zimmerlinga i w następnym roku została jego żoną. Oboje zamieszkali w Dreźnie, lecz Małgorzata musiała udać się do Wiednia dla ukończenia studiów. Jej małżonek znalazł pracę praktykanta w ekologicznej winnicy w dolinie Wachau. Małgorzata Chodakowska ukończyła studia w pracowni prof. Bruno Gironkoli, uzyskując dyplom z nagroda mistrzowską. 
Od roku 1991 powróciła do Drezna, gdzie pracuje jako niezależna artystka. Od roku 1992 małżonkowie zajęli się uprawą winorośli w winnicach Zimmerlinga w drezdeńskiej dzielnicy Oberpoyritz, gdzie w roku 1995 zamieszkali w wiejskiej chacie.
W poszukiwaniu inspiracji Małgorzata Chodakowska odbyła podróże do Portugalii, Egiptu i Kambodży. Niechętnie rozstaje się ze swoimi rzeźbami, na sprzedaż przeznacza powtarzalne odlewy z brązu, zaś rzeźby wyżłobione w pniach drzew zachowuje w pracowni. Charakterystyczne dla jej twórczości są „Stammfrauen“, rzeźby nadnaturalnej wielkości, powstałe z pni drzew. Rzeźbi w drewnie lipy, gruszy, wiśni i dębu, od roku 2010 także jesionu. Posługuje się dłutem i drewnianym młotkiem. Niektóre rzeźby powleka farbami akrylowymi. Od czasu podróży do Egiptu tworzy też w złocie. Na początku lat dziewięćdziesiątych tworzyła rzeźby w cynie i szkle, od połowy lat dziewięćdziesiątych w brązie. 

</doc>
<doc id="2628610" url="https://pl.wikipedia.org/wiki?curid=2628610" title="Hermann Lange">
Hermann Lange



</doc>
<doc id="2628611" url="https://pl.wikipedia.org/wiki?curid=2628611" title="Małgorzata Chodakowska">
Małgorzata Chodakowska



</doc>
<doc id="2628612" url="https://pl.wikipedia.org/wiki?curid=2628612" title="Presidential Cycling Tour of Turkey 2012">
Presidential Cycling Tour of Turkey 2012

Presidential Cycling Tour of Turkey 2012 – 48. edycja wyścigu kolarskiego Presidential Cycling Tour of Turkey. 
Wyścig, który miał kategorię 2.HC (najwyższą po UCI World Tour) rozpoczął się 22 kwietnia w Alanyi a zakończył 29 kwietnia w Stambule. W wyścigu brało udział czterech polskich kolarzy: Michał Gołaś z zespołu Omega Pharma-Quick Step zajął 9. miejsce, Jarosław Marycz z grupy Team Saxo Bank był 62., Adrian Kurek z ekipy Utensilnord-Named 95., a Karol Domagalski z Caja Rural ukończył wyścig na 122. miejscu.
Zwyciężył Bułgar Iwajło Gabrowski, kolarz tureckiej grupy Konya Torku Şeker Spor, ale został zdyskwalifikowany za doping, a zwycięstwo przyznano Aleksandrowi Diaczence.

</doc>
<doc id="2628614" url="https://pl.wikipedia.org/wiki?curid=2628614" title="Blennius alpestris">
Blennius alpestris



</doc>
<doc id="2628616" url="https://pl.wikipedia.org/wiki?curid=2628616" title="Blennius anticolus">
Blennius anticolus



</doc>
<doc id="2628617" url="https://pl.wikipedia.org/wiki?curid=2628617" title="Blennius cagnota">
Blennius cagnota



</doc>
<doc id="2628618" url="https://pl.wikipedia.org/wiki?curid=2628618" title="Blennius fluviatilis">
Blennius fluviatilis



</doc>
<doc id="2628619" url="https://pl.wikipedia.org/wiki?curid=2628619" title="Blennius frater">
Blennius frater



</doc>
<doc id="2628620" url="https://pl.wikipedia.org/wiki?curid=2628620" title="Blennius inaequalis">
Blennius inaequalis



</doc>
<doc id="2628622" url="https://pl.wikipedia.org/wiki?curid=2628622" title="Blennius lupulus">
Blennius lupulus



</doc>
<doc id="2628623" url="https://pl.wikipedia.org/wiki?curid=2628623" title="Blennius vulgaris">
Blennius vulgaris



</doc>
<doc id="2628624" url="https://pl.wikipedia.org/wiki?curid=2628624" title="Ichthyocoris pollinii">
Ichthyocoris pollinii



</doc>
<doc id="2628625" url="https://pl.wikipedia.org/wiki?curid=2628625" title="Salarias fluviatilis">
Salarias fluviatilis



</doc>
<doc id="2628626" url="https://pl.wikipedia.org/wiki?curid=2628626" title="Salarias varus">
Salarias varus



</doc>
<doc id="2628627" url="https://pl.wikipedia.org/wiki?curid=2628627" title="Ślizg rzeczny">
Ślizg rzeczny



</doc>
<doc id="2628636" url="https://pl.wikipedia.org/wiki?curid=2628636" title="Małgorzata Pole">
Małgorzata Pole

Margaret Pole (ur. 14 sierpnia 1473 w Farleigh Hungerford, zm. 27 maja 1541 w Londynie) – hrabina Salisbury, brytyjska męczennica, błogosławiona Kościoła katolickiego.
Życiorys.
Margaret Pole urodziła się w Farleigh Hungerford w hrabstwie Somerset. Była najstarszą córką księcia Clarence Jerzego Plantageneta i Isabel Neville. Jej stryjami byli kolejni królowie Anglii z dynastii Yorków: Edward IV i Ryszard III. Kiedy miała trzy lata, zmarła jej matka. Dwa lata później, w 1478 roku, jej ojciec został oskarżony o zdradę i spiskowanie przeciw swemu bratu, królowi Edwardowi IV. Jerzy został uwięziony w Tower, a następnie skazany na śmierć. Kiedy miała 12 lat w bitwie pod Bosworth zginął Ryszard III, a władzę przejął Henryk VII Tudor. Jej młodszy brat Edward, jako ostatni z męskiej linii Yorków został wówczas wtrącony do Tower, gdzie spędził 14 lat. W 1499 został ścięty. 14 października 1513 roku została mianowana hrabiną Salisbury.
W 1491 poślubiła sir Richarda Pole’a, kuzyna króla Henryka VII Tudora. Urodziła czterech synów i jedną córkę. Największe znaczenie zdobył trzeci z synów – Reginald Pole, kardynał i ostatni rzymskokatolicki arcybiskup Canterbury.
Z powodu odmowy uznania aktu supremacji i zerwania z rzymskim katolicyzmem w listopadzie 1538 roku wraz z innymi członkami rodziny została oskarżona o zdradę stanu, skazana na karę śmierci i uwięziona w Tower of London. Wyrok przez ścięcie wykonano po ponad dwóch latach więzienia w dniu 27 maja 1541 roku. Została beatyfikowana przez papieża Leona XIII w dniu 29 grudnia 1886 roku.

</doc>
<doc id="2628639" url="https://pl.wikipedia.org/wiki?curid=2628639" title="Minister Administracji i Cyfryzacji">
Minister Administracji i Cyfryzacji



</doc>
<doc id="2628643" url="https://pl.wikipedia.org/wiki?curid=2628643" title="Markus Rupitsch">
Markus Rupitsch

Markus Rupitsch (ur. 8 listopada 1997) – austriacki skoczek narciarski, reprezentant KSG Klagenfurt. Drużynowy brązowy medalista mistrzostw świata juniorów z 2017.
Przebieg kariery.
Medalista OPA Games. 22 stycznia 2012 ustanowił rekord skoczni Natursprunganlage (K-75) w Achomitz (80,5 metra).
W lipcu 2013 w Villach po raz pierwszy wystąpił w oficjalnych zawodach międzynarodowych rozgrywanych pod egidą FIS, plasując się w konkursach FIS Cupu w szóstej i czwartej dziesiątce. We wrześniu 2013 w Einsiedeln zadebiutował w Alpen Cupie, zajmując miejsca na początku czwartej dziesiątki. Pierwsze punkty tego cyklu zdobył w grudniu 2013 w Seefeld in Tirol, gdzie był 26.
W lutym 2014 w Râșnovie po raz pierwszy punktował w FIS Cupie, dwukrotnie zajmując lokaty w czołowej dziesiątce – w pierwszym konkursie stanął na najniższym stopniu podium, a w drugim był 7. W lutym 2015 w Kranju pierwszy raz stanął na podium Alpen Cupu, dwukrotnie zajmując 3. lokatę. W marcu 2015 w Seefeld zadebiutował w Pucharze Kontynentalnym – w pierwszym konkursie był 31., a dzień później zdobył pierwszy punkt, plasując się na 30. pozycji.
W sezonie 2016/2017 kilkukrotnie zajmował miejsca w czołowej dziesiątce Alpen Cupu, ostatecznie plasując się na 3. lokacie w klasyfikacji generalnej tego cyklu. 5 stycznia 2017 po raz pierwszy przystąpił do rywalizacji w zawodach najwyższej rangi, odpadając w kwalifikacjach do konkursu Pucharu Świata w Bischofshofen. W lutym 2017 podczas mistrzostw świata juniorów w Park City został brązowym medalistą w konkursie drużynowym. Wystartował także w rywalizacji indywidualnej, gdzie zajął 10. miejsce oraz zmaganiach drużyn mieszanych, gdzie uplasował się na 6. lokacie.
16 września 2017 w Kanderstegu odniósł pierwsze zwycięstwo w zawodach FIS Cupach, sukces ten powtarzając 5 dni później w Râșnovie. W sezonie 2017/2018 w sumie 9 razy zajmował lokaty w czołowej dziesiątce zawodów tego cyklu (w tym 4 razy stając na podium), plasując się ostatecznie na 3. miejscu w klasyfikacji generalnej. 23 września 2017 w Râșnovie, w ramach letniej edycji po raz pierwszy uplasował się w czołowej dziesiątce Pucharu Kontynentalnego (był 10.). 1 września 2017 zadebiutował w Letnim Grand Prix – w Hinzenbach był 36.
W sezonie 2018/2019 startował głównie w FIS Cupie, raz stając na podium zawodów tej rangi – 15 lipca 2018 w Szczyrku był drugi. 23 września 2018 w Râșnovie zdobył pierwsze w karierze punkty zawodów najwyższej rangi, zajmując 29. lokatę w zawodach Letniego Grand Prix. W sierpniu 2019 w tej samej miejscowości wygrał dwa konkursy FIS Cupu.
W sezonie 2021/2022 FIS Cupu dwukrotnie stawał na podium. 29 stycznia 2022 w Willingen w swoim debiucie w konkursie głównym Pucharu Świata zajął 24. miejsce, zdobywając tym samym punkty cyklu.

</doc>
<doc id="2628646" url="https://pl.wikipedia.org/wiki?curid=2628646" title="Trypanosoma batrachi">
Trypanosoma batrachi

Trypanosoma batrachi – kinetoplastyd z rodziny świdrowców należący do królestwa protista. Pasożytuje w osoczu krwi ryb "Clarias batrachus" z rodziny ryb długowąsowatych.
Osobniki "T. batrachi" osiągają 22 – 29 μm długości, 1,5 – 3,5 μm szerokości. Posiadają wolną wić długości 9 – 14 μm, całkowita długość ciała wraz z wolną wicią osiąga 31-33 μm. Jądro jest niezbyt duże, lekko owalne i mierzy 2 – 3 μm długości oraz 1 – 1,5 μm szerokości. Kinetoplast jest okrągły posiada średnicę 1,1 .

</doc>
<doc id="2628648" url="https://pl.wikipedia.org/wiki?curid=2628648" title="Harder to Breathe">
Harder to Breathe

Harder to Breathe – singel amerykańskiej pop-rockowej grupy Maroon 5. Wydany został w lipcu 2002 roku przez wytwórnię A&amp;M/Octone Records jako pierwszy singel z ich debiutanckiego albumu "Songs About Jane". Autorami tekstu piosenki są Adam Levine i Jesse Carmichael, natomiast jego produkcją zajął się Matt Wallace.
Piosenka wyraża napięcie, które zostało napisane szybko w okolicznościach próby. Jest to opowieść o byłym związku Levine, w którym był bardzo zaangażowany. „Harder to Breathe” spotkała się z pozytywnym przyjęciem przez krytyków muzycznych, który pochwalił ścieżkę dźwiękową.
Singel dotarł odniósł sukces w Wielkiej Brytanii, gdzie dotarł do 13. miejsca. W rodzimym kraju grupy utwór znalazł się na 18. miejscu na liście Billboard Hot 100 i 31. pozycji w Modern Rock Tracks. Pojawił się też na minialbumie "1.22.03.Acoustic" w akustycznej wersji i w wersji live na "Live – Friday the 13th". Singel zdobył status złotej płyty w Australii i Stanach Zjednoczonych.
Tło.
„Harder to Breathe” opowiada historię związku Levine z kobietą o imieniu Jane, która według Levine był muzą zespołu. MacKenzie Wilson z "AllMusic" określił utwór jako „usposobiony soul”. Meghan Bard z "The Daily Campus" opisał singiel jako wyposażony w „szybki numer z ziarnistymi gitarowymi riffami i potężnym wokalem Levine. Bard zauważył, że tematem utworu było „odzyskanie od zawodu miłosnego”. Angus Batey z "The Times" porównał „Harder to Breathe” jako „Zeppelin-estrada”.
Teledysk.
Teledysk został wyreżyserowany przez Marc Webba, który był też reżyserem teledysku „Goodnight Goodnight”. Swoją premierę miał 19 sierpnia 2002 roku.

</doc>
<doc id="2628649" url="https://pl.wikipedia.org/wiki?curid=2628649" title="Kedr">
Kedr

Kedr (ros. "Кедр", znak wywoławczy lotu "Wostok 1") – minisatelita krótkofalarski operowany przez RKK Energia jako część projektu ARISS i RadioSkaf. Kontynuował on zadania satelity SuitSat z 2006 roku. Nazwa satelity miała upamiętniać 50. rocznicę lotu statku "Wostok 1", którego pilotem był Jurij Gagarin.
Przyjmuje się, że "Kedr" transmitował aż 25 pozdrowień metodą krótkofalarstwa w 15 różnych językach, przesyłał również zdjęcia Ziemi, dane telemetryczne i naukowe, oraz obrazy w systemie SSTV na częstotliwości 145,95 MHz.
"Kedr" został umieszczony wewnątrz statku "Progress M-09M", który wystartował na rakiecie Sojuz U w kierunku Międzynarodowej Stacji Kosmicznej z wyrzutni Gagarina w kazachskim kosmodromie Bajkonur 28 stycznia 2011 roku. 3 sierpnia został wypuszczony na orbitę przez kosmonautę rezydującego na stacji podczas spaceru kosmicznego. Pracował przez 5 miesięcy. Spłonął w atmosferze 4 stycznia 2012 roku.

</doc>
<doc id="2628651" url="https://pl.wikipedia.org/wiki?curid=2628651" title="Julija Dżima">
Julija Dżima

Julija Wałentyniwna Dżima (ukr. Юлія Валентинівна Джіма; ur. 19 września 1990 w Kijowie) – ukraińska biathlonistka, złota medalistka olimpijska i wielokrotna medalistka mistrzostw świata.
Kariera.
Na arenie międzynarodowej pierwszy raz pojawiła się w 2008 roku, podczas mistrzostw świata juniorów w Ruhpolding. Zajęła tam 31. miejsce w biegu indywidualnym i 61. w sprincie. Jeszcze trzykrotnie startowała na imprezach tego cyklu, zajmując między innymi czwarte miejsce w sztafecie na mistrzostwach świata juniorów w Canmore w 2009 roku i biegu indywidualnym na mistrzostwach świata juniorów w Novym Měscie rok później.
Po raz pierwszy w zawodach Pucharu Świata wystąpiła 4 stycznia 2012 roku w Oberhofie, gdzie zajęła ósme miejsce w sztafecie. Pierwsze punkty zdobyła dwa dni później w tej samej miejscowości, zajmując 33. miejsce w sprincie. Na podium zawodów tego cyklu pierwszy raz stanęła 8 grudnia 2013 roku w Hochfilzen, zajmując drugie miejsce w biegu pościgowym. W zawodach tych rozdzieliła Synnøve Solemdal z Norwegii i Polkę Krystynę Guzik. Swoje pierwsze pucharowe zwycięstwo odniosła 6 grudnia 2018 roku w Pokljuce, gdzie była najlepsza w biegu indywidualnym. Najlepsze wyniki osiągnęła w sezonie 2016/2017, kiedy zajęła ósme miejsce w klasyfikacji generalnej. Była też druga w klasyfikacji biegu indywidualnego w sezonie 2017/2018.
Na mistrzostwach świata w Novym Měscie w 2013 roku razem z koleżankami z reprezentacji zdobyła srebrny medal w sztafecie. Wynik ten Ukrainki powtórzyły podczas mistrzostw świata w Hochfilzen w 2017 roku. Na tej samej imprezie Dżima zajęła też szóste miejsce w biegu masowym. Ponadto zdobyła brązowe medale sztafecie na mistrzostwach świata w Östersund w 2019 roku, mistrzostwach świata w Anterselvie w 2020 roku i rozgrywanych rok później mistrzostwach świata w Pokljuce.
W 2014 roku wystąpiła na igrzyskach olimpijskich w Soczi, gdzie razem z Witą Semerenko, Wałentyną Semerenko i Ołeną Pidhruszną zwyciężyła w sztafecie. Był to pierwszy w historii medal olimpijski dla Ukrainy w tej konkurencji. Zajęła tam też 7. miejsce w biegu indywidualnym, 42. miejsce w sprincie i 22. w biegu masowym. Brała również udział w igrzyskach olimpijskich w Pjongczangu w 2018 roku, gdzie zajęła 20. miejsce w biegu indywidualnym, jedenaste w sztafecie oraz siódme w sztafecie mieszanej.
Jej hobby to rysowanie i śpiewanie.
Jej ojciec, Wałentyn Dżima, także był biathlonistą.

</doc>
<doc id="2628653" url="https://pl.wikipedia.org/wiki?curid=2628653" title="Ambrosio Francisco Ferro">
Ambrosio Francisco Ferro



</doc>
<doc id="2628654" url="https://pl.wikipedia.org/wiki?curid=2628654" title="Trypanosoma saccobranchi">
Trypanosoma saccobranchi

Trypanosoma saccobranchi – kinetoplastyd z rodziny świdrowców należący do królestwa protista. Pasożytuje w osoczu krwi długowąsa azjatyckiego "(Heteropneustes fossilis)".
Osobniki "T. saccobranchi" osiągają 38 – 47 μm długości, 1 – 1,5 μm szerokości. Posiadają wolną wić długości 11 – 15 μm. Jądro jest niezbyt duże, owalne, silnie spłaszczone mierzy 2,75 – 3,2 μm długości oraz 0,7 – 1 μm szerokości. Kinetoplast jest okrągły posiada średnicę 0,75 – 1 μm.

</doc>
<doc id="2628656" url="https://pl.wikipedia.org/wiki?curid=2628656" title="Morska Jednostka Działań Specjalnych Formoza">
Morska Jednostka Działań Specjalnych Formoza



</doc>
<doc id="2628658" url="https://pl.wikipedia.org/wiki?curid=2628658" title="Marie-Louise Trichet">
Marie-Louise Trichet



</doc>
<doc id="2628659" url="https://pl.wikipedia.org/wiki?curid=2628659" title="Jednostka Wojskowa Formoza">
Jednostka Wojskowa Formoza

Jednostka Wojskowa Formoza im. gen. broni Włodzimierza Potasińskiego – jednostka wojskowa płetwonurków bojowych, będąca pododdziałem Wojsk Specjalnych.
Historia.
Idea jednostki wojskowej typu rozpoznawczego i dywersji morskiej zapoczątkowana została w 1974 roku, kiedy powstał Zespół Badawczy ds. Płetwonurków Morskich. Inicjatywę powołania protoplasty obecnej JW 4026 podjął Oddział Rozpoznawczy Sztabu Marynarki Wojennej. Zespół miał opracować koncepcję organizacji i formowania specjalnego dywizjonu płetwonurków morskich. Rozkazem Szefa SG WP pododdział sformowano 13 listopada 1975 roku. Wchodził on w skład 3 Flotylli Okrętów. Pierwszym dowódcą formacji nazwanej Wydziałem Płetwonurków, a niejawnie określanej Wydziałem Działań Specjalnych, był kmdr por. dypl. Józef Rembisz. We wrześniu 1987 pododdział zmienił nazwę na Wydział Działań Specjalnych. Pododdział rozformowano 12 listopada 1990 r. Siły i środki rozformowanej formacji nazwano Grupami Specjalnymi Płetwonurków i włączono w skład Grupy Okrętów Rozpoznawczych. Następnie płetwonurkowie bojowi operowali jako Sekcje Działań Specjalnych. W 2004 ponownie nazwane GSP, cały czas w podporządkowaniu gOR 3 FO.
W dniu 9 marca 2007 Rozkazem Dowódcy MW sformowano JW 4026, Morską Jednostkę Działań Specjalnych, podporządkowaną rozkazom Dowódcy Marynarki Wojennej. JW 4026 stała się pierwszą samodzielną jednostką wojskową, w której skład weszli żołnierze-marynarze komandosi 3 FO. Pierwszym Dowódcą MJDS wyznaczony został kmdr por. Jan Pawłowski.
Organizacyjna podległość tzw. Formozy pod rozkazy Dowódcy MW nie trwała długo. Dnia 12 września 2007 Minister Obrony Narodowej wydał Decyzję, by morskich komandosów Marynarki Wojennej włączyć w struktury nowo powołanych mocą ustawy Wojsk Specjalnych. Zgodnie z Decyzją Ministra ON, Morska Jednostka Działań Specjalnych z dniem 1 stycznia 2008 stała się jednostką wojskową najmłodszego ówcześnie rodzaju sił zbrojnych SZ RP. W okresie 1.1.2008-31.12.2013 podlegała rozkazom Dowódcy Wojsk Specjalnych (urząd zniesiono z końcem 2013 roku). Mimo wchodzenia w skład Wojsk Specjalnych, specyfika JW 4026 powoduje ciągłą współpracę z MW.
1 października 2011 r. Decyzją Ministra ON jednostce zmieniono etat na większy i nazwę na Jednostka Wojskowa Formoza. Wieloletni przydomek jednostki został usankcjonowany jako jej nazwa urzędowa.
1 stycznia 2013 r. grupa gdyńskich żołnierzy rozpoczęła pełnienie dyżuru bojowego w składzie NATO Response Force 20 zmiany i pełniła go pół roku. Dowódca Wichniarek z dniem 9 stycznia 2013 przestał pełnić funkcję w JWF, jednocześnie objął obowiązki Special Operations Joint Task Force – Afghanistan/NATO Special Operations Component Command – Afghanistan Chief of Staff. Od tego momentu obowiązki dowódcy pełnił czasowo kmdr por. Radosław Tokarski.
Decyzją Ministra Obrony Narodowej Nr 337/MON z dnia 18 listopada 2013 roku wprowadzono oznakę rozpoznawczą Jednostki Wojskowej Formoza.
Od 1 stycznia 2014 roku w wyniku reformy struktur dowodzenia jednostka podlega bezpośrednio pod Dowództwo Generalne Rodzajów Sił Zbrojnych.
Po zrealizowaniu zadań w ramach Special Operations Joint Task Force – Afghanistan, etatowy dowódca JWF kmdr Dariusz Wichniarek od kwietnia 2014 r. ponownie dowodził Jednostką Wojskową Formoza.
Żołnierze JW 4026 służyli w składzie:
Decyzją Ministra Obrony Narodowej z 12 lutego 2014 Jednostka Wojskowa Formoza w Gdyni otrzymała imię patrona, gen. broni Włodzimierza Potasińskiego.
W dniu 23 września 2014 r. Jednostka Wojskowa Formoza otrzymała sztandar ufundowany przez społeczeństwo Miasta Gdynia oraz Ligę Morską i Rzeczną. Matką chrzestną sztandaru JW 4026 została wdowa po Dowódcy WS, patronie JWF, Marta Murzańska-Potasińska, a ojcem chrzestnym sztandaru został kmdr dypl. w st. spocz. Józef Rembisz, pierwszy dowódca płetwonurków bojowych MW. Uroczystość wręczenia sztandaru odbyła się na nabrzeżu Basenu IX Portu Wojennego Gdynia, miejscu dyslokacji JW 2808, dawniej macierzystej dla protoplastów JW 4026. W uroczystości brali udział także: wręczający sztandar w imieniu Prezydenta RP Zastępca Szefa BBN Zbigniew Włosowicz, sekretarz stanu MON Beata Oczkowicz, przedstawiciele Wojsk Specjalnych, w tym z czterech pozostałych JW WS, poczty sztandarowe oraz inni zaproszeni goście. Sztandar odebrał Dowódca JWF kmdr Radosław Tokarski.
Decyzją nr 8/MON z 21 stycznia 2019 roku w JW Formoza wprowadzono odznakę pamiątkową.
Pochodzenie nazwy.
Nazwa JW 4026 pochodzi od potocznej nazwy bazy jednostki, poniemieckiej torpedowni w Gdyni-Oksywiu, nazywanej „Formoza”. Nazwa jest związana z tym, że baza JW 4026 jest zbudowana na morzu jak wyspa (nie uwzględniając kładki łączącej ją z lądem) niedaleko lądu. W latach 50 XX w. głośna medialnie była wojna RCh-ChRL, relacja "wyspa – ląd". Więc podobieństwo wyspy Formoza do budynku torpedowni (późniejszej bazy JWF), miejsca ćwiczeń żołnierzy ówczesnej MW SZ PRL wywołało skojarzenie tego budynku z chińską wyspą Formoza (współczesna nazwa: Tajwan), położoną blisko kontynentalnych Chin.
JW Formoza często współpracuje z Zespołem Bojowym B (zespołem wodnym) JW Grom, z MOSG oraz z pododdziałem płetwonurków bojowych JW Komandosów. Z dniem 1 stycznia 2008 r. jednostka przeszła pod rozkazy Dowódcy Wojsk Specjalnych. Podczas IX zmiany PKW Afganistan wydzielona grupa żołnierzy JW 4026 (wspólnie z JW 4101) prowadziła działania bojowe w składzie Zadaniowego Zespołu Bojowego Wojsk Specjalnych (Task Force 50, TF-50) w Afganistanie. Za wykazane męstwo i odwagę w trakcie działań bojowych w Afganistanie, żołnierz jednostki został odznaczony OKW kl. III. Gdyńska JW 4026 jest najmniejszą liczebnie jednostką bojową WS.
W JW 4026 obowiązują stopnie wojskowe i mundury wyjściowe jak w Marynarce Wojennej.
Jednostka wojskowa cały czas prowadzi rekrutację do swych szeregów. Kandydaci do służby są poszukiwani wśród bardzo sprawnych i inteligentnych żołnierzy, funkcjonariuszy, rezerwistów i cywili.
Broń będąca na wyposażeniu JW 4026.
Wbrew informacjom podawanym w wielu źródłach, gdyńska JW nie używała polskiej broni w postaci karabinków Beryl, Mini Beryl, pistoletów WIST. Miała je tylko na testach i nie przyjęła na wyposażenie, jako niespełniających oczekiwań jednostki.

</doc>
<doc id="2628662" url="https://pl.wikipedia.org/wiki?curid=2628662" title="Iskra Mijalić">
Iskra Mijalić

Iskra Mijalić (ur. 4 lutego 1983 w Zagrzebiu) – chorwacka siatkarka, reprezentantka kraju. Gra na pozycji przyjmującej. Największe sukcesy odnosiła z Volley Bergamo.

</doc>
<doc id="2628663" url="https://pl.wikipedia.org/wiki?curid=2628663" title="Zbigniew Kulesza">
Zbigniew Kulesza

Zbigniew Kulesza, ps. „Młot”, „Grawicz”, „Oleśnicki” (ur. 11 lipca 1917 w Długosiodle, zm. 16 września 2003) – polski żołnierz, uczestnik konspiracji narodowej w okresie II wojny światowej i pierwszych latach powojennych na Mazowszu i Kurpiowszczyźnie.
Życiorys.
W wojnie obronnej 1939 walczył w 33 pułku piechoty w ramach SGO „Narew”, następnie był członkiem konspiracyjnej organizacji „Wilki”. Od 1944 był członkiem Narodowych Sił Zbrojnych, kierował wydziałem propagandy Okręgu Białystok, w stopniu podporucznika, następnie porucznika, wydawał czasopismo „Głos znad Narwi”. W 1945 został członkiem Narodowego Zjednoczenia Wojskowego, kierował „kurpiowskim” Obwodem NZW na pograniczu powiatów łomżyńskiego i ostrołeckiego. W grudniu 1945 został wysłany do powiatu ostrołęckiego, gdzie objął funkcję komendanta Komendy Powiatowej NZW w Ostrołęce „Orawa”. Został wówczas awansowany do stopnia kapitana. Intensywnie prowadził działalność konspiracyjną także w okolicach Makowa Mazowieckiego, Przasnysza, Ciechanowa, częściowo Pułtuska, Mławy i Sierpca, a także dawnego pogranicza pruskiego – Pisza, Białej Piskiej i Olsztyna. Doprowadził do powstania nowej jednostki organizacyjnej NZW – Inspektoratu „Orawa”, przekształconego następnie w Okręg XVI „Mazowsze”. W czerwcu 1946 został pierwszym komendantem tego Okręgu i dowodził nim do ujawnienia się w wyniku amnestii w kwietniu 1947. Dowodził zakończoną powodzeniem wspólną akcją 4 oddziałów podziemia w Krasnem (13 września 1946). Przed ujawnieniem wyjechał na Śląsk. Został aresztowany w listopadzie 1947 i skazany na karę dożywotniego pozbawienia wolności. W 1949 roku osadzony został w Rawiczu. Od sierpnia 1951 do początku 1952 więziony w Warszawie, następnie ponownie w Rawiczu, a od 1953 we Wronkach. Został zwolniony 19 grudnia 1956.
W 1992 został odznaczony Krzyżem Narodowego Czynu Zbrojnego.
Opublikowano jego zbeletryzowane wspomnienia „Śledztwo wyklętych” (1995), „Resocjalizacja wyklętych” (2004).
Jego postać została przedstawiona w filmie „Historia Roja”.

</doc>
<doc id="2628664" url="https://pl.wikipedia.org/wiki?curid=2628664" title="Karabin maszynowy Madsen M1902">
Karabin maszynowy Madsen M1902



</doc>
<doc id="2628665" url="https://pl.wikipedia.org/wiki?curid=2628665" title="Margaret Pole">
Margaret Pole



</doc>
<doc id="2628666" url="https://pl.wikipedia.org/wiki?curid=2628666" title="Odsadnia">
Odsadnia

Odsadnia – element wystający poza boczny obrys łodzi wioślarskiej, przymocowany do burty. Do odsadni przymocowana jest dulka, która utrzymuje wiosło w odpowiedniej pozycji. Odsadnie wykonywane są z aluminium lub mieszanek włókna węglowego i szklanego. Wyróżniamy kilka typów odsadni: skrzydłowa, wsteczna oraz tradycyjna typu EURO - wszystkie one są zamocowane na trwałe do burty łodzi.
Na początku lat 80. XX wieku w wyczynowych łodziach wioślarskich zastosowano ruchome odsadnie - wynalezione znacznie wcześniej, bo w roku 1877. Odsadnie takie zwiększały efektywność ruchu łodzi - wyeliminowały przesunięcia masy wioślarza spowodowane faktem, iż wioślarz w tradycyjnej łodzi przesuwa się na ruchomym wózku wioślarskim, podczas gdy w łodzi z ruchomymi odsadniami zawodnik siedzi na nieruchomym siodełku. Międzynarodowa Federacja Wioślarska FISA zakazała jednak zawodnikom wykorzystania ruchomych odsadni w roku 1984.

</doc>
<doc id="2628669" url="https://pl.wikipedia.org/wiki?curid=2628669" title="Kultura Recuay">
Kultura Recuay

Kultura Recuay − powstała w górskiej części dzisiejszego Peru pod koniec I wieku p.n.e. Czas jej rozwoju trwał do VIII wieku. Kultura ta współistniała z bardziej rozpowszechnioną i lepiej zbadaną kulturą Moche. Charakterystyczna dla tej kultury jest ceramika figuralna, technicznie bardziej zaawansowana niż ceramika kultury Moche. Kultura ta pozostawiła też po sobie kamienne rzeźby wojowników.

</doc>
<doc id="2628674" url="https://pl.wikipedia.org/wiki?curid=2628674" title="Giorgia Baldelli">
Giorgia Baldelli

Giorgia Baldelli (ur. 10 marca 1985 w Romano di Lombardia) – włoska siatkarka, reprezentantka kraju. Gra na pozycji przyjmującej.

</doc>
<doc id="2628677" url="https://pl.wikipedia.org/wiki?curid=2628677" title="Matthias Nitsch">
Matthias Nitsch

Matthias Nitsch albo Mathias Nitsch, znany też jako Bubi Nitsch (ur. w 1908 r.) – spiskoniemiecki taternik, przewodnik i ratownik tatrzański.
Uczęszczał do liceum w Kieżmarku. Przed II wojną światową należał do najaktywniejszych taterników i najlepszych przewodników w Tatrach. Brał udział w wielu wyprawach, także bardzo trudnymi drogami, ze wspinaczami różnych narodowości, także polskimi, np. Stanisławem Motyką.
Dużo czasu Nitsch spędzał w schronisku nad Zielonym Stawem Kieżmarskim i w tej okolicy działał najczęściej jako przewodnik i instruktor narciarski. Pomagał wówczas w prowadzeniu schroniska ówczesnym dzierżawcom, Bertalanowi Duchoňowi i Gyuli Arpadowi Keglowi. Po ich odejściu (ok. 1942 r.) sam został kierownikiem, później Matthiasa Nitscha zastąpiła rodzina. Pod jego opieką był też hotel Zipser Hof w Kieżmarku.
Nitsch był aktywnym ratownikiem górskim. W latach 1940–1943 zajmował się organizacją ratownictwa przez Karpathenverein, od 1942 przez rok pełnił funkcję zastępcy kierownika KV-Bergwacht. Brał też udział w kursie ratownictwa górskiego w Alpach (zima 1943 r.). Jako jeden z pierwszych w 1942 r. wprowadził do użycia przez ratowników tatrzańskich zestaw Grammingera.
1 lipca 1943 r. został wcielony do Waffen-SS, brał potem udział w walkach na froncie wschodnim. Po wojnie prowadził niewielkie schronisko w Alpach Bawarskich. Wyemigrował w końcu z rodziną do Stanów Zjednoczonych. Na Alasce był przewodnikiem górskim, a jeden ze zdobytych szczytów nazwał "Karpatenspitze". Po 1960 r. pracował jako dyrektor dużego hotelu w okolicach Filadelfii.

</doc>
<doc id="2628678" url="https://pl.wikipedia.org/wiki?curid=2628678" title="Mathias Nitsch">
Mathias Nitsch



</doc>
<doc id="2628680" url="https://pl.wikipedia.org/wiki?curid=2628680" title="Bubi Nitsch">
Bubi Nitsch



</doc>
<doc id="2628683" url="https://pl.wikipedia.org/wiki?curid=2628683" title="Augustin Kazotić">
Augustin Kazotić



</doc>
<doc id="2628684" url="https://pl.wikipedia.org/wiki?curid=2628684" title="Ulica Nowy Zjazd w Warszawie">
Ulica Nowy Zjazd w Warszawie

Ulica Nowy Zjazd w Warszawie – dwie jednokierunkowe uliczki stanowiące południową część węzła komunikacyjnego Wisłostrady i Trasy W-Z, umożliwiające wjazd na most Śląsko-Dąbrowski z Wisłostrady i zjazd z Trasy W-Z do ulicy Dobrej i na Wisłostradę:
Historia.
W latach 1844–1846 wybudowano wiadukt do planowanego mostu stałego przez Wisłę. Wiadukt ten nazwano Nowym Zjazdem, a zwyczajowo był nazywany wiaduktem Pancera (od nazwiska jego projektanta Feliksa Pancera). Ulica biegnąca ku wiaduktowi odchodziła od placu Zamkowego między pałacem Pod Blachą a kościołem św. Anny (przed wybudowaniem ulicy wyburzono m.in. zabytkowy kościół i klasztor Bernardynek z 1. połowy XVII wieku, stojące przy placu Zamkowym). W tym samym miejscu odchodziły z placu Zamkowego mniejsze uliczki, m.in. Źródłowa i Maryensztadt. Murowana estakada wiaduktu została wbudowana w poszerzoną ulicę Grodzką, a dalej szła nasypem ziemnym. Nasyp ten obniżał się ku Wiśle i tuż przed nią zakręcał w prawo, umożliwiając zjazd „ślimakiem” do ul. Dobrej. Na budowę Nowego Zjazdu miasto zaciągnęło pożyczkę w wysokości 1,2 mln rubli. Po otwarciu mostu Aleksandrowskiego (zwanego nieoficjalnie mostem Kierbedzia) w 1864 roku, Nowy Zjazd stał się główną arterią łączącą centrum Warszawy z Pragą.
W roku 1907 wiadukt Pancera zmodernizowano dla potrzeb obsługi tramwajów elektrycznych, które pojechały nim z placu Zamkowego niecały rok później.
W roku 1944 Niemcy wysadzili w powietrze Wiadukt Pancera i spalili lub zburzyli prawie wszystkie budynki przy ulicy (2, 3, 4, 5, 6 i 7). Ich pozostałości zostały rozebrane przy realizacji projektu budowy osiedla Mariensztat w 1949 roku. Dziś uliczka jest boczną uliczką łączącą Wybrzeże Kościuszkowskie z Trasą W-Z. Na terenie jej przedwojennej, nieparzystej pierzei znajduje się (poza zachowanym budynkiem pod numerem 1) ta jej część, która jest ślimakiem umożliwiającym wjazd z Wybrzeża Kościuszkowskiego na Trasę W-Z w kierunku Pragi.
Numeracja.
W latach 1844–1944 ulica Nowy Zjazd miała kształt litery „J”, między ul. Dobrą (dolny koniec litery) a Placem Zamkowym (górny koniec). Jej długi, prosty odcinek szedł wiaduktem i nasypem Pancera, stając się w 1864 roku częścią arterii prowadzącej z Placu Zamkowego przez most Kierbedzia na Pragę. Ponieważ większa część ulicy oddalała się od Wisły, wytyczając ulicę postanowiono – zgodnie z ogólną zasadą obowiązującą w Warszawie – że początek jej numeracji będzie przy ul. Dobrej, a koniec – przy placu Zamkowym. Stąd domy o parzystych numerach były budowane po jej prawej stronie (zaczynały się przy ul. Dobrej i były to jedyne trzy budynki o parzystych numerach przy tej ulicy, między ul. Dobrą a Wisłą), a domy o nieparzystych numerach – po jej lewej stronie (wszystkie 4 znajdowały się już na prostym odcinku pnącym się od Wisły do placu Zamkowego).
Obiekty.
Strona nieparzysta.
Wzdłuż wiaduktu i nasypu Pancera wybudowano 4 kamienice:
Nowy Zjazd 1 – gmach łaźni parowych Michaiła Żdanowicza.
Tam, gdzie obecnie jest pętla ślimaka, wybudowano w latach 1867–1868 – na planie podkowy otwartej ku zachodowi – trzypiętrowy budynek łaźni parowej Michaiła I. Żdanowicza. Był to największy wtedy gmach łaźni w Warszawie. Wewnątrz podkowy znajdowała się kotłownia z wysokim kominem widocznym na wielu przedwojennych zdjęciach okolicy. W 1872 roku przedsiębiorstwo właściciela przekształcono w "Towarzystwo Akcyjne Łaźni Parowej w Warszawie", które działało co najmniej do 1917 roku.
W latach 1926–1928 gruntownie zmodernizowano i podwyższono budynek o trzy kondygnacje dla Towarzystwa Budowy i Eksploatacji Domów. Był to wtedy największy w Warszawie budynek biurowo-mieszkalny. W tym okresie mieściły się tu m.in. biura fabryki Schichta (przekształconej w Schicht-Lever S.A.) – produkującej w zakładach przy ul. Szwedzkiej m.in. proszek do prania „Radion”. W dwudziestoleciu międzywojennym budynek słynął z umieszczonej na nim ogromnej reklamy mydła „Jeleń” Schichta. 
W latach 1926–1930 w budynku mieściło się krajowe biuro Towarzystwa Strażnica oraz sala zebrań warszawskiego zboru Badaczy Pisma Świętego.
W latach 30. XX wieku w budynku tym mieściła się również Komenda Powiatowa Policji Państwowej.
Od 1931 roku w budynku mieściło się Muzeum Kolejowe, wynajęto w nim na ten cel 20 pomieszczeń. Na powierzchni około 900 m², w 19 działach zaprezentowano dokumenty, fotografie, książki, wiele modeli i makiet. 15 grudnia 1938 roku Muzeum Kolejowe przekształcono w Muzeum Komunikacji, wzbogacając jego ekspozycje o dwa działy: dróg kołowych i dróg wodnych. Do 1939 roku Muzeum zgromadziło ponad 4 tysiące eksponatów, w tym blisko 400 modeli, 250 tablic i wykresów, ponad 550 fotografii oraz 8 tysięcy książek. Nieprzystosowany do tego typu działalności budynek nie pozwalał na eksponowanie większych i cięższych maszyn i urządzeń, które gromadzono w magazynach dworcowych. Dlatego w planach przewidywano budowę docelowej siedziby w miejscu obecnego Stadionu Narodowego. W 1940 roku zbiory muzeum zostały usunięte z budynku i po kilku przeprowadzkach trafiły do budynków Dworca Wileńskiego, gdzie spłonęły w wyniku radzieckiego nalotu.
W czasie wojny mieścił się tu posterunek granatowej policji i przez pewien czas niemiecki szpital polowy. W czasie powstania warszawskiego budynek był ważnym punktem niemieckiego oporu i Polacy nigdy go nie zdobyli. 
Po wojnie wieloletnim użytkownikiem budynku była Centralna Rada Związków Zawodowych, a od lat 90. XX wieku mieści się w nim Wojewódzkie Centrum Stomatologii SPZOZ. W wyniku remontu przeprowadzonego w latach 2005–2007 zniszczono wiele oryginalnych elementów wystroju wnętrz (m.in. wystrój głównej klatki schodowej). 
Podwórze od strony zachodniej ograniczone jest parterowym budynkiem podstacji elektrycznej.
Nowy Zjazd 3 – nieistniejąca kamienica Binkowskiej.
W sąsiedztwie łaźni w latach 1881–1882 wybudowano pięciopiętrową (pierwszą tej wysokości w Warszawie) kamienicę Binkowskiej. Bliskość nasypu Pancera wymusiła dużą wysokość i nietypowe rozwiązania: dolna część kamienicy miała niski standard (małe mieszkania i wejście u stóp nasypu), natomiast część górna zawierała duże, komfortowe mieszkania. Fasada budynku była jedenastoosiowa z parą skrajnych dwuosiowych ryzalitów pozornych. 
W dwudziestoleciu międzywojennym – przed oddaniem nowoczesnego gmachu sądów przy ulicy Leszno (obecnie Aleja „Solidarności”) w 1939 roku – trzecie piętro budynku (wprost z mostku) zaadaptowano na pomieszczenia Oddziału III karnego sądu grodzkiego. W dolnej części budynku znajdowały się małe mieszkania.
Natomiast 2 piętra górnej części kamienicy zajmowała rodzina potomków Wacława Piskorskiego, starszego cechu białoskórników w Warszawie:
Budynek został doszczętnie spalony w czasie powstania warszawskiego (3 sierpnia 1944 roku), a jego ruiny rozebrano po wojnie.
Na tyłach posesji 3, 5 i 7 biegła ulica Białoskórnicza, wzdłuż której od XVIII wieku działały zakłady białoskórnicze, a wśród nich największy – zakład, początkowo Augusta Piskorskiego (od 1844 roku), później Wacława, a wreszcie Leonarda Piskorskiego (do 1944 roku), co upamiętnia tablica przy ulicy Białoskórniczej, będącej obecnie chodnikiem biegnącym przy ul. Nowy Zjazd, między rynkiem mariensztackim a ul. Dobrą.
Nowy Zjazd 5 – nieistniejący Dom Profesorów.
W 1914 roku rozpoczęto prace nad budynkiem numer 5 – kamienicy Trachtenbergów, jednak w związku z wybuchem I wojny światowej prace te zostały wstrzymane, mimo że szkielet kamienicy już powstał. Szkielet ten wykorzystano w latach 1924–1925 do wybudowania „Domu Profesorów” zrzeszonych w Spółdzielczym Stowarzyszeniu Mieszkaniowym Profesorów Uniwersytetu Józefa Piłsudskiego w Warszawie – Kooperatywy Budowlanej „Siedziba” według projektu Konstantego Sylwina Jakimowicza lub Kazimierza Tołłoczki (według Jarosława Zielińskiego). Była to 5-piętrowa kamienica o jedenastoosiowej fasadzie. Podobnie jak w sąsiednich budynkach – na wysokości jego 3. piętra przerzucono doń mostek ze szczytu wiaduktu. Cały budynek liczył 20 dużych mieszkań o 106 izbach i łącznej kubaturze 12 tysięcy m³. Koszt budowy domu oszacowano w 1922 roku na 600 milionów marek.
W domu tym mieszkali m.in.:
W kamienicy Stowarzyszenia przy Nowym Zjeździe 5 spędził dzieciństwo m.in. Andrzej Łapicki, który tak o niej opowiadał: 
W dniu 3 sierpnia 1944 roku żołnierze niemieccy zamordowali ok. 15 mężczyzn, mieszkańców Domu Profesorów – w tym profesorów Uniwersytetu Warszawskiego: Wacława Roszkowskiego (który zginął na miejscu w wyniku wybuchu granatu wrzuconego przez wchodzących Niemców), Józefa Rafacza, Andrzeja Tretiaka i Eugeniusza Wajgla (mężczyźni zostali rozstrzelani na podwórzu domu Nowy Zjazd 1 albo na ulicy Dobrej). Wydarzeniu temu poświęcona jest wolnostojąca tablica pamiątkowa, na której umieszczono napis: "Miejsce uświęcone krwią Polaków poległych za wolność ojczyzny. Tu w sierpniu 1944 r. hitlerowcy rozstrzelali 15 osób".
W tym dniu budynek został podpalony i obrzucony granatami. Mostek oraz mury zewnętrzne zachowały się w dość dobrym stanie, ale większość drewnianych stropów uległa spaleniu. Oficyny przetrwały w nieco lepszym stanie dzięki użytym przy ich budowie stropom Kleina.
W 1947 roku wydano wstępne pozwolenie na odbudowę kamienicy pod warunkiem obniżenia jej o dwie kondygnacje, ale w związku ze zmianą koncepcji dotyczącej budowy trasy W-Z ruiny zostały rozebrane w drugiej połowie 1948 roku.
Nowy Zjazd 7 – nieistniejąca kamienica Taubenhausa.
U zbiegu z ulicą Garbarską (przy rynku mariensztackim) w latach 1910–1911 wzniesiono ogromną kamienicę Matiasa Taubenhausa. W momencie budowy była to najwyższa kamienica w Warszawie: miała 9 pięter. Została zaprojektowana najprawdopodobniej przez Henryka Stifelmana i Stanisława Weissa. Projekt powtarzał rozwiązania z kamienicy pod numerem 3 (np. mostek łączący kamienicę z wiaduktem na wysokości 3. piętra). Budową tego „niebotyku” kierowali inżynierowie Próchniewski i Reinberg. W okresie międzywojennym usunięto wieżyczkę wieńczącą jedną z osi budynku od strony Nowego Zjazdu. Dach budynku został spalony w czasie powstania warszawskiego, mury zewnętrzne i większość stropów przetrwała. Mimo że kamienica nadawała się do szybkiej odbudowy, na początku 1949 roku, w związku z budową trasy W-Z, została rozebrana jako niepasująca do koncepcji nowego Mariensztatu.
Andrzej Łapicki w swoich wspomnieniach tak opisuje nieparzystą stronę ulicy: 
Strona parzysta.
Wszystkie kamienice parzystej strony ulicy zostały spalone i zburzone w czasie powstania warszawskiego (2 sierpnia 1944) i nigdy nie odbudowane. Obecnie na tym terenie znajduje się boisko Zespołu Społecznych Szkół Ogólnokształcących Bednarska.

</doc>
<doc id="2628689" url="https://pl.wikipedia.org/wiki?curid=2628689" title="Microdipodops pallidus">
Microdipodops pallidus



</doc>
<doc id="2628693" url="https://pl.wikipedia.org/wiki?curid=2628693" title="Chaetodipus californicus">
Chaetodipus californicus



</doc>
<doc id="2628694" url="https://pl.wikipedia.org/wiki?curid=2628694" title="Jarosław Dmytrasewicz">
Jarosław Dmytrasewicz

Jarosław Iwanowycz Dmytrasewicz, ukr. Ярослав Іванович Дмитрасевич, ros. Ярослав Иванович Дмитрасевич, "Jarosław Iwanowicz Dmitrasiewicz" (ur. 27 maja 1940 w Lubieniu Wielkim, w obwodzie lwowskim) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej SKA Lwów. Pierwszy trener Wołodymyr Chanenko. W 1959 roku rozpoczął karierę piłkarską w Awanhardzie Tarnopol. W 1960 powrócił do SKA Lwów, w którym w 1967 zakończył karierę piłkarską.
Kariera trenerska.
Po zakończeniu kariery zawodniczej w 1968 rozpoczął pracę szkoleniową na stanowisku asystenta trenera w SKA Lwów. W 1971 ukończył studia w Lwowskim Instytucie Kultury Fizycznej i Sportu. Od 1971 pracował w Internacie Sportowym we Lwowie. W latach 1979-1980 pomagał szkolić Karpaty Lwów. We wrześniu 1980 roku objął stanowisko głównego trenera Karpat Lwów. Od 1982 roku wykładał we Lwowskim Instytucie Kultury Fizycznej i Sportu.

</doc>
<doc id="2628695" url="https://pl.wikipedia.org/wiki?curid=2628695" title="Perognathus flavus">
Perognathus flavus



</doc>
<doc id="2628696" url="https://pl.wikipedia.org/wiki?curid=2628696" title="Gorączka w mieście">
Gorączka w mieście

Gorączka w mieście (ang. "L.A. Heat", 1996-1999) – amerykański serial sensacyjny stworzony przez Josepha Merhi i Richarda Pepina. W Polsce serial emitowany był od 8 marca do 30 sierpnia 1998 r. na antenie Polsatu.

</doc>
<doc id="2628705" url="https://pl.wikipedia.org/wiki?curid=2628705" title="Juliya Dzhyma">
Juliya Dzhyma



</doc>
<doc id="2628706" url="https://pl.wikipedia.org/wiki?curid=2628706" title="Przybysław z Brenny">
Przybysław z Brenny



</doc>
<doc id="2628707" url="https://pl.wikipedia.org/wiki?curid=2628707" title="TRS-80 Model 100">
TRS-80 Model 100

TRS-80 Model 100 – komputer przenośny sprzedawany przez Tandy Corporation w swojej sieci sprzedaży RadioShack na początku lat 80. XX wieku w USA. Jeden z pierwszych komputerów oferujących pełnowymiarową klawiaturę, wyświetlacz ciekłokrystaliczny i zasilanie bateryjne. Był to licencjonowany produkt firmy Kyocera sprzedawany w Japonii jako Kyotronic 85.
Zaprojektowany w 1983 w firmie Kyocera. Na jego podstawie zbudowano także podobne konstrukcje Olivetti M-10 oraz NEC PC-8201 i NEC PC-8300.
TRS-80 Model 100 był ośmiobitowym komputerem z procesorem Intel 80C85 taktowanym zegarem 2,4 MHz, posiadał 32 KiB pamięci ROM oraz 8, 16, 24 lub 32 KiB statycznej pamięci RAM. Komputer wyposażony był w monochromatyczny wyświetlacz ciekłokrystaliczny o rozdzielczości 240×64 pikseli co umożliwiało wyświetlanie tekstu w trybie 40×8 znaków.
Nie był kompatybilny z innymi komputerami Tandy mającymi w nazwie "TRS-80".
Historia.
Komputer został zaprojektowany w japońskiej firmie Kyocera i oferowany był na sprzedaż wyłącznie w Japonii jako Kyotronic 85. Początkowo nie zdobył zbytniej popularności. W późniejszym czasie licencja na jego budowę została zakupiona przez amerykańską firmę Tandy Corporation, która wprowadziła go do sprzedaży w sklepach RadioShack jako TRS-80 Model 100. W tej wersji został jednym z najbardziej popularnych komputerów Tandy, łącznie na całym świecie sprzedano go w ilości ponad sześciu milionów sztuk.
Model 100 był bardzo popularnym komputerem wśród dziennikarzy. Wewnętrzna, podtrzymywana bateryjnie pamięć, pozwalała na napisanie tekstu do długości 11 stron i przesłanie go za pomocą wbudowanego modemu. Komputer miał bardzo długi okres pracy wynoszący do 20 godzin, używając do tego zaledwie czterech baterii AA. Komfort pracy zapewniany był przez pełnej wielkości klawiaturę oraz błyskawiczny start, komputer był gotowy do pracy od razu po włączeniu go.
Opis techniczny.
Komputer używał 8-bitowego procesora Intel 80C85 taktowanego zegarem 2,4 MHz. Miał 32 kilobajty ROM-u w którym przechowywany był system operacyjny, Microsoft BASIC, program obsługi modemu (TELCOM), książka adresowa (ADDRSS), organizator (SCHEDL) i edytor tekstu (TEXT). W zależności od modelu, komputer miał 8, 16, 24 lub 32 kilobajty RAM-u. Wyświetlacz ciekłokrystaliczny miał rozdzielczość 8 linii tekstu po 40 znaków (240 × 64 piksle). Pełnowymiarowa, 56-przyciskowa klawiatura miała osiem programowalnych klawiszy funkcyjnych i cztery klawisze specjalne ("commmand keys"). Komputer miał wbudowany modem (300 baudów) i zestaw interfejsów zewnętrznych. Mierzył 300 × 215 × 50 mm i ważył 1,4 kg (z bateriami).

</doc>
<doc id="2628708" url="https://pl.wikipedia.org/wiki?curid=2628708" title="Polska strefa okupacyjna w Niemczech">
Polska strefa okupacyjna w Niemczech

Polska strefa okupacyjna w Niemczech – obszar w północno-zachodnich Niemczech, na terenie brytyjskiej strefy okupacyjnej, zajęty w latach 1945–1948 przez polskich żołnierzy i byłych więźniów.
Zajmował on powierzchnię 6470 km², na obszarze - graniczących z Holandią - powiatów: Aschendorf, Meppen i Lingen, a także hrabstw: Bentheim, Bersenbrück i Cloppenburg włącznie z miastami: Papenburg, Meppen, Lingen i Cloppenburg w Dolnej Saksonii i czasowo Leer we Wschodniej Fryzji.
Historia.
Idea nadania Polsce własnej strefy okupacyjnej w Niemczech pojawiła się już w 1942 r., kiedy w sztabie Naczelnego Wodza Wojska Polskiego na Zachodzie przygotowywano memorandum o powojennych stosunkach polsko-niemieckich. Memorandum to szczegółowo przedstawiało poszczególne etapy polskiej okupacji Niemiec, jej granice oraz specyfikę tego planu. Istniały różnice w definicji obszarów, które Polska będzie musiała zająć, a tych, które zostaną włączone do Polski po zakończeniu wojny. W 1942 r. wojna nie została jeszcze wygrana, ale nie przeszkodziło to polskiej kwaterze głównej w planowaniu sytuacji powojennej. 
Decyzję o powstaniu polskiej enklawy podjęto w 2. Korpusie Kanadyjskim, a zaakceptował ją brytyjski zarząd wojenny z marszałkiem Montgomerym na czele.
19 maja 1945 żołnierze 1. Dywizji Pancernej generała Stanisława Maczka zajęli wyznaczoną strefę i tego dnia rozpoczęła się masowa ewakuacja Niemców. Przebiegała ona na różnych zasadach, zależnych od miejscowych władz polskich. W Papenburgu wysiedlono Niemców z 257 domów, ale pozwolono im pozostać w mieście i mieszkać we własnych komórkach, stajniach i oborach. W ciągu 9 dni do 30 sąsiednich gmin wyeksmitowano wszystkich mieszkańców Haren (dodatkowo zarządzono zakaz wstępu Niemcom do miasta), pozostawiając jedynie burmistrza z rodziną i zakonnice, pracujące w tamtejszym szpitalu. Burmistrz został zobowiązany do opieki nad wysiedlonymi Niemcami. Na ich miejsce umieszczono ponad 5000 Polaków, uwolnionych z obozów pracy i obozów jenieckich. Byli wśród nich powstańcy warszawscy, w tym 1728 kobiet, uczestniczek powstania uwolnionych z obozu w Oberlangen, jednak w przytłaczającej większości polską kolonię stanowili lwowiacy oraz ludzie, pochodzący z województwa stanisławowskiego, dlatego dość szybko oficjalnie zmieniono nazwę miasta z Haren, na Lwów. Spotkało się to z natychmiastową reakcją dyplomacji radzieckiej, która zaczęła domagać się nie tylko zmiany nazwy miasta, ale wręcz całkowitej likwidacji polskiej strefy okupacyjnej w Emsland. Również Brytyjczycy starali się wpłynąć na Polaków, by jednak zmienili nazwę miasta. W sprawę zaangażował się sam Wódz Naczelny, generał Tadeusz Bór-Komorowski i 23 czerwca 1945, w czasie wizyty w mieście, nadał Haren nową nazwę Maczków, na cześć dowódcy 1 Dywizji Pancernej, generała Maczka. Maczków uzyskał nowy herb i pieczęć miejską, na którym znalazł się kwiat maku i symbol 1 Dywizji Pancernej, hełm i skrzydło husarskie. Polskie nazwy otrzymały również wszystkie ulice (np. Akademicka, Aleje Ujazdowskie, Armii Krajowej, Artyleryjska, Jagiellońska, Kopernika, Legionów, Lwowska, Łyczakowska, Mickiewicza, Ogrodowa, Polna, Wileńska, Zygmuntowska, 1 Dywizji Pancernej, Most Baileya).
Pierwszym cywilnym burmistrzem Maczkowa został Zygmunt Gałecki, a kolejnym Mieczysław Futa. W ciągu następnych trzech lat Maczków był miastem z polskim burmistrzem, kilkoma szkołami, strażą pożarną, prasą, księgarnią i parafią.
W mieście znalazł schronienie, po opuszczeniu obozu Buchenwald, m.in. Józef Szajna. W mieście założono Uniwersytet Ludowy. 19 czerwca 1945 powstał Teatr Ludowy im. Wojciecha Bogusławskiego, zorganizowany przez wyzwolonego z obozu jenieckiego Leona Schillera; Schiller był jednym z tych, którzy nawoływali do powrotu do kraju. W pobliskim Meppen znajdowała się polska księgarnia sprzedająca miesięcznie ok. 15–18 tysięcy książek. Wydawana była polska prasa, gazety „Dziennik” i „Defilada” osiągały początkowo nakład 90 tysięcy egzemplarzy. Powstało kilkanaście polskich przedszkoli i szkół, a w samym Maczkowie gimnazjum, liceum oraz Polskie Gimnazjum Mechaniczne. W lipcu 1945 r. w Maczkowie wystąpił skrzypek Yehudi Menuhin z akompaniującym mu pianistą Beniaminem Brittenem.
Zarejestrowano 497 chrztów, 289 ślubów i 101 pogrzebów. 489 Polaków miało świadectwa urodzenia wskazujące jako miejsce urodzenia Maczków – miasto, którego nie można było znaleźć na żadnej mapie. W rejonie dochodziło również do konfliktów z niemieckimi mieszkańcami, m.in. w marcu 1947 r. na placu w Aschendorfie wywieszono listę 35 niemieckich kobiet, które rzekomo utrzymywały kontakty z Polakami, a we Freren w powiecie Lingen, byli więźniowie obozów koncentracyjnych spalili dom ortsgruppenleitera NSDAP, Eilerta.
Od jesieni 1946 r. polskie wojsko zaczęło opuszczać Haren i w rejonie pozostawali już tylko byli więźniowie (dipisi). Nazwę Haren przywrócono 10 września 1948, gdy żołnierze wrócili do Wielkiej Brytanii, a polscy mieszkańcy zostali w ramach brytyjskiej "Operacji Carrot" przesiedleni do Polski lub też wyjechali za żołnierzami.

</doc>
<doc id="2628709" url="https://pl.wikipedia.org/wiki?curid=2628709" title="Klient (serial telewizyjny)">
Klient (serial telewizyjny)

Klient (ang. "The Client", 1995-1996) – amerykański serial sensacyjny.
Emisja.
Światowa premiera serialu miała miejsce 17 września 1995 r. na kanale CBS. Ostatni odcinek został wyemitowany 16 kwietnia 1996 r. W Polsce serial nadawany był na kanałach TVP1, TVN i TVN 7.

</doc>
<doc id="2628710" url="https://pl.wikipedia.org/wiki?curid=2628710" title="Ronan Lamy Chappuis">
Ronan Lamy Chappuis

Ronan Lamy Chappuis (ur. 10 września 1993 w Lons-le-Saunier) – francuski skoczek narciarski, reprezentant klubu Bois-d’Amont, medalista mistrzostw Francji.
Kuzyn Jasona Lamy Chappuis.
Na międzynarodowej arenie zadebiutował 20 stycznia 2007 w Courchevel podczas zawodów juniorskich, oddając skoki na odległość 76,0 m i 79,0 m w konkursie na skoczni normalnej.
W indywidualnych zawodach Pucharu Świata zadebiutował 24 listopada 2013 w Klingenthal, zajmując 41. miejsce. 16 stycznia 2014 w Wiśle po zajęciu 24. pozycji zdobył pierwsze punkty. Jego najwyższą pozycją w zawodach tego cyklu jest 11. miejsce w konkursie rozegranym 25 stycznia tego samego roku w Sapporo.
W 2017 wykryto u niego łagodny nowotwór kości. Operację jego usunięcia przeprowadzono w maju tego samego roku.
We wrześniu 2018 ogłosił zakończenie sportowej kariery.

</doc>
<doc id="2628712" url="https://pl.wikipedia.org/wiki?curid=2628712" title="Allegro.pl">
Allegro.pl



</doc>
<doc id="2628716" url="https://pl.wikipedia.org/wiki?curid=2628716" title="Siergiej Udalcow">
Siergiej Udalcow

Siergiej Udalcow, ros. Сергей Станиславович Удальцов (ur. 17 lutego 1977) – rosyjski działacz polityczny i opozycjonista. Jeden z przywódców protestów przeciwko Władimirowi Putinowi w latach 2011–2012. Lider skrajnie lewicowego ruchu Awangarda Czerwonej Młodzieży.
Życiorys.
Za organizację antykremlowskich protestów Udalcow w 2011 i 2012 był aresztowany kilkanaście razy. Po zatrzymaniu go 4 grudnia, rozpoczął w więzieniu głodówkę. Oficjalnym powodem zaaresztowania jest stawianie oporu policji, ale dziennikarze Associated Press nagrali moment zatrzymania. Na filmie nie widać, by opozycjonista stawiał opór.
Udalcow zapowiedział nasilenie aktywności opozycji w kwietniu i maju 2012. Na 6 maja 2012 opozycja zaplanowała przeprowadzenie masowego Marsza Milionów, podczas którego miały się zebrać zwolennicy opozycji z wszystkich regionów Rosji. 
W lipcu 2014 otrzymał wyrok 4,5 roku łagru za zorganizowanie masowych antyputinowskich demonstracji i rozruchów na Placu Błotnym w Moskwie.

</doc>
<doc id="2628717" url="https://pl.wikipedia.org/wiki?curid=2628717" title="Front Lewicy (Rosja)">
Front Lewicy (Rosja)

Front Lewicy (ros. Левый Фронт, ЛФ) – antykapitalistyczna organizacja polityczna założona w 2008 w Rosji. 
Front Lewicy grupuje skrajnie lewicowe organizacje z Rosji i innych państw byłego Związku Radzieckiego. Główną siłą frontu jest Awangarda Czerwonej Młodzieży, która stanowi opozycję względem zasiadającego na Kremlu Władimira Putina.
W przeciwieństwie do większości lewicowych organizacji Front Lewicy zdecydowanie opowiada się przeciwko wojnie w Donbasie.
Historia.
Zjazd założycielski Frontu Lewicy odbył się 18 października 2008 w Moskwie. Głównym kierunkiem prac po kongresie było współdziałanie z ruchami społecznymi, związkami zawodowymi i kolektywami pracowniczymu. Drugorzędny kierunek działania aktywistów został nazwany „propagandą działania”, w której idee prezentowane przez partię mają być prowadzone do społeczeństwa w formie akcji bezpośredniej, próbując w ten sposób przezwyciężyć trudności w dostępie do mediów. Ponadto Front Lewicy był organizatorem corocznych letnich obozów młodzieżowych, szkół, działań politycznych, konferencji, kół naukowych zajmujących się badaniem myśli i praktyki socjalistycznej, klubów filmowych, koncertów itd.
W sumie w ciągu półtora roku (lato 2008 – jesień 2009) odbyło się ponad 40 konferencji regionalnych, zorganizowanych w ramach obszarów krajowych biur frontu.

</doc>
<doc id="2628722" url="https://pl.wikipedia.org/wiki?curid=2628722" title="82 mm moździerz wz. 1937">
82 mm moździerz wz. 1937

82 mm moździerz wz. 1937 – radziecki, średni (batalionowy) moździerz kalibru 82 mm z okresu II wojny światowej, używany również przez Wojsko Polskie.
Konstruktorem moździerza był Borys Iwanowicz Szawyrin. Moździerz wz. 1937 ma konstrukcję klasyczną, składa się z czterech podzespołów: lufy, podstawy, płyty oporowej o kształcie kołowym i celownika. Lufa jest gładkościenna z zamkiem i bezpiecznikiem, który zabezpiecza przed podwójnym załadowaniem, a zamocowany jest na zgrubieniu wylotowym lufy. Posiadał zamek wyposażony w iglicę, której grot wystawał na stałe. Miał dwójnóg z mechanizmem kierunkowym, podniesieniowym, poziomującym, dźwigar i osłabiacz odrzutu. Do moździerza był najczęściej stosowany celownik MPM-44. Podczas transportu był rozkładany na trzy części (lufa, podstawa i płyta oporowa) i przenoszony przez obsługę w trzech jukach.
Użytkownicy.
Obecni:
Byli:

</doc>
<doc id="2628724" url="https://pl.wikipedia.org/wiki?curid=2628724" title="23-001">
23-001

23-001 (numery seryjne UU, 23 i "№ 001") – radziecka lokomotywa parowa, wyprodukowana w 1949 przez zakłady kolejowe w Ułan Ude. Prace nad konstrukcją lokomotywy prowadzone były przez inżyniera P. M. Szaroijko. Cechą charakterystyczną parowozu było duży nacisk osi dochodzący do 23 ton.
Lokomotywa kursowała na liniach Krasnyj Łyman−Północ (lata 50.) oraz Krasnyj Łyman−Osnowa (do 1960).

</doc>
<doc id="2628726" url="https://pl.wikipedia.org/wiki?curid=2628726" title="Proporczyk (mundur)">
Proporczyk (mundur)

Proporczyk – barwna oznaka rozpoznawcza noszona na kołnierzach mundurów Wojska Polskiego.
Proporczyki w Wojsku Polskim II RP.
Na przełomie 1917 i 1918 roku żołnierze 1 pułku ułanów I Korpusu Polskiego w Rosji ozdobili kołnierze swych mundurów miniaturowymi proporcami amarantowo-białymi. Zwyczaj ten przyjął się w pozostałych jednostkach jazdy I Korpusu i dotrwał do końca istnienia polskiej kawalerii.
W odradzającym się Wojsku Polskim, instrukcja „Przepis ubioru polowego Wojska Polskiego r. 1919” nie przewidywała początkowo noszenia proporczyków. W 1920 roku przywrócono barwne proporczyki "w miejsce patki na kołnierzach żołnierzy szwadronu przybocznego, pułkach ułanów, strzelców konnych ułanów tatarskich i konnej artylerii". Proporczyki były naszywane na kołnierzu munduru, w odległości 5 mm od wężyka. Na płaszczu przyszywano proporczyk na środku kołnierza w odległości 2 cm od krótszego brzegu.
Proporczyki w PSZ.
W Polskich Siłach Zbrojnych na Zachodzie utrzymano tradycję noszenia proporczyków przy mundurach. Czynili to przede wszystkim żołnierze broni pancernej. Stosowano zarówno proporczyki trójkątne, jak i typu kawaleryjskiego. W piechocie stosowano „bagnety”.
Proporczyki pancerne w kształcie trójkąta równoramiennego miały długość 45 mm, szerokość u podstawy 20 mm.
Proporczyki kawaleryjskie o rozdwojonych i ostro ściętych końcach miały długość krawędzi – 50 mm, długość wzdłuż linii środkowej 20 mm, szerokość 20 mm.
Szerokości paska, wzdłuż środka proporczyków (żyłki), rozkaz nie określał. Zazwyczaj wynosiła ona ok. 2 mm.
Po przetransportowaniu 2 Korpusu do Włoch przyjęto tam proporczyki kawaleryjskie, wykonane z metalu lub z kolorowego plastyku. Zmieniono również ich rozmiary, a krótką krawędź i ostre końce proporczyków odchylono od pionu pod kątem 25°. Zmodyfikowane proporczyki miały zazwyczaj następujące rozmiary: długość górnej i dolnej krawędzi 55–56 mm, długość wzdłuż linii środkowej 27–28 mm, szerokość paska wzdłuż środka 2 mm.
Proporczyki w ludowym Wojsku Polskim.
Barwy proporczyków określały charakter służby. Noszone były na kołnierzu kurtki i na kołnierzu płaszcza sukiennego. Stanowiły one barwne trójkąty równoramienne długości 6 cm i szerokości 3 cm. Wykonywane były z płótna, sukna, aksamitu i rypsu.
Powołanie do życia nowych jednostek spowodowało konieczność zmiany proporczyków. Zmieniono ich kształt i częściowo barwę. Stanowiły go dwa równoległe trójkąty materiału zszyte razem bokami długości 7 cm. Wymiary trójkątów: dolny – 2×7×8 cm, górny – 2×7×6,5 cm.
Funkcję proporczyków na kołnierzach płaszczy sukiennych wypełniały dwa paski materiału szerokości 0,5 cm zszyte razem i przyszyte do kołnierza w odległości 7 cm od dolnych rogów kołnierza. Kolory pasków były identyczne z kolorami proporczyków.

</doc>
<doc id="2628728" url="https://pl.wikipedia.org/wiki?curid=2628728" title="Juozas Ambrazevičius-Brazaitis">
Juozas Ambrazevičius-Brazaitis



</doc>
<doc id="2628729" url="https://pl.wikipedia.org/wiki?curid=2628729" title="Juozas Ambrazevičius">
Juozas Ambrazevičius

Juozas Ambrazevičius, ps. "Brazaitis", "Juozas Brazaitis", "N. E. Sudūvis" (ur. 9 grudnia 1903 w Trakiszkach na Suwalszczyźnie, zm. 28 października 1974 w USA) – litewski historyk i literaturoznawca, premier Litwy w 1941.
Ukończył gimnazjum w Mariampolu. Studiował w Uniwersytecie Litewskim (1922–1927) i Bońskim (1931–1932). Po powrocie do kraju nauczał litewskiego w kowieńskim gimnazjum Aušra. W 1938 roku podjął pracę na wydziale filologicznym Uniwersytetu Witolda Wielkiego. Zajmował się teorią i historią literatury, wydał m.in. publikacje "Literaturos teorija" (1930), "Visuotinės literatūros istorija I, II" (odpowiednio: 1931, 1932) oraz "Naujieji skaitymai I, II" (1939), pracował również jako krytyk literacki.
Po aneksji Litwy do Związku Sowieckiego w czerwcu 1940 należał do podziemnej organizacji LAF (Litewski Front Aktywistów), której przewodniczył Kazys Škirpa. Po wybuchu wojny niemiecko-sowieckiej w 1941 stanął na czele tymczasowego rządu Litwy (od 23 czerwca do 5 sierpnia 1941) w zastępstwie Kazysa Škirpy, który poddany był przez nazistów aresztowi domowemu w Berlinie. W okresie sprawowania przez niego władzy doszło do masowych mordów na Żydach litewskich, w tym pogromu w Kownie. Rząd tymczasowy utworzył także Getto w Kownie.
Powstały również litewskie policje kolaboracyjne Saugumo policija i Ypatingasis būrys, które później zwalczały polskie formacje niepodległościowe i dopuściły się zbrodni wobec ludności żydowskiej i polskiej na okupowanej Wileńszczyźnie, w tym Zbrodni w Ponarach, gdzie w latach 1941–1944 wymordowano około 60–70 tys. Żydów i 20 tys. Polaków, głównie wileńskiej inteligencji. 
Po II wojnie światowej przebywał na emigracji, przyjął nazwisko Juozasa Brazaitisa. W 1946 osiadł w Niemczech Zachodnich, gdzie działał w Naczelnym Komitecie Wyzwolenia Litwy ("Vyriausias Lietuvos išlaisvinimo komitetas", VLIK). Po sześciu latach przeprowadził się do USA, gdzie przez lata redagował czasopismo "Darbininkas". Napisał wspomnienia "Vienų vieni" ("Zupełnie sam"), które wydał w 1964 roku pod pseudonimem N.E. Sudūvis.
We wrześniu 2000 lider litewskich konserwatystów Vytautas Landsbergis zaproponował przyjęcie przez Sejm uchwały o uznaniu gabinetu Juozasa Ambrazevičiusa za prawowity rząd Litwy. Po licznych protestach, m.in. ze strony środowisk żydowskich, uchwała została anulowana. Podobne protesty wywołało także sprowadzenie szczątków Ambrazevičiusa z USA na Litwę w maju 2012 i jego powtórny uroczysty pogrzeb z udziałem władz państwowych Litwy.

</doc>
<doc id="2628730" url="https://pl.wikipedia.org/wiki?curid=2628730" title="Common Core Booster">
Common Core Booster

Common Core Booster (CCB): modułowy stopień główny rakiet nośnych Atlas V produkowany przez United Launch Alliance, powstały w celu zastąpienia stalowych członów głównych wykorzystywanych w rakietach "Atlas" od 1957 roku. Jako drugi główny stopień rakiet serii Atlas wykorzystuje silnik RD-180 produkowany przez zakład NPO Energomasz w Moskwie.

</doc>
<doc id="2628733" url="https://pl.wikipedia.org/wiki?curid=2628733" title="Maciej Wilusz">
Maciej Wilusz

Maciej Wilusz (ur. 25 września 1988 we Wrocławiu) – polski piłkarz, który występował na pozycji środkowego obrońcy. Czterokrotny reprezentant Polski.
Kariera klubowa.
Wilusz rozpoczął swoją karierę w zespołach młodzieżowych Śląska Wrocław. Latem 2005 trafił z nich do juniorów holenderskiego sc Heerenveen, z których w styczniu 2008 został wypożyczony do drużyny młodzieżowej Sparty Rotterdam. Latem podpisał z tym klubem kontrakt zawodowy, jednak m.in. ze względu na kontuzje nie zdołał zadebiutować w Eredivisie. Pod koniec 2008, po operacji kolana, rozwiązał za porozumieniem stron kontrakt ze Spartą i wrócił do Polski.
Po długiej rehabilitacji latem 2010 podpisał kontrakt z MKS-em Kluczbork. W styczniu 2012 Wilusz przeszedł do GKS Bełchatów. W rundzie wiosennej sezonu 2011/2012 udało mu się rozegrać 10 spotkań i zająć ze swoim klubem 13. miejsce w Ekstraklasie. W sezonie 2012/2013 Wilusz rozegrał 23 mecze, a od rundy wiosennej pełnił funkcję kapitana GKS-u Bełchatów, który jednak zajął ostatnie miejsce w tabeli i spadł z Ekstraklasy. W sezonie 2013/2014 Wilusz również był kapitanem swojego zespołu, dla którego rozegrał 30 spotkań i z którym wywalczył ponowny awans do Ekstraklasy.
1 lipca 2014 odszedł z GKS-u Bełchatów i został zawodnikiem Lecha Poznań. W sezonie 2014/2015 zdobył z Lechem mistrzostwo Polski, rozgrywając jednak dla poznańskiego klubu jedynie 8 spotkań. Rundę jesienną sezonu 2015/2016 Wilusz spędził na wypożyczeniu do Korony Kielce, rozgrywając dla niej 13 meczów. Wiosną sezonu 2015/2015 znów był zawodnikiem Lecha i zajął z nim 7. miejsce w lidze, występując jednak w jego barwach jedynie 6-krotnie. W sezonie 2016/2017 rozegrał dla Lecha 20 spotkań i zdobył z nim 3. miejsce w Ekstraklasie.
Po zakończeniu sezonu 2016/2017 Wilusz odszedł z Lecha na zasadzie wolnego transferu do rosyjskiego FK Rostów, podpisując z nim 3-letni kontrakt. W sezonie 2017/2018 rozegrał dla rosyjskiego klubu 26 spotkań i zajął z nim 12. miejsce w Priemjer-Lidze. W sezonie 2018/2019 Wilusz wystąpił w 16 meczach FK Rostow i zajął z nim 9. miejsce w rosyjskiej ekstraklasie, w połowie sezonu zrywając jednak więzadła krzyżowe, co wyeliminowało go z gry w rundzie wiosennej.
Wilusz wrócił do pełnej sprawności przed sezonem 2019/2020, lecz w rundzie jesiennej sezonu 2019/2020 nie udało mu się rozegrać ani minuty. W styczniu 2020 odszedł z FK Rostow do Urału Jekaterynburg, rozgrywając dla niego 8 spotkań w rundzie wiosennej.
Latem 2020 odszedł z Urału do Rakowa Częstochowa. W sezonie 2020/2021 Wilusz zdobył z Rakowem wicemistrzostwo Polski i Puchar Polski, jednak był jego piłkarzem jedynie w rundzie jesiennej, występując w 10 spotkaniach. Rundę wiosenną sezonu 2020/2021 spędził na wypożyczeniu do Śląska Wrocław, jednak przez kontuzje nie rozegrał dla niego żadnego spotkania. Latem 2021 wrócił do Rakowa, by we wrześniu rozwiązać z nim kontrakt i zakończyć sportową karierę.
Kariera reprezentacyjna.
W styczniu 2014 Wilusz został powołany przez selekcjonera Adama Nawałkę na zgrupowanie reprezentacji Polski składające się z piłkarzy występujących wyłącznie w Ekstraklasie i 1. lidze. W trakcie trwania zgrupowania zadebiutował w wygranym 3:0 meczu z Norwegią oraz wystąpił w wygranym 1:0 meczu towarzyskim z Mołdawią. W marcu 2014 został również powołany na przegrany 0:1 sparing ze Szkocją, w którym jednak nie wystąpił. W maju 2014 zagrał w zremisowanym 0:0 towarzyskim meczu z Niemcami, a w czerwcu 2014 - w wygranym 2:1 sparingu z Litwą. Później już nigdy nie otrzymał powołania.
Sukcesy.
Raków Częstochowa

</doc>
<doc id="2628734" url="https://pl.wikipedia.org/wiki?curid=2628734" title="Truizm">
Truizm

Truizm (ang. "truism" od "truth" – „prawda”) – stwierdzenie prawdziwe, ale banalne, znane wszystkim albo zbyt błahe, aby warto było je wygłaszać. Może być użyte jako figura retoryczna. Truizmem jest np. stwierdzenie, że „Słońce jest jasne”. W retoryce, jeśli nie chce się być posądzonym o bezkrytyczne posługiwanie się banałami, często używa się następującego zwrotu: „Truizmem byłoby stwierdzenie, że...”, po czym następuje wygłoszenie tej banalnej prawdy.
Pojęcie truizmu jest blisko związane z językową tautologią, a jego odpowiednikiem w logice jest tautologia.
Terminem przeciwnym do truizmu jest oczywisty fałsz, którym jest np. określenie „gruszki na wierzbie”. 

</doc>
<doc id="2628735" url="https://pl.wikipedia.org/wiki?curid=2628735" title="ZNTK Stargard 411S">
ZNTK Stargard 411S

411S – normalnotorowy niesamojezdny pług śnieżny produkowany przez Zakłady Naprawcze Taboru Kolejowego Stargard w latach 1972–1989. Eksploatowane obecnie przez PKP Polskie Linie Kolejowe. Na PKP otrzymały oznaczenie serii XUa
Dokumentacja pługa została opracowana w 1971 przez COBiRTK w Poznaniu. Został skonstruowany na bazie ramy wagonu węglarki 401WD. Kabiny sterownicze pudła zaadaptowano z lokomotywy EU07. Wykorzystano dwa dwuosiowe wózki typu 1XTa/B, zamieniane następnie w toku produkcji i eksploatacji na nowsze 25TNa; odległość między czopami skrętu wynosi 8500 mm. Pług posiada agregat prądotwórczy o mocy 16 kW, napędzany silnikiem wysokoprężnym S322. 
Maksymalna grubość śniegu wynosi 1,5 m. Lemiesze pługa: czołowe i boczne, ustawiane są hydraulicznie. Lemiesz czołowy może być ustawiony do odśnieżania dwustronnego (szerokość odśnieżania 3,12 m) lub jednostronnego, na stronę lewą lub prawą (szerokość odśnieżania 2,99 m). Odchylane zawiasowo skrzydła boczne pozwalają na zwiększenie szerokości odśnieżania do 6,16 m. Pług posiada obsługę 3 osób. Do poruszania potrzebna jest lokomotywa o sile pociągowej od 77 do 180 kN (zależnie od grubości śniegu).
W latach 1972-1989 wyprodukowano 158 pługów, w większości na PKP, ale także na koleje przemysłowe i na eksport do Czechosłowacji. W 2016 roku PKP PLK posiadały ich 81. Część podczas napraw w drugiej dekadzie XXI wieku otrzymała nowy schemat malowania w kolorze żółtym, z szarym dachem i czarnymi bocznymi skrzydłami.

</doc>
<doc id="2628736" url="https://pl.wikipedia.org/wiki?curid=2628736" title="Julius Malema">
Julius Malema

Julius Sello Malema (ur. 3 marca 1981 w Seshego) – południowoafrykański działacz polityczny. Były przywódca ANC Youth League, młodzieżówki Afrykańskiego Kongresu Narodowego, wyrzucony z partii w 2012, a zawieszony w prawach członka już od listopada 2011, następnie twórca partii Ruch Bojowników o Wolność Gospodarczą.
Działalność.
Był jednym z bliskich współpracowników przyszłego prezydenta Jacoba Zumy, w późniejszym czasie jednak obaj politycy poróżnili się. Malema wzywał do nacjonalizacji kopalń i reformy rolnej, co nie podobało się umiarkowanym przywódcom Kongresu Narodowego i Południowoafrykańskiej Partii Komunistycznej. Ze względu na radykalne postulaty i zarzucany mu rasizm (Malema przegrał kilka procesów o podżeganie nienawiści do Afrykanerów) został wyrzucony z partii. Przeciwnicy tej decyzji wskazywali na fakt że na czele komisji dyscyplinarnej stoi Derek Hanekom, z pochodzenia Afrykaner. Po wyrzuceniu go z partii założył on odrębną partię o nazwie Ruch Bojowników o Wolność Gospodarczą, która w wyborach parlamentarnych w 2014 roku zdobyła trzecie miejsce w wyborach z 6,35 procent poparcia.

</doc>
