<doc id="2640736" url="https://pl.wikipedia.org/wiki?curid=2640736" title="Katastrofa samolotu Suchoj Superjet 100 w Indonezji">
Katastrofa samolotu Suchoj Superjet 100 w Indonezji

Katastrofa samolotu Suchoj Superjet 100 w Indonezji – wydarzyła się 9 maja 2012. Suchoj Superjet 100 producenta Suchoj, lecący w locie pokazowym w Dżakarcie, rozbił się w trakcie lotu o skalisko wulkanu Salak w Indonezji. W wyniku katastrofy lotniczej zginęło 45 osób (wszyscy na pokładzie).
Samolot.
Katastrofie uległ Suchoj Superjet 100 (numer: 97004) wyprodukowany w 2009 roku. W chwili katastrofy miał ponad 800 godzin nalotu. SuperJet 100 jest pierwszym samolotem pasażerskim opracowanym w Rosji po upadku Związku Radzieckiego.
Przebieg wydarzeń.
O godzinie 14:00 czasu lokalnego (07:00 UTC), SSJ-100 wystartował z lotniska Bandara Halim Perdanakusuma w drugi w tym dniu lot demonstracyjny. O godzinie 14:21, 21 minut po starcie, samolot SSJ 100 zniknął z radarów. Została wszczęta akcja ratunkowa, którą trzeba było przerwać z powodu niekorzystnych warunków pogodowych. Początkowo spekulowano odnośnie do możliwych przyczyn braku kontaktu z załogą; telefony komórkowe pasażerów były aktywne, ale nikt ich nie odbierał, co sugerowało porwanie lub wodowanie. 10 maja 2012 wznowiono poszukiwania, w wyniku których na zboczu wulkanu Mount Salak na południe od Dżakarty, na wysokości około 1800 metrów, załogi helikopterów ratunkowych dostrzegły szczątki samolotu. W katastrofie zginęło 45 osób.
Końcowy raport indonezyjskiej komisji (z dnia 18 grudnia 2012) wykazał, że wypadek został spowodowany przez członków załogi, która zignorowala ostrzeżenie „terrain ahead”, które uznała za wynik błędnego wprowadzenia parametrów do bazy danych. Załoga wyłączyła system ostrzegania, nie zdając sobie sprawy z bliskości góry Mount Salak. W momencie uderzenia w zbocze załoga, łącznie z kapitanem, była pochłonięta rozmowami z potencjalnymi klientami.
Następstwa.
W 2018 roku kanał National Geographic poświęcił katastrofie odcinek kanadyjskiego serialu „Katastrofa w przestworzach” pt. „Tragedia na zboczu wulkanu”.

</doc>
<doc id="2640742" url="https://pl.wikipedia.org/wiki?curid=2640742" title="Bitwa pod Koniecpolem">
Bitwa pod Koniecpolem



</doc>
<doc id="2640748" url="https://pl.wikipedia.org/wiki?curid=2640748" title="Sam Tingle">
Sam Tingle

Sam Tingle (ur. 24 sierpnia 1924 roku w Manchesterze, zm. 19 grudnia 2008 roku w Somerset West) – rodezyjski później zimbabwejski kierowca wyścigowy.

</doc>
<doc id="2640749" url="https://pl.wikipedia.org/wiki?curid=2640749" title="Okręty podwodne typu STS">
Okręty podwodne typu STS

Okręty podwodne typu STS – japońskie przybrzeżne okręty podwodne budowane z przeznaczeniem do obrony macierzystych wysp Japonii w końcowym okresie drugiej wojny światowej na Pacyfiku. 
Historia.
Zaprojektowane w 1944 roku, szczególny nacisk położono na duża prędkość. Budowane z wykorzystaniem prefabrykacji, spawane. Niektóre jednostki otrzymały chrapy. Ogółem zamówionych zostało 90 jednostek tego typu, zakładano budowę 13 jednostek miesięcznie, dzięki rozdzieleniu produkcji pomiędzy kilka stoczni. Miała to być najdłuższa seria okrętów podwodnych w historii japońskiej marynarki. Czas budowy pojedynczego okrętu miał wynosić trzy miesiące. Stępkę pod pierwszą jednostkę (Ha-201) położono 1 marca 1945 roku w stoczni w Sasebo, ukończono 31 maja 1945 roku. Zwodowano 22 kadłuby, 10 okrętów ukończono w całości - wszystkie w Sasebo. Żaden okręt nie przeprowadził patrolu operacyjnego przed kapitulacją Japonii.
Parametry techniczne.
Wyporność standardowa 320 ton, na powierzchni 429 ton, w zanurzeniu 493 ton. Długość 53 m, szerokość 4 m, zanurzenie 3,4 m. Napędzane silnikiem wysokoprężnym o mocy 400 KM i silnikiem elektrycznym o mocy 1250 KM. Jeden wał napędowy. Osiągały prędkość 13,9 węzłów na powierzchni i 11,8 węzłów w zanurzeniu. Zasięg na powierzchni 3000 mil morskich przy prędkości 10 węzłów. Zasięg w zanurzeniu 100 mil przy prędkości 2 węzłów. Autonomiczność 15 dni. Zanurzenie 100 m, testowe 150 m. Załoga składała się z 22-26 oficerów i marynarzy. Uzbrojenie to dwie wyrzutnie torped 533 mm z zapasem 4 torped i jeden karabin maszynowy 7,7 mm.

</doc>
<doc id="2640750" url="https://pl.wikipedia.org/wiki?curid=2640750" title="Bitwa pod Koniecpolem (1863)">
Bitwa pod Koniecpolem (1863)

Bitwa pod Koniecpolem – stoczona 25 maja 1863 roku potyczka pomiędzy powstańcami styczniowymi Józefa Oxińskiego a siłami Imperium Rosyjskiego.

</doc>
<doc id="2640755" url="https://pl.wikipedia.org/wiki?curid=2640755" title="Hugo Barrantes Ureña">
Hugo Barrantes Ureña

Hugo Barrantes Ureña (ur. 21 maja 1936 w San Isidro de El General) - kostarykański duchowny katolicki, arcybiskup San José w latach 2002-2013.
Życiorys.
Święcenia kapłańskie otrzymał 23 grudnia 1961 i został inkardynowany do diecezji San Isidro de El General. Był m.in. krajowym dyrektorem Papieskich Dzieł Misyjnych oraz wikariuszem generalnym diecezji.
17 kwietnia 1998 papież Jan Paweł II mianował go ordynariuszem diecezji Puntarenas. Sakry biskupiej udzielił mu 16 lipca 1998 ówczesny arcybiskup San José - Román Arrieta Villalobos.
13 lipca 2002 został mianowany metropolitą stołecznej archidiecezji San José. 
4 lipca 2013 papież Franciszek przyjął jego rezygnację z powodu osiągnięcia wieku emerytalnego, wyznaczając nowego arcybiskupa, którym został José Rafael Quirós Quirós.

</doc>
<doc id="2640756" url="https://pl.wikipedia.org/wiki?curid=2640756" title="Bitwa pod Kruszyną">
Bitwa pod Kruszyną

Bitwa pod Kruszyną – bitwa stoczona 29 sierpnia 1863 roku pomiędzy zdążającym do Koniecpola oddziałem powstańczym gen. Edmunda Taczanowskiego a siłami Imperium Rosyjskiego, zakończona rozbiciem powstańców.
Bitwa.
Podczas powstania styczniowego Kruszyna jak i najbliższe okolice były miejscem walk. Obok kilku drobniejszych potyczek miało w tym rejonie miejsce starcie, które zyskało miano „bitwy pod Kruszyną”.
W końcu sierpnia 1863 roku w okolice Kruszyny przybyła ok. 1000-konna brygada powstańców z Wielkopolski pod dowództwem generała Edmunda Taczanowskiego. Zanim przybyła do Kruszyny, stoczyła szereg bitew: pod Pyzdrami, Ignacewem, Łaskiem, Goszczanowem, Czepowem, Pęcherzewkiem i pod Sędziejowicami. 28 sierpnia powstańcy przybyli z Sędziejowic do Kruszyny w sile ok. 3 tys. ludzi (według mjr. Józefa Oxińskiego, ówczesnego dowódcy powstańczych sił w powiatach piotrkowskim i wieluńskim, siły powstańcze liczyły ok. 2 tys. powstańców, w tym 600 strzelców i kosynierów pod dowództwem ppłk. Franciszka Kopernickiego oraz ok. 1300 konnych dowodzonych przez gen. Taczanowskiego).
Sztab zatrzymał się w pałacu Lubomirskich, a pozostali powstańcy rozbili się w Kruszynie i okolicznych wioskach. Tam dowódca dowiedział się, że 40 Kozaków odprowadza z Częstochowy do Piotrkowa inspektora dróg żelaznych kpt. de Witte’a. Taczanowski natychmiast wydał rozkaz zaatakowania ich. Wycofujący się pod presją powstańców de Witte dotarł do Kłomnic i stamtąd poinformował telegraficznie dowództwo w Częstochowie o oddziałach powstańczych w rejonie Kruszyny i Borowna. Generał Taczanowski przewidując dotarcie rosyjskich posiłków, w nocy 29 sierpnia postanowił wyruszyć z Kruszymy do Koniecpola. Jednakże natknął się na nieprzyjaciela i nie mogąc ocenić sił rosyjskich, zaczął wycofywać się w kierunku północno-wschodnim. W międzyczasie nadeszły z Kłomnic posiłki dla wojsk rosyjskich. Gen. Taczanowski wydał rozkaz wycofania się do Nieznanic i Zdrowej. Strzelcy i kosynierzy ppłk. Franciszka Kopernickiego uformowali linię bojową. Tymczasem Rosjanie zajęli Witkowice i stanęli pod Nieznanicami. Zaskoczone oddziały powstańcze broniły się na polach pomiędzy Nieznanicami, Jackowem, Lgotą Małą i Kruszyną. Walka w Nieznanicach trwała kilka godzin. Oddziały ppłk. Kopernickiego atakowały z dwóch stron – od Częstochowy i Kłomnic. W końcu, nie mogąc przełamać rosyjskiej obrony, siły powstańcze wycofały się do miejscowości Zdrowa. Na miejsce walki dotarły rosyjskie posiłki składające się z dwóch kolumn. Pierwszą dowodził płk Bremsen, dowódca wojsk rosyjskich w Łodzi. Składała się ona z dwóch szwadronów huzarów, 60 kozaków i plutonu rakietników (łącznie ok. 400 żołnierzy). Drugą kolumną dowodził płk Klodt. Została wysłana najprawdopodobniej z Częstochowy lub Radomska i złożona była z dwóch kompanii piechoty i sotni kozaków (razem także ok. 400 ludzi). Kolumny wraz z pozostałymi siłami rosyjskimi otoczyły oddziały powstańcze. Brygada rozproszyła się w okolicznych lasach. Tabory oddziału ugrzęzły w mokradłach pomiędzy Wikłowem a Lgotą Małą. Część z nich dostała się w ręce Rosjan, a drugą część zniszczyli i zatopili sami powstańcy. Resztę zatrzymał i ocalił w Wólce Prusickiej mjr Józef Oxiński, przebywający tam na krótkim wypoczynku.
W bitwie pod Kruszyną zginęło ponad 60 powstańców, ok. 100 zostało rannych, a ponad 50 dostało się do niewoli. Prawie wszyscy jeńcy zostali potem wypuszczeni po uprzednim zwolnieniu przez gen. Taczanowskiego z niewoli polskiej dwóch carskich oficerów. Po bitwie ranni powstańcy znaleźli schronienie w Kruszynie, Nieznanicach, Zdrowej i Lgocie Małej. Straty rosyjskie są nieznane.
Upamiętnienie.
Na cmentarzu w Kruszynie znajduje się zbiorowy grób powstańców poległych w bitwie kruszyńskiej. Na nim umieszczono pomnik Matki Polki i tablicę z datami bitew brygady generała Edmunda Taczanowskiego.
Udział mieszkańców Kruszyny w powstaniu styczniowym.
W powstaniu styczniowym brało również udział kilkunastu chłopów z Kruszyny. Tworzyli oni oddział pod dowództwem Grechowianina. Większość z nich zginęła wraz z dowódcą w potyczkach w okolicach Częstochowy. Zdecydowanie niechętnie ustosunkowany był do powstania ówczesny właściciel Kruszyny Blummer. W maju 1863 r. na kolanach ze łzami w oczach słuchał wykładu o obowiązkach patrioty i Polaka udzielonego mu przez jednego z dowódców przechodzącego przez Kruszynę oddziału i błagał, aby go nie zmuszać do powstania wbrew jego woli i predyspozycjom.
Ponadto w Kruszynie i Lgocie urządzono szpitale dla rannych – w Kruszynie na 120 miejsc, a w Lgocie na 40. Przyjęto tu m.in. rannych powstańców po bitwie pod Wąsoszem.
Po bitwie pod Kruszyną z pola zniknął wraz z kasą oddziału jeden z oficerów. Po kilku dniach władze powstańcze odnalazły go wraz z pieniędzmi we Wrocławiu. Okoliczności te stały się źródłem krążących do dziś opowieści o powstańczych skarbach ukrytych w okolicy.

</doc>
<doc id="2640758" url="https://pl.wikipedia.org/wiki?curid=2640758" title="J.R. Moehringer">
J.R. Moehringer

J.R. Moehringer, pełne nazwisko: John Joseph Moehringer (ur. 7 grudnia 1964 w Nowym Jorku) – amerykański pisarz i dziennikarz.
Dzieciństwo spędził w Manhasset. W 1986 ukończył studia na Uniwersytecie Yale. Na początku kariery dziennikarskiej był pracownikiem "The New York Times", później długoletnim dziennikarzem "Los Angeles Times". W 2000 roku został uhonorowany Nagrodą Pulitzera. W 2005 wydał autobiograficzną powieść "Bar dobrych ludzi" (ang. "The Tender Bar"), w której opisał swoje dzieciństwo i dorastanie. Bohaterowie książki najczęściej spotykają się w najpopularniejszym barze Manhasset, zwanym najpierw „Dickens”, później „Publicans”.
W 2007 jeden z jego reportaży stał się inspiracją filmu "Wskrzeszenie mistrza" z Samuelem L. Jacksonem. Moehringer był również współpracownikiem Andre Agassiego przy pisaniu autobiografii tenisisty ("Open").

</doc>
<doc id="2640759" url="https://pl.wikipedia.org/wiki?curid=2640759" title="Bitwa pod Janowem (1863)">
Bitwa pod Janowem (1863)

Bitwa pod Janowem − bitwa powstania styczniowego stoczona 6 lipca 1863 roku w okolicach miasta Janów. Walka toczyła się między oddziałem powstańczym pod dowództwem Zygmunta Chmieleńskiego, a oddziałem rosyjskim. Starcie zakończyło się zwycięstwem powstańców. 
W powiecie olkuskim kpt. Zygmunt Chmieleński organizował oddział powstańczy. Przeciw niemu Rosjanie wysłali z Częstochowy 3 roty piechoty i sotnię kozaków. Dwie roty z częścią kozaków stanęły w Janowie, a pozostała rota piechoty z kozakami udała się do Lelowa, żeby ewentualnie odciąć odwrót powstańcom. Rosjanie dowiedziawszy się, że Chmieleński ze swoim wojskiem obozuje w bardzo silnym leśno-skalnym stanowisku pod Złotym Potokiem postanowili poczekać na posiłki. Chmieleński postanowił jednak pierwszy zaatakować. Część oddziału zostawił w umocnionym obozie, a sam na czele 156 ludzi udał się pod wieś Ponik odległą o 500 kroków od Janowa. W okolicach wsi znajdował się strumień i staw. Moskale nie spodziewając się napadu postanowili się wykąpać w stawie i czyścili konie przy strumieniu niedaleko młyna. Byli to Kozacy i kilkudziesięciu piechurów z pułku witebskiego. Powstańcy ukryci w zbożu podeszli do kąpiących się, po czym otworzyli ogień. Moskale zaczęli uciekać do Janowa, a za nimi ruszyli Polacy. Do ponownego starcia doszło w okolicach rynku gdzie zaczęli gromadzić się żołnierze Rosyjscy. Rosjanie jednak nie wytrzymali natarcia i w popłochu uciekli. Do Janowa zaczęły się zbliżać rosyjskie posiłki, wobec czego Chmieleński wycofał się w lasy. Posiłki rosyjskie po wejściu do Janowa dokonały tutaj rabunku, zabijając przy tym 6 niewinnych cywilów. Potem spalili Janów i Ponik. W Janowie ze stu kilkudziesięciu domów zostało tylko 5 i kościół. 
Straty rosyjskie wyniosły do stu zabitych i rannych w tym kapitan i kilku oficerów. Kilkudziesięciu zabitych pochowano w dwóch dużych dołach, a kilka wozów rannych wysłano do Częstochowy. Zieliński wspomina, że straty polskie wyniosły kilku zabitych i kilkunastu rannych. Polacy w tej bitwie zdobyli kilkanaście koni kozackich, kilkadziesiąt sztuk broni, oraz porzucone rosyjskie wyposażenie jak np. tornistry itp. 
Po tej porażce Rosjanie skoncentrowali się pod dowództwem płk. Ernrotha i ruszyli za powstańcami do Złotego Potoku, gdzie parę dni później doszło do bitwy. 

</doc>
<doc id="2640776" url="https://pl.wikipedia.org/wiki?curid=2640776" title="Katastrofa lotnicza samolotu Suchoj SuperJet 100">
Katastrofa lotnicza samolotu Suchoj SuperJet 100



</doc>
<doc id="2640777" url="https://pl.wikipedia.org/wiki?curid=2640777" title="Tomasz Turczynowicz">
Tomasz Turczynowicz

Tomasz Jerzy Turczynowicz (ur. 14 sierpnia 1942 w Warszawie, zm. 6 maja 2012 tamże) – polski architekt, artysta plastyk.
Życiorys.
W 1961 rozpoczął studia na Politechnice Warszawskiej, na Wydziale Architektury, który ukończył w 1970. Promotorem pracy magisterskiej była prof. Małgorzata Handzelewicz. Pierwszą pracą zawodową było biuro projektów "Prochem", a następnie praca nad projektem Skansenu Wsi Łemkowskiej w Łopience (niezrealizowany). Od 1974 r. rozpoczął pracę nauczyciela akademickiego na Wydziale Architektury PW w pracowni prof. Małgorzaty Handzelewicz-Wacławek, pracował tam cztery lata. Stylem dominującym w twórczości Tomasza Turczynowicza był postmodernizm. W 1986 architekt został wyróżniony, otrzymał nagrodę Polskiej Architektury Współczesnej Oddziału Warszawskiego SARP. Od 1985 rozpoczął pracę w spółdzielni projektowej ESPEA. Po 2002 rozpoczął współpracę z Katedrą Sztuki Krajobrazu SGGW, gdzie wykładał zasady projektowania rozwoju miast oraz projektowanie architektoniczne. Był wykładowcą na Podyplomowym Studium Projektowania Ogrodu z Domem Rodzinnym. Dodatkowym zajęciem Tomasza Turczynowicza był rysunek architektoniczny, jego dzieła były wielokrotnie wystawiane i wiele z nich znajduje się kolekcji Muzeum Architektury we Wrocławiu.
Został pochowany na cmentarzu Powązkowskim (kwatera 129-4-2).

</doc>
<doc id="2640778" url="https://pl.wikipedia.org/wiki?curid=2640778" title="Pakt fiskalny">
Pakt fiskalny

Pakt fiskalny (czasami też "traktat fiskalny") – umowa międzynarodowa zawarta przez 25 państw członkowskich Unii Europejskiej, w tym wszystkie państwa strefy euro.
Geneza umowy wiąże się z permanentnym niestosowaniem się przez większość państw UE do kryteriów konwergencji i postanowień Paktu Stabilności i Wzrostu (w lutym 2012 nadmierny deficyt stwierdzono aż w 23 spośród 27 państw UE). Jeszcze w 2011 przyjęty został tzw. "Sześciopak", czyli sześć aktów prawa, które odnosiły się m.in. do zasad tworzenia budżetów krajowych, tempa wzrostu wydatków i wymaganego tempa redukcji długu publicznego.
Nowy dokument wymuszać ma utrzymywanie równowagi budżetowej, większą kontrolę Rady Unii Europejskiej i Komisji Europejskiej nad stanem finansów publicznych państw i lepszą koordynację polityki gospodarczej. Ustalono także zasady organizowania szczytów strefy euro z udziałem państw, które nie uczestniczą w pełni w UGiW.
Umowa podpisana została w marcu 2012 przez 25 państw członkowskich UE (bez Czech i Wielkiej Brytanii). Traktat wszedł w życie 1 stycznia 2013, warunkiem jego obowiązywania była jego ratyfikacja przez minimum 12 państw strefy euro.
W maju 2013 Trybunał Konstytucyjny umorzył postępowanie w sprawie zgodności z Konstytucją Traktatu o stabilności. Powodem umorzenia było to, że jedna z partii złożyła wniosek w momencie, gdy pakt nie był jeszcze częścią obowiązującego porządku prawnego w Polsce (mimo uchwalenia ustawy w lutym 2013). 29 października 2013 został on opublikowany w Dzienniku Ustaw.
Przeciwnicy paktu fiskalnego zarzucają mu m.in. naruszenie zasady suwerenności w zakresie prawa narodu polskiego do określania swoich interesów politycznych oraz zasady dobra wspólnego, a także zmniejszenie zakresu kompetencji Trybunału Konstytucyjnego, oraz tworzenie nowej kompetencji Trybunału Sprawiedliwości w obszarze prawa polskiego. Z tych powodów deklarują skierowanie ustawy do zbadania jej zgodności z Konstytucją RP przez Trybunał Konstytucyjny, w momencie gdy stanie się on obowiązującym prawem.

</doc>
<doc id="2640781" url="https://pl.wikipedia.org/wiki?curid=2640781" title="MMKS Nowy Targ">
MMKS Nowy Targ



</doc>
<doc id="2640785" url="https://pl.wikipedia.org/wiki?curid=2640785" title="Bitwa pod Mełchowem">
Bitwa pod Mełchowem

Bitwa pod Mełchowem – bitwa stoczona 30 września 1863 roku pod Mełchowem k. Lelowa pomiędzy powstańcami styczniowymi płk. Zygmunta Chmieleńskiego a siłami Imperium Rosyjskiego, zakończona zwycięstwem powstańców.
Przygotowania.
Po walkach pod Ciernem, Warzynem i Czarncą, Chmieleński zebrał w Drochlinie rozproszony oddział chcąc osłonić formujących się strzelców kpt. Alberta Esterhazy'ego. W tym miejscu dotarła doń informacja o wysłaniu przeciwko niemu oddziału rosyjskiego złożonego z dwóch rot piechoty, dwóch szwadronów dragonów, stu kozaków oraz trzech dział i rakietników.
W związku z zagrożeniem Chmieleński zarządził zgrupowanie oddziałów swojego i kpt. Esterhazy'ego. Łącznie dysponował ok. 800 żołnierzami – prawym skrzydłem, rozstawionym w lesie, dowodził płk. Teofil Władyczański, a lewym, rozłożonym we wsi, kpt. Esterhazy.
Uderzenie powstańców.
Bitwę rozpoczęli Rosjanie ostrzałem artyleryjskim wsi, po którym nastąpił atak kolumny piechoty mającej opanować las na lewym skrzydle powstańców. Chmieleński polecił zajęcie lasu i zatrzymanie Rosjan, co Esterhazy szybko zrealizował, nawiązując następnie walkę ogniową z przeciwnikiem.
Jednocześnie kawaleria powstańcza ruszyła do ataku na wroga. 600 kroków od linii rosyjskich Polacy pod ogniem karabinowym zostali zmuszeni do zatrzymania się. Przegrupowawszy się rozbili szyki rosyjskie atakiem na bagnety, po czym wycofali się. Wobec chaosu w szeregach rosyjskich Chmieleński polecił kolejne natarcie bagnetami, równoczesne z atakiem kawalerii na armaty.
Nieudana ofensywa kawalerii.
Powstańcza kawaleria nie była jednak zdolna do sprawnego działania, ponieważ jeszcze na początku bitwy została ostrzelana przez artylerię, a następnie rakietników. Ogień przeciwnika spowodował niewielkie straty, ale spłoszył konie, więc do zarządzonego ataku zdolnych było jedynie kilkunastu kawalerzystów. Kolejna salwa dział rosyjskich rozproszyła ich, a w trakcie szarży ranny został m.in. Adam Chmielowski, późniejszy św. Brat Albert.
Na lewym skrzydle trwały jednocześnie walki, którymi dowodził kpt. Esterhazy, jednak jego śmierć spowodowana postrzałem w głowę załamała walczących. Oddział został rozdzielony na dwie części i zaczął cofać się w kierunku sił głównych, ulegając dalszemu rozproszeniu. Ciężko ranny został wówczas dowodzący swoimi jednostkami płk. Władyczański, który zmarł wkrótce po bitwie.
Wycofanie się Polaków.
Brak dowodzenia na obu skrzydłach zmusił Chmieleńskiego do uporządkowanego odwrotu w kierunku Lgoczanki. Oddziały rosyjskie wkrótce zaprzestały pościgu i zajęły się rabowaniem wsi Bystrzanowice.
W wyniku bitwy rannych lub poległych zostało 70 powstańców. Rosjanie doznali podobnych strat.

</doc>
<doc id="2640786" url="https://pl.wikipedia.org/wiki?curid=2640786" title="William Carew">
William Carew

William Aquin Carew (ur. 23 października 1922 w St. John’s, zm. 8 maja 2012 tamże) – kanadyjski duchowny katolicki, arcybiskup, nuncjusz apostolski.
Życiorys.
15 czerwca 1947 otrzymał święcenia kapłańskie. W 1950 rozpoczął przygotowanie do służby dyplomatycznej na Papieskiej Akademii Kościelnej.
27 listopada 1969 został mianowany przez Pawła VI nuncjuszem apostolskim w Rwandzie i Burundi oraz arcybiskupem tytularnym "Telde". Sakry biskupiej 4 stycznia 1970 udzielił mu kard. Ildebrando Antoniutti. 
Następnie był przedstawicielem Watykanu w Izraelu i na Cyprze (1974-1983).
Od 1983 do 1997 pełnił funkcję pro-nuncjusza apostolskiego w Japonii.

</doc>
<doc id="2640788" url="https://pl.wikipedia.org/wiki?curid=2640788" title="Bitwa pod Janowem">
Bitwa pod Janowem



</doc>
<doc id="2640789" url="https://pl.wikipedia.org/wiki?curid=2640789" title="Małżeństwo osób tej samej płci w Danii">
Małżeństwo osób tej samej płci w Danii

Małżeństwa osób tej samej płci są legalne w Danii od 15 czerwca 2012. Ustawa legalizująca takie małżeństwa została przyjęta przez parlament 7 czerwca 2012 i podpisana przez królową 12 czerwca 2012. Dania stała się tym samym jedenastym krajem na świecie, który przyznał parom jednopłciowym prawo do zawarcia małżeństwa.
Historia.
W 2006 pięciu duńskich socjalliberałów przedstawiło rządowi rezolucję, by sporządzić projekt ustawy dotyczący neutralnych płciowo małżeństw. Nad rezolucją debatowano w parlamencie. Przeciwna rezolucji była konserwatywna koalicja rządząca. Ówczesna minister rodziny, Carina Christensen, tłumaczyła, że osoby żyjące w związku partnerskim już mają takie same prawa jak małżeństwa z wyjątkiem możliwości zawarcia małżeństwa w kościele, a zatem małżeństwa neutralne płciowo nie są potrzebne.
W styczniu 2008 Lone Dybkjær z Det Radikale Venstre raz jeszcze wezwała do wprowadzenia neutralnych płciowo małżeństw (duń. "kønsneutrale ægteskaber").
Kopenhaska burmistrz do spraw kultury i rekreacji, Pia Allerslev, z liberalno-konserwatywnej, rządzącej wówczas partii Venstre, publicznie poparła małżeństwa osób tej samej płci. To samo uczyniła burmistrz Kopenhagi, Ritt Bjerregaard.
W czerwcu 2010 parlament raz jeszcze debatował nad projektem ustawy proponowanym przez ówczesne partie opozycyjne. Projekt został odrzucony stosunkiem głosów 57-52.
W październiku 2011 Manu Sareen, minister równości i spraw kościelnych w nowym duńskim rządzie, ogłosił, iż rząd planuje zalegalizować małżeństwa jednopłciowe wiosną 2012. 18 stycznia 2012 rząd opublikował dwa projekty ustaw. Pierwszy z nich wprowadza definicję małżeństwa jako neutralnego płciowo i zezwala na zawarcie małżeństwa jednopłciowego albo w urzędzie albo w Kościele Danii. Zawarte wcześniej związki partnerskie będą miały możliwość zamiany ich na małżeństwa, a zawarcie nowych związków partnerskich stanie się niemożliwe. Drugi projekt natomiast daje każdemu duchownemu i duchownej możliwość odmowy udzielenia małżeństwa parze jednopłciowej. Inne wspólnoty religijne także będą miały możliwość udzielenia takich małżeństw, jednak nie zostaną do tego zobowiązane. Projekty były w fazie konsultacji do 22 lutego 2012.
14 marca 2012 rząd złożył obydwa projekty do parlamentu. Obie ustawy zostały uchwalone 7 czerwca 2012 i podpisane przez królową 12 czerwca. Weszły one w życie 15 czerwca 2012.

</doc>
<doc id="2640794" url="https://pl.wikipedia.org/wiki?curid=2640794" title="Katastrofa samolotu wojskowego w Indonezji (2009)">
Katastrofa samolotu wojskowego w Indonezji (2009)



</doc>
<doc id="2640796" url="https://pl.wikipedia.org/wiki?curid=2640796" title="Wrocław Global Forum">
Wrocław Global Forum

Wrocław Global Forum – odbywające się od 2010 coroczne spotkanie polityków i dyplomatów organizowane przez Atlantic Council i miasto Wrocław.
Dotychczas gośćmi WGF byli m.in.: prezydent Bronisław Komorowski, senator John McCain i Kobiety w Bieli. Spotkanie jest m.in. okazją do wręczenia nagród Freedom Awards.
W lipcu 2017 wraz z WGF zaplanowano także „Forum Państw Trójmorza”, w którym udział ma wziąć 12 przywódców krajów Europy Środkowo-Wschodniej: Polski, Czech, Austrii, Bułgarii, Chorwacji, Estonii, Litwy, Łotwy, Rumunii, Słowacji, Słowenii i Węgier.
Wrocław Global Forum 2017 zostało przeniesione do Warszawy z powodu uczestnictwa w nim Prezydenta USA Donalda Trumpa.

</doc>
<doc id="2640797" url="https://pl.wikipedia.org/wiki?curid=2640797" title="Álvaro Alcalá Galiano">
Álvaro Alcalá Galiano

Álvaro Alcalá Galiano y Vildósola (ur. 21 maja 1873 w Bilbao, zm. 27 listopada 1936 w Paracuellos de Jarama) – hiszpański malarz.
Życiorys.
Urodził się i wychował w Kraju Basków, w rodzinie arystokratycznej. Jego pierwszymi nauczycielami w malarstwie byli Antonio Lecuona i Adolph Guiard. Miał możliwość przeprowadzki do Paryża, jednak jego rodzina postanowiła wysłać go na studia do Madrytu, gdzie uczył się od artystów takich jak José Jiménez Aranda i Joaquín Sorolla y Bastida. Pracował również dla hiszpańskiego dziennika ABC.
Był organizatorem wystaw w Bilbao i San Sebastian oraz prezesem Stowarzyszenia Hiszpańskich Malarzy i Rzeźbiarzy. W 1902 roku wyjechał do francuskiej Bretanii, a następnie do Holandii i Niemiec. Za granicą rozwinął swój malarski styl i skupił się na scenkach rodzajowych wpisując się w ramy hiszpańskiego kostumbryzmu. Był jednym z najwybitniejszych przedstawicieli malarstwa pejzażowego i malarstwa ściennego w pierwszej połowie XX wieku. Dekorował ściany Pałacu Sprawiedliwości i gmach Ministerstwa Marynarki Wojennej w Madrycie.
W czasie hiszpańskiej wojny domowej opowiedział się za prawicą, w 1936r został rozstrzelany w Paracuellos de Jarama.
Wyróżnienia.
Otrzymał następujące nagrody na Krajowej Wystawie Sztuk Pięknych w Madrycie:
W 1910 roku otrzymał III Medal w Salonie Paryskim i II Medal na Międzynarodowej Wystawie w Buenos Aires, a w 1916 r. otrzymał grand prix na Międzynarodowej Wystawie w Panamie.

</doc>
<doc id="2640799" url="https://pl.wikipedia.org/wiki?curid=2640799" title="Polska Socjalistyczna Partia Pracy">
Polska Socjalistyczna Partia Pracy

Polska Socjalistyczna Partia Pracy - lewicowe ugrupowanie opozycyjne utworzone 2 III 1980 roku w Paryżu przez środowisko pisma "Szerszeń". Na jego czele stał Edmund Bałuka (były przywódca strajku w Stoczni Szczecińskiej w 1970 roku). W kwietniu 1981 roku Bałuka, legitymując się fałszywym paszportem, nielegalnie przybył do Polski, by przystąpić do organizowania struktur partii w kraju (w Szczecinie, Bielsku-Białej, Starachowicach i Poznaniu). Główni działacze PSPP to: Edmund Bałuka, Françoise Breton-Baluka, Tadeusz Lichota, Witold Romanowski, Tadeusz Szulc, Krzysztof Sander. Partia wydawała „Biuletyn PSPP”. 13 grudnia 1981 roku Bałuka został internowany a w czerwcu 1982 roku aresztowany i skazany na 5 lat więzienia. PSPP prowadziła konspiracyjną działalność do 1984 roku.
Program partii sformułowany został w 13 punktach: 
PSPP przez propagandę PZPR klasyfikowana była jako partia trockistowska, natomiast trockiści zarzucali grupie Bałuki tendencje nacjonalistyczne.

</doc>
<doc id="2640803" url="https://pl.wikipedia.org/wiki?curid=2640803" title="7Q8">
7Q8

7Q8 – rękopis spisany na pergaminie w języku greckim znaleziony w grocie 7 w Kumran, należący do zwojów znad Morza Martwego. Jest on datowany na około 100 rok p.n.e.
W 1972 roku "José O’Callaghan" zidentyfikował ten fragment jako pochodzący z około 50 roku n.e. i zawierający fragment Listu Jakuba 1:23, 24. Informacja, że wśród rękopisów znad Morza Martwego znaleziono fragmenty Nowego Testamentu została podana do wiadomości publicznej. Jednak opinia ta została odrzucona przez społeczność uczonych a identyfikacja O’Callaghana została uznana za błędną. W czasopismach pojawiła się seria krytyki. Identyfikację dokonaną przez José O’Callaghana zakwestionowali: "Maurice Baillet", "P. Benoit", "Colin Hemer", "Colin Roberts" i Kurt Aland.
W 1988 roku G. Wilhelm Nebe zaproponował identyfikację fragmentu "7Q8" jako część Księgi Henocha 103:7-8, z jednoczesnym zastrzeżeniem, że fragment ten można też zidentyfikować jako jedno z miejsc w Starym Testamencie w wersji Septuaginty. Jako możliwe miejsca wskazał Zachariasza 8:8, Izajasza 1:29-30, Psalm 18:14-15, Daniela 2:43, Koheleta 6:3 lub Liczb 22:38. Identyfikacja Wilhelma Nebe została zakwestionowana przez Carstena Thiede, który wspierał identyfikację O’Callaghana. Jednak badania nad rekonstrukcją tekstu wykonane przez Ernesta Muro oraz Émile Puecha wykazały w sposób przekonujący, że fragment "7Q8" (Henoch 103:7-8) wraz z "7Q4,1" (Henoch 103:3-4) oraz "7Q12" (Henoch 103:4) są częścią tego samego dokumentu. Badanie to zdecydowanie wyklucza identyfikację fragmentu 7Q8 jako fragmentu ksiąg Nowego Testamentu.

</doc>
<doc id="2640804" url="https://pl.wikipedia.org/wiki?curid=2640804" title="Bitwa pod Czarncą">
Bitwa pod Czarncą

Bitwa pod Czarncą – nierozstrzygnięta bitwa stoczona 24 września 1863 roku pod miejscowością Czarnca pomiędzy powstańcami styczniowymi majora Zygmunta Chmieleńskiego a siłami Imperium Rosyjskiego.
Przebieg bitwy.
Oddział mjr. Zygmunta Chmieleńskiego od 21 września był ścigany przez wojska rosyjskie. Wobec braku możliwości odpoczynku Chmieleński dostrzegał ryzyko utraty przez piechotę całości wartości bojowej. Aby umożliwić tej części oddziału odejście ze strefy zagrożenia i dać możliwość wypoczynku po starciu pod Warzynem oraz trzech dniach uchodzenia przed rosyjskim pościgiem, Chmieleński odwrócił kawalerię czołem do Rosjan, a w tym czasie piechota oddaliła się z pola bitwy. Kawaleria po krótkim starciu szybko wycofała się w stronę Secemina, odskakując Rosjanom na kilka kilometrów. Podczas tego odwrotu zginęło czterech powstańców, w tym 17-letni Gustaw Saski, cioteczny brat Stefana Żeromskiego (echa śmierci Gustawa znalazły się w "Wiernej rzece").
Już 30 września oddział Chmieleńskiego został zmuszony do stoczenia pod Mełchowem kolejnej bitwy z Rosjanami, w której powstańcy zostali pokonani.

</doc>
<doc id="2640807" url="https://pl.wikipedia.org/wiki?curid=2640807" title="Wło-cha-cha-cze">
Wło-cha-cha-cze

Wło-cha-cha-cze (ang. "The Ha! Ha! Hairies", 2012) – brytyjski serial fabularny.
Światowa premiera serialu odbyła się 2 kwietnia 2012 roku na brytyjskim kanale Cartoonito. W Polsce premiera serialu odbyła się 1 czerwca 2012 roku na kanale Boomerang w bloku "Cartoonito".
Jest to pierwszy serial fabularny emitowany na polskim Boomerangu.
Fabuła.
Serial opowiada o włochatej rodzinie, którzy zamieszkują Włochachandię, gdzie śmiech jest równie ważny jak włosy.
Wersja polska.
Wersja polska: Studio Genetix Film Factory
Wystąpili:
Lektor: Mikołaj Klimek

</doc>
<doc id="2640808" url="https://pl.wikipedia.org/wiki?curid=2640808" title="Jega">
Jega

Jega - miasto w północno-zachodniej Nigerii, w stanie Kebbi. Liczy 37 593 mieszkańców (2012).

</doc>
<doc id="2640811" url="https://pl.wikipedia.org/wiki?curid=2640811" title="Tadeusz Lichota">
Tadeusz Lichota

Tadeusz Lichota pseud. "Marian" (ur. 28 maja 1938 w Wołkowysku) - polski działacz opozycji demokratycznej w okresie PRL.
Życiorys.
Ukończył Zasadniczą Szkołę Zawodową w Żarach. Po ukończeniu szkoły pracował kolejno jako tokarz w Spółdzielni Pracy Certa w Szczecinie, Krośnieńskich Zakładach Metalowych, Stoczni Szczecińskiej im. Adolfa Warskiego i w prywatnym warsztacie usługowym. W latach 70. zaangażował się w działalność niezależnych związków zawodowych, w 1970 roku uczestniczył w strajku okupacyjnym w Stoczni Szczecińskiej, w 1971 roku był jednym z współorganizatorów strajku Bałuki. W 1981 roku po raz kolejny brał udział w strajku w Stoczni, po rozbiciu strajku represjonowany. Został skazany skazany na 3,5 roku więzienia oraz utratę praw obywatelskich na 3 lata; zwolniony na mocy amnestii w 1984 roku. Członek nielegalnej Polskiej Socjalistycznej Partii Pracy. W 1985 roku wyjechał na emigrację do Szwecji.

</doc>
<doc id="2640813" url="https://pl.wikipedia.org/wiki?curid=2640813" title="Electro Glide in Blue">
Electro Glide in Blue

Electro Glide in Blue – drugi album grupy Apollo 440, wydany w 1997 roku.
Na krążku znalazły się jedne z największych przebojów zespołu: „Ain't Talkin' 'bout Dub” (wykorzystujący motyw z „Ain't Talkin' 'Bout Love” Van Halen) oraz „Krupa” (będący hołdem dla perkusisty jazzowego polskiego pochodzenia, Gene Krupy). Na albumie gościnnie udzielają się Mary Mary („Carrera Rapida”, „White Man's Throat”, „Raw Power”), Elizabeth Gray („Stealth Mass in F#m” oraz „Intro”), a także Billy MacKenzie, dla którego „Pain in Any Language” był ostatnim utworem nagranym przed śmiercią.
Album w Polsce osiągnął status złotej płyty.

</doc>
<doc id="2640815" url="https://pl.wikipedia.org/wiki?curid=2640815" title="Argungu">
Argungu

Argungu – miasto w północno-zachodniej Nigerii, piąte co do wielkości w stanie Kebbi, leży nad rzeką Sokoto. Na rok 2012 liczy ok. 35 tys. mieszkańców. Miasto znane jest z rybactwa.

</doc>
<doc id="2640818" url="https://pl.wikipedia.org/wiki?curid=2640818" title="Jaylee Hodgson">
Jaylee Hodgson

Jay Lee Hodgson (ur. 5 czerwca 1981 w Nottingham) – montserracki piłkarz pochodzenia angielskiego występujący na pozycji napastnika, obecnie zawodnik angielskiego Shepshed Dynamo.
Kariera klubowa.
Hodgson rozpoczynał profesjonalną karierę piłkarską w dziesiątej lidze angielskiej – East Midlands Counties Football League – jako zawodnik klubu Heanor Town. Stąd przeszedł do Long Eaton United z Northern Counties East Football League, natomiast później reprezentował barwy Loughborough Dynamo z ósmej ligi. Dwie klasy wyżej, w Conference South, występował w Hinckley United, a we wrześniu 2011 podpisał umowę z Shepshed Dynamo, grającego na co dzień w ósmej lidze angielskiej – Northern Premier League Division One South. W sezonie 2012–2013 reprezentuje klub Dunkirk FC, który występuje w dziewiątej lidze angielskiej - Midland Alliance.
Kariera reprezentacyjna.
W seniorskiej reprezentacji Montserratu Hodgson zadebiutował 15 czerwca 2011 w przegranym 2:5 spotkaniu z Belize, w ramach eliminacji do Mistrzostw Świata 2014. W tym samym meczu strzelił jedyne dwa gole dla swojej drużyny, pierwsze w kadrze narodowej. W rewanżu z tym samym rywalem Montserratczycy przegrali 1:3, a Hodgson ponownie wpisał się na listę strzelców. Jego zespół nie zakwalifikował się jednak na mundial.

</doc>
<doc id="2640819" url="https://pl.wikipedia.org/wiki?curid=2640819" title="Przenośny uziemiacz ochronny">
Przenośny uziemiacz ochronny

Przenośny uziemiacz ochronny – przyrząd służący do zabezpieczania miejsca pracy przy urządzeniach elektroenergetycznych sieciowych i stacyjnych. Umożliwia on połączenie z uziomem części urządzeń odizolowanych od ziemi i celowo odłączonych od napięcia. Uziemiacze są nakładane na urządzenie (np. przewody linii napowietrznej) bezpośrednio po stwierdzeniu braku napięcia. Do bezpiecznego połączenia i rozłączenia zacisków fazowych uziemiacza stosowane są uniwersalne drążki izolacyjne zakończone zaczepem manewrowym ZU, przeznaczonym do uziemiaczy przenośnych. 
Wyróżnia się uziemiacze jedno i trójfazowe.

</doc>
<doc id="2640821" url="https://pl.wikipedia.org/wiki?curid=2640821" title="Jay'lee Hodgson">
Jay'lee Hodgson



</doc>
<doc id="2640827" url="https://pl.wikipedia.org/wiki?curid=2640827" title="Pierwsze wysiedlenie Polaków z Kresów Wschodnich">
Pierwsze wysiedlenie Polaków z Kresów Wschodnich



</doc>
<doc id="2640833" url="https://pl.wikipedia.org/wiki?curid=2640833" title="Franciszek Skąpski">
Franciszek Skąpski

Franciszek Skąpski (ur. 1840 w Muszynie, zm. 1863 pod Ciernem) – polski wojskowy, wachmistrz wojsk austriackich, kapitan wojsk powstańców styczniowych.
Życiorys.
Jego ojciec, Antoni, działał w Towarzystwie Demokratycznym Polskim i brał udział w 1846 roku w przygotowywanym powstaniu w Sądeckim, za co został aresztowany i skazany na śmierć, wyrok zmieniono mu 10 lat więzienia i zwolniono po 2 latach.
Franciszek Skąpski urodził się 18 kwietnia 1840 roku w Muszynie. Uczęszczał do szkoły w Starym Sączu, następnie uczył się w Instytucie Technicznym w Krakowie, o czym rozpoczął służbę w wojsku austriackim. Brał udział w wojnie przeciw Francji i Włochom, gdzie awansował do stopnia wachmistrza.
W roku 1861 poprosił o urlop w wojsku i podjął pracę urzędnika sądowego w Starym Sączu, prowadził też konspiracyjne szkolenie wojskowe dla młodzieży. Po wybuchu powstania styczniowego wyjechał do Krakowa, gdzie początkowo prowadził szkolenie wojskowe dla ochotników do powstania, a następnie wstąpił do oddziału Anastazego Mossakowskiego.
Oddział ten został szybko rozbity z powodu nieudolnego dowodzenia, a sam Skąpski pod Jaworznikiem został trafiony w pierś kulą, która zatrzymała się na medalionie. Z powodu obrażeń przedostał się do Galicji, skąd po kilkutygodniowym leczeniu wrócił do powstania. W maju 1863 roku przejął pod Nowym Miastem dowództwo nad oddziałem Jana Drewnowskiego, którego dowódca opuścił szeregi powstańcze.
Uchodząc przed przeważającymi wojskami rosyjskimi przeprawił oddział przez Wartę i podporządkował się Zygmuntowi Chmieleńskiemu. Szybko uzyskał stopień porucznika, następnie kapitana i został mianowany dowódcą 2. kompanii piechoty.
Niejasne są okoliczności jego śmierci. Według S. Zielińskiego oraz wspomnień swojego ojca, zginął 22 września 1863 roku w bitwie pod Ciernem od strzału w głowę. Natomiast według W. Cabana w bitwie tej został ranny i zmarł później w szpitalu w Żarczycach.
Pochowany na cmentarzu w Jędrzejowie.

</doc>
<doc id="2640836" url="https://pl.wikipedia.org/wiki?curid=2640836" title="HSPA+">
HSPA+



</doc>
<doc id="2640837" url="https://pl.wikipedia.org/wiki?curid=2640837" title="Drugie wysiedlenie Polaków z Kresów Wschodnich">
Drugie wysiedlenie Polaków z Kresów Wschodnich



</doc>
<doc id="2640839" url="https://pl.wikipedia.org/wiki?curid=2640839" title="Andrew Tennant">
Andrew Tennant

Andrew Tennant (ur. 9 marca 1987 w Wolverhampton) – brytyjski kolarz torowy i szosowy, wielokrotny medalista mistrzostw świata i dwukrotny mistrz Europy w kolarstwie torowym.
Kariera.
Pierwszy sukces w karierze Andrew Tennant osiągnął w 2003 roku, kiedy został mistrzem świata juniorów w indywidualnym wyścigu na dochodzenie, a na mistrzostwach Europy w tej samej kategorii wiekowej zwyciężył w drużynowym wyścigu na dochodzenie. W 2010 roku zdobył swój pierwszy medal w kategorii elite, zajmując wspólnie ze Stevenem Burke, Edwardem Clancy'm i Benem Swiftem drugie miejsce w drużynowym wyścigu na dochodzenie. W tym samym roku na mistrzostwach Europy w Pruszkowie zdobył w tej konkurencji złoty medal, sukces ten powtarzając także na mistrzostwach Europy w Apeldoorn w 2011 roku. Podczas mistrzostw świata w Apeldoorn w 2011 roku brytyjska drużyna w składzie: Tennant, Burke, Clancy i Peter Kennaugh wywalczyła trzecie miejsce w tej konkurencji. W nieco zmienionym składzie: Tennant, Burke, Clancy, Kennaugh i Geraint Thomas reprezentanci Wielkiej Brytanii zwyciężyli w tej konkurencji na mistrzostwach świata w Melbourne w 2012 roku. Tennant nie brał udziału w finale konkurencji, ale z racji startów w eliminacjach również otrzymał złoty medal. Podczas mistrzostw świata w Mińsku w 2013 roku reprezentacja Wielkiej Brytanii w składzie: Steven Burke, Edward Clancy, Samuel Harrison i Andrew Tennant zdobyła kolejny srebrny medal. Andrew stał ponadto na podium kilku krajowych wyścigów szosowych.

</doc>
<doc id="2640840" url="https://pl.wikipedia.org/wiki?curid=2640840" title="José Susán">
José Susán

José Susán (ur. ? – zm. ?) - argentyński piłkarz, grający podczas kariery na pozycji napastnika.
Kariera klubowa.
José Susán podczas kariery piłkarskiej występował w klubie CA Estudiantes.
Kariera reprezentacyjna.
W reprezentacji Argentyny Susán występował w latach 1907-1908. W reprezentacji zadebiutował 15 sierpnia 1907 w wygranym 2-1 meczu z Urugwajem, którego stawką była Copa Lipton.
Drugi i ostatni raz w reprezentacji wystąpił 4 października 1908 w przegranym 0-1 meczu z Urugwajem, którego stawką była Gran Premio de Honor Argentino.

</doc>
<doc id="2640842" url="https://pl.wikipedia.org/wiki?curid=2640842" title="Dinewo">
Dinewo

Dinewo (bułg. "Динево") – wieś w południowej Bułgarii, w obwodzie Chaskowo, w gminie Chaskowo, nad rzeką Marica. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 712 mieszkańców.

</doc>
<doc id="2640845" url="https://pl.wikipedia.org/wiki?curid=2640845" title="Clostridium sordellii">
Clostridium sordellii

Clostridium sordellii – Gram-dodatnia laseczka, kolonizująca drogi rodne u 0,5–10,0% kobiet. Bywa ona sporadycznie przyczyną poważnych zakażeń podczas zabiegów ginekologicznych i położniczych.
"Clostridium perfringens", należąca do tego samego rodzaju, jest powszechnie znana jako laseczka zgorzeli gazowej. Toksyny przez nią wydzielane to przyczyna procesu gangreny toczącego się w zanieczyszczonych ranach. Obie laseczki są ścisłymi beztlenowcami wytwarzającymi spory.
Kilka (od 6 do 8) przypadków sepsy spowodowanej tymi gatunkami było odnotowanych po procedurze aborcji farmakologicznej na terenie Stanów Zjednoczonych i Kanadzie w latach 2000–2010. Cytowane zgłoszenia, chociaż niepokojące, nie były przyczyną prób wycofywania leku, gdyż ogólna śmiertelność związana z zastosowaniem tabletek wczesnoporonnych jest mimo to niska. Należy zauważyć jednak, że pojedynczy przypadek wykryty podczas kanadyjskich badań klinicznych przyczynił się do zaniechania jego rejestracji.
Na razie brak dowodu, który mógłby wykazać, że bezpośrednią przyczyną tych infekcji były zastosowane leki. Na temat możliwej patogenezy istnieją różne przypuszczenia:
Brak zgłoszeń o zachorowaniach na terenie Europy może być związany z odmiennym wykonaniem procedury. Aplikacja dopochwowa mizoprostolu (drugiego składnika metody) jest mało rozpowszechniona – prostaglandyny podaje się zazwyczaj doustnie. W razie wykorzystania globulek dopochwowych osłonowo podaje się antybiotyk. Z powyższych względów również w USA zaczęto stosować zapobiegawczo antybiotykoterapię podczas wykonywania zabiegu; wiązało się to z ogólnym spadkiem ilości infekcji oraz całkowitym brakiem zakażeń "C. sordellii". Ryzyko sepsy figuruje wśród ostrzeżeń wymienionych na ulotne załączanej do opakowania Mifeprexu.

</doc>
<doc id="2640846" url="https://pl.wikipedia.org/wiki?curid=2640846" title="XLVIII Krajowy Festiwal Piosenki Polskiej w Opolu">
XLVIII Krajowy Festiwal Piosenki Polskiej w Opolu

48. Krajowy Festiwal Piosenki Polskiej w Opolu odbył się w dniach 10-11 czerwca 2011 r.
Koncert „Telehity w Teleexpressowym tempie”.
Koncert ten zainaugurował festiwal. Odbył się on z okazji 25-lecia programu Teleexpress. Poprowadzili go Maciej Orłoś, Marek Sierocki i Beata Chmielowska-Olech. Podczas koncertu znani polski muzycy zaśpiewali przeboju ostatnich 25 lat. Ponadto wśród widowni szalała kabaretowa „Mariolka” z Kabaretu Paranienormalni.
Wykonawcy:
Koncert „SuperJedynki 2011”.
Koncert ten był rozstrzygnięciem konkursu trwającego od 18 kwietnia 2011 r. Ogłoszono wtedy listy pięciu nominowanych w każdej z czterech kategorii. W Opolu zaśpiewali dwaj wykonawcy, którzy otrzymali największą liczbę głosów podczas kilkutygodniowego głosowania. Zwycięzca każdej kategorii został wybierany w osobnym głosowaniu podczas trwania koncertu.
Koncert „SuperPremiery 2011”.
W koncercie tym pięciu wykonawców konkurowało o tytuł SuperPremiery. Byli to:
Pierwsze miejsce zdobył zespół Zakopower ze swoim wokalistą Sebastianem Karpielem-Bułecka. Na drugim miejscu uplasował się Juliusz Nyk, a na trzecim Kasia Wilk.
Koncert „SuperDebiuty 2011”.
O zwycięstwo w tym konkursie rywalizowało czterech nieznanych szerokiej publiczności artystów. Zaśpiewali oni piosenki Krzysztofa Klenczona muzyka Czerwonych Gitar w 30. rocznicę jego śmierci. Byli to:
Zwycięzcą został Marcin Chudziński.
Kabareton „Kabaret on: kabaretowa gorączka (O)polskich nocy”.
Kabaret on zakończył pierwszy dzień festiwalu. Poprowadzili go kabareciarze z grupy Neo-Nówka: Roman Żurek, Michał Gawliński oraz Radosław Bielecki. Podczas występów polscy satyrycy skupili się na prezydencji polskiej w Unii Europejskiej. Byli to:
Koncert „Co Ty na to? Z radiem Lato”.
Koncert rozpoczynający drugi dzień festiwalu był zorganizowany z okazji 40-lecia audycji radiowej „Lato z Radiem” koncert „Co ty na to? Z radiem Lato”. Prowadzącym został Piotr Bałtroczyk, znany polski satyryk. Podczas koncertu znani w Polsce artyści wykonali charakterystyczne dla poprzednich 40 lat piosenki.
 "W I części koncertu wystąpili:" 
 "W II części koncertu wystąpili:" 
Koncert „Panna, madonna, legenda tych lat” – w hołdzie Ewie Demarczyk.
Koncert był poświęcony Ewa Demarczyk. Polskie wokalistki zaśpiewały niektóre z jej piosenek. Całość poprowadził Marcin Kydryński, wyreżyserowała Magdalena Piekorz, a kierownictwem muzycznym zajął się Krzesimir Dębski.
"W koncercie zaśpiewały:" 
Kabareton „Kabaret Off”.
W ostatnim wydarzeniu festiwalu zaprezentowały się młode, wschodzące kabarety. Show poprowadził Artur Andrus. Uczestnikami Kabaret Off-u byli:

</doc>
<doc id="2640850" url="https://pl.wikipedia.org/wiki?curid=2640850" title="Aaron Gate">
Aaron Gate

Aaron Gate (ur. 26 listopada 1990 w Auckland) – nowozelandzki kolarz torowy i szosowy, brązowy medalista olimpijski oraz wielokrotny medalista torowych mistrzostw świata.
Kariera.
Pierwszy sukces w karierze Aaron Gate osiągnął w 2008 roku, kiedy zdobył brązowy medal mistrzostw świata juniorów w drużynowym wyścigu na dochodzenie. Na kolarskich mistrzostwach Oceanii w 2011 roku Gate zwyciężył w drużynowym wyścigu na dochodzenie, a w wyścigu punktowym zajął drugie miejsce. Na rozgrywanych rok później mistrzostwach świata w Melbourne Aaron wspólnie z Samem Bewleyem, Westleyem Goughem i Markiem Ryanem wywalczył brązowy medal w drużynowym wyścigu na dochodzenie. W tym samym składzie reprezentacja Nowej Zelandii zdobyła także brązowy medal na rozgrywanych w sierpniu tego roku igrzyskach olimpijskich w Londynie. Kolejny medal zdobył podczas mistrzostw świata w Mińsku w 2013 roku, gdzie zwyciężył w omnium. W zawodach tych bezpośrednio wyprzedził Duńczyka Lasse Normana Hansena i Glenna O’Shea z Australii. Na mistrzostwach świata w Cali w 2014 roku Nowozelandczycy w składzie: Aaron Gate, Pieter Bulling, Dylan Kennett i Marc Ryan zdobyli brązowy medal w drużynowym wyścigu na dochodzenie. W styczniu 2020 roku wygrał pierwszy etap New Zealand Cycle Classic.

</doc>
<doc id="2640851" url="https://pl.wikipedia.org/wiki?curid=2640851" title="Colin Campbell (piłkarz argentyński)">
Colin Campbell (piłkarz argentyński)

Colin Campbell (ur. 10 lutego 1883 w Buenos Aires – zm. 21 maja 1972 w Buenos Aires) – argentyński piłkarz, grający podczas kariery na pozycji obrońcy.
Kariera klubowa.
Colin Campbell podczas kariery piłkarskiej występował w klubie CA Estudiantes.
Kariera reprezentacyjna.
Jedyny raz w reprezentacji Argentyny Campbell wystąpił 6 października 1907 w wygranym 2-1 meczu z Urugwajem, którego stawką była Copa Newton.

</doc>
<doc id="2640852" url="https://pl.wikipedia.org/wiki?curid=2640852" title="Elena (obwód Chaskowo)">
Elena (obwód Chaskowo)

Elena (bułg. "Елена") – wieś w południowej Bułgarii, w obwodzie Chaskowo, w gminie Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 447 mieszkańców.
Wieś położona 20 km od Charmanli i 28 km od Chaskowa.
W Elenie znajdują się ślady osadnictwa plemion trackich.

</doc>
<doc id="2640854" url="https://pl.wikipedia.org/wiki?curid=2640854" title="Paul Rosenstein">
Paul Rosenstein

Paul Rosenstein (ur. 26 lipca 1875 w Grudziądzu, zm. 21 września 1964 w Rio de Janeiro) – niemiecki lekarz urolog.
Studiował medycynę na Uniwersytecie w Berlinie i Królewcu, tytuł doktora medycyny otrzymał w 1898 roku. Specjalizował się pod kierunkiem Ernsta Neumanna, Georga Wintera i Antona von Eiselberga. Następnie uczył się chirurgii urologicznej w berlińskim Szpitalu Żydowskim u Jamesa Israela. Po 1905 osiadł w Berlinie. Kierował polikliniką przy Szpitalu Żydowskim, a po śmierci Israela został jego następcą. W 1940 roku emigrował do Brazylii.

</doc>
<doc id="2640856" url="https://pl.wikipedia.org/wiki?curid=2640856" title="Sobociński">
Sobociński

Osoby o tym nazwisku:

</doc>
<doc id="2640857" url="https://pl.wikipedia.org/wiki?curid=2640857" title="Losowe drzewo binarne">
Losowe drzewo binarne

Losowe drzewo binarne – losowe drzewo binarne oznacza drzewo binarne losowo wybrane z pewnego rozkładu prawdopodobieństwa na drzewach binarnych. Powszechnie używane są dwie metody konstruowania losowych drzew binarnych: tworzone przez węzły wstawiane pojedynczo zgodnie z losową permutacją oraz drzewa binarne wybrane z równomiernym rozkładem dyskretnym, w którym wszystkie odrębne drzewa są jednakowo prawdopodobne. Dostępne są również inne metody tworzenia losowych drzew binarnych, na przykład przez wielokrotny podział.
Drzewa binarne z losowych permutacji.
Dla każdego zestawu liczb można tworzyć binarne drzewo poszukiwań, w którym każda liczba jest wstawiana w kolejności jako liść w drzewie bez zmiany struktury wcześniej wprowadzonych numerów. Pozycja w którym każda liczba powinna zostać dodana jest jednoznacznie określona przez wyszukiwanie binarne w drzewie utworzone przez poprzednie liczby. Na przykład jeśli te trzy liczby (1,3,2) są wstawiane do drzewa w tej sekwencji, liczba 1 będzie znajdowała się w korzeniu drzewa, liczba 3 zostanie umieszczona jako prawe dziecko liczby 1, a liczba 2 jako lewe dziecko liczby 3. Istnieje sześć różnych permutacji liczb (1,2,3), ale tylko pięć drzew może być z nich skonstruowane. To dlatego, że permutacje (2,1,3) i (2,3,1) tworzą te same drzewa.
Najdłuższa ścieżka.
Choć nie tak łatwo analizować jak średnią długość ścieżki, podjęto wiele badań dotyczących określenia najdłuższej ścieżki drzewa binarnego wybranego w sposób losowy. Wiadomo, że ta długość dla drzewa z n węzłów to niemal na pewno:
gdzie β jest to unikatowy numer z zakresu 0 &lt;β &lt;1 spełniający równanie

</doc>
<doc id="2640858" url="https://pl.wikipedia.org/wiki?curid=2640858" title="Guillermo Ross">
Guillermo Ross

Guillermo R. Ross (ur. ? – zm. ?) – argentyński piłkarz, grający podczas kariery na pozycji pomocnika.
Kariera klubowa.
Guillermo Ross podczas kariery piłkarskiej występował w klubie Alumni. Z Alumni zdobył mistrzostwo Argentyny w 1907.
Kariera reprezentacyjna.
Jedyny raz w reprezentacji Argentyny Ross wystąpił 6 października 1907 w wygranym 2-1 meczu z Urugwajem, którego stawką była Copa Newton.

</doc>
<doc id="2640859" url="https://pl.wikipedia.org/wiki?curid=2640859" title="Syberyjski Państwowy Uniwersytet Aerokosmiczny">
Syberyjski Państwowy Uniwersytet Aerokosmiczny

Syberyjski Państwowy Uniwersytet Aerokosmiczny ("Сибирский государственный аэрокосмический университет имени академика М. Ф. Решетнёва, СибГАУ") — uniwersytet w Rosji, specjalizujący się w przygotowaniu wysoko wykwalifikowanych kadr przemysłu aerokosmicznego i budowy maszyn, a także lotnictwa cywilnego.
Historia.
Założony w 1960 roku jako oddział Krasnojarskiego Instytutu Politechnicznego. W 1989 roku oddział KPI przemianowany na Krasnojarski Instytut Techniki Kosmicznej. Ta nazwa była stosowana do 1992 roku kiedy KIKT został przemianowany na Syberyjską Akademię Aerokosmiczną. W 2002 roku uniwersytet przyjął dzisiejszą nazwę. Imię akademika Michała Fedyra Reszetniowa nadano mu w związku z tym, że znakomity rosyjski konstruktor techniki kosmicznej Reszetniow stał się symbolem branży aerokosmicznej regionu.

</doc>
<doc id="2640860" url="https://pl.wikipedia.org/wiki?curid=2640860" title="Bariery hybrydowe">
Bariery hybrydowe

Bariery hybrydowe – połączenie kurtyn skalnych z barierami elastycznymi w technologii siatek pierścieniowych. Służą jako ochrona przed obrywami skalnymi.
Działanie.
Bariery przeciwodłamkowe stanowią ochronę pasywną, to znaczy: zatrzymują spadające obrywy skalne, natomiast kurtyna sprowadza je do strefy deponowania. W tej konstrukcji nie wykorzystuje się dolnych lin pomocniczych. Bariery mogą być instalowane seriami, jedna za drugą. Są testowane w skali 1:1 oraz certyfikowane według Wytycznych Europejskich ETAG 27.
Stanowią ochronę dla ludzi oraz infrastruktury przed niespodziewanymi obrywami skalnymi spowodowanymi na przykład wietrzeniem skał bądź działaniem wody czy roślinności. W Polsce spotykamy się z takimi zagrożeniami naturalnymi szczególnie na południu kraju, gdzie teren staje się górzysty.

</doc>
<doc id="2640861" url="https://pl.wikipedia.org/wiki?curid=2640861" title="Nowa Nadeżda">
Nowa Nadeżda

Nowa Nadeżda (bułg. "Нова Надежда") – wieś w południowej Bułgarii, w obwodzie Chaskowo, w gminie Chaskowo. Według danych Narodowego Instytutu Statystycznego, 31 grudnia 2011 roku wieś liczyła 465 mieszkańców.
Nowa Nadeżda po polsku znaczy Nowa Nadzieja.
Przez wieś wiedzie linia kolejowa Kałotina - Kapitan Andreewo.

</doc>
<doc id="2640867" url="https://pl.wikipedia.org/wiki?curid=2640867" title="Juan Murray">
Juan Murray

Juan Antonio Murray (ur. ? – zm. ?) - argentyński piłkarz, grający podczas kariery na pozycji pomocnika. 
Kariera klubowa.
Juan Murray podczas kariery występował w San Martín Athletic Buenos Aires i Quilmes. 
Kariera reprezentacyjna.
W reprezentacji Argentyny Murray występował w latach 1907-1909. W reprezentacji zadebiutował 6 października 1907 w wygranym 2-1 meczu z Urugwajem, którego stawką była Copa Newton. Drugi i ostatni raz w reprezentacji Murray wystąpił 19 września 1909 w zremisowanym 2-2 meczu z Urugwajem, którego stawką była Copa Newton.

</doc>
<doc id="2640869" url="https://pl.wikipedia.org/wiki?curid=2640869" title="Harrison Roches">
Harrison Roches

Harrison Dwith „Cafu” Roches (ur. 29 listopada 1983 w Hopkins) – belizeński piłkarz występujący na pozycji pomocnika, obecnie zawodnik honduraskiego CD Necaxa.
Kariera klubowa.
Róches rozpoczynał swoją karierę w zespole Acros Brown Bombers, z którego latem 2004 przeniósł się do Boca FC. W późniejszym czasie reprezentował także barwy New Site Erei, gdzie wywalczył mistrzostwo Belize w sezonie 2005/2006. Inne kluby w ojczyźnie, w których występował, to Valley Pride i Wagiya FC, jednak z żadnym z nich nie odniósł większych sukcesów. W lipcu 2007 przeniósł się do honduraskiego Deportes Savio, którego podstawowym zawodnikiem był przez następne dwa lata. W 2009 roku podpisał umowę z bardziej utytułowanym CD Platense, gdzie spędził rok, po czym został graczem CD Necaxa, także z ligi honduraskiej.
Kariera reprezentacyjna.
W seniorskiej reprezentacji Belize Róches zadebiutował 16 czerwca 2004 w przegranym 0:4 spotkaniu z Kanadą, w ramach eliminacji do Mistrzostw Świata 2006, na które jego drużyna się ostatecznie nie zakwalifikowała. Premierowego gola w kadrze narodowej strzelił 6 lutego 2008 w wygranej 3:1 konfrontacji z Saint Kitts i Nevis, wchodzącej w skład eliminacji do Mistrzostw Świata 2010, jednak jego zespół ponownie nie zdołał awansować na mundial. Z podobnym skutkiem zakończyły się dla Belizeńczyków kwalifikacje do Mistrzostw Świata 2014, podczas których Róches wpisywał się na listę strzelców w wygranym 5:2 meczu z Montserratem i wygranym 3:0 pojedynku z Grenadą.

</doc>
<doc id="2640870" url="https://pl.wikipedia.org/wiki?curid=2640870" title="Live at the O2 London, England">
Live at the O2 London, England

Live at the O2 London, England – pierwsze DVD amerykańskiego zespołu rockowego Kings of Leon, wydane 10 listopada 2009. DVD jest nagraniem koncertu zespołu na O2 Arena w Londynie zagranym 30 czerwca 2009 roku. Wydawnictwo uzyskało status sześciokrotnej platynowej płyty w Australii oraz złotej płyty w Stanach Zjednoczonych.
Lista utworów.
Sporządzono na podstawie materiału źródłowego.

</doc>
<doc id="2640871" url="https://pl.wikipedia.org/wiki?curid=2640871" title="Harrison Róchez">
Harrison Róchez



</doc>
<doc id="2640874" url="https://pl.wikipedia.org/wiki?curid=2640874" title="Why Ducky?">
Why Ducky?

Why Ducky? - polski zespół bluesowy składający się z muzyków z Ciechanowa, Warszawy i Mławy. 
Historia.
Zespół powstał w Ciechanowie w 2002 roku, a swój debiut sceniczny miał podczas festiwalu V Spring Blues Night tego samego roku. Po kilku latach skład zespołu ustabilizował się i pozostał w formie dziewięciu członków, w którym to w 2011 roku kapela nagrała pierwszy album - The Mo. Muzycy tworzący formację, wcześniej uczestniczyli w takich projektach jak Old Timers, Blues Market, Sex Piwo i Rock'n'roll, Bloose Connection, Antykwariat i Regeneracja.

</doc>
<doc id="2640875" url="https://pl.wikipedia.org/wiki?curid=2640875" title="Westland Wapiti">
Westland Wapiti

Westland Wapiti – brytyjski samolot bombowy i rozpoznawczy z okresu międzywojennego.
Historia.
W 1926 roku brytyjskie Ministerstwo Lotnictwa wydało założenia nr 26/27 dla nowego samolotu wielozadaniowego dla RAF, na podstawie których miał zostać zbudowany nowy samolot mający zastąpić używany dotychczas samolot Airco DH.9. W założeniach podano również, ze powinien on mieć konstrukcję całkowicie metalową, a przy jego konstrukcji należało użyć elementów z konstrukcji samolotu Airco DH.9A.
Taki właśnie samolot został opracowany w wytwórni Westland Aircraft i już w 1927 roku został oblatany. Samolot ten miał jeszcze konstrukcję mieszana, cześć konstrukcji była jeszcze drewniana. Dopiero kolejne wersja Mk II była zgodnie z założeniami całkowicie metalowa. Od razu też rozpoczęto produkcję seryjną tych samolotów. 
W trakcie produkcji seryjnej wprowadzano dalsze zmiany i ulepszenia w samolocie zarówno w jego napędzie stosując nowe silniki, jak również zbudowano wersję z dłuższym kadłubem. 
Opracowano następujące wersje samolotu:
Produkcja samolotu trwała do 1932 roku, w tym okresie łącznie zbudowano 585 samolotów wszystkich wersji, w tym 27 samolotów na licencji. Kontynuacją Wapiti była maszyna Westland Wallace.
Użycie bojowe samolotu.
Samoloty Westland Wapiti od 1928 roku były wprowadzane do lotnictwa brytyjskiego, łącznie znalazły się na wyposażeniu 21 dywizjonach RAF, gdzie użytkowane były w latach 1928 – 1940.
Oprócz dywizjonów RAF używane były przez lotnictwie Australii (RAAF) w latach 1929 – 1944, lotnictwie Kanday (RCAF), lotnictwie Indii, lotnictwie RPA (SAAF) i w Chinach przez lotnictwa podległe Kuomintangowi.
Opis techniczny.
Samolot Westland Wapiti był dwumiejscowym samolotem bombowy i rozpoznawczy, dwupłatem o konstrukcji metalowej. Kadłub i skrzydła kryte płótnem. Kabiny odkryte. Podwozie klasyczne – stałe, w wersji Mk IIA istniała możliwość w miejsce podwozia montowania pływaków. Napęd – silnik gwiazdowy, chłodzony powietrzem.

</doc>
<doc id="2640876" url="https://pl.wikipedia.org/wiki?curid=2640876" title="Juan Wood">
Juan Wood

Juan H. Wood (ur. ? – zm. ?) - argentyński piłkarz, grający podczas kariery na pozycji pomocnika.
Kariera klubowa.
Juan Wood podczas kariery piłkarskiej występował w klubie Belgrano AC.
Kariera reprezentacyjna.
Jedyny raz w reprezentacji Argentyny Wood wystąpił 6 października 1907 w wygranym 2-1 meczu z Urugwajem, którego stawką była Copa Newton.

</doc>
<doc id="2640879" url="https://pl.wikipedia.org/wiki?curid=2640879" title="Carlos Whaley">
Carlos Whaley

Carlos R. Whaley (ur. ? – zm. ?) – argentyński piłkarz, grający podczas kariery na pozycji napastnika.
Kariera klubowa.
Carlos Whaley podczas kariery piłkarskiej występował w klubie Belgrano AC.
Kariera reprezentacyjna.
Jedyny raz w reprezentacji Argentyny Whaley wystąpił 6 października 1907 w wygranym 2-1 meczu z Urugwajem, którego stawką była Copa Newton.

</doc>
<doc id="2640881" url="https://pl.wikipedia.org/wiki?curid=2640881" title="Papieskie Kolegium Polskie">
Papieskie Kolegium Polskie

Papieskie Kolegium Polskie (wł. "Pontificio Collegio Polacco") – dom formacyjny, w którym zamieszkują księża studenci skierowani przez własnych biskupów do Rzymu w celu odbycia studiów specjalistycznych na różnych kościelnych uczelniach. 
Dom znajduje się w Rzymie na Awentynie (Piazza Remuria 2A).
Historia.
Pierwsze Kolegium Polskie w Rzymie powstało 1 września 1582 staraniem Filipa Neri. Z powodu braku funduszów kolegium upadło 4 lata później. W 1653 nieudaną próbę wskrzeszenia kolegium podjął król Jan II Kazimierz Waza. 
Kolegium wznowiło działalność w 1866 staraniem księdza Piotra Semenenko. Kolegium prowadzili początkowo Zmartwychwstańcy. Po II wojnie światowej opiekę nad kolegium przejęli jezuici. Od 1959 kolegium podlega bezpośrednio Konferencji Episkopatu Polski.

</doc>
<doc id="2640882" url="https://pl.wikipedia.org/wiki?curid=2640882" title="Dzwonki mszalne">
Dzwonki mszalne

Dzwonki mszalne (z wł. "campanelle da messa") – idiofon składający się z czterech różnej wielkości dzwoneczków, zamocowanych na krzyżowym zawieszeniu. Jest wykorzystywany w trakcie mszy przez służbę liturgiczną, w celu zwrócenia uwagi wiernych na najważniejsze momenty liturgii. Wykorzystywany jest podczas Przeistoczenia, Komunii Świętej, procesji eucharystycznych oraz wystawienia Najświętszego Sakramentu.
Dzwonki nie są używane od "Gloria" na Mszy Wieczerzy Pańskiej w Wielki Czwartek, aż do uroczystego śpiewu "Gloria" podczas Wigilii Paschalnej, kiedy to na znak żałoby zastępowane są kołatkami.
Wybrane utwory z użyciem dzwonków mszalnych:

</doc>
<doc id="2640883" url="https://pl.wikipedia.org/wiki?curid=2640883" title="Piosenki francuskie">
Piosenki francuskie

Francuskie piosenki – album Ireny Jarockiej wydany pośmiertnie w 2012 roku. Swoje ulubione francuskie piosenki z okresu 5-letnich studiów w Paryżu Irena Jarocka nagrała w studiu Polskich Nagrań w 1992 roku, jednak płyta z nagraniami nigdy nie ukazała się w Polsce. Jej wydanie miało miejsce w Stanach Zjednoczonych pt. "My french favorites". Na fortepianie towarzyszy artystce Włodzimierz Nahorny, który jest również autorem aranżacji wszystkich piosenek.

</doc>
<doc id="2640892" url="https://pl.wikipedia.org/wiki?curid=2640892" title="Bariera odłamkowa">
Bariera odłamkowa

Bariera odłamkowa – chroni przed obrywami skalnymi ludzi oraz infrastrukturę techniczną. Wychwytuje nieoczekiwanie spadające odłamki skalne, które odspajają się od stoków na skutek wietrzenia mechanicznego, chemicznego, działania wody czy roślinności.
Budowa i działanie bariery odłamkowej.
Bariery odłamkowe składają się z:
W momencie uderzenia odłamka o barierę energia kinetyczna jest w pierwszym rzędzie absorbowana dzięki plastycznej deformacji siatki. Zjawisko to znacznie obciąża system kotwienia. Liny umożliwiają ściąganie zawieszonych na szeklach siatki w miejscu uderzenia (efekt kurtyny), co pozwala na rozłożenie obciążeń na większej powierzchni bariery. 
Testy bariery przeprowadzane są w skali 1:1, w warunkach upadku pionowego na specjalnym polu testowym w miejscowości Walenstadt (Szwajcaria). Bariery posiadają Aprobaty i Atesty Techniczne.
W naturze prędkość w trakcie uderzenia pojedynczego obrywu skalnego waha się zazwyczaj pomiędzy 10 a 20 m/s, wyjątkowo dochodząc do 25 m/s. Mogą występować uderzenia wielokrotne obrywów skalnych, pni drzew lub osunięć śniegu.
Rodzaje barier.
Rodzaje barier zależą głównie od energii odłamków skalnych jaką może dana bariera przyjąć. Różnice energochłonności wynikają z budowy barier, rodzajów oraz parametrów zastosowanych materiałów a także sposobu połączenia ich elementów. Ważną kwestią jest wysokość, którą mogą osiągnąć odłamki skalne odbijające się od powierzchni stoku.
Oto przykładowe rodzaje:
Powyżej wymienione bariery mogą uzupełniać lub nawet zastąpić ciężki konstrukcje budowlane, ponieważ mogą pochłaniać więcej energii niż istniejące bądź planowane galerie betonowe jak również innego typu konstrukcje żelbetowe. Ponadto okazują się być doskonałym rozwiązaniem w przypadku, gdy budowa wału ziemnego nie jest realna ze względów topograficznych lub estetycznych.

</doc>
<doc id="2640895" url="https://pl.wikipedia.org/wiki?curid=2640895" title="Alipiusz (staroobrzędowy metropolita moskiewski)">
Alipiusz (staroobrzędowy metropolita moskiewski)



</doc>
<doc id="2640896" url="https://pl.wikipedia.org/wiki?curid=2640896" title="Kałotina">
Kałotina

Kałotina (bułg. "Калотина") – wieś w zachodniej Bułgarii, w obwodzie sofijski, w gminie Dragoman.
Wieś znajduje się w górzystym rejonie, nad rzeką Niszawa.

</doc>
<doc id="2640902" url="https://pl.wikipedia.org/wiki?curid=2640902" title="Lista i wyniki gal Konfrontacji Sztuk Walki">
Lista i wyniki gal Konfrontacji Sztuk Walki

Lista i wyniki gal Konfrontacji Sztuk Walki, KSW.
Wyniki gal.
KSW 1.
Pierwsza edycja KSW została rozegrana w kameralnym gronie w restauracji "Champions" w Warszawie. Turniej został rozegrany bez wsparcia mediów, za pieniądze organizatorów – Martina Lewandowskiego i Macieja Kawulskiego. Wygrał zawodnik z Legionowa – Łukasz Jurkowski. Zawody sędziowali: Robert Łysiak i Przemysław Saleta (punktowi) oraz Robert Kostecki (ringowy).
KSW 2.
Zawody miały dużo bardziej profesjonalną organizację niż pierwsza edycja. Turniejem zainteresowali się poważni sponsorzy, w tym telewizja Polsat, która emitowała turniej na żywo. Ponadto pojawiło się profesjonalne oświetlenie, zawody komentował Andrzej Janisz, a studio prowadził Mateusz Borek wraz z gośćmi. Konferansjerem był Ireneusz Sharifi.
Walki turniejowe:
Walka dodatkowa:
KSW 3.
Walki turniejowe:
Walki dodatkowe:
KSW 4.
Po raz pierwszy zawodnicy nie startowali w strojach charakterystycznych dla swoich stylów walki, ubrani byli jedynie w spodenki.
Walki turniejowe:
Uwagi: Guida wystąpił w półfinale w miejsce Shoniego Cartera, który w wyniku kontuzji nie był w stanie wyjść do walki.
Walka dodatkowa:
KSW 5.
Walki turniejowe:
Walka dodatkowa:
KSW 6.
Walki turniejowe:
Walka dodatkowa:
KSW 7.
Walki turniejowe:
Walki dodatkowe:
KSW Eliminacje.
Walki turniejowe:
Uwagi: Świerblewski wystąpił w półfinale w miejsce Mariusza Slotty, który w wyniku odniesionych ciosów nie był w stanie wyjść do walki.
Walki dodatkowe:
KSW 8.
Turniej 85 kg:
Legenda:
Walki dodatkowe:
KSW Eliminacje 2.
Turniej 93 kg:
Legenda:
Walki dodatkowe:
KSW 9.
Turniej 85 kg
Legenda:
Walki dodatkowe:
KSW Extra.
Turniej 73 kg.
Legenda:
Walki dodatkowe:
KSW 10: Dekalog.
Turniej 95 kg:
Legenda:
Walki dodatkowe:
KSW 11: Khalidov vs. Acacio.
Turniej 85 kg:
Uwagi: Walka finałowa została rozegrana podczas KSW XII
Legenda:
Walki dodatkowe:
Walka o międzynarodowe mistrzostwo KSW w wadze do 95 kg:
KSW 12: Pudzianowski vs. Najman.
 Walka wieczoru:
Finał turnieju do 85 kg z KSW XI:
Turniej 105 kg:
Uwagi: Walka finałowa została rozegrana podczas KSW 13
Legenda:
Walki dodatkowe:
KSW 13: Kumite.
Turniej do 95 kg:
Uwagi: Walka finałowa została rozegrana podczas KSW 14
Legenda:
"* Tomasz Molski zastąpił Antonio Mendesa, który nie dotarł na turniej".
Finał turnieju do 105 kg z KSW XII:
Walka o tytuł międzynarodowego mistrza KSW w wadze do 85 kg:
Walka o tytuł międzynarodowego mistrza KSW w wadze do 95 kg:
Walka wieczoru:
KSW 14: Dzień Sądu.
Turniej w wadze do 70 kg:
Uwagi: Walka finałowa została rozegrana podczas KSW 15
Finał turnieju w wadze do 95 kg z KSW 13:
Walki dodatkowe:
Walka wieczoru:
KSW Fight Club.
KSW Fight Club było pierwszą galą w której walki odbywały się w klatce.
KSW Extra 2: President Cup.
Turniej w wadze do 77 kg:
Uwagi: Walka finałowa została rozegrana podczas KSW 15
^ – Błachuta zastąpił kontuzjowanego Radomskiego
Walka rezerwowa turnieju w kategorii -77 :
Walka Extra:
Walka wieczoru:
KSW 15: Współcześni Gladiatorzy.
KSW 15: Współcześni gladiatorzy była pierwszą dużą galą na której nie odbył się turniej.
KSW 17: Zemsta.
Po raz pierwszy organizatorzy przyznali bonusy finansowe za „nokaut wieczoru”, „poddanie wieczoru” oraz „walkę wieczoru”.
Nagrody bonusowe:
KSW 18: Unfinished Sympathy.
Nagrody bonusowe:
KSW 19: Pudzianowski vs. Sapp.
KSW 19 było pierwszą galą, na której został stoczony pojedynek z udziałem kobiet.
Nagrody bonusowe:
KSW 20: Symfonia Walki.
KSW 20: Symfonia Walki była pierwszą galą transmitowaną wyłącznie w systemie pay-per-view.
Nagrody bonusowe:
KSW 21: Ostateczne Wyjaśnienie.
Nagrody bonusowe:
KSW 22: Czas Dumy.
Nagrody bonusowe:
KSW 23: Królewskie Rozdanie.
Nagrody bonusowe:
KSW 24: Starcie Gigantów.
Nagrody bonusowe:
KSW 25: Khalidov vs. Sakurai 2.
Nagrody bonusowe:
KSW 26: Materla vs. Silva III.
Nagrody bonusowe:
KSW 27: Cage Time.
Nagrody bonusowe:
KSW 28: Fighters' Den.
Nagrody bonusowe:
KSW 29: Reload.
Nagrody bonusowe:
KSW 30: Genesis.
Nagrody bonusowe:
KSW 31: Materla vs. Drwal.
Nagrody bonusowe:
KSW 32: Road to Wembley.
Nagrody bonusowe:
KSW 33: Materla vs. Khalidov.
Nagrody bonusowe:
KSW 34: New Order.
Nagrody bonusowe:
KSW 35: Khalidov vs. Karaoglu.
Nagrody bonusowe:
KSW 36: Trzy Korony.
Nagrody bonusowe:
KSW 37: Circus of Pain.
Nagrody bonusowe:
KSW 38: Live in Studio.
Nagrody bonusowe:
KSW 39: Colosseum.
Nagrody bonusowe:
KSW 40: Dublin.
Nagrody bonusowe:
KSW 41: Mańkowski vs. Soldić.
Nagrody bonusowe:
KSW 42: Khalidov vs. Narkun.
Walka wieczoru
Karta główna
Nagrody bonusowe:
KSW 43: Soldić vs. du Plessis.
Nagrody bonusowe:
KSW 44: The Game.
Nagrody bonusowe:
KSW 45: The Return to Wembley.
Nagrody bonusowe:
KSW 46: Narkun vs. Khalidov 2.
Nagrody bonusowe:
KSW 47: The X-Warriors.
Nagrody bonusowe:
KSW 48: Szymański vs. Parnasse.
Nagrody bonusowe:
KSW 49: Soldić vs. Kaszubowski.
Nagrody bonusowe:
KSW 50: London.
Nagrody bonusowe:
KSW 51: Croatia.
Nagrody bonusowe:
KSW 52: Race.
Nagrody bonusowe:
KSW 53: Reborn.
Nagrody bonusowe:
KSW 54: Gamrot vs. Ziółkowski.
Nagrody bonusowe:
KSW 55: Askham vs. Khalidov 2.
Nagrody bonusowe:
KSW 56: Polska vs. Chorwacja.
Nagrody bonusowe:
KSW 57: De Fries vs. Kita.
Nagrody bonusowe:
KSW 58: Parnasse vs. Torres.
Nagrody bonusowe:
KSW 59: Fight Code.
Nagrody bonusowe:
KSW 60: De Fries vs. Narkun 2.
Nagrody bonusowe:
KSW 61: To Fight or Not To Fight.
Nagrody bonusowe:
KSW 62: Kołecki vs. Szostak.
Nagrody bonusowe:
KSW 63: Crime of The Century.
Nagrody bonusowe:
KSW 64: Przybysz vs. Santos.
Nagrody bonusowe:
KSW 65: Khalidov vs. Soldić.
Nagrody bonusowe:
KSW 66: Ziółkowski vs. Mańkowski.
Nagrody bonusowe:
KSW 67: De Fries vs. Stosič.
Nagrody bonusowe:
KSW 68: Parnasse vs. Rutkowski.
Nagrody bonusowe:
KSW 69: Przybysz vs. Martins.
Nagrody bonusowe:
KSW 70: Pudzian vs. Materla.
Nagrody bonusowe:
KSW 71: Ziółkowski vs. Rajewski.
Nagrody bonusowe:
KSW 72: Romanowski vs. Grzebyk.
Nagrody bonusowe:
KSW 73: Wrzosek vs. Sarara.
Nagrody bonusowe:
KSW 74: De Fries vs. Prasel.
Nagrody bonusowe:
KSW 75: Stasiak vs. Ruchała.
Nagrody bonusowe:
KSW 76: Parnasse vs. Rajewski.
Nagrody bonusowe:
XTB KSW 77: Khalidov vs. Pudzianowski.
Nagrody bonusowe:
XTB KSW 78: Materla vs. Grove 2.
Nagrody bonusowe:
KSW 79: De Fries vs. Duffee.
Nagrody bonusowe:
KSW 80: Eskiev vs. Ruchała.
Nagrody bonusowe:
XTB KSW 81: Bartosiński vs. Szczepaniak.
Nagrody bonusowe:
KSW 82.
Nagrody bonusowe:
XTB KSW 83: Colosseum 2.
Nagrody bonusowe:
KSW 84.
Nagrody bonusowe:
KSW 85.
Nagrody bonusowe:
KSW 86.
Nagrody bonusowe:
KSW 87.
Nagrody bonusowe:
KSW 88.
Nagrody bonusowe:
KSW 89.
Nagrody bonusowe:

</doc>
<doc id="2640903" url="https://pl.wikipedia.org/wiki?curid=2640903" title="Cesarska sauna">
Cesarska sauna

 Cesarska sauna (niem. Zentralbad) – budowla w Wiedniu.
W latach 1887–1891 istniejąca wcześniej budowla została przebudowana przez wiedeńskiego architekta Antoniego Honusa i nazwana początkowo "Łaźnią Centralną" ("Centralbad"), potem zaś "Cesarską Studnią", na pamiątkę pobytu w tym miejscu trzech monarchów: Franciszka Józefa, Dom Pedro II i Nasir-ad Dina.
Budynek łaźni urządzony został z przepychem. Ściany pokryto freskami pędzla malarza Stefana Riedla, który był potem stałym bywalcem przybytku.

</doc>
<doc id="2640910" url="https://pl.wikipedia.org/wiki?curid=2640910" title="7Q6">
7Q6

7Q6 – rękopis spisany na pergaminie w języku greckim znaleziony w grocie 7 w Kumran, należący do zwojów znad Morza Martwego. Jest on datowany na około 100 rok p.n.e. Zachowały się dwa fragmenty rękopisu oznaczane cyframi 1 i 2. Tekst rękopisu nie został zidentyfikowany.
W 1972 roku "José O’Callaghan" zidentyfikował te dwa fragmenty jako pochodzące z około 100 roku n.e. i zawierające fragment Ewangelii Marka 4:28 ("7Q6,1") oraz Dziejów Apostolskich 27:38 ("7Q6,2"). Informacja, że wśród rękopisów znad Morza Martwego znaleziono fragmenty Nowego Testamentu została podana do wiadomości publicznej. Jednak opinia ta została odrzucona przez społeczność uczonych a identyfikacja O’Callaghana została uznana za błędną. W czasopismach pojawiła się seria krytyki. Identyfikację dokonaną przez José O’Callaghana zakwestionowali: "Maurice Baillet", "P. Benoit", "Colin Hemer", "Colin Roberts" i Kurt Aland.
W tym samym roku C.H. Roberts zaproponował identyfikację fragmentu "7Q6,1" jako część Psalm 34:28 lub Przypowieści 7:12-13, a fragment "7Q6,2", jako część Izajasza 18:2. Identyfikacja O’Callaghana jest problematyczna choćby z tego powodu, że zachowane fragmenty są zbyt krótkie by móc je zidentyfikować z dużą dozą prawdopodobieństwa. Fragmenty te zawierają zaledwie cztery lub trzy jasno określone litery. Choć niepodważalna identyfikacja tekstu wydaje się niemożliwa powszechnie uważa się, że fragmenty "7Q6" nie reprezentują tekstu ksiąg Nowego Testamentu.

</doc>
<doc id="2640911" url="https://pl.wikipedia.org/wiki?curid=2640911" title="Prefab Sprout">
Prefab Sprout

Prefab Sprout – brytyjski zespół pop-rockowy z hrabstwa Durham, założony w 1977 roku, popularny w latach 80. Najważniejszym członkiem zespołu od powstania był Paddy McAloon, nazywany jednym z najlepszych songwriterów swojej epoki.

</doc>
<doc id="2640914" url="https://pl.wikipedia.org/wiki?curid=2640914" title="Europejski Kongres Gospodarczy">
Europejski Kongres Gospodarczy

Europejski Kongres Gospodarczy (ang. "European Economic Congress", EEC) – cykliczne wydarzenie odbywające się w Katowicach. Pomysłodawcą i organizatorem Kongresu od pierwszej edycji jest grupa Polskie Towarzystwo Wspierania Przedsiębiorczości, wydawca m.in. Miesięcznika Gospodarczego Nowy Przemysł oraz portalu wnp.pl. Honorowym Przewodniczącym Rady Patronackiej – Komitetu Organizacyjnego Kongresu jest Jerzy Buzek. EEC w krótkim czasie stał się najważniejszą imprezą biznesową w Europie Centralnej. Uczestniczy w niej duża liczba osobistości świata polityki, biznesu, nauki, ekonomii i mediów. Z każdą kolejną edycją wzrasta skala wydarzenia.
Europejski Kongres Gospodarczy to trzydniowy cykl debat, spotkań i wydarzeń towarzyszących z udziałem gości z Polski i z zagranicy. Ideą Kongresu jest integracja europejskich przedsiębiorców, budowanie wśród nich świadomości wartości wspólnoty oraz nakreślenie kierunku działań Europy. Tematyka EEC obejmuje najbardziej istotne kwestie dla rozwoju gospodarczego i społecznego Europy.
Edycje.
Europejski Kongres gospodarczy 2009.
EEC 2009 odbywał się w dniach 15-17 kwietnia 2009 r. W pierwszej edycji wzięło udział ponad trzy tysiące gości, ponad 300 prelegentów, 14 reprezentantów polskiego rządu oraz pięciu komisarzy unijnych. Na Kongresie obecni byli m.in. Donald Tusk, Jerzy Buzek, Danuta Hübner, Leszek Balcerowicz oraz, za pośrednictwem multimediów, José Manuel Durão Barroso. Pierwszego dnia rozmawiano o kryzysie gospodarczym i pakiecie klimatyczno-energetycznym. Tematami drugiego dnia były innowacje, partnerstwo publiczno-prywatne i poszczególne sektory gospodarki europejskiej. Najważniejszym wydarzeniem ostatniego dnia była inauguracja programu Wspólnoty Wiedzy i Innowacji w ramach Europejskiego Instytutu Technologicznego.
Media uznały EEC 2009 za największą imprezę biznesową Europy Środkowej.
Europejski Kongres gospodarczy 2010.
Druga edycja początkowo miała mieć miejsce w dniach 14-16 kwietnia, jednak została przeniesiona na dni 31 maja - 2 czerwca, ze względu na katastrofę smoleńską. Wydarzenie gospodarcze zgromadziło ponad 4000 uczestników, a w 60 sesjach tematycznych wzięło udział niemal 700 panelistów. Debaty, sesje, a także liczne imprezy towarzyszące odbywały się w 10 katowickich lokalizacjach. Wydarzenia i tematy z Kongresu były relacjonowane przez ponad 300 przedstawicieli mediów.
Rozmawiano m.in. o problemach globalnej gospodarki, wyzwaniach stojących przed Europą i Polską oraz rozwoju technologicznym. Wydarzenie uświetnili: Bronisław Komorowski, Jerzy Buzek, Michał Boni, Johannes Hahn, Lech Wałęsa.
Europejski Kongres gospodarczy 2011.
III Europejski Kongres Gospodarczy zgromadził 6 tys. gości i 900 panelistów, którzy między 16 a 18 maja debatowali o europejskiej ekonomii. W tej edycji wzięło udział m.in. czterech premierów krajów Europy Środkowej: Donald Tusk, Jadranka Kosor, Petr Nečas, Viktor Orbán; Komisarze UE: Antonio Tajani, Janusz Lewandowski, Danuta Hübner, Peter Mandelson, Günter Verheugen; a także czterech polskich ministrów: Elżbieta Bieńkowska, Aleksander Grad, Andrzej Kraszewski, Barbara Kudrycka. Najważniejszymi wątkami wydarzenia były konkurencyjna gospodarka Europy oraz polityka energetyczna i pakiet klimatyczny. Dyskutowano również o wszystkich najważniejszych branżach przemysłu.
Zorganizowanie Europejskiego Kongresu Gospodarczego w roku 2011 kosztowało 5,5 miliona złotych, z czego z pieniędzy publicznych wydanych zostało 500 tysięcy złotych.
Europejski Kongres gospodarczy 2012.
Europejski Kongres Gospodarczy 2012 odbył się w dniach 14-16 maja 2012 r., w Katowicach. Uczestniczyło w nim około 6 tys. gości i 900 prelegentów. Wydarzenie komentowało pół tysiąca przedstawicieli mediów. Kongres uroczyście zainaugurował Bronisław Komorowski, a w sesji inauguracyjnej głos zabrali ponadto Waldemar Pawlak, Janusz Lewandowski, Barbara Kudrycka, Jerzy Buzek, a także przedstawiciele polskiego rządu i najwyższe władze województwa śląskiego. W IV edycji Kongresu udział wzięli również m.in.: Zoltán Cséfalvay - Wiceminister, Ministerstwo Gospodarki Narodowej, Węgry; Mikuláš Dzurinda, Joschka Fischer, Ivo Hlaváč - Wiceminister, Dyrektor ds. Ochrony Środowiska, Ministerstwo Środowiska, Czechy. 
Wiodącymi tematami EEC 2012 były „Europa 2020” czyli unijna strategia, która ma odpowiedzieć na wyzwania kryzysu zadłużeniowego i spowolnienia gospodarczego, tzw. Mapa drogowa europejskiej energetyki 2050, określająca drogę dojścia do gospodarki niskoemisyjnej, zagadnienia z obszaru innowacyjności, Unia Europejska i kraje Europy Centralnej wobec spowolnienia gospodarczego czy forum współpracy gospodarczej Europy i Chin. Nie zabrakło specjalistycznych dyskusji na tematy m.in.: energetyki, finansów, transportu, górnictwa, hutnictwa, ciepłownictwa, rynku gazu czy budownictwa jak również Mistrzostw Europy w Piłce Nożnej 2012.
Najważniejsze Wydarzenia Towarzyszące.
Relacje gospodarcze Polska – Czechy.
Wydarzenie odbyło się 29 marca 2012 roku w Ambasadzie Rzeczypospolitej Polskiej w Pradze. Zapowiadało ono IV Europejski Kongres Gospodarczy. Jego celem było omówienie polskich i czeskich interesów. Wymiana poglądów podczas forum pozwala na stwierdzenie, że stosunki gospodarcze między Polską i Czechami są bardzo dobre. Kraje przedstawiły identyczne stanowisko ws. polityki klimatycznej.
Antykongres.
W roku 2011 Federacja Anarchistyczna zorganizowała protest przeciwko Europejskiego Kongresu Gospodarczego. Skutkiem tego była analiza kosztów społecznych i finansowych EKG. Protest był kontynuowany w roku 2012. 

</doc>
<doc id="2640915" url="https://pl.wikipedia.org/wiki?curid=2640915" title="Herb gminy Miłki">
Herb gminy Miłki

Herb gminy Miłki przedstawia w polu srebrnym orła czerwonego ze szponami, dziobem i przepaskami na skrzydłach zakończonymi trójliściem, złotymi, na którego piersi tarcza o polu błękitnym, na którym sylweta kościoła srebrna z gotyckimi przyporami, z wieżą barokową na osi budynku oraz z przybudówką z prawej strony.
Symbolika.
Czerwony orzeł (brandenburski) pochodzi ze sztandaru komturii podkarmińskiej (brandenburskiej, siedziba − miasto Brandenburg, pol. Pokarmin, obecnie Uszakowo). Sylweta kościoła odwzorowuje kościół parafialny w Miłkach z XIV wieku. Kościół ten zbudowali osadnicy mazowieccy wyznania katolickiego.
Projekt herbu opracował Tadeusz Gajl.

</doc>
<doc id="2640918" url="https://pl.wikipedia.org/wiki?curid=2640918" title="Rosyjska Agencja Kosmiczna">
Rosyjska Agencja Kosmiczna



</doc>
<doc id="2640923" url="https://pl.wikipedia.org/wiki?curid=2640923" title="Golejewski">
Golejewski

Golejewski – polski herb hrabiowski, odmiana herbu Kościesza nadany w zaborze austriackim.
Opis herbu.
Opis stworzony zgodnie z klasycznymi zasadami blazonowania:
"W polu czerwonym rogacina przekrzyżowana i rozdarta, srebrna. Nad tarczą korona hrabiowska. Nad nią hełm z klejnotem: trzy pióra strusie, srebrne między czerwonymi. Labry: czerwone, podbite złotem."
Tak wyglądać miał według Górzyńskiego herb na oryginalnym nadaniu. Juliusz Karol Ostrowski przytacza wersję złożoną tego herbu, która wyglądać miała następująco:
"Na tarczy dzielonej w krzyż w polu I, czerwonym, rogacina przekrzyżowana i rozdarta, srebrna (Kościesza); w polu II, czerwonym, trzy kopie złote w gwiazdę (Jelita); w polu III, czerwonym, koło wozowe złote, z takimż krzyżem ćwiekowym, zaćwieczonym na osi, w miejsce górnego dzwona (Ossoria); w polu IV, złotym, 6 biletów czerwonych (3, 2, 1) (Rarowski). Nad tarczą korona hrabiowska, nad którą hełmy z klejnotami: klejnot I: pół kozła wspiętego w lewo, srebrnego, klejnot II: trzy pióra strusie, złote między czerwonymi; klejnot III: trzy pióra strusie, srebrne między czerwonymi; klejnot IV: dwie ryby czerwone głowami do dołu, między którymi jabłko królewskie błękitne z krzyżem i obręczami złotymi. Labry na hełmie I czerwone, podbite srebrem; na hełmie II czerwone, podbite złotem; na hełmie III czerwone, podbite srebrem; na hełmie IV czerwone, podbite złotem."
Najwcześniejsze wzmianki.
Nadany w Galicji z tytułem hrabiowskim 8 lutego 1783 Janowi Kościeszy von Golejewo Golejewskiemu. Podstawą nadania był patent z 1775, przedstawiona genealogia (częściowo fantastyczna, sięgająca do króla Bolesława Chrobrego, domicyl galicyjski oraz przywiązanie do domu cesarskiego.
Symbolika.
Herb w wersji złożonej zawiera skrócony wywód genealogiczny. Wynika z niego, że ojciec herbownego, Samuel Kazimierz, był herbu Kościesza, jego matka, Abudancja Dombrowska, herbu Jelita, babka, Teresa Buszkowska, herbu Ossoria, zaś prababka, Apolonia Rohr, herbu Rarowski.
Herbowni.
Jedna rodzina herbownych:
graf Kościesza von Golejewo Golejewski.

</doc>
<doc id="2640925" url="https://pl.wikipedia.org/wiki?curid=2640925" title="Denominazione di origine controllata">
Denominazione di origine controllata

Denominazione di origine controllata, w skrócie DOC, i Denominazione di origine controllata e garantita (DOCG) – włoskie oznaczenia pochodzenia stosowane dla artykułów spożywczych, przede wszystkim win, podobnym do francuskiego "appellation d’origine contrôlée" (AOC) czy niemieckiego Q.b.A. Oznaczenie DOC jest czasami używane dla innych produktów jako alternatywa dla "denominazione di origine protetta" (DOP), np. serów parmezan i pecorino.
Historia.
Prawnie uregulowane określenie pochodzenia zostało wprowadzone w 1963 roku, by osiągnąć trwałe polepszenie jakości produkowanych win i "aceto balsamico". W 1992 roku Unia Europejska zharmonizowała rozmaite krajowe systemy gwarancji jakości i stworzyła m.in. oznaczenie "Protected Designation of Origin" (PDO), znane w Polsce jako „Chroniona Nazwa Pochodzenia”. W tym samym roku włoskie kryteria DOC zostały dostosowane do wymagań godła PDO. Duża rozpoznawalność lokalnych oznaczeń powoduje, że rzadko spotyka się godło unijne samodzielnie.
Klasyfikacja.
Istnieją trzy poziomy:
W skali jakości wina we Włoszech wina DOC i DOCG mieszczą się powyżej win klasy "indicazione geografica tipica" (IGT).
Kryteria "Denominazione di origine controllata" (DOC).
Akty prawne określają m.in. maksymalną wydajność z hektara, obszar produkcji, minimalny poziom alkoholu, dopuszczone odmiany winogron, a czasami także minimalny okres starzenia. W ramach DOC można określać warianty (np. Aldo Adige Lagrein DOC, Alto Adige Pinot Bianco DOC itd.). Wina klasy DOC nie mogą być sprzedawane w pojemnikach o pojemności większej niż 5 litrów.
"Denominazione di origine controllata e garantita" (DOCG).
Wielu producentów zarzucało organom regulacyjnym zbyt swobodne przyznawanie oznaczenia DOC, co obniżało prestiż kategorii. W odpowiedzi na to powstało nowe, bardziej restrykcyjne oznaczenie DOCG ("Denominazione di origine controllata e garantita"), którego nazwa miała być rozpoznawalna przez konsumentów, i jednocześnie gwarantować wyższe wymagania stawiane wytwórcom.
Oprócz wymagań stawianych winom DOC, wina DOCG są sprawdzane i degustowane przez uprawnionych pracowników administracji przed butelkowaniem. Butelkowanie może odbywać się tylko na obszarze DOCG (zabronione jest wywożenie wina w zbiornikach), a butelki są plombowane za pomocą numerowanych urzędowych banderol.
W rejonie Bolzano, gdzie jednym z języków urzędowych jest język niemiecki, można także używać określeń "Kontrollierte Ursprungsbezeichnung" zamiast DOC i "Kontrollierte und garantierte Ursprungsbezeichnung" zamiast DOCG.
Uzupełniające określenia.
Włoskie prawodawstwo reguluje także użycie na etykietach następujących określeń win DOC i DOCG:

</doc>
<doc id="2640926" url="https://pl.wikipedia.org/wiki?curid=2640926" title="Chelsea F.C. 2007/08">
Chelsea F.C. 2007/08



</doc>
<doc id="2640927" url="https://pl.wikipedia.org/wiki?curid=2640927" title="Denominazione di origine controllata e garantita">
Denominazione di origine controllata e garantita



</doc>
<doc id="2640928" url="https://pl.wikipedia.org/wiki?curid=2640928" title="DOCG">
DOCG



</doc>
<doc id="2640929" url="https://pl.wikipedia.org/wiki?curid=2640929" title="Wielki Zielony Mur">
Wielki Zielony Mur

Wielki Zielony Mur (ang. "Great Green Wall") – projekt opracowany w 2005 roku podczas szczytu Wspólnoty Państw Sahelu i Sahary, wspierany przez Unię Afrykańską. Celem projektu jest utworzenie „pasa zieleni” ciągnącego się z zachodu na wschód Afryki, z Senegalu do Dżibuti, który będzie oddzielał Saharę od Sahelu.
Rys poglądowy.
Sahel to przecinający Afrykę w poprzek pas suchej sawanny, która graniczy od północy z Saharą, a od południa z sawanną leśną. Szerokość tego pasa wynosi średnio 500 km. Makroklimat tego rejonu zależy od jednej, dość krótkiej pory wilgotnej. Na południu regionu trwa przeciętnie trzy miesiące, na północy, blisko pustyni, mniej niż dwa. Naturalny krajobraz tworzą nieliczne drzewa, rzadka trawa i cierniste krzewy.
Wraz z eksplozją demograficzną Sahel został silnie zdegradowany przez działalność człowieka. Kolejnym niekorzystnym czynnikiem były wielkie susze, które objęły region w latach 60. XX wieku i powracały przez następne dwa dziesięciolecia. Od tamtego czasu Sahara przesunęła się o 100–150 km na południe. Państwa tego regionu porozumiały się i uznały, że czas odwrócić ten trend.
Uczestnictwo.
W projekcie uczestniczy 11 państw afrykańskich, które powołały agencję koordynującą cały program. Na konwencji utworzenia Panafrican Agency for The Great Green Wall określono statut i nakreślono ramy projektu. Uczestnictwo w projekcie zgłosiły: Senegal, Mauretania, Mali, Burkina Faso, Niger, Nigeria, Czad, Sudan, Etiopia, Erytrea i Dżibuti.
Realizacja.
Państwa te postanowiły, że do 2025 roku wspólnie zasadzą pas drzew i krzewów o długości około 7775 km, przeciętnej szerokości 15 km i łącznej powierzchni około 11 662 500 ha. Ma on przebiegać w odległości około 100 km od Sahary. Pas zieleni ma docelowo stanowić północną granicę strefy zadrzewionej i użytkowanej rolniczo oraz zwiększyć produkcję rolniczą i odwrócić trend ubożenia ludności tego rejonu.
Kraje afrykańskie, a szczególnie te położone w rejonie Sahelu, nie są w stanie udźwignąć kosztów tego typu projektów, więc realizację wspiera m.in. Globalny Fundusz Środowiskowy (ang. "Global Environmental Facility", GEF), sprzymierzona z Bankiem Światowym międzyrządowa organizacja wspierająca inwestycje proekologiczne. Ponadto poparcie zadeklarowały inne organizacje międzynarodowe, a także niektóre państwa i prywatne fundacje.
Cele.
Celem projektu jest m.in.:

</doc>
<doc id="2640930" url="https://pl.wikipedia.org/wiki?curid=2640930" title="Denominazione di Origine Controllata e Garantita">
Denominazione di Origine Controllata e Garantita



</doc>
<doc id="2640931" url="https://pl.wikipedia.org/wiki?curid=2640931" title="Ferdynand z Portugalii">
Ferdynand z Portugalii

Ferdynand z Portugalii (ur. 29 września 1402 w Santarém, zm. 5 czerwca 1443) – portugalski błogosławiony Kościoła katolickiego.
Życiorys.
Urodził się 29 września 1402 roku, a jego rodzicami byli król Jan I Dobry i królowa Filipa Lancaster. Po śmierci ojca w 1433 i śmierci administratora Joano Rodrigues de Sequeira, został mianowany przez brata Edwarda I Aviza, mistrzem i administratorem zakonu Avis. Zmarł 5 czerwca 1443 roku mając 40 lat w niewoli w Fezie.
Został beatyfikowany przez papieża Pawła II w 1470 roku, a w 1471 roku jego szczątki przeniesiono do klasztoru w Batalha.
Ferdynand w literaturze.
Losy Ferdynanda zostały przedstawione w dramacie autorstwa Pedro Calderona pt. "Książę Niezłomny", w którym zaprezentowany jest jako ucieleśnienie cnót rycerskich i chrześcijańskich.

</doc>
<doc id="2640934" url="https://pl.wikipedia.org/wiki?curid=2640934" title="Dundretkullen">
Dundretkullen

Dundretkullen – skocznia narciarska w szwedzkiej miejscowości Gällivare o punkcie konstrukcyjnym K90.
Historia.
Skocznia została otwarta w 1990 roku.
W 1995 roku skocznia gościła mistrzostwa świata juniorów w skokach narciarskich. W konkursie indywidualnym zwyciężył Tommy Ingebrigtsen, a w konkursie drużynowym Niemcy. Obecnie skocznia jest rzadziej używana.

</doc>
<doc id="2640937" url="https://pl.wikipedia.org/wiki?curid=2640937" title="Gostkowski (herb baronowski)">
Gostkowski (herb baronowski)

Gostkowski − polski herb szlachecki, baronowska odmiana herbu Gozdawa.
Opis herbu.
Opis z wykorzystaniem klasycznych zasad blazonowania:
"Tarcza dzielona w krzyż z polem sercowym. W polu I, czerwonym, lilia podwójna srebrna z takimż przewiązaniem (Gozdawa); w polu II, czerwonym łeb dzika od dołu rozdzierany przez ramię w szacie błękitnej (Świnka); w polu III, czerwonym, półtrzecia krzyża srebrnego (Prus); w polu IV, błękitnym, podkowa srebrna, między ocelami i na barku po krzyżu kawalerskim złotym (Lubicz); w polu V, czerwonym, tarcza srebrna z bordiurą złotą (Janina). Nad tarczą korona baronowska, opleciona sznurem pereł, a nad nią trzy hełmy w koronach, z których klejnoty: klejnot I: ogon pawi z lilią jak w godle, klejnot II: pół panny w szacie zielonej, z rękoma założonymi w pasie, klejnot III: ramię zbrojne, wsparte na łokciu, naturalne. Labry prawe czerwone, podbite srebrem, lewe błękitne, podbite złotem."
Symbolika.
Herb zawiera skrócony wywód genealogiczny obdarowanego i przedstawia herby żon przodków po mieczu. Jego herb rodowy znajduje się w polu sercowym. Herb matki, Franciszki Gawrońskiej, znajduje się w polu II. Herb babki, Justyny Studzińskiej, znajduje się w polu III. Herb prababki, Anny Głębockiej, znajduje się w polu IV. Herb praprababki, Anny Kołaczkowskiej, znajduje się w polu V.
Najwcześniejsze wzmianki.
Nadany z galicyjskim tytułem baronowskim 12 grudnia 1782 freiherrowi Stanisławowi von Witoszewo Gozdawie Gostkowskiemu z predykatem "wohlgeboren" ("wielmożny").
Herbowni.
Jedna rodzina herbownych:
freiherr von Witoszewo Gozdawa Gostkowski.

</doc>
<doc id="2640938" url="https://pl.wikipedia.org/wiki?curid=2640938" title="Anna od św. Bartłomieja">
Anna od św. Bartłomieja

Anna od św. Bartłomieja (ur. 1 października 1550 w Almendral; zm. 7 czerwca 1626 w Antwerpii) – hiszpańska karmelitanka, Błogosławiona Kościoła katolickiego.
Życiorys.
Urodziła się 1 października 1550 roku w bardzo religijnej rodzinie. Mając 10 lat została sierotą po tym jak rodzice zmarli na skutek zarazy panującej w Hiszpanii w latach 1558-1559. Opiekę nad Anną objęli starsi bracia, którzy przejęli majątek rodzinny w tym m.in. bydło, winnicę i pola uprawne.
Powołanie do życia zakonnego czuła od najmłodszych lat. Gdy po raz pierwszy udała się do Avila, aby wstąpić do klasztoru karmelitanek, nie została przyjęta z powodu wieku. Dopiero kilka lat później wstąpiła do klasztoru św. Józefa w Avilii, gdzie przyjęła ją sama przyszła św. Teresa. Stała się ona inspiracją życia duchowego dla Anny. 15 sierpnia 1572 roku złożyła śluby zakonne. Podczas posługi zajmowała się wraz ze św. Teresą. Po jej śmierci podróżowała do Francji i Flandrii szerząc misję karmelu.
Zmarła 7 czerwca 1626 roku w wieku 75 lat w opinii świętości.
Została beatyfikowana przez papieża Benedykta XV w 1917 roku, a jej wspomnienie obchodzone jest w rocznicę jej śmierci w dniu 7 czerwca.

</doc>
<doc id="2640942" url="https://pl.wikipedia.org/wiki?curid=2640942" title="Beach House">
Beach House

Beach House to amerykański zespół dream popowy, istniejący od 2004 roku. W jego skład wchodzą urodzona we Francji Victoria Legrand (wokal) i pochodzący z Baltimore Alex Scally (gitara). Do tej pory zespół wydał 7 albumów, pozytywnie przyjętych przez krytykę.

</doc>
<doc id="2640944" url="https://pl.wikipedia.org/wiki?curid=2640944" title="Elektromagnes Bittera">
Elektromagnes Bittera

Elektromagnes Bittera – typ elektromagnesu złożony z metalowych dysków i przekładek izolacyjnych ułożonych spiralnie. Został wynaleziony przez Francisa Bittera w 1936.
Taka konstrukcja pozwala z jednej strony skutecznie chłodzić elektromagnes, a z drugiej strony sprawia, że jest on dostatecznie wytrzymały mechanicznie, by znieść rozrywające siły magnetyczne.
Indukcja magnetyczna tego typu magnesów zazwyczaj należy do zakresu 10–20 T, jednak zdarzają się konstrukcje zdolne osiągnąć statyczne pole do 35 T.

</doc>
<doc id="2640946" url="https://pl.wikipedia.org/wiki?curid=2640946" title="Japońskie Morskie Siły Samoobrony">
Japońskie Morskie Siły Samoobrony

 – faktyczny morski współczesny rodzaj sił zbrojnych Japonii, którego zadaniem jest morska obrona kraju. Jako część Sił Samoobrony powstały w roku 1954, kiedy Aktem o Siłach Samoobrony zostały wyodrębnione jako samodzielny rodzaj sił zbrojnych z powstałych w 1952 roku Sił Bezpieczeństwa Przybrzeżnego.
Historia.
Po przegranej przez Japonię II wojnie światowej okupacyjne władze amerykańskie zarządziły całkowitą demilitaryzację kraju. Dopiero 1 maja 1948 roku dla walki z przestępczością i przemytem powołano straż wybrzeża – Agencję Bezpieczeństwa Morskiego ("Kaijō Hoanchō"). Wraz ze stopniowym znoszeniem restrykcji okupacyjnych, 26 kwietnia 1952 roku w ramach straży przybrzeżnej utworzono Straż Morską lub Siły Bezpieczeństwa Przybrzeżnego ("Kaijō Keibitai"). 1 lipca 1954 roku, wraz z powołaniem Sił Samoobrony, na bazie Straży Morskiej powołano Morskie Siły Samoobrony ("Kaijō Jieitai", w skrócie "Kaiji"). Jedynie potocznie określane są jako japońska marynarka wojenna ("Kaigun"). Stosowana jest też nazwa angielska Maritime Self-Defense Force (MSDF).
Główny komponent operacyjny marynarki stanowią Siły Eskortowe ("Goei Kantai") z dowództwem w Yokosuka, utworzone w 1961 roku, grupujące flotylle i dywizjony niszczycieli. Drugi z podstawowych komponentów operacyjnych stanowią Siły Podwodne ("Sensui Kantai"), utworzone w 1981 roku. Trzeci podstawowy komponent morski stanowią Siły Przeciwminowe, obejmujące też okręty desantowe. W skład Morskich Sił Samoobrony wchodzą również ich Siły Lotnicze. W 2016 roku japońska marynarka posiadała około 130 okrętów, 300 statków powietrznych i 45,3 tysiąca personelu.
Z powodów politycznych, największe okręty nawodne, stanowiące trzon marynarki, określane są w Japonii formalnie jako eskortowce ("goeikan"), a na zewnątrz jako niszczyciele, nosząc odpowiadające klasie niszczycieli angielskie prefiksy numerów burtowych zaczynające się od DD (). Dotyczy to też czterech niszczycieli śmigłowcowych (DDH) typów "Izumo" i "Hyūga", które w rzeczywistości stanowią śmigłowcowce, oraz ośmiu wielkich niszczycieli rakietowych (DDG) typów "Kongō", "Atago" i "Maya", które w literaturze bywają uznawane za krążowniki. Te ostatnie okręty stanowią trzon japońskiej obrony przeciwlotniczej i przeciwrakietowej, wyposażone w amerykański system kierowania ogniem Aegis, modernizowany począwszy od 2007 roku do wersji antybalistycznej Aegis BMD. Dużymi okrętami z możliwością operowania z nich śmigłowców są też trzy okręty desantowe doki.
Pozostałe duże jednostki nawodne w 2016 roku stanowiły dwa niszczyciele rakietowe (DDG typu "Hatakaze"), 28 wielozadaniowych eskortowców (DD, odpowiadających niszczycielom rakietowym lub fregatom) oraz 6 niszczycieli eskortowych lub fregat (DE). W 2016 roku Japonia miała 17 okrętów podwodnych o napędzie spalinowo-elektrycznym. 

</doc>
<doc id="2640949" url="https://pl.wikipedia.org/wiki?curid=2640949" title="Roy Winkelmann Racing">
Roy Winkelmann Racing

Roy Winkelmann Racing – były amerykański zespół wyścigowy, założony w 1964 roku przez Roya Winkelmanna. Roy Winkelmann Racing był jednym z najbardziej utytułowanych zespołów Formuły 2 lat 60. i wypromował między innymi Jochena Rindta, który dla tego zespołu i Jochen Rindt Racing wygrał w Formule 2 29 wyścigów. Zespół okazyjnie ścigał się także w Formule 1, brał udział również w zawodach Formuły 3.

</doc>
<doc id="2640951" url="https://pl.wikipedia.org/wiki?curid=2640951" title="Roy Winkelmann Racing International Limited">
Roy Winkelmann Racing International Limited



</doc>
<doc id="2640952" url="https://pl.wikipedia.org/wiki?curid=2640952" title="Victor Guerin">
Victor Guerin

Victor Guerin (ur. 17 czerwca 1992 roku w São Paulo) – brazylijski kierowca wyścigowy.
Kariera.
Víctor karierę rozpoczął w roku 2001, od startów w kartingu. W 2009 roku zadebiutował w serii wyścigów samochodów jednomiejscowych – Brazylijskiej Formule 3. W pierwszy czterech rundach Guerin ścigał się w klasie "Light" (czterokrotnie stawał na podium, a podczas rywalizacji na torze imienia Nelsona Piqueta, zwyciężył w pierwszym wyścigu). Po opuszczeniu rundy w Urugwaju, Brazylijczyk przystąpił do dwóch eliminacji rozegranych na torach w São Paulo i Campo Grande. We wszystkich startach sięgał po punkty, w pierwszym z nich (na Interlagos) zajmując najniższy stopień podium. Zdobyte punkty sklasyfikowały go odpowiednio na 4. i 11. miejscu.
W sezonie 2010 Víctor wyjechał do Europy, aby rozpocząć starty w Formule Abarth. Brazylijczyk czterokrotnie zdobywał punkty, sięgając po przy tym po zwycięstwo na torze w Magione. Dla kontrastu nie zakwalifikował się jednak do wyścigów w Varano. Ostatecznie zmagania zakończył na 13. pozycji. W listopadzie zaliczył gościnny występ w brazylijskiej F3, na szczęśliwym dla siebie obiekcie w Interlagos. Suma punktów zdobyta za czwarte i drugie miejsce zapewniła mu 10. lokatę w końcowej klasyfikacji.
W 2011 roku Brazylijczyk awansował do Włoskiej Formuły 3. Guerin pięciokrotnie meldował się w czołowej trójce, kończąc sezon triumfem na torze Monzie. W klasyfikacji generalnej uplasował się na 8. pozycji. Ponownie odnotował jednorazowy występ w rodzinnej kraju, tym razem jednak w grudniowej eliminacji, na torze w Campo Grande. Spośród trzech startów, dwukrotnie osiągnął metę na podium, wygrywając przy tym drugi wyścig. Uzyskane punkty sklasyfikowały go na 7. miejscu.
W roku 2012 przeniósł się do Światowej Serii Auto GP.

</doc>
<doc id="2640953" url="https://pl.wikipedia.org/wiki?curid=2640953" title="Elroy Kuylen">
Elroy Kuylen

Elroy Edwin Kuylen Jr. (ur. 6 czerwca 1983 w Belmopan) – belizeński piłkarz występujący na pozycji pomocnika, obecnie zawodnik honduraskiego Platense.
Kariera klubowa.
Kuylen rozpoczynał karierę piłkarską w zespole Suga Boys Juventus z siedzibą w mieście Orange Walk. Po roku występów w tym klubie przeszedł do Dangriga Jaguars United, a w późniejszym czasie reprezentował barwy Sagitun Independence, New Site Erei i Revolutionary Conquerors, jednak bez większych sukcesów. W sezonie 2008/2009, jako zawodnik Ilagulei FC, wywalczył tytuł mistrza Belize. Latem 2009 podpisał umowę z honduraską drużyną CD Platense z miasta Puerto Cortés, gdzie szybko został podstawowym graczem i regularnie wybiegał na ligowe boiska.
Kariera reprezentacyjna.
W seniorskiej reprezentacji Belize Kuylen zadebiutował w 2009 roku. Premierowego gola w kadrze narodowej strzelił 9 października 2010 w przegranym 2:4 meczu towarzyskim z Gwatemalą. Wziął udział w eliminacjach do Mistrzostw Świata 2014, podczas których wpisał się na listę strzelców w wygranym 5:2 meczu z Montserratem, jednak Belizeńczycy nie zdołali się zakwalifikować na mundial.

</doc>
<doc id="2640957" url="https://pl.wikipedia.org/wiki?curid=2640957" title="Martín Murphy">
Martín Murphy

Martín José Murphy (ur. 1890 – zm. 1966) – argentyński piłkarz, grający podczas kariery na pozycji obrońcy.
Kariera klubowa.
Martín Murphy podczas piłkarskiej kariery występował w klubie Belgrano AC.
Z Belgrano zdobył mistrzostwo Argentyny w 1908.
Kariera reprezentacyjna.
W reprezentacji Argentyny Murphy występował w latach 1908-1910. W reprezentacji zadebiutował 15 sierpnia 1908 w zremisowanym 2-2 meczu z Urugwajem, którego stawką była Copa Lipton.
Ostatni raz w reprezentacji Brown wystąpił 11 września 1910 w wygranym 3-0 towarzyskim meczu z Chile. Ogółem w barwach "albicelestes" wystąpił w 3 meczach.

</doc>
<doc id="2640960" url="https://pl.wikipedia.org/wiki?curid=2640960" title="Falkenbergs Motorbana">
Falkenbergs Motorbana

Falkenbergs Motorbana – tor wyścigowy w Bergagård, w Szwecji, otwarty w 1967 roku. Ze względów bezpieczeństwa w 2004 roku pierwszy zakręt został zmieniony w szykanę.

</doc>
<doc id="2640963" url="https://pl.wikipedia.org/wiki?curid=2640963" title="Fragmentum Uffenbachianum">
Fragmentum Uffenbachianum

Fragmentum Uffenbachianum lub Codex Ruber (Gregory-Aland no. 0121b) α 1031 (Soden) – fragment greckiego kodeksu uncjalnego Nowego Testamentu na pergaminie, paleograficznie datowany na X wiek. Rękopis przechowywany jest w bibliotece Uniwersytetu w Hamburgu (Cod. 50) w Hamburgu. Pisany jest czerwonym atramentem. Cytowany jest we współczesnych krytycznych wydaniach Greckiego Nowego Testamentu. 
Opis.
Do dnia dzisiejszego zachowały się dwie karty kodeksu (32,5 na 24 cm) z tekstem Listu do Hebrajczyków (1,1-4,3; 12,20-13,25).
Tekst pisany jest w dwóch kolumnach na stronę, w 45 linijkach w kolumnie, pisany małą, elegancką semi-uncjałą, czerwonym atramentem, co jest rzadkością. Litery Beta oraz Tau są nienaturalnie wielkie w stosunku do pozostałych liter; stosowane są ligatury dla λλ oraz τω. 
We fragmencie naliczono trzy przypadki występowania błędu "iota adscriptum", występuje też błąd N efelkystikon. Raz występuje znak zapytania (;), w Heb 3,7; ST-owe cytaty oznakowane zostały przy pomocy odwróconego comma (&gt;). Akcenty i przydechy stosowane są poprawnie. 
Kształt liter kodeksu reprezentuje etap pośredni pomiędzy uncjałą a minuskułą, początkowo kodeks klasyfikowany był jako minuskuł. J.J. Wettstein umieścił go wśród minuskułów pod numerem 53 (w grupie rękopisów Listów Pawłowych). S.P. Tregelles argumentował, że kształt liter jest bliższy uncjale niż minuskule, F.H.A. Scrivener był zdania, że z wielkim trudem mogą zostać uznane za semi-uncjałę. K. Tischendorf uznał za uncjałę i wciągnął go na listę uncjalnych kodeksów (majuskułowych) i w taki sposób kodeks jest klasyfikowany po dziś dzień. Günther Zuntz ocenił, że jest to uncjała ponad wszelką wątpliwość, stosowana w wieku X i później, w notach marginalnych. 
Tekst.
Tekst kodeksu reprezentuje mieszaną tradycję tekstualną. Kurt Aland zaklasyfikował go do kategorii III.
Tekst jest pokrewny rodzinie tekstualnej związanej z minuskułem 1739. 
Opuszczony został cały wiersz Hbr 2,1. Wiesz ten został opuszczony również przez minuskuły 1739 oraz 1881. 
W Hebrajczyków 2,9 przekazuje wariant χωρὶς θεοῦ ("bez Boga") zamiast χάριτι θεοῦ ("przez łaskę Boga"). Wariant jest wspierany przez 424c, 1739, Peszittę; ponadto wariant ten występuje w pismach Orygenesa, Teodora z Mopsuestii, Ambrożego z Mediolanu, Hieronima, Fulgencjusza, Teodoreta. 
Historia.
Datowanie kodeksu w oparciu o paleograficzne przesłanki nie jest łatwe. Griesbach datował kodeks na wiek X lub XI, Scrivener na X wiek, C. Gregory na IX wiek, Zuntz na XII wiek. Aland datował kodeks na X wiek. W ten sam sposób datuje go obecnie Instytut Badań Tekstu Nowego Testamentu. 
Rękopis niegdyś przechowywany był we Włoszech i należał do H. van der Merka. Następnie przywieziony został do Hagi. W 1712 nabył go Z. Uffenbach (stąd nazwa "Fragmentum Uffenbachianum"), a po jego śmierci J. Wolf. W 1739 roku przekazany został dla biblioteki publicznej w Hamburgu. 
Rękopis był badany i opisywany przez: Maiusa, J. Wettsteina, J. Griesbacha, oraz J. Bengela. Griesbach porównał go z fragmentem przechowywanym w Londynie (oznaczany jako 0121a) i uznał, że należały do tego samego rękopisu, ponieważ oba są pisane czerwonym atramentem, w dwóch kolumnach na stronę i podobną uncjałą. Tekst fragmentu wydał w roku 1800 H. Henke. Wydanie to nie spotkało się z uznaniem i dlatego Tregelles kolacjonował tekst rękopisu dwukrotnie. Konstantin von Tischendorf opublikował jego tekst w 1855 roku, a następnie w 1861, w którym to wydaniu poprawił 5 błędów z poprzedniego wydania. 
Tischendorf oznakował go przy pomocy siglum M. C. Gregory w 1908 roku dał mu siglum 0121. 
Fragment klasyfikowany był dawniej razem z kodeksem 0121a jako ten sam rękopis. J. Neville Birdsall, w 1960 roku wykazał, że oba fragmenty wyszły spod innej ręki i należały do odrębnych rękopisów. Odtąd klasyfikowany był pod siglum 0121b, aż do 26 wydania Nestle-Alanda. Niedługo potem odkryto kodeks 0243, z tekstem 1. Listu do Koryntian. Badania wykazały, że należał do tego samego rękopisu co 0121b. W 27 wydaniu "Novum Testamentum Graece" Nestle-Alanda (NA27) 0121b włączony został do kodeksu 0243, natomiast 0121a otrzymał siglum 0121. W 27 wydaniu zaliczony został do rękopisów cytowanych w pierwszej kolejności.

</doc>
<doc id="2640964" url="https://pl.wikipedia.org/wiki?curid=2640964" title="Anne of Saint Bartholomew">
Anne of Saint Bartholomew



</doc>
<doc id="2640965" url="https://pl.wikipedia.org/wiki?curid=2640965" title="Lewan Kakubawa">
Lewan Kakubawa

Lewan Kakubawa (ur. 15 października 1990 w Tbilisi) – gruziński piłkarz, grający w Metalurgi Rustawi. Występuje na pozycji obrońcy.
Kariera klubowa.
Kakubawa profesjonalną karierę rozpoczął w klubie SK Bordżomi, z którego w 2008 roku, mając niespełna osiemnaście lat, przeniósł się do Dinama Tbilisi. Spędził w tym zespole pięć sezonów. Latem 2013 roku został zawodnikiem klubu Metalurgi Rustawi.
Kariera reprezentacyjna.
W reprezentacji Gruzji zadebiutował 17 listopada 2010 roku w towarzyskim meczu przeciwko Słowenii. Na boisku pojawił się w 73 minucie meczu.
Sukcesy.
Dinamo

</doc>
<doc id="2640966" url="https://pl.wikipedia.org/wiki?curid=2640966" title="Juan Rossi">
Juan Rossi

Juan A. Rossi (ur. ? – zm. ?) - argentyński piłkarz, grający podczas kariery na pozycji napastnika. 
Kariera klubowa.
Juan Rossi podczas piłkarskiej kariery występował w klubie San Isidro Buenos Aires.
Z San Isidro dwukrotnie zdobył wicemistrzostwo Argentyny w 1912 i 1913.
Kariera reprezentacyjna.
W reprezentacji Argentyny Rossi występował w latach 1908-1913. W reprezentacji zadebiutował 15 sierpnia 1908 w zremisowanym 2-2 meczu z Urugwajem, którego stawką była Copa Lipton.
Ostatni raz w reprezentacji Rossi wystąpił 26 października 1913 w przegranym 0-1 meczu z Urugwajem w ramach Copa Newton. Ogółem w barwach "albicelestes" wystąpił w 3 meczach. 

</doc>
<doc id="2640967" url="https://pl.wikipedia.org/wiki?curid=2640967" title="Willpower (album will.i.ama)">
Willpower (album will.i.ama)

Single.
Przed oficjalną produkcją albumu wydano dwa utwory: "T.H.E. (The Hardest Ever)", w którym gościnnie zaśpiewali Mick Jagger i Jennifer Lopez i "Great Times", który został wydany tylko w Brazylii.

</doc>
<doc id="2640968" url="https://pl.wikipedia.org/wiki?curid=2640968" title="Pyrrholaemus">
Pyrrholaemus

Pyrrholaemus – rodzaj ptaka z rodziny buszówkowatych (Acanthizidae).
Występowanie.
Rodzaj ten obejmuje gatunki występujące w Australii.
Morfologia.
Długość ciała: 10–12 cm, masa ciała: 12–13 g.
Systematyka.
Nazewnictwo.
Nazwa rodzajowa jest połączeniem słów pochodzących z języka greckiego: "purrhos" – „kolor płomienny, czerwony” ( "pur", "puros" – „ogień”) oraz "laimos" – „gardło”.
Gatunek typowy.
"Pyrrholaemus brunneus" 
Podział systematyczny.
Do rodzaju należą następujące gatunki:

</doc>
<doc id="2640970" url="https://pl.wikipedia.org/wiki?curid=2640970" title="Kompleks Stawno">
Kompleks Stawno

Kompleks Stawno – największy z zespołów stawów hodowlanych wchodzących w skład rezerwatu przyrody Stawy Milickie, położony w województwie dolnośląskim, w powiecie milickim, w gminie Milicz. Całkowita powierzchnia kompleksu – 1629 ha, największy staw – Grabownica (pow. 283 ha).
Nazwa kompleksu pochodzi od przysiółka i zakładu rybackiego Stawno, administracyjnie należącego do sołectwa Grabownica. Na stawie Grabownica, w pobliżu wsch. skraju wsi ustawiono wieżę obserwacyjną zwaną "Wieżą Ptaków Niebieskich" (13 m wysokości). Kompleks zasilany jest wodami rzek Barycz (jaz "Bolko"), Rybnica (jaz "Dragoński") oraz Prądnia, spiętrzonej drewnianymi jazami "Grabownica" i "Ruda Milicka".

</doc>
<doc id="2640971" url="https://pl.wikipedia.org/wiki?curid=2640971" title="Haroldo Ratcliff">
Haroldo Ratcliff

Haroldo T. Ratcliff (ur. ? – zm. ?) – argentyński piłkarz, grający podczas kariery na pozycji pomocnika.
Kariera klubowa.
Haroldo Ratcliff podczas piłkarskiej kariery występował w klubie Belgrano AC.
Z Belgrano dwukrotnie zdobył mistrzostwo Argentyny w 1904 i 1908.
Kariera reprezentacyjna.
W reprezentacji Argentyny Haroldo Ratcliff zadebiutował 16 maja 1901 w wygranym 3-2 meczu z Urugwajem, który nie został uznany za pierwszy oficjalny mecz obu reprezentacji. Już w oficjalnym meczu wystąpił 13 września 1908 w wygranym 2-1 meczu z Urugwajem, którego stawką była Copa Newton.

</doc>
<doc id="2640972" url="https://pl.wikipedia.org/wiki?curid=2640972" title="Sven Regener">
Sven Regener

Sven Regener (ur. 1 stycznia 1961), niemiecki muzyk rockowy i pisarz.
Po zakończeniu szkoły studiował muzykologię w Hamburgu i Berlinie. Swój pierwszy album, z zespołem Zatopek, nagrał w 1982. Grał również m.in. w grupach Neue Liebe i Element of Crime. Gra na gitarze i trąbce. Jako pisarz debiutował w 2001 powieścią "Pan Lehmann", przetłumaczoną na szereg języków, w tym polski. Jej tytułowy bohater jest barmanem mieszkającym w Berlinie Zachodnim tuż przed upadkiem Muru Berlińskiego. Frank Lehmann jest bohaterem kolejnych powieści Regenera, "Neue Vahr Süd" z 2004 i "Der kleine Bruder" z 2008.

</doc>
<doc id="2640974" url="https://pl.wikipedia.org/wiki?curid=2640974" title="Baroque pop">
Baroque pop

Baroque pop, chamber pop lub baroque rock – gatunek muzyczny, który wykształcił się w latach 60. w Wielkiej Brytanii i Stanach Zjednoczonych. Łączy w sobie elementy popu, rocka oraz muzyki poważnej epoki baroku. Występuje w nim bogata orkiestracja.
Szczególną popularność gatunek zyskał pod koniec lat 60. Wtedy gatunek reprezentowały zespoły takie, jak: The Beach Boys (szczególnie Pet Sounds), The Beatles (era Sgt. Pepper’s Lonely Hearts Club Band), The Moody Blues, Love, The Kinks, Roy Wood, a nawet Bee Gees (Odessa). Z gatunkiem związany był producent Phil Spector. Do powrotnego zainteresowania gatunkiem doszło pod koniec lat 90. za sprawą zespołów: Belle and Sebastian, Regina Spektor i The Divine Comedy.
Przedstawiciele gatunku.
Na podstawie źródeł.
Lata 60..
Nick Drake, Love, Scott Walker, The Beatles, The Byrds, The Kinks, The Rolling Stones.
Lata 90. i 1. dekada XXI w..
Antony and the Johnsons, Arcade Fire, Belle and Sebastian, Bon Iver, Broken Social Scene, Fleet Foxes, Neutral Milk Hotel, Regina Spektor, The Decemberists, The Divine Comedy, Kalafina.

</doc>
<doc id="2640979" url="https://pl.wikipedia.org/wiki?curid=2640979" title="Kodeks 0121b">
Kodeks 0121b



</doc>
<doc id="2640980" url="https://pl.wikipedia.org/wiki?curid=2640980" title="Okręty podwodne typu Uzushio">
Okręty podwodne typu Uzushio

Okręty podwodne typu Uzushio – typ japońskich okrętów podwodnych, wprowadzających do służby we flocie japońskiej dwukadłubową konstrukcję o kształcie kropli (typu Albacore). Okręty tego typu zbudowane były ze stali o wysokiej ciągliwości w celu zwiększenia możliwej do bezpiecznego osiągnięcia głębokości zanurzenia oraz automatyczny system sterownia w trzech wymiarach w celu ulepszenia kontroli przy dużej prędkości w zanurzeniu. Umieszczenie głównej anteny sonaru w dziobie okrętu, wymusiło instalację wyrzutni torpedowych w śródokręciu. Pierwsze dwie jednostki zostały wyprowadzone ze stanu floty w 1987 i 1988 roku, pozostałe zaś okręty przeznaczono do służby szkoleniowej, a następnie pocięto w latach 1990-1996.

</doc>
<doc id="2640982" url="https://pl.wikipedia.org/wiki?curid=2640982" title="Wierzba zwarta">
Wierzba zwarta



</doc>
<doc id="2640988" url="https://pl.wikipedia.org/wiki?curid=2640988" title="Bitwa pod Golczowicami">
Bitwa pod Golczowicami

Bitwa pod Golczowicami – bitwa stoczona 22 kwietnia 1863 roku pomiędzy powstańcami styczniowymi kpt. Anastazego Mossakowskiego a wojskami rosyjskimi, zakończona zwycięstwem sił powstańczych.
Oddział kpt. Mossakowskiego przekroczył granicę zaboru austriackiego i rosyjskiego w okolicy Gorenic, następnie ominął Olkusz, który pierwotnie planowano zdobyć i pomaszerował dalej na północ z zamiarem połączenia się z oddziałem kpt. Józefa Oxińskiego.
W południe 22 kwietnia powstańcy odpoczywający przy karczmie "Pazurek" pod Golczowicami zostali zaatakowani przez rosyjską rotę piechoty oraz oddział jazdy. Początkowo siły powstańcze złożone z kompanii strzelców kpt. Wiesnera, kompanii strzelców kpt. Franciszka Skąpskiego, kosynierów Miszewskiego oraz jazdy Józefa Miernickiego odparły uderzenie, odrzuciły je i po ataku na bagnety rozbiły przeciwnika.
Rosjanie stracili 12 zabitych i rannych oraz dwa furgony z żywnością. Straty polskie są trudne do oszacowania, dawniej podawano liczbę trzech rannych, jednak obecnie przyjmuje się, że była ona większa. W sumie oddział powstańczy skurczył się o 40 osób.
Po przybyciu z Olkusza rosyjskich posiłków z armatami, Mossakowski nie przyjął bitwy i prowadził oddział przez Godawicę, w kierunku Łaz i Żarek.

</doc>
<doc id="2640996" url="https://pl.wikipedia.org/wiki?curid=2640996" title="Bitwa pod Jaworznikiem">
Bitwa pod Jaworznikiem

Bitwa pod Jaworznikiem – potyczka stoczona 24 kwietnia 1863 roku pomiędzy powstańcami styczniowymi kpt. Anastazego Mossakowskiego a wojskami rosyjskimi płk.Alenicza, zakończona rozbiciem sił powstańczych.
Oddział powstańczy Mossakowskiego składał się z dwóch kompanii strzelców, jednej kompanii kosynierów, plutonu jazdy i saperów, które wzmocniono znaczną ilością broni z rozbitego pod Szklarami oddziału płk. Józefa Grekowicza. Oddział przekroczył granicę nocą z 20 na 21 kwietnia 1863 roku i zajął posterunek graniczny w Gorenicach. Powstańcy następnie ominęli Olkusz, którego zdobywania zaniechali z powodu stacjonującego tam silnego oddziału rosyjskiego. Dzień później stoczyli natomiast zwycięską potyczkę z oddziałem rosyjskim pod Golczowicami, po czym przemaszerowali do Ogrodzieńca i przekroczyli tory drogi żelaznej warszawsko-wiedeńskiej, przy okazji je uszkadzając.
Oddział był nękany przez Rosjan, a zaskoczony o świcie 24 kwietnia 1863 koło Jaworznika przez trzy roty piechoty płk. Alenicza z garnizonu częstochowskiego. Mimo nagłego pojawienia się wojsk rosyjskich Mossakowski zdołał ustawić oddział do bitwy. Na prawym skrzydle stanęła kompania Skąpskiego, na lewym kompania Wiesnera, środek szyku zajęli kosynierzy pod dowództwem Miszewskiego. Bitwę rozpoczęli strzelcy Skąpskiego, niemal w tym samym czasie Wiesner wycofał swoją kompanie i opuścił pole bitwy, Rosjanie wykorzystując ten fakt śmiało zaatakowali, spychając powstańców w stronę bagien, tam powstrzymał ich celny ogień polskich strzelców, którzy zajęli korzystne pozycje. Niepowodzeniem zakończył się kontratak 80 kosynierów. W walce ranny został Miszewski, część pozbawionych dowódcy kosynierów rozpierzchło się, pozostałych zebrał Mossakowski i uciekł z placu boju. Dowództwo nad pozostającymi w walce powstańcami (ok. stu ludzi) przejął Wierzbiński. Następny atak przeważających liczebnie piechurów rosyjskich wyparł powstańców z pozycji przy moczarach. Polacy ostrzeliwując nieprzyjaciela wycofali się w głąb lasu, gdzie zostali okrążeni. Wierzbiński zebrał ocalałych żołnierzy i po gwałtownym ataku przedarł się przez kordon rosyjski.
Bitwa została przegrana z powodu nieudolnego dowództwa, straty polskie: 30 zabitych i rannych oraz 6 wziętych do niewoli, wśród których byli ranni oficerowie Miszewski, Miernicki i Kopeczny. Zginął podporucznik Franciszek Paleczka. Wierzbiński i Skąpski wyprowadzili z okrążenia 47 strzelców, 10 kosynierów i 3 kawalerzystów.
Straty rosyjskie 62 zabitych i rannych.

</doc>
<doc id="2640998" url="https://pl.wikipedia.org/wiki?curid=2640998" title="Antyklika">
Antyklika



</doc>
<doc id="2640999" url="https://pl.wikipedia.org/wiki?curid=2640999" title="Patrick Francis Moran">
Patrick Francis Moran

Patrick Francis Moran (ur. 16 grudnia 1830 w Leighlinbridge, zm. 16 sierpnia 1911 w Sydney) – irlandzki duchowny rzymskokatolicki, kardynał. W latach 1872–1884 był biskupem Ossory w Irlandii, a następnie od 1884 aż do śmierci arcybiskupem metropolitą Sydney w Australii. Był pierwszym w historii duchownym posługującym w Australii, który otrzymał kreację kardynalską. 
Życiorys.
Urodził się 16 grudnia 1830 w Leighlinbridge. Święcenia kapłańskie przyjął 19 marca 1853 w archidiecezji dublińskiej. 22 grudnia 1871 papież Pius IX mianował go biskupem koadiutorem diecezji Ossory i zarazem biskupem tytularnym Olby. Sakry udzielił mu 5 marca 1872 kardynał Paul Cullen (wuj Patricka Francisa Morana), arcybiskup metropolita Dublina. 11 sierpnia 1872 nastąpiła jego sukcesja na urząd biskupa diecezjalnego Ossory.
14 marca 1884 papież Leon XIII przeniósł go na stolicę arcybiskupią w Sydney, gdzie znaczną część zarówno duchowieństwa, jak i wiernych, stanowiły osoby pochodzenia irlandzkiego. Podczas konsystorzu w dniu 27 lipca 1885 został kreowany kardynałem prezbiterem, a jako kościół tytularny otrzymał kościół św. Zuzanny w Rzymie ("Santa Susana").
Choć podczas konklawe w 1903 roku, które wybrało papieża Piusa X, był w gronie uprawnionych do głosowania kardynałów, nie przybył do Rzymu z uwagi na zbyt dużą odległość, uniemożliwiającą dotarcie tam na czas. Zmarł 16 sierpnia 1911 w wieku 80 lat.

</doc>
<doc id="2641004" url="https://pl.wikipedia.org/wiki?curid=2641004" title="Albert Lebourg">
Albert Lebourg

Albert Lebourg (ur. 1 lutego 1849 w Montfort-sur-Risle, zm. 6 stycznia 1928 w Rouen) – francuski malarz impresjonista.
Studiował w Rouen i Paryżu, w latach 1872-1876 wykładał w École des Beaux-Artsw Algierze. Po powrocie do ojczyzny działał głównie w Paryżu i podróżował po Francji i Europie. Dwukrotnie brał udział w wystawach impresjonistów w 1879 i 1880 roku. Był członkiem Akademii Nauk, Literatury i Sztuki w Rouen. W 1903 otrzymał Legię Honorową.
Albert Lebourg malował impresjonistyczne pejzaże odznaczające się jasnym, świetlistym kolorytem. Artysta skupiał się na współzależności koloru i światła, tworzył też serie obrazów przedstawiających to samo miejsce w różnym czasie.

</doc>
<doc id="2641006" url="https://pl.wikipedia.org/wiki?curid=2641006" title="Mewa dominikańska">
Mewa dominikańska



</doc>
<doc id="2641007" url="https://pl.wikipedia.org/wiki?curid=2641007" title="Larus dominicanus">
Larus dominicanus



</doc>
<doc id="2641014" url="https://pl.wikipedia.org/wiki?curid=2641014" title="Olivia Holt">
Olivia Holt

Olivia Hastings Holt (ur. 5 sierpnia 1997 w Germantown) – amerykańska aktorka i piosenkarka. Grała m.in. w serialach "Z kopyta" i "To nie ja".
Życiorys.
Olivia Holt urodziła się w Germantown w stanie Tennessee, jej rodzicami są Mark i Kim Holt. Ma starszą siostrę Morgan Toll i młodszego brata Cade'a. W wieku 3 lat rodzina przeprowadziła się do Nesbit w stanie Missisipi. Wystąpiła w kilku reklamach telewizyjnych, m.in. Hasbro, Mattel i lalki Bratz. Obecnie mieszka w Los Angeles wraz z rodziną. Opiekuje się dwoma yorkami – pieskiem o imieniu Diesel i suczką Sout.
Kariera.
Holt rozpoczęła karierę aktorską, gdy zaczęła występować w produkcjach teatralnych. Pojawiła się w kilku reklamach telewizyjnych, w tym, Kidz Bop Hasbro, Mattel, 14 lalek Bratz, Littlest Pet Shop, i produktów Dziewczyna Gourmet.
Od 2011 Holt grała w serialu stacji Disney XD "Z kopyta" gdzie wcielała się w rolę Kim Crawford. Kiedy serial rozpoczął produkcję 4 sezonu, zrezygnowała z roli, na rzecz innego serialu – "To nie ja", gdzie gra główną rolę. Wystąpiła w filmie Disneya "Dziewczyna kontra potwór", wcielając się w rolę głównej bohaterki – Skyler. Zagrała również rolę gościnną w serialu "Taniec rządzi" jako młoda Georgia Jones.
Nagrała trzy piosenki do filmu, który ukaże się jako część Make Your Mark. Ma także swoją wersję „Winter Wonderland” i własny oryginalny utwór, „Snowflakes”. Do albumu Disney Channel Holiday Playlist w 2012 i 2013 nagrała jedną piosenkę do albumu Shake It Up: „I Love Dance”. W 2014 nagrała piosenkę zatytułowaną „Carry On” do filmu Disneynature "Bears".

</doc>
<doc id="2641026" url="https://pl.wikipedia.org/wiki?curid=2641026" title="Jan Klimko">
Jan Klimko



</doc>
<doc id="2641027" url="https://pl.wikipedia.org/wiki?curid=2641027" title="Michael Kelly (duchowny)">
Michael Kelly (duchowny)

Michael Kelly (ur. 13 lutego 1850 w Waterford, zm. 8 marca 1940 w Sydney) – irlandzki duchowny rzymskokatolicki, w latach 1911-1940 arcybiskup metropolita Sydney.
Życiorys.
Święcenia kapłańskie przyjął 1 listopada 1872 w diecezji Ferns, udzielił ich mu jej ordynariusz Thomas Furlong. 20 lipca 1901 papież Leon XIII mianował go arcybiskupem koadiutorem archidiecezji Sydney w Australii, ze stolicą tytularną Achrida. Sakry udzielił mu 15 sierpnia 1901 kardynał Francesco Satolli, prefekt watykańskiej Kongregacji ds. Studiów. Przez kolejne dziesięć lat posługiwał jako koadiutor u boku kardynała Patricka Francisa Morana. Po jego śmierci, 17 sierpnia 1911 objął urząd arcybiskupa metropolity Sydney. Sprawował go aż do marca 1940 roku, kiedy to zmarł w wieku 90 lat.

</doc>
<doc id="2641028" url="https://pl.wikipedia.org/wiki?curid=2641028" title="Patti Hansen">
Patti Hansen

Patti Hansen (ur. 17 marca 1956) – amerykańska modelka pochodzenia norweskiego.
Patti została odkryta w 1970 roku w wieku 14 lat przez fotografa mody Petera Gerta. To on zaprowadził ją do agencji modelek Wilhelmina w Nowym Jorku, z którą początkowo podpisała kontrakt. Wkrótce zaczęła pojawiać się na okładkach amerykańskich edycji: Cosmopolitan, Vogue oraz Harper’s Bazaar. Dzięki temu podpisała kontrakt z agencją IMG, która wysłała ją do Paryża i Londynu. W drugiej połowie lat 70. była muzą Calvina Kleina – wzięła udział w kampanii reklamowej jego dżinsów. Później jej twarz promowała kosmetyki firm: Max Factor, Revlon i Sephora. Następnie dostała propozycję zagrania w filmie. W 1979 roku wcieliła się w postać Beverly w filmie "Bogate dzieciaki". W latach 80. Patti prezentowała na wybiegu kolekcje domu mody Versace. Wzięła także udział w sesjach zdjęciowych dla włoskiej i francuskiej edycji Vogue. Karierę w modelingu zakończyła w połowie lat 90. XX wieku.
Od 1983 roku jest żoną gitarzysty The Rolling Stones Keitha Richardsa.
Linki zewnętrzne.
 

</doc>
<doc id="2641032" url="https://pl.wikipedia.org/wiki?curid=2641032" title="Kamienica Oranowskiego w Warszawie">
Kamienica Oranowskiego w Warszawie

Kamienica Oranowskiego – kamienica znajdująca się przy ulicy Krakowskie Przedmieście 6 w Warszawie.
Historia.
Przed 1770 rokiem powstała w miejscu dzisiejszego budynku kamienica Niecieiskiego. Był to dwupiętrowy, 9-osiowy budynek. W latach 1898-1899 na jego miejscu powstała kamienica Oranowskiego. Charakteryzowała się bogatymi, secesyjnymi zdobieniami, takimi jak kolumny jońskie podtrzymujące strop balkonów, bogato zdobione gzymsy. Kamienicę przykryto dachem spadzistym, po jego skrajnych stronach umiejscowiono dwie ozdobne wieżyczki. Oprócz tego dach zdobiły barierki.
W czasie II wojny światowej (1944) kamienica została spalona. Resztki rozebrano po 1945 do wysokości parteru, nadbudowując w latach 1947-1948 dwie kondygnacje oraz odtwarzając wystrój nawiązujący do dawnej kamienicy Niecieiskiego. Jedną z nielicznych pozostałości po przedwojennym budynku jest zachowany przejazd bramny.

</doc>
<doc id="2641033" url="https://pl.wikipedia.org/wiki?curid=2641033" title="Gieorgij Bratojew">
Gieorgij Bratojew



</doc>
<doc id="2641039" url="https://pl.wikipedia.org/wiki?curid=2641039" title="Dołno Wojwodino">
Dołno Wojwodino

Dołno Wojwodino (bułg. "Долно Войводино") – wieś w południowej Bułgarii, znajdująca się w obwodzie Chaskowo, w gminie Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 226 mieszkańców.
19 km od Chaskowa i 36 km od Kyrdżali.

</doc>
<doc id="2641044" url="https://pl.wikipedia.org/wiki?curid=2641044" title="Alda Sousa">
Alda Sousa

Alda Maria Botelho Correia Sousa (ur. 4 sierpnia 1953 w Porto) – portugalska nauczycielka akademicka i polityk, deputowana do Parlamentu Europejskiego VII kadencji.
Życiorys.
Absolwentka matematyki na Uniwersytecie w Porto, uzyskała stopień doktora nauk biomedycznych. Zawodowo związana z macierzystą uczelnią oraz Instytutem Nauk Biomedycznych Abela Salazara (na stanowisku profesorskim).
Zaangażowała się w działalność Bloku Lewicy. Od 2002 do 2005 była deputowaną do Zgromadzenia Republiki IX kadencji. 9 maja 2012 objęła mandat posłanki do Parlamentu Europejskiego VII kadencji, zastępując zmarłego Miguela Portasa. Została w PE członkinią frakcji Zjednoczonej Lewicy Europejskiej i Nordyckiej Zielonej Lewicy.

</doc>
<doc id="2641045" url="https://pl.wikipedia.org/wiki?curid=2641045" title="Gorno Wojwodino">
Gorno Wojwodino

Gorno Wojwodino (bułg. "Горно Войводино") – wieś w południowej Bułgarii, znajdująca się w obwodzie Chaskowo, w gminie Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 176 mieszkańców.

</doc>
<doc id="2641050" url="https://pl.wikipedia.org/wiki?curid=2641050" title="Bitwa pod Wąsoszem">
Bitwa pod Wąsoszem

Bitwa pod Wąsoszem – potyczka stoczona 23 kwietnia 1863 roku pomiędzy powstańcami styczniowymi mjr. Aleksandra Lütticha a wojskami rosyjskimi pod dowództwem pułkownika Suwarowa.
Przebieg bitwy.
Naczelnik wojskowy powiatu wieluńskiego, mjr Aleksander Lüttich, 23 kwietnia 1863r w godzinach porannych otrzymał informację, że płk. Suwarow z dwoma rotami piechoty (400 żołnierzy) i 50 kozakami wyruszył z Działoszyna w kierunku Parzymiech. Lüttich nie chcąc przyjąć bitwy i obawiając się okrążenia, wydał rozkaz wymarszu w kierunku lasów więckich w pobliżu Wąsosza, gdzie dotarł wczesnym popołudniem.
Po otrzymaniu wiadomości od zwiadowców, że Rosjanie zmienili kierunek marszu i znajdują się w pobliżu, w rębielickich lasach, postanowił przyjąć bitwę. Zarządził dwugodzinny odpoczynek, po czym jego żołnierze zajęli dogodne pozycje na skraju lasu. Około 16 czaty dały znak, że pojawił się wróg. Ponieważ inne informacje zwiadu wskazywały na możliwość ataku z tyłu, Lüttich przegrupował swój oddział. Powstańcy cofnęli się około pól wiorsty do tyłu. Przypadkowy wystrzał zdradził rosyjskie pozycje w gąszczu leśnym i pozwolił uniknąć zasadzki. Samo starcie było głównie wymianą ognia z broni strzeleckiej. Kosynierzy nie mogli wziąć udziału w bitwie, gdyż Rosjanie nie opuszczali swoich pozycji, unikając walki wręcz. Bitwa trwała około 1,5 godziny. Lüttich obawiając się nadciągających rosyjskich posiłków, oderwał oddział od wroga i wycofał się za Wartę.
Bitwa była nie rozstrzygnięta. Poległo 34 powstańców, wśród rannych był Juliusz de la Croix. Straty rosyjskie Lüttich określił w swoim sprawozdaniu dla rządu powstańczego jako znaczne, świadczy o tym brak pościgu za Polakami.
Polegli powstańcy spoczywają we wspólnej mogile na cmentarzu w Wąsoszu Górnym. Znani z imienia i nazwiska są:

</doc>
<doc id="2641051" url="https://pl.wikipedia.org/wiki?curid=2641051" title="The Gits">
The Gits



</doc>
<doc id="2641052" url="https://pl.wikipedia.org/wiki?curid=2641052" title="Arkadiusz Letkiewicz">
Arkadiusz Letkiewicz

Arkadiusz Letkiewicz (ur. 22 listopada 1965 roku w Szczytnie) – polski, emerytowany oficer policji, wykładowca i muzyk.
Życiorys.
Jest absolwentem Wydziału Zarządzania Uniwersytetu Gdańskiego. W 2000 roku uzyskał stopień naukowy doktora w zakresie nauk o zarządzaniu na Uniwersytecie Warmińsko-Mazurskim, a w 2008 roku stopień naukowy doktora habilitowanego, specjalność kierowanie organizacjami na Akademii Obrony Narodowej. Jest profesorem Politechniki Rzeszowskiej, profesorem Akademii Marynarki Wojennej w Gdyni (na Wydziale Dowodzenia i Operacji Morskich) oraz profesorem nadzwyczajnym Uniwersytetu Warmińsko-Mazurskiego.
Służbę w Policji rozpoczął w 1996 roku. Zajmował różne stanowiska w Wyższej Szkole Policji w Szczytnie, by zostać następnie jej komendantem-rektorem. Od 16 stycznia 2012 roku był zastępcą Komendanta Głównego Policji, odwołany został w dniu 26 kwietnia 2013 roku.
Od 2010 roku współpracuje z zespołem Hunter, gra na instrumentach perkusyjnych. Jest endorserem produktów firmy Meinl. Z zespołem nagrał cztery albumy studyjne: Królestwo (2012), Imperium (2013), NieWolnOść (2016) i Arachne (2019).

</doc>
<doc id="2641059" url="https://pl.wikipedia.org/wiki?curid=2641059" title="Malewo (obwód Chaskowo)">
Malewo (obwód Chaskowo)

Malewo (bułg. "Малево") – wieś w południowej Bułgarii, w obwodzie Chaskowo, w gminie Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 1169 mieszkańców.
Wieś znajduje się 12 km od Chaskowa. Dawna turecka nazwa wsi to Tete kjoj.

</doc>
<doc id="2641060" url="https://pl.wikipedia.org/wiki?curid=2641060" title="Flaga hrabstwa Devon">
Flaga hrabstwa Devon



</doc>
<doc id="2641063" url="https://pl.wikipedia.org/wiki?curid=2641063" title="Paweł Wygralak">
Paweł Wygralak

Paweł Wygralak (ur. w 1959 w Poznaniu) – polski duchowny katolicki, rektor Arcybiskupiego Seminarium Duchownego w Poznaniu w latach 2002–2016, dziekan Wydziału Teologicznego Uniwersytetu im. Adama Mickiewicza w Poznaniu.
Życiorys.
24 maja 1984 otrzymał święcenia kapłańskie z rąk arcybiskupa Jerzego Stroby. W latach 1986–1989 odbył studia doktoranckie na Uniwersytecie Nawarry. W 1989 obronił pracę doktorską z patrologii. W 1989 został adiunktem w Zakładzie Teologii Patrystycznej na Wydziale Teologicznym UAM w Poznaniu. Od 2011 jest doktorem habilitowanym (rozprawa habilitacyjna: "Stanowisko Kościoła wobec idolatrii i magii na terenach Galii i Hiszpanii w późnej starożytności chrześcijańskiej (VI–VII w.)").
W 2002 został mianowany rektorem Arcybiskupiego Seminarium Duchownego w Poznaniu. W 2012 został prodziekanem ds. studenckich na Wydziale Teologicznym UAM i kierownikiem Stacjonarnych Studiów Doktoranckich. W 2016 wybrano go dziekanem Wydziału Teologicznego Uniwersytetu im. Adama Mickiewicza w Poznaniu.

</doc>
<doc id="2641064" url="https://pl.wikipedia.org/wiki?curid=2641064" title="Orłowo (obwód Chaskowo)">
Orłowo (obwód Chaskowo)

Orłowo (bułg. Орлово) – wieś w południowej Bułgarii, w obwodzie Chaskowo, w gminie Chaskowo. Według danych Narodowego Instytutu Statystycznego, 31 grudnia 2011 roku wieś liczyła 209 mieszkańców.

</doc>
<doc id="2641065" url="https://pl.wikipedia.org/wiki?curid=2641065" title="Portret dziewczyny w oknie">
Portret dziewczyny w oknie

Portret dziewczyny w oknie – dwa obrazy autorstwa holenderskiego malarza Rembrandta datowane na 1645 i 1651 rok.
Rembrandt przez całą swoją twórczość tworzył portrety na zamówienie i dla własnych studiów poznawczych. Jego modelami byli wszyscy: postacie z ulicy, dzieci, on sam. W 1645 roku podjął temat "Dziewczyny w oknie". Swobodnie potraktowany temat stał się dziełem o psychologicznej głębi. Jak głosi legenda obraz był tak doskonały, że gdy Rembrandt wstawił go w okno ludzie myśleli, że ktoś przez nie wygląda. Stworzenie tak naturalnego obrazu miało być nawiązaniem do pewnego dzieła Zeuksisa. Starożytny, grecki malarz, namalował kiść winogron w tak doskonały sposób, że ptaki próbowały siadać na owocach.
Pierwotnie obraz miał kształt prostokąta, lecz został przycięty pod koniec XVII wieku. Modelką była prawdopodobnie późniejsza służąca i partnerka życiowa Rembrandta, Hendrickje Stoffels, która na obrazie musiała mieć nie więcej niż dziewiętnaście lat. Obraz, choć namalowany w pracowni, przedstawia dziewczynę opartą o półkę lub o podstawę kolumny. Szerokimi posunięciami pędzla, farbą nakładaną nożem malarskim, a nawet palcem, przedstawił drobną dziewczynę z rumieńcami na policzkach w białej koszuli na tle surowej szarej ściany. Wyraz twarzy, jej spojrzenie i niezauważalny ruch prawej ręki sięgającej pod koszulę stwarza wyjątkowo erotyczny nastrój. Usta dziewczyny, im dłużej się na nie patrzy, tym bardziej się uśmiechają. Obraz jest sygnowany w prawym dolnym rogu.
W 1651 roku Rembrandt ponownie namalował portret dziewczyny w oknie. Modelką wydaje się ta sama dziewczyna, lecz nieco starsza. Malarz eksperymentował, co było częste w jego dziełach o charakterze prywatnym. Zastosował tu szerokie, pojedyncze pociągnięcia pędzla, co stało się charakterystyczne dla jego późniejszej twórczości. Obie wersje obrazów Rembrandta znalazły naśladowców wśród innych malarzy. Pierwszym był już jego uczeń Nicolaes Maes, który w 1655 roku namalował własną wersję "Dziewczyny w oknie". Obraz przez wiele lat był uznawany za dzieło Rembrandta.

</doc>
<doc id="2641069" url="https://pl.wikipedia.org/wiki?curid=2641069" title="I liga polska w piłce siatkowej kobiet 2007/2008">
I liga polska w piłce siatkowej kobiet 2007/2008



</doc>
<doc id="2641074" url="https://pl.wikipedia.org/wiki?curid=2641074" title="Iwan Iwanow (piłkarz)">
Iwan Iwanow (piłkarz)



</doc>
<doc id="2641088" url="https://pl.wikipedia.org/wiki?curid=2641088" title="Kamienica „Apartment House” w Warszawie">
Kamienica „Apartment House” w Warszawie

Kamienica „Apartment House” – modernistyczna kamienica znajdująca się w Warszawie przy ulicy Nowowiejskiej 4.
Historia.
Budynek wraz z oficynami został zaprojektowany przez Juliusza Żórawskiego. Była to kamienica wzniesiona w stylu modernistycznym. Charakteryzowały ją szerokie okna oraz zaokrąglone balkony. Na tyłach budynku wzniesiono oficyny, również utrzymane w stylu modernistycznym i posiadające zaokrąglone balkony.
Podczas działań wojennych II wojny światowej budynek został uszkodzony. Po 1945 fasada została całkowicie przebudowana. Z 4 pięter zrobiono 5 (zlikwidowano wysokie piętra), wstawiono prostokątne okna z "kukułkami", zlikwidowano wykusz z balkonami. Obecnie budynek frontowy w niczym nie przypomina tego przedwojennego. Oficyny kamienicy zachowały swój dawny wygląd.

</doc>
<doc id="2641094" url="https://pl.wikipedia.org/wiki?curid=2641094" title="Guilliam Gabron">
Guilliam Gabron

Guilliam Gabron także Guiliam lub Willem (ur. 1619 w Antwerpii, zm. 2 sierpnia 1678 tamże) – flamandzki malarz barokowy. 
Twórca martwych natur związany z Antwerpią, naśladowca Pietera Boela. Według historiografa sztuki Arnolda Houbrakena malował przede wszystkim owoce i kwiaty oraz złote, srebrne i porcelanowe naczynia. W 1640 uzyskał tytuł mistrza gildii św. Łukasza. Około 1636 przebywał w Rzymie, gdzie wstąpił do bractwa Bentvueghels i przyjął przydomek "Toetsteen". 

</doc>
<doc id="2641095" url="https://pl.wikipedia.org/wiki?curid=2641095" title="William Gabron">
William Gabron



</doc>
<doc id="2641106" url="https://pl.wikipedia.org/wiki?curid=2641106" title="Dragoman (Bułgaria)">
Dragoman (Bułgaria)

Dragoman () – miasto w zachodniej Bułgarii, w obwodzie sofijskim. Centrum administracyjne gminy Dragoman.
Miasto położone w Bałkanach, obok masywu Czepyn.
Dragoman znajduje się 36 km od Sofii i 15 km od granicy z Serbią.
W mieście działa klub piłkarski FK Dragoman.

</doc>
<doc id="2641110" url="https://pl.wikipedia.org/wiki?curid=2641110" title="Europejski Turniej Kwalifikacyjny w piłce siatkowej mężczyzn do Letnich Igrzysk Olimpijskich 2012 (składy)">
Europejski Turniej Kwalifikacyjny w piłce siatkowej mężczyzn do Letnich Igrzysk Olimpijskich 2012 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Europejskim Turnieju Kwalifikacyjnym do Letnich Igrzysk Olimpijskich 2012.
Bułgaria.
Trener: Radostin StojczewAsystent: Camillo Placi
Finlandia.
Trener: Daniel CastellaniAsystent: Jussi Heino
Hiszpania.
Trener: Fernando Muñoz BenítezAsystent: Carlos Carreño
Niemcy.
Trener: Vital HeynenAsystent: Stefan Hübner
Serbia.
Trener: Igor KolakovićAsystent: Željko Bulatović
Słowacja.
Trener: Štefan ChrtianskyAsystent: Andrej Kravarik
Słowenia.
Trener: Veselin VukovićAsystent: Tine Sattler
Włochy.
Trener: Mauro BerrutoAsystent: Andrea Brogioni

</doc>
<doc id="2641117" url="https://pl.wikipedia.org/wiki?curid=2641117" title="Kamienica Izaaka Rothberga w Warszawie">
Kamienica Izaaka Rothberga w Warszawie

Kamienica Izaaka Rothberga – zabytkowa kamienica znajdująca się przy ul. Marszałkowskiej 66 w Warszawie. Stanowi świadectwo nielicznie zachowanej zabudowy Marszałkowskiej sprzed 1939 r.
Historia.
1893–1945.
Kamienicę zaprojektował architekt Stefan Szyller na zlecenie przedsiębiorcy budowlanego, Izaaka Rothberga. Zrealizowana została w 1894 według projektu w stylu neogotyckim z elementami gotycko-renesansowymi. Detale wzorowane były na gotyku krakowskim z XV-XVI, razem z sąsiednimi domami nr 68 i 72, wybudowanymi kilka lat później w stylu tzw. stołecznego neogotyku z widocznym nawiązaniem do wiślano-bałtyckich form.
W trakcie okupacji niemieckiej pomiędzy domami nr 68 i 66 istniało tajne przejście w murze, ukryte za szafą w jednym z mieszkań. Wykorzystywali je uciekinierzy z okolicznych łapanek hitlerowskich. Zachował się ubytek w północnej ścianie domu nr 66 w miejscu dawnego przejścia. W sierpniu 1944 powstańcy zdobyli odcinek ulicy Marszałkowskiej obejmujący nr 66[12].
Po 1945.
Kamienica przetrwała II wojnę światową w relatywnie dobrym stanie. W trakcie walk uszkodzona została partia narożnika, wskutek czego zniszczeniu uległ charakterystyczny sześcioboczny hełm zwieńczony sterczyną. Ślady pocisków po II wojnie światowej pozostały na północnej ścianie, ograniczającej podwórze bloku zwanego "Domem Pisarzy" i pokrytej w całości winobluszczem.
Po wojnie kamienica uniknęła rozbiórki. Remont dachu i stropów został prywatnie wykonany przez mieszkańców. Już w pierwszym roku po wojnie odrodziła się funkcja usługowo-rzemieślnicza kamienicy. W latach 50., w ramach poszerzania Marszałkowskiej i budowy MDM, skuto sztukaterię obu jego fasad i pokryto szarym tynkiem. Budynek ostał się, mimo że domagano się jego rozbiórki jako „bezwartościowego architektonicznie” i przygotowano koncepcję zabudowy działki, którą by uwolnił.
W budynku działała restauracja „Dziedzilia”. W latach 90. XX wieku otworzyła się w tym miejscu restauracja „Paris Texas”. Potem zastąpiła ją klubokawiarnia „Śródmiejska”, a w 2013 powstała restauracja „Secado” z daniami kuchni hiszpańskiej i amerykańskiej.
Po 2000 budynek przechodził jedynie drobne techniczne remonty. Mimo apeli o rewitalizację, m.in. Zespołu Opiekunów Kulturowego Dziedzictwa Warszawy czy "Gazety Stołecznej", miasto zasłaniało się brakiem funduszy, przez co budynek wciąż pozostaje niepodłączony do centralnego ogrzewania. Temat zaniedbanej kamienicy powrócił w 2016, kiedy stowarzyszenie Miasto Jest Nasze nagłośniło sprawę ciężkiego położenia materialnego mieszkanki Sabiny Rzeczkowskiej, która pomagała w powstaniu warszawskim, a po wojnie odbudowywała budynek wraz z mężem Kazimierzem. Kamienicę umieszczono w 2012 w gminnej ewidencji zabytków Warszawy. W marcu 2019 Miasto Jest Nasze złożyło wniosek do wojewódzkiego konserwatora zabytków o wpis obiektu do rejestru zabytków, uzasadniając, za Zielińskim, że jest to „wyjątkowej klasy kamienica, autorstwa wybitnego architekta, powinna bezwzględnie zostać poddana kompleksowej rewaloryzacji”. Do MJN zgłosiła się wówczas dawna lokatorka kamienicy i uczestniczka powstania warszawskiego Adriana Kłosińska, opisując odbywające się w niej w trakcie okupacji spotkania konspiracyjne i swój powrót do kamienicy w styczniu 1945.
28 stycznia 2020 kamienica została wpisana do rejestru zabytków nieruchomych województwa mazowieckiego. W uzasadnieniu Wojewódzki Konserwator Zabytków Jakub Lewicki podkreślił zachowane wartości artystyczne i naukowe. Kamienica została wpisana jako budynek o nieprzekształconej bryle, z zachowanym fragmentarycznie wystrojem zewnętrznym, unikatowym wystrojem przejazdu bramnego oraz licznymi oryginalnymi komponentami eklektycznego wystroju wnętrz.
Styl.
Kamienica Rothberga jest jednym z niewielu zachowanych spośród 150 domów mieszkalnych zaprojektowanych przez Stefana Szyllera. Szyller nadał kamienicy formę neogotycką, która odpowiadała wyborom doby późnego historyzmu (tzw. styl wiślano-bałtycki). Kamienica była pierwszym obiektem oddającym gotycko-renesansową odmianę, która miała odwoływać się do fazy przejściowej między późnym gotykiem a renesansem i dawać pole do współczesnych i narodowych interpretacji. Styl kamienicy wiąże się również z pojęciem „neogotyku wawelskiego”, gdyż Szyller „motywem przewodnim elewacji kamienicy uczynił formę okien nawiązującą do gotycko-renesansowych portali wawelskich”[.
Detal architektoniczny.
Konstrukcja budynku jest ceglana, na wapiennej zaprawie, z drewnianymi stropami i ogniotrwałymi klatkami schodowymi. Elewacje urozmaicono neogotyckimi szczytami schodkowymi, z których przetrwał południowy od ul. Wilczej, na którym widać oryginalne gotycyzowane cyfry ,18…94’’ i metalowy wiatrowskaz.
Fasadę frontową i boczną rozdziela ścięty narożnik, w którym, na wysokości drugiego i trzeciego piętra, osadzono trójboczny wykusz z węższymi od całej reszty oknami. Do 1944 nakrywał go belwederek z sześciobocznym hełmem i wieńczącą sterczyną. Pod wykuszem na wysokości pierwszego piętra przetrwał oryginalny balkon z balustradą „z betonu w formie triady ażurowych rozet, wypełnionych motywem rybich pęcherzy”. Oprócz narożnego przetrwały jeszcze trzy tego typu balkony, a ponadto dwa o eklektycznie kutej balustradzie metalowej. Wystrój elewacji, w tym „wawelską” dekorację okien, skuto w latach 50..
Do dzisiaj zachował się układ przejazdu bramnego, umieszczony w środkowej osi elewacji od ul. Marszałkowskiej. Trójprzęsłowa konstrukcja, spięta gurtem łukowym i sklepieniami krzyżowymi, spływającymi na przyścienne filary, odznacza się bogatą dekoracją laskowania i portali obwiedzionych profilowanymi ramami, a zamkniętymi supraportami. Również drewniane drzwi na główną klatkę schodkową prezentują wysoki poziom stolarki i wieńczy je ostrołukowe nadświetle, wypełnione gotyckim maswerkiem.
Przetrwał wystrój klatki głównej. Posadzki składają się z białych płytek ceramicznych i dwóch wzorów płytek terakotowych o motywach liściastych. Otoczone są czterokolorową bordiurą. Schody i parapety w we wnękach okiennych na półpiętrach o półeliptycznym kształcie są marmurowe. Metaloplastyka balustrad poręczy cechuje się falistymi zwitkami w kształcie litery „S”. Zachowały się dekoracje dwuskrzydłowych drzwi, „wyróżniających się obfitym ornamentem kandelabrowym, rytym wąskimi liniami w płytach. Dwustopniowa supraporta składa się z fryzu ujętego spływami o kanciastych zwitkach i wypełnionego prostokątną płytą, przeciętą pośrodku dwustopniowym krążkiem, oraz zwieńczenia mającego kształt ujętej esownicami leżącej kamei eliptycznej, zwieńczonej rocaillem”, a ponadto „na czołowych ścianach podestów pięter zachowała się dekoracja sztukatorska w postaci pionowej eliptycznej ramy profilowanej, zawieszonej na kokardzie ujętej owocowo-liściastymi girlandami”.

</doc>
<doc id="2641120" url="https://pl.wikipedia.org/wiki?curid=2641120" title="Urszula Kiełkowska">
Urszula Kiełkowska

Urszula Ewa Kiełkowska zd. Twarogowska (ur. 8 grudnia 1964 roku w Lutocinie) – polska chemik, zajmująca się technologią chemiczną.
Życiorys.
W 1983 roku ukończyła Liceum Ogólnokształcące im. Władysława Jagiełły w Płocku. Następnie podjęła studia chemiczne na Uniwersytecie Mikołaja Kopernika w Toruniu, które ukończyła w roku 1989. Dziewięć lat później doktoryzowała się rozprawą zatytułowaną "Wyznaczenie izotermy rozpuszczalności układu NaVO3+NH4HCO3+H2O w temperaturze 303 K". Habilitację za pracę pt. "Badania nad niskoopadową metodą otrzymywania K2CO3 z KCl w połączeniu z możliwością wykorzystania V2O5 ze zużytego katalizatora wanadowego,", obronioną w Zachodniopomorskim Uniwersytecie Technologicznym w Szczecinie, uzyskała w roku 2010. Jej specjalnościami są technologia nieorganiczna oraz chemia fizyczna.
Od 2012 pełni funkcję prodziekana ds. studenckich i dydaktyki Wydziału Chemii Uniwersytetu Mikołaja Kopernika w Toruniu.

</doc>
<doc id="2641122" url="https://pl.wikipedia.org/wiki?curid=2641122" title="Zdobycie Thăng Long">
Zdobycie Thăng Long

Zdobycie Thăng Long – starcie zbrojne, które miało miejsce w 1789 r. w trakcie powstanie tajsonów w Wietnamie.
W roku 1788 200-tysięczna armia chińska dowodzona przez Tôn Sĩ Nghị wkroczyła do Wietnamu celem przywrócenia tronu obalonemu królowi Annamu Lê Chiêu Thốngowi. Po zajęciu Tonkinu oraz stolicy prowincji Thăng Long (Hanoi) Chińczycy ponownie osadzili Lê Chiêu Thốnga na tronie. Przeciwko przywróconemu władcy opowiedział się rządzący południowym Wietnamem Nguyễn Huệ (Quang Trung Hoàng đế). Na czele 100-tysięcznej armii chłopskiej (tajsonów) wyruszył w grudniu na Thăng Long. Na początku stycznia 1789 r. Wietnamczycy zajęli ważniejsze posterunki wokół miasta. W szeregach chińskich wybuchła panika, Tôn Sĩ Nghị uciekł a wielu żołnierzy w trakcie ucieczki utonęło w Rzece Czerwonej. Dnia 5 stycznia Thăng Long zostało zajęte przez Wietnamczyków. 

</doc>
<doc id="2641134" url="https://pl.wikipedia.org/wiki?curid=2641134" title="Dragomansko błato">
Dragomansko błato

Dragomansko błato (bułg. Драгоманско блато) – bagno znajdujące się w Bułgarii, w obwodzie sofijskim. 1,5 km od miasta Dragoman i 38 km od Sofii. Bagno położone jest w dużej dolinie otoczonej wapiennych wzgórzami u podnóża masywu gór krasowych Czepyn. Rozłożone na powierzchni około 350 ha. Został uznany za rezerwat przyrody. Bardzo ważne miejsce bytowania wielu gatunków ptaków, cenne miejsce ornitologiczne.

</doc>
<doc id="2641145" url="https://pl.wikipedia.org/wiki?curid=2641145" title="Piotr Jankowski (fizyk)">
Piotr Jankowski (fizyk)

Piotr Jerzy Jankowski (ur. 9 marca 1964 w Toruniu) – polski fizyk, zajmujący się fizyką i chemią teoretyczną oraz chemią kwantową.
Życiorys.
W 1982 roku ukończył IV Liceum Ogólnokształcące im. Tadeusza Kościuszki w Toruniu. Następnie podjął studia z zakresu fizyki teoretycznej na Uniwersytecie Warszawskim, które ukończył w roku 1987. Doktorat uzyskał dziewięć lat później, za pracę pt. "Spinowo-zaadaptowana metoda sprzężonych klasterów dla stanów o wysokim spinie". W 2008 roku otrzymał habilitację za rozprawę zatytułowaną "Uwzględnienie efektów niesztywności cząsteczek w opisie oddziaływań międzycząsteczkowych".
Odbywał staż naukowy w University of Delawarte w Newark, w latach 1996-1998. Od 1999 roku jest pracownikiem Uniwersytetu Mikołaja Kopernika w Toruniu.

</doc>
<doc id="2641146" url="https://pl.wikipedia.org/wiki?curid=2641146" title="JDS Oyashio (1959)">
JDS Oyashio (1959)

JDS Oyashio (SS-511) – pierwszy japoński okręt podwodny wybudowany po II wojnie światowej. Jego projekt był bardzo konserwatywny, oparty na wcześniejszych japońskich doświadczeniach wojennych. Zwodowany 25 maja 1959 w stoczni Kawasaki Zōsen, do 1973 służył jako okręt szkolny, po czym w 1976 został pocięty.

</doc>
<doc id="2641153" url="https://pl.wikipedia.org/wiki?curid=2641153" title="Kolonia karna (film)">
Kolonia karna (film)

Kolonia karna () – film science fiction produkcji amerykańskiej z 1994 roku w reż. Martina Campbella na podstawie powieści Richarda Herleya pod tym samym tytułem.
Fabuła.
Rok 2022. Światem rządzą wielkie korporacje, które prowadzą ze sobą wojny. Podczas jednej z nich pilot wojskowego śmigłowca John Robbins otrzymuje rozkaz zniszczenia celu wojskowego, który jak się okazuje jest obiektem cywilnym. W wyniku ataku giną kobiety i dzieci. Robbins zabija dowódcę który mu ten rozkaz wydał i zostaje skazany na wieloletnie więzienie. Za kolejne próby ucieczki trafia w końcu do najcięższego więzienia – zakładu VI kategorii. Jego naczelnik Warden, za permanentną niesubordynację wysyła go w końcu do położonej na nieodległej wyspie Absolom kolonii karnej. Żyją na niej skazańcy którzy podzieleni na dwa wrogie obozy pozostają w stałym konflikcie. Robbins początkowo trafia do obozu bezwzględnych „outsiderów” pod przywództwem Mareka gdzie zmuszony jest walczyć o życie. Udaje mu się zbiec i cudem uratowany trafia do pokojowo nastawionych „insiderów” pod przywództwem Fathera. Robbinsa od samego początku prześladuje myśl o ucieczce z wyspy. Dowiaduje się również, że kolonia jest prywatnym pomysłem naczelnika Wardena i działa nielegalnie. Postanawia zbiec za wszelką cenę i poinformować świat o istnieniu kolonii. Jest to o tyle trudne, że Warden zachowuje nad wyspą pełną kontrolę za pomocą satelitów i szpiegów umieszczonych w dwóch wrogich obozach. W końcu jednak Robbinsowi udaje się zwabić Wardena na wyspę i porwać śmigłowiec, którym przybył, a jego samego pozostawić w rękach „insiderów”. Droga ku wolności stoi przed nim otworem.
Produkcja.
Futurystyczne śmigłowce użyte w filmie to radzieckie Ka-27.

</doc>
<doc id="2641154" url="https://pl.wikipedia.org/wiki?curid=2641154" title="Turniej Dudziarzy Wielkopolskich">
Turniej Dudziarzy Wielkopolskich

Turniej Dudziarzy Wielkopolskich - impreza muzyczna odbywająca się od 1970, której głównym celem jest zachowanie spuścizny kulturowej, związanej z grą na tradycyjnych dudach, a także integracja środowiska dudziarskiego z Wielkopolski, przy udziale muzyków z Polski i Europy.
Obecnie na Turniej składa się seria koncertów w Kościanie i Czempiniu, warsztaty kapel dudziarskich, dudziarska Msza Święta w Starym Gołębinie i "ogrywanie" pomnika skrzypka i dudziarza tamże. Głównymi organizatorami są Kościański Ośrodek Kultury i Gmina Czempiń. Od 2007 program Turnieju trwa dwa dni. Impreza rozgrywana jest we wrześniu. Początkowo areną Turnieju była sala sportowa w Starym Gołębinie. 
Od 2000 do udziału zapraszani są goście spoza Wielkopolski. M.in. udział wzięli Kwartet Jorgi (2005), kapela Ziele (2006), Balkan Serdah (2007), Kapela Góralska Torka z Cieszyna, zespół Mazowsze (2010), Andrzej Dziubas z Zakopanego, czy zespół Sarakina z Białegostoku. Gwiazdą XXIII Turnieju był m.in. mistrz dud szkockich Lindsay Davidson. 
Inicjatorem rozwoju idei Turnieju w latach 70. XX w. byli Jan Jerzyniak, Adam Grabowski, Jan Kościański (PGR Stary Gołębin), Franciszek Binkowski, Władysław Adamczak (Lubosz) i Jerzy Dabert (Pałac Kultury w Poznaniu). Pomoc merytoryczną sprawowali m.in. prof. Jadwiga Sobieska, prof. Bogusław Linette oraz pasjonat dud - Kazimierz Budzik. Jako prezenter wystąpił m.in. Wojciech Siemion (1979).
Z Turniejem związany jest pomnik dudziarzy w Starym Gołębinie, odsłonięty w 1979 i ponownie w 1993 (Jerzy Sowijak) oraz później po raz trzeci (Marian Maliński). Obiekt przedstawia dudziarza i skrzypka. W Gołuchowie znajdują się natomiast malowidła przedstawiające dudziarzy związanych z Turniejem.

</doc>
<doc id="2641182" url="https://pl.wikipedia.org/wiki?curid=2641182" title="Wysoczański">
Wysoczański



</doc>
<doc id="2641185" url="https://pl.wikipedia.org/wiki?curid=2641185" title="Edward Korfanty">
Edward Korfanty

Edward Korfanty (ur. 16 lutego 1952 w Piekarach Śląskich) – polski szermierz, szablista i trener szermierki, trener polskich medalistów mistrzostw świata Jarosława Koniusza i Krzysztofa Koniusza oraz amerykańskiej mistrzyni olimpijskiej i mistrzyni świata Mariel Zagunis.
Życiorys.
Zawodnik.
Szermierkę zaczął uprawiać w 1965, w klubie MKS Pałac Katowice. Od 1972 był zawodnikiem GKS Katowice, w którego barwach zdobył indywidualne wicemistrzostwo Polski (1978) i trzy brązowe medale mistrzostw Polski (1974, 1976, 1977), a także mistrzostwo (1975, 1976, 1979), wicemistrzostwo (1973, 1974, 1980, 1981) i brązowy medal mistrzostw Polski (1972) w drużynie. Od 1984 występował w Zagłębiu Sosnowiec, zdobywając z tym klubem drużynowe mistrzostwo (1984, 1985) i wicemistrzostwo (1986, 1987) Polski. Od 1972 do 1984 był zawodnikiem polskiej kadry narodowej. W 1979 sięgnął po brązowy medal w drużynie na Uniwersjadzie w Meksyku. Jest także trzykrotnym mistrzem świata weteranów w szabli w kategorii 50+ (2002, 2003, 2006).
Trener.
Ukończył studia na Akademii Wychowania Fizycznego w Katowicach, od 1984 do 1990 był trenerem polskiej kadry narodowej w szabli mężczyzn, a jego zawodnik Jarosław Koniusz został wicemistrzem świata (1989). W 1990 wyjechał do USA, początkowo uczył szermierki na Uniwersytecie Notre Dame. W 1993 został trenerem w Oregon Fencing Alliance w Portland, Od 1999 prowadził równocześnie kadrę USA w szabli kobiet. Jego najwybitniejsza zawodniczka Mariel Zagunis sięgnęła po pierwszy złoty medal dla swojego kraju w szermierce od 1904 - indywidualnie w Atenach (2004), a następnie powtórzyła ten sukces w Pekinie (2008), była także indywidualną mistrzynią świata (2009, 2010). Na Igrzyskach w Pekinie amerykańskie zawodniczki zajęły wszystkie trzy miejsca na podium indywidualnego turnieju szablistek. Reprezentacja sięgnęła także po drużynowe mistrzostwo świata (2000 i 2005).
Wyróżnienia.
Komitet Olimpijski USA trzykrotnie wybierał go trenerem roku (2000, 2003, 2004). 24 kwietnia 2012 został odznaczony Krzyżem Kawalerskim Orderu Odrodzenia Polski.

</doc>
<doc id="2641187" url="https://pl.wikipedia.org/wiki?curid=2641187" title="Cameron McVey">
Cameron McVey

Cameron Andrew McVey (ur. 11 marca 1954 roku w Londynie) – brytyjski piosenkarz i producent muzyczny.
Cameron McVey urodził się i dorastał w północnym Londynie. Uczęszczał do męskiej szkoły imienia Królowej Elżbiety w Londynie. Od ponad 30 lat jest związany z projektantką i artystką z Saint Vincent i Grenadyn, Vonnie Roudette. 5 stycznia 1983 roku zostali rodzicami Marlona Roudette, brytyjskiego piosenkarza, członka duetu Mattafix. Ma również córkę. Niedługo po narodzeniu Marlona rozstał się z Vonnie i ona wraz z dziećmi wróciła na Karaiby, a dokładniej – na rodzinną wyspę.

</doc>
<doc id="2641191" url="https://pl.wikipedia.org/wiki?curid=2641191" title="Iwona Łakomska">
Iwona Łakomska

Iwona Małgorzata Łakomska (ur. 22 kwietnia 1968 w Inowrocławiu) – polska chemik, zajmująca się chemią bionieorganiczną i chemią koordynacyjną.
Życiorys.
W 1986 roku ukończyła I Liceum Ogólnokształcące im Jana Kasprowicza w Inowrocławiu. Następnie podjęła studia na Uniwersytecie Mikołaja Kopernika w Toruniu, które ukończyła w roku 1991. Pracę doktorską zatytułowaną "Synteza i badania kompleksów Ag(I) i Au(I) z perfluorowanymi karboksylanami i trzeciorzędowymi fosfinami", obroniła pięć lat później. W 2009 roku uzyskała stopień doktora habilitowanego za pracę pt. "Nowe kompleksy Pt(II), Pd(II) i Pt(IV) z analogami zasad purynowych o potencjalnych właściwościach antynowotworowych. Wpływ struktury na aktywność antynowotworową in vitro". W 2018 roku otrzymała tytuł naukowy profesora.
W latach 2011-2016 była kierownikiem Interdyscyplinarnych Studiów Doktoranckich Matematyczno-Przyrodniczych, a w latach 2016-2020 pełniła funkcję prodziekana ds. rozwoju i współpracy z zagranicą na Wydziale Chemii UMK. Od września 2020 jest dziekanem Wydziału Chemii UMK.
Odbywała staże naukowe w National Institute of Chemistry w Ljubljanie (1997, 1998), Uniwersytecie w Kopenhadze (1997), Uniwersytecie w Lejdzie (1999, 2002) i Uniwersytecie w Dortmundzie (2006, 2007). Otrzymała stypendium FNP (1998, 2002) oraz DAAD (2007). W 2008 roku otrzymała stypendium w konkursie "Loreal Polska dla Kobiet i Nauki" w kategorii habilitantki.

</doc>
<doc id="2641193" url="https://pl.wikipedia.org/wiki?curid=2641193" title="Dziewczyny">
Dziewczyny

Dziewczyny – polska grupa muzyczna wykonująca pop. Zespół powstał w 2008 roku jako duet wokalistek Anny Karamon i Aleksandry Nowak. Wkrótce skład uzupełnili perkusista Bogusz Wekka, kontrabasista Maciek Matysiak, gitarzysta Krzysztof Łochowicz oraz perkusista Artur Lipiński. W 2011 roku grupa wzięła udział w pierwszej polskiej edycji programu "X Factor", gdzie zajęła piąte miejsce.

</doc>
<doc id="2641196" url="https://pl.wikipedia.org/wiki?curid=2641196" title="Black Clouds Over Dark Majesty">
Black Clouds Over Dark Majesty

Black Clouds Over Dark Majesty - minialbum polskiej grupy muzycznej Thunderbolt. Wydawnictwo ukazało się w czerwcu 1999 roku nakładem wytwórni muzycznej Old Legend Productions.Materiał został zarejestrowany w 1997 roku w New Project Studio.
W 2001 roku nagrania pochodzące z "Black Clouds Over Dark Majesty" ukazały się jako split z zespołem Kataxu. Wydawnictwo ukazało się dzięki firmie Ancestral Research.
Lista utworów.
Opracowano na podstawie materiału źródłowego.

</doc>
<doc id="2641198" url="https://pl.wikipedia.org/wiki?curid=2641198" title="Mammuthus creticus">
Mammuthus creticus

Mammuthus creticus – gatunek karłowatego mamuta zamieszkującego Kretę w epoce plejstocenu. Był najmniejszy ze wszystkich znanych dotychczas gatunków karłowatych mamutów.
Historia odkryć i systematyka.
Pierwsze pojedyncze kopalne ślady istnienia gatunku zostały po raz pierwszy odkryte w 1904 roku przez brytyjską paleontolog Dorothy Bate na wybrzeżu przylądku Malekas na Krecie. Eksponaty te są obecnie w posiadaniu Muzeum Historii Naturalnej w Londynie. Bate określiła gatunek w 1907 roku jako "Elephas creticus". Przez wiele lat naukowcy nie byli pewni do którego rodzaju powinien zostać zaliczony. W tym regionie w epoce plejstocenu żyły tylko dwa rodzaje słoniowatych: "Palaeoloxodon" oraz mamut. Naukowcy znali fakty karłowacenia potomków gatunku "Palaeoloxodon antiquus" i najczęściej utożsamiali znalezione skamieniałości z tym gatunkiem. Za przynależnością gatunku do mamutów przemawiała jednak analiza biogeograficzna. Tę tezę potwierdzały wykonane później badania filogenetyczne. W ostatecznym rozstrzygnięciu pomogła analiza morfologiczna dobrze zachowanych części szkieletów (w tym uzębienia) odnalezionych przez paleontologów na Krecie w 2011 roku. Odkryte zostały w tym samym rejonie wyspy, w którym przed wiekiem odnalazła pierwsze ślady Bate. Obecne znalezisko było zlokalizowane w klifie przylądku Malekas, na poziomie około 20–30 m nad obecnym poziomem morza. Badania wykazały, że zarówno szczątki znalezione przez Bate, jak i obecnie odkryte należały do gatunku, który jednoznacznie należy sklasyfikować w rodzaju "Mammuthus". Określono także, że "Mammuthus creticus" był najprawdopodobniej skarłowaciałym gatunkiem pochodzącym od żyjących we wczesnym plejstocenie "Mammuthus meridionalis" lub od żyjących w późnym pliocenie "Mammuthus rumanus".
Morfologia.
Karłowacenie prehistorycznych gatunków należących do słoniowatych żyjących na śródziemnomorskich wyspach jest zjawiskiem dobrze znanym naukowcom. Szereg innych gatunków ssaków również ulegał karłowaceniu wyspowemu. Niemal wszystkie skarłowaciałe gatunki słoniowatych pochodziły od żyjącego na kontynencie "Palaeoloxodon antiquus". Jedynym znanym dotychczas wyjątkiem był "Mammuthus lamarmorai" żyjący na Sardynii. Mechanizm i przyczyny karłowacenia nie zostały dotychczas odkryte. Jedna z hipotez głosi, że w warunkach niedoboru pożywienia preferowane są osobniki mniejsze, a na wyspach nie są one eliminowane przez drapieżniki, gdyż często na tych wyspach ich brak. W ten sposób brak jest presji doboru naturalnego na utrzymanie dużych rozmiarów ciała. "M. creticus" miał wielkość porównywalną z karłowatymi gatunkami z rodzaju "Palaeoloxodon" znanymi z Sycylii i Malty, ale był mniejszy od wszystkich znanych dotychczas karłowatych mamutów. Jego masa ciała wynosiła około 310 kg. W kłębie miał wysokość około 1,13 m (podczas gdy sycylijskie karłowate trąbowce miały 90 cm wysokości).

</doc>
<doc id="2641202" url="https://pl.wikipedia.org/wiki?curid=2641202" title="Uniwersytet Rolniczo-Mechaniczy Teksasu">
Uniwersytet Rolniczo-Mechaniczy Teksasu



</doc>
<doc id="2641204" url="https://pl.wikipedia.org/wiki?curid=2641204" title="Akademia Sztuk Pięknych Rhode Island">
Akademia Sztuk Pięknych Rhode Island



</doc>
<doc id="2641205" url="https://pl.wikipedia.org/wiki?curid=2641205" title="Uniwersytet Carnegie Mellon">
Uniwersytet Carnegie Mellon



</doc>
<doc id="2641207" url="https://pl.wikipedia.org/wiki?curid=2641207" title="Uniwersytet Wesleyan w Ohio">
Uniwersytet Wesleyan w Ohio



</doc>
<doc id="2641208" url="https://pl.wikipedia.org/wiki?curid=2641208" title="Uniwersytet Case Western Reserve">
Uniwersytet Case Western Reserve



</doc>
<doc id="2641210" url="https://pl.wikipedia.org/wiki?curid=2641210" title="Noc w Varennes">
Noc w Varennes

Noc w Varennes (fr. "La Nuit de Varennes", 1982) – francusko-włoski film historyczny w reżyserii Ettorego Scoli, którego scenariusz został napisany na podstawie książki "La Nuit de Varennes ou l'Impossible n'est pas français" autorstwa Catherine Rihoit.
Opis fabuły.
W nocy z 20 na 21 czerwca 1791 pisarz Restif de La Bretonne jest świadkiem skrytego wyjazdu karocy z Paryża. Zaintrygowany, puszcza się za nią w pogoń wraz z Casanovą. Po kilku godzinach odkrywają, że karocą przemieszcza się francuska para królewska, Ludwik XVI i Maria Antonina, którzy uciekają przed rewolucją.
Nagrody.
Film otrzymał 3 włoskie nagrody filmowe w 1983: za najlepszy scenariusz, najlepsze kostiumy oraz najlepszą scenografię.

</doc>
<doc id="2641213" url="https://pl.wikipedia.org/wiki?curid=2641213" title="Akademia Marynarki Wojennej Stanów Zjednoczonych">
Akademia Marynarki Wojennej Stanów Zjednoczonych



</doc>
<doc id="2641214" url="https://pl.wikipedia.org/wiki?curid=2641214" title="Akademia Sił Powietrznych Stanów Zjednoczonych">
Akademia Sił Powietrznych Stanów Zjednoczonych



</doc>
<doc id="2641216" url="https://pl.wikipedia.org/wiki?curid=2641216" title="Uniwersytet stanowy Karoliny Północnej">
Uniwersytet stanowy Karoliny Północnej



</doc>
<doc id="2641217" url="https://pl.wikipedia.org/wiki?curid=2641217" title="Nagroda Poetycka im. Konstantego Ildefonsa Gałczyńskiego">
Nagroda Poetycka im. Konstantego Ildefonsa Gałczyńskiego

Nagroda Poetycka im. Konstantego Ildefonsa Gałczyńskiego za najlepszy tom roku „Orfeusz” – polska nagroda literacka utworzona w 2011 i wręczana od 2012. Inicjatorem jej utworzenia był Wojciech Kass, dyrektor Muzeum Konstantego Ildefonsa Gałczyńskiego w Praniu. Nagroda ma na celu uhonorowanie osiągnięć polskiej poezji lirycznej. Otrzymują ją autorzy najlepszych książek poetyckich napisanych i wydanych po polsku w roku poprzednim.
Przyznawana jest w dwu kategoriach:
Zwycięzcy otrzymują pamiątkowe statuetki autorstwa Rafała Strumiłły oraz 20 tysięcy zł w przypadku Orfeusza i 5 tysięcy zł w przypadku Orfeusza Mazurskiego.
Wyboru twórców nominowanych oraz laureatów dokonuje jury złożone z poetów, krytyków literackich, literaturoznawców i redaktorów.
Patronat nad nagrodą objęło Ministerstwo Kultury i Dziedzictwa Narodowego, patronat honorowy objęły PEN Club i ZAiKS, patronaty medialne zaś sprawują Polskie Radio, TVP Kultura, tygodnik „Przekrój”, dwumiesięcznik literacki "Topos", Radio Olsztyn, Telewizja Olsztyn oraz "Gazeta Olsztyńska".
I edycja w 2012.
Jury:
Zgłoszono 188 książek poetyckich. W kategorii „Orfeusz” nominowani zostali:
Spośród 20 nominowanych jury wybrało następujących pięciu finalistów: Przemysław Dakowicz, Krzysztof Karasek, Wojciech Kudyba, Jacek Łukasiewicz i Janusz Styczeń.
Laureatem I edycji Nagrody im. Konstantego Ildefonsa Gałczyńskiego „Orfeusz” za najlepszy tom poetycki roku 2011 został Krzysztof Karasek.
Orfeusza Mazurskiego nie przyznano.
II edycja w 2013.
Jury:
Zgłoszono 182 książki poetyckie. W kategorii „Orfeusz” nominowani zostali:
Spośród 20 nominowanych jury wybrało następujących pięciu finalistów: Kazimierz Brakoniecki, Teresa Ferenc, Jerzy Górzański, Łukasz Jarosz i Jan Polkowski.
Laureatem II edycji Nagrody im. Konstantego Ildefonsa Gałczyńskiego „Orfeusz” za najlepszy tom poetycki roku 2012 został Jan Polkowski za tom "Głosy", Orfeusza Mazurskiego za najlepszy tom wydany w Polsce północno-wschodniej (Warmia, Mazury, Podlasie) otrzymał Kazimierz Brakoniecki za tom "Chiazma".
III edycja w 2014.
Jury:
Zgłoszono 184 książki poetyckie. W kategorii „Orfeusz” nominowani zostali:
Spośród 20 nominowanych jury wybrało następujących pięciu finalistów: Przemysław Dakowicz, Janusz Drzewucki, Krzysztof Karasek, Józef Kurylak i Adam Waga.
Laureatem III edycji Nagrody im. Konstantego Ildefonsa Gałczyńskiego „Orfeusz” za najlepszy tom poetycki roku 2013 został Przemysław Dakowicz za tom "Teoria wiersza polskiego".
IV edycja w 2015.
Jury:
Zgłoszono 195 książek poetyckich. W kategorii „Orfeusz” nominowani zostali:
Spośród nominowanych jury wybrało następujących pięciu finalistów: Zbigniew Jankowski, Tadeusz Kijonka, Jarosław Mikołajewski, Jarosław Marek Rymkiewicz i Janusz Szuber.
Laureatem Orfeusza Mazurskiego została Katarzyna Citko za "Post tenebras Lux."
Laureatem Orfeusza Honorowego został Feliks Netz za "Krzyk sowy."
Laureatem IV edycji Nagrody im. Konstantego Ildefonsa Gałczyńskiego „Orfeusz” za najlepszy tom poetycki roku 2014 został Janusz Szuber za tom "Tym razem wyraźnie".
V edycja w 2016.
Jury:
Zgłoszono 199 książek poetyckich. W kategorii „Orfeusz” nominowani zostali:
Spośród nominowanych jury wybrało następujących 5 finalistów: Urszula Honek, Artur Nowaczewski, Ewa Sonnenberg, Uta Przyboś i Jarosław Marek Rymkiewicz. Laureatem Orfeusza Mazurskiego został Erwin Kruk za tom "Nieobecność""."
Laureatem V edycji Nagrody im. Konstantego Ildefonsa Gałczyńskiego „Orfeusz” za najlepszy tom poetycki roku 2015 został Jarosław Marek Rymkiewicz za tom "Koniec lata w zdziczałym ogrodzie""."
VI edycja w 2017.
Jury:
Zgłoszono 195 tomików poetyckich. W kategorii „Orfeusz” nominowani zostali:
W kategorii „Orfeusz Mazurski” nominowane zostały:
Spośród nominowanych jury wybrało następujących 5 finalistów: Jerzy Kronhold, Małgorzata Lebda, Jarosław Mikołajewski, Dariusz Suska i Szymon Żuchowski. Laureatką Orfeusza Mazurskiego została Alicja Bykowska-Salczyńska. Laureatką Nagrody Poetyckiej im. K.I. Gałczyńskiego za najlepszy tom poetycki roku 2016 została Małgorzata Lebda.
VII edycja w 2018.
Jury: Janusz Drzewucki, Antoni Libera, Jarosław Ławski – przewodniczący, Bronisław Maj, Teresa Tomsia
Zgłoszono 240 książek poetyckich. W kategorii „Orfeusz” nominowani zostali:
W kategorii „Orfeusz Mazurski” nominowani zostali:
Spośród nominowanych jury wybrało 5 finalistów: Bogusław Kierc, Jerzy Kronhold, Krzysztof Kuczkowski, Joanna Kulmowa, Piotr Szewc. Laureatem Orfeusza Mazurskiego został Michał Książek. Laureatem Orfeusza Honorowego został Krzysztof Kuczkowski, Laureatką VII edycji Nagrody im. Konstantego Ildefonsa Gałczyńskiego „Orfeusz” za najlepszy tom poetycki roku 2017 została Joanna Kulmowa.
VIII edycja w 2019.
Jury: Janusz Drzewucki, Antoni Libera, Bronisław Maj, Marek Zagańczk, Jarosław Ławski – przewodniczący
Zgłoszono 177 tomików poetyckich. W kategorii „Orfeusz” nominowani zostali:
W kategorii „Orfeusz Mazurski” nominowani zostali:
Spośród nominowanych jury wybrało 5 finalistów: Szymon Babuchowski, Urszula Honek, Bogusław Kierc, Jarosław Mikołajewski, Jan Polkowski. Laureatką Orfeusza Mazurskiego została Marzanna Bogumiła Kielar. Laureatem nagrody za najlepszy tom poetycki roku 2018 został Jarosław Mikołajewski, a Szymon Babuchowski zwyciężył w głosowaniu uczestników gali przyznania nagród oraz internautów.
IX edycja w 2020.
Jury: Anna Legeżyńska, Jarosław Ławski – przewodniczący, Antoni Libera, Bronisław Maj, Marek Zagańczyk
Zgłoszono 236 książek poetyckich. W kategorii „Orfeusz” nominowani zostali:
W kategorii „Orfeusz Mazurski” nominowani zostali:
Spośród nominowanych jury wybrało 5 finalistów: Agnieszka Herman, Urszula Kozioł, Piotr Mitzner, Anna Pawlikowska, Anna Piwkowska. Laureatem Orfeusza Mazurskiego został Stanisław Raginiak. Laureatem nagrody za najlepszy tom poetycki roku 2019 został Piotr Mitzner, a Agnieszka Herman zwyciężyła w głosowaniu uczestników gali przyznania nagród oraz internautów. Po raz trzeci w historii nagrody przyznano również Orfeusza Honorowego, a jego laureatem został (pośmiertnie) Andrzej Strumiłło za tom pt. "69""."
X edycja w 2021.
Jury: Anna Legeżyńska, Jarosław Ławski – przewodniczący, Antoni Libera, Bronisław Maj, Marek Zagańczyk
Zgłoszono 259 książek poetyckich. W kategorii „Orfeusz” nominowani zostali:
W kategorii „Orfeusz Mazurski” nominowani zostali:
Spośród nominowanych jury wybrało 5 finalistów: Józef Baran, Izabela Fietkiewicz-Paszek, Andrzej Kopacki, Ewa Ledóchowicz i Janusz Solorz. Laureatką Orfeusza Mazurskiego została Teresa Radziewicz. Laureatem nagrody za najlepszy tom poetycki roku 2020 został Andrzej Kopacki a w głosowaniu internautów oraz uczestników gali zwyciężył Józef Baran.
XI edycja w 2022.
Jury: Jarosław Ławski – przewodniczący, Agnieszka Kosińska, Anna Legeżyńska, Bronisław Maj, Marek Zagańczyk.
Zgłoszono 288 książek poetyckich. W kategorii „Orfeusz” nominowani zostali:
Spośród nominowanych jury wybrało 5 finalistów: Zbigniew Machej, Michał Muszalik, Dorota Szatters, Adriana Szymańska, Aleksander Wierny. Laureatem Orfeusza Mazurskiego został Michał Fałtynowicz za "Traktat barbarzyńcy". Laureatem nagrody za najlepszy tom poetycki roku 2021 został Zbigniew Machej, zaś w głosowaniu internautów zwyciężył Michał Muszalik.

</doc>
<doc id="2641218" url="https://pl.wikipedia.org/wiki?curid=2641218" title="Uniwersytet Północnej Karoliny">
Uniwersytet Północnej Karoliny



</doc>
<doc id="2641224" url="https://pl.wikipedia.org/wiki?curid=2641224" title="Wyższa Szkoła Zarządania Kellogga">
Wyższa Szkoła Zarządania Kellogga



</doc>
<doc id="2641225" url="https://pl.wikipedia.org/wiki?curid=2641225" title="Uniwersytet Illinois w Urbana-Champaign">
Uniwersytet Illinois w Urbana-Champaign



</doc>
<doc id="2641227" url="https://pl.wikipedia.org/wiki?curid=2641227" title="Uniwersytet Dominikański w Illinois">
Uniwersytet Dominikański w Illinois



</doc>
<doc id="2641229" url="https://pl.wikipedia.org/wiki?curid=2641229" title="Bohdan Chmielewski">
Bohdan Chmielewski



</doc>
<doc id="2641230" url="https://pl.wikipedia.org/wiki?curid=2641230" title="Uniwersytet Andrewsa">
Uniwersytet Andrewsa



</doc>
<doc id="2641234" url="https://pl.wikipedia.org/wiki?curid=2641234" title="Illumos">
Illumos

Illumos (napis stylizowany – illumos) – system operacyjny oparty na filozofii otwartego oprogramowania, wywodzący się bezpośrednio z systemu OpenSolaris. Jego podstawowym projektem jest "illumos-gate", wywodzący się z jądra OpenSolaris (OS/Net) i razem z większością sterowników, bibliotek oraz narzędzi systemowych dostępny jako kod źródłowy.
Dostępne dystrybucje.
Źródło: wiki.illumos.org.

</doc>
<doc id="2641235" url="https://pl.wikipedia.org/wiki?curid=2641235" title="Uniwersytet Waszyngtoński w Seattle">
Uniwersytet Waszyngtoński w Seattle



</doc>
<doc id="2641243" url="https://pl.wikipedia.org/wiki?curid=2641243" title="Szkoła Prawnicza Yale">
Szkoła Prawnicza Yale



</doc>
<doc id="2641247" url="https://pl.wikipedia.org/wiki?curid=2641247" title="Katastrofa lotu pokazowego Suchoj SuperJet 100">
Katastrofa lotu pokazowego Suchoj SuperJet 100



</doc>
<doc id="2641249" url="https://pl.wikipedia.org/wiki?curid=2641249" title="Marek Ambroży">
Marek Ambroży

Marek Ambroży (ur. 12 czerwca 1951, zm. 8 czerwca 2012) – polski biblista, filozof religii, patrolog i teolog starokatolicki, profesor nadzwyczajny Chrześcijańskiej Akademii Teologicznej w Warszawie, wieloletni prodziekan do spraw studenckich Wydziału Teologicznego Chrześcijańskiej Akademii Teologicznej w Warszawie, prorektor elekt ChAT.
Życiorys.
W 1977 ukończył studia teologiczne w ChAT, a w 1980 studia podyplomowe w zakresie filozofii na Uniwersytecie Warszawskim. W 1998 uzyskał w ChAT stopień naukowy doktora na podstawie rozprawy pt. "Eklezjologia w badaniach teologów starokatolickich".
Od 2004 piastował obowiązki kierownika Katedry Historii Kościoła, a następnie był kierownikiem Katedry Filozofii i Socjologii na tejże uczelni, profesor nadzwyczajny ChAT. 10 maja 2012 został wybrany na prorektora ChAT. Objęcie tej funkcji uniemożliwiła śmierć. 
Pełnił szereg funkcji w organach Kościoła Polskokatolickiego w RP. 
Był także wykładowcą Prawosławnego Seminarium Duchownego w Warszawie, gdzie prowadził lektorat języka łacińskiego, a także wykładał historię filozofii.
Brał udział w przygotowaniu ekumenicznego przekładu Biblii. Był autorem tłumaczenia Księgi Hioba.

</doc>
<doc id="2641251" url="https://pl.wikipedia.org/wiki?curid=2641251" title="Jacqueline Fernandez">
Jacqueline Fernandez

Jacqueline Fernandez (ur. 2 czerwca 1985 w Kolombo, Sri Lanka) – aktorka, Beauty Queen z 2006, oraz Miss Sri Lanka z 2006.
Występuje w produkcjach bollywoodzkich.

</doc>
<doc id="2641252" url="https://pl.wikipedia.org/wiki?curid=2641252" title="Daniel Jimenez">
Daniel Jimenez

Daniel Jimenez (ur. 14 kwietnia 1988) – belizeński piłkarz występujący na pozycji napastnika, obecnie zawodnik Belize Defence Force.
Kariera klubowa.
Jimenez rozpoczynał karierę piłkarską w zespole Belize Defence Force FC. Już w swoim debiutanckim sezonie 2010/2011 wywalczył ze swoim zespołem mistrzostwo kraju.
Kariera reprezentacyjna.
W seniorskiej reprezentacji Belize Jimenez zadebiutował 26 marca 2008 w zremisowanym 1:1 spotkaniu z Saint Kitts i Nevis w ramach eliminacji do Mistrzostw Świata 2010. Ostatecznie jego zespół nie zdołał się zakwalifikować na mundial. Premierowego gola w kadrze narodowej strzelił 18 stycznia 2011 w rozgrywkach Copa Centroamericana, w zremisowanej 1:1 konfrontacji z Nikaraguą. Wziął także udział w eliminacjach do Mistrzostw Świata 2014, podczas których wpisał się na listę strzelców w wygranym 3:1 meczu z Montserratem, jednak Belizeńczycy ponownie nie zakwalifikowali się na światowy czempionat.

</doc>
<doc id="2641253" url="https://pl.wikipedia.org/wiki?curid=2641253" title="Jan Colombini">
Jan Colombini

Giovanni Colombini (ur. w 1304 w Sienie; zm. 31 lipca 1367 w Acquapendente) – włoski Błogosławiony Kościoła katolickiego, założyciel zgromadzenia jezuatów.
Życiorys.
Pochodził z bogatej rodziny. Jego żoną była Monna Biagi, z którą miał syna i córkę. Założył szpital, gdy zmarł jego syn, a córka została zakonnicą. Założył zgromadzenie jezuackie. Zmarł 31 lipca 1367 roku w opinii świętości.
Został beatyfikowany przez papieża Grzegorza XIII w 1580 roku, a jego wspomnienie obchodzone jest w rocznicę jego śmierci w dniu 31 lipca.

</doc>
<doc id="2641254" url="https://pl.wikipedia.org/wiki?curid=2641254" title="Paulin Święcicki">
Paulin Święcicki

Paulin Święcicki (ukr. Павлин Свєнціцький, ur. 1841 we wsi Warszyca (obecnie włączona do miasta Kalinowka), zm. 1876) – polsko-ukraiński pisarz, dziennikarz, dramaturg i tłumacz, piszący pod pseudonimami P. Stachurski, Pawło Swij, D. Łozowskyj i Zorian.
Pochodził z rodziny szlacheckiej. Uczył się w liceum w Kamieńcu Podolskim oraz na Uniwersytecie Kijowskim. Uczestniczył w Powstaniu Styczniowym, po jego upadku schronił się w Galicji, zamieszkał we Lwowie i został aktorem, potem nauczycielem w gimnazjum ukraińskim i dziennikarzem. Zajmował się twórczością Tarasa Szewczenki, rozpowszechniał jego poezje wśród ludności ukraińskiej.
Był założycielem (1864) i naczelnym redaktorem polsko-ukraińskiego miesięcznika „Sioło” (ukr. Село) z podtytułem „Pismo zbiorowe, poświęcone rzeczom ludowym ukraińsko-ruskim”. Czasopismo ukazywało się w latach 1864–1867. Według Iwana Franki Święcicki był autorem terminu „ukraińsko-ruski” (ukr. українсько-руський). Ogłosił rozprawę „Wiek XIX w dziejach literatury ukraińskiej” (1871).
Święcicki pisał po ukraińsku bajki i sztuki teatralne. Przetłumaczył na język ukraiński „Hamleta” Szekspira i „Cyganów” Józefa Korzeniowskiego. Napisał powieść „Kołyś buło” (Kiedyś było, ukr. Колись було).
Pisał też powieści i opowiadania w języku polskim: „Przed laty”, „Trójka”, „Opowieści stepowe”, a także „Odmiana zaimków”, (1871), „Mowa ludzka, jej układ pierwotny i budowa” (1873), „Wycieczka do Pienin” (1869).
Tłumaczył na język polski wiersze Tarasa Szewczenki oraz Jurija Fedkowycza. Przeciwstawiał się rusyfikacji kultury ukraińskiej.

</doc>
<doc id="2641255" url="https://pl.wikipedia.org/wiki?curid=2641255" title="Luis Mendez (1990–2013)">
Luis Mendez (1990–2013)

Luis Javier Méndez (ur. 12 grudnia 1990, zm. 23 lipca 2013 w Nahuali) – belizeński piłkarz występujący na pozycji obrońcy.
Zginął tragicznie w wieku 22 lat w wypadku samochodowym w Gwatemali, kiedy wracał do rodzinnego Benque Viejo z odwiedzin u swojej narzeczonej studiującej w mieście Gwatemala.
Kariera klubowa.
Méndez rozpoczynał piłkarską karierę w zespole Hankook Verdes FC z siedzibą Benque Viejo. W wiosennym sezonie 2009 wywalczył z nim tytuł wicemistrza Belize, zaś w połowie 2010 roku został zawodnikiem drużyny Belize Defence Force FC z miasta Belize City. Tam z kolei podczas rozgrywek 2010/2011 w roli podstawowego zawodnika zdobył jedyny w swojej karierze tytuł mistrza kraju.
Kariera reprezentacyjna.
W 2010 Méndez znalazł się w ogłoszonym przez szkoleniowca Renana Couoha składzie reprezentacji Belize U-23 na Igrzyska Ameryki Środkowej i Karaibów. Miał wówczas zapewnione miejsce w wyjściowej jedenastce i wystąpił w dwóch meczach rundy kwalifikacyjnej od pierwszej do ostatniej minuty. Jego ekipa zdołała się zakwalifikować do właściwego turnieju piłkarskiego, który ostatecznie nie odbył się jednak z powodu sprzeciwu CONCACAF.
W 2011 roku Méndez został powołany przez honduraskiego selekcjonera José de la Paza Herrerę na turniej Copa Centroamericana. Właśnie w tych rozgrywkach, 14 stycznia w meczu fazy grupowej z Panamą, zadebiutował w seniorskiej reprezentacji Belize. Ogółem podczas tego turnieju wystąpił we wszystkich trzech spotkaniach, a jego kadra, nie odnosząc żadnego zwycięstwa, odpadła już w fazie grupowej. Wziął także udział w eliminacjach do Mistrzostw Świata 2014, w ramach których rozegrał sześć meczów, zdobył też jedynego gola w reprezentacji – 17 lipca 2011 w wygranej 3:1 konfrontacji z Montserratem. Ostatecznie Belizeńczycy nie zdołali jednak zakwalifikować się na mundial. Swój bilans reprezentacyjny zamknął na dziewięciu rozegranych spotkaniach.

</doc>
<doc id="2641256" url="https://pl.wikipedia.org/wiki?curid=2641256" title="Isabel Ferrer Sabria">
Isabel Ferrer Sabria

Isabel Ferrer Sabria (ur. 15 listopada 1852 w Vilanova i la Geltrú; zm. 20 listopada 1936 w Paternie) – hiszpańska Błogosławiona Kościoła katolickiego.
Życiorys.
Urodziła się w bardzo religijnej rodzinie. Założyła instytut zakonny Sióstr Nauki Chrześcijańskiej w dniu 26 listopada 1880 roku. Została zastrzelona 20 listopada 1936 roku w czasie wojny domowej w Hiszpanii.
Beatyfikował ją papież Jan Paweł II w dniu 1 października 1995 roku.

</doc>
<doc id="2641258" url="https://pl.wikipedia.org/wiki?curid=2641258" title="Atena (film)">
Atena (film)

Atena (ang. "Athena") – amerykański film muzyczny z 1954 roku.
Treść.
Prawnik Adam zakochuje się w dziewczynie o imieniu Athena. Okazuje się, że zarówno jego wybranka jak i cała jej rodzina są bardzo ekscentryczni. Wszystkie jej siostry noszą imiona nawiązujące do mitologii greckiej. Oprócz tego są fanami sportu i zdrowego odżywiania. Adama czeka niełatwe zadanie dorównania swojej wysportowanej wybrance.

</doc>
<doc id="2641259" url="https://pl.wikipedia.org/wiki?curid=2641259" title="Athena (film)">
Athena (film)



</doc>
<doc id="2641260" url="https://pl.wikipedia.org/wiki?curid=2641260" title="Dermot O’Hurley">
Dermot O’Hurley

Dermot O’Hurley (ur. ok. 1530 w Emly, zm. 20 czerwca 1584 w Dublinie) – Błogosławiony Kościoła katolickiego, arcybiskup Cashel, irlandzki męczennik.
Życiorys.
Urodził się w zamku Lickadoon ok. 1530 roku. Jego ojcem był Wilhelm O’Hurley. W ok. 1570 roku wyjechał do Rzymu, a w 1581 roku został mianowany arcybiskupem Cashel przez papieża Grzegorza XIII. W dniu 8 października 1583 roku został uwięziony w Dublinie. Po aresztowaniu prawdopodobnie był członkiem rzymskiej inkwizycji. Niektórzy historycy sugerują, że kontynuował swoją pracę jako profesor prawa kanonicznego. W dniu 20 czerwca 1584 roku został stracony przez powieszenie.
Został beatyfikowany przez papieża Jana Pawła II w dniu 27 września 1992 roku w grupie 17 męczenników irlandzkich.

</doc>
<doc id="2641263" url="https://pl.wikipedia.org/wiki?curid=2641263" title="Kazimierz Jeżewski">
Kazimierz Jeżewski

Kazimierz Antoni Jeżewski (ur. 1 marca 1877 w Ciernie, zm. 15 marca 1948 w Warszawie) – polski pedagog i działacz oświatowy, twórca i ideolog Gniazd Sierocych i Wiosek Kościuszkowskich.
Życiorys.
Pochodził z rodziny wielodzietnej, jego ojciec Aleksander Jeżewski był ziemianinem i powstańcem styczniowym, miał sześciu braci i dwie siostry. W wieku 16 lat wstąpił do Seminarium Duchownego w Sandomierzu, którego nie ukończył. Po wystąpieniu z seminarium wyjechał do Warszawy i tam ukończył gimnazjum.
W Warszawie ukończył studia ekonomiczne. W 1900 roku ożenił się z Alicją Mayer, która wydała na świat ich syna Tadeusza. Żona Jeżewskiego zmarła po trzech latach małżeństwa, co było przyczynkiem do dużej traumy dla przyszłego pedagoga. Po śmierci żony pozostawił syna na wychowanie siostrze i wyjechał studiować do Danii i Szwajcarii. Do kraju wrócił po wybuchu rewolucji 1905 roku, włączając się w prace Komitetu Sienkiewiczowskiego, który miał na celu ratowanie od głodu i zimna dzieci „robotniczej Warszawy”.
Po przekształceniu Komitetu Sienkiewiczowskiego na Towarzystwo Opieki nad Dziećmi, Jeżewski piastował w nim stanowisko sekretarza, a następnie wiceprezesa. W tym okresie dzięki jego staraniom powstał prototyp Rodzinnego Domu Dziecka, gdzie pod opieką przybranej matki wychowywało się kilkoro sierot. W 1906 roku wyjechał dokończyć przerwane studia. Jeżewski był pomysłodawcą powołania Krajowego Biura Opieki nad Dziećmi. Spotkawszy się z dużą niechęcią i niezrozumieniem elit rządzących, samodzielnie powołał do życia w 1908 roku Towarzystwo Gniazd Sierocych. Wsparcia moralnego udzielili mu w tym okresie pisarze Maria Konopnicka, Henryk Sienkiewicz i Eliza Orzeszkowa.
Pierwsze Gniazdo powstało w Stanisławczyku koło Przemyśla i przez 2 lata Jeżewski sam nim kierował. Gniazdo w rozumieniu Jeżewskiego miało stanowić właściwe środowisko zastępczo-rodzinne, zapewniając odpowiednie warunki dla wszechstronnego rozwoju dziecka i prowadzić do wychowania poprzez pracę dzieci osieroconych w wieku od 2-10 lat aż do ich usamodzielnienia. Do roku 1914 powstało osiem takich placówek. Jako dyrektor Towarzystwa Gniazd Sierocych zajmował się pracą programową i wizytacją Gniazd w całym kraju.
Po I wojnie światowej, gdy zaczęło przybywać dzieci osieroconych wskutek chorób i działań wojennych, Jeżewski opracował koncepcję Wioski Sierocej jako zgrupowania kilku Gniazd. Każda wioska miała mieć własny samorząd i różne szkoły. Z inicjatywy Jeżewskiego pierwsza taka wioska powstała w 1929 roku dla uczczenia 100 rocznicy śmierci Tadeusza Kościuszki, a także zostało w tym samym roku założone Towarzystwo Wiosek Kościuszkowskich. W kolejnych latach dzięki przychylności władz Jeżewski sukcesywnie mógł rozwijać i kontynuować swoją działalność. Uczniowie, którzy opuszczali Wioski mieli zapewnione wykształcenie, zawód i drobne oszczędności z Funduszu Kształcenia Zawodowego lub Funduszu Posagowego, które funkcjonowały w Wioskach, a sami absolwenci Wiosek należeli do Związku Gnieździaków, który później przekształcono w Związek Pracowników Społecznych.
W czasie II wojny światowej Jeżewski dalej był zaangażowany w pomoc sierotom oraz w działalność konspiracyjną. Po zakończeniu wojny powrócił do Warszawy, gdzie reaktywował Towarzystwo Wiosek Kościuszkowskich, zamienione w 1947 roku w Towarzystwo Gniazd Sierocych i Wiosek Kościuszkowskich. Ówczesny rząd poparł jego działania, gdyż dzieci osieroconych wskutek działań wojennych było bardzo wiele, niestety niedługo później Jeżewski uległ atakowi częściowego paraliżu. Towarzystwo działało do 1949 roku. Na jego bazie, w 1957 roku, powołano działające w strukturach Towarzystwa Przyjaciół Dzieci - Koło TPD Przyjaciół Dzieci im. K. Jeżewskiego. Idea Kazimierza Jeżewskiego jest realizowana przez rodzinne domy dziecka.
Kazimierz Jeżewski zmarł 15 marca 1948 roku. Został pochowany na Starych Powązkach w Warszawie (kwatera J-6-1). 
Upamiętnienie.
Jego imię nosi Szkoła Podstawowa Nr 110 w Warszawie przy ul. Bohaterów na terenie obecnej dzielnicy Białołęka oraz Szkoła Podstawowa nr 140 w Warszawie przy ul. Wilgi na terenie dzielnicy Wawer. Od 1977 na terenie dzielnicy Ursynów znajduje się ulica jego imienia.
Dzieła.
Ideę systemu wychowania przedstawił w pracy „Wioski sieroce – program działania Towarzystwa Wiosek Kościuszkowskich”.

</doc>
<doc id="2641264" url="https://pl.wikipedia.org/wiki?curid=2641264" title="Bodyguard (film 1948)">
Bodyguard (film 1948)

Bodyguard – amerykański czarno-biały film kryminalny 1948 roku.
Fabuła.
Były policjant Michael Carter, zwolniony ze służby za niesubordynację, podejmuje pracę jako ochroniarz właścicielki zakładu mięsnego Gene Dysen. Trafia na ślad niejasnych okoliczności śmierci inspektora mięsnego w zakładzie. Wkrótce zostaje zamordowany jego były przełożony z wydziału zabójstw, z którym Mike był skłócony, i przez którego stracił pracę. Podejrzenie pada od razu na niego. 

</doc>
<doc id="2641267" url="https://pl.wikipedia.org/wiki?curid=2641267" title="Zapomniana przeszłość">
Zapomniana przeszłość

Zapomniana przeszłość – amerykański czarno-biały dramat obyczajowy 1951 roku. Film jest adaptacją powieści Polan Banks pt. "Carriage Entrance".
Fabuła.
Barbara Beaurevel wraz z ciotką i kuzynem mieszka w Nowym Orleanie. Zakochuje się w zamożnym doktorze Marku Lucasie i bardzo chciałaby zostać jego żoną, ale uniemożliwia to jej niski status społeczny. Wkrótce Barbara dostaje spadek po babci i decyduje się walczyć o ukochanego.

</doc>
<doc id="2641268" url="https://pl.wikipedia.org/wiki?curid=2641268" title="4Q162">
4Q162

4Q162 oznaczony również 4QpIsab – rękopis spisany na pergaminie zawierający komentarz biblijnej Księgi Izajasza. Rękopis ten został znaleziony w grocie 4 w Kumran, należy więc do zwojów znad Morza Martwego. Paleograficznie jest datowany na okres herodiański.
Rękopis ten jest komentarzem (hebr. "peszarim" פשר, interpretacje, komentarze) do Księgi Izajasza rozdz. 5. Nie zachował się komentarz do niewystępującego w innych komentarzach całego fragmentu Izajasza 5:1-7, lecz tylko do Izajasza 5:5b-6a (kolumna I). Zachował się również komentarz do Izajasza 5:11-14,24c-25 (kolumna II) oraz 5:29b-30 (kolumna III). Podobnie jak inne komentarze Księgi Izajasza 4Q162 cytuje najpierw fragment Księgi, a następnie objaśnia tekst w odniesieniu do społeczności z Qumran.
Rękopis ten jest jednym z pięciu komentarzy Księgi Izajasza znalezionych w grocie 4 ("4Q161"-"165") oraz jednym z sześciu znalezionych w Qumran ("3Q4").

</doc>
<doc id="2641269" url="https://pl.wikipedia.org/wiki?curid=2641269" title="Jakub Michalczuk">
Jakub Michalczuk

Jakub Michalczuk (ur. 28 kwietnia 1979 w Wiśle) – skoczek narciarski, polski trener narciarstwa, były fizjoterapeuta Adama Małysza w roku 2003, w latach 2007-2012 trener polskiej kadry w kombinacji norweskiej, od 2012 roku asystent trenera Jána Klimko.
Uczęszczał do szkoły podstawowej nr 28 w Wodzisławiu Śląskim o profilu sportowym koszykówki. Był kapitanem koszykarskiej drużyny Odry Wodzisław w latach 1990-1994. W latach 1995-1998 jako zawodnik kombinacji norweskiej uczęszczał do szkoły Mistrzostwa Sportowego w Zakopanem. W 1999-2000 zdobył tytuł Technika Fizjoterapii. 2001-2002 Licencjat Fizjoterapii na AWF Katowice i w 2003-2004 Magister Fizjoterapii na AWF Kraków. W trakcie nauki uzyskał uprawnienia instruktorskie w narciarstwie alpejskim i trenera klasy I w narciarstwie klasycznym.
W 2003 roku został fizjoterapeutą w kadrze polskich skoczków narciarskich. Początkowo w jako fizjoterapeuta Adama Małysza a następnie w Kadrze B skoków narciarskich prowadzonej przez Stefana Horngachera. Funkcję tę sprawował do 2007 roku. W 2007 roku został powołany przez Polski Związek Narciarski na stanowisko głównego szkoleniowca reprezentacji Polski w kombinacji norweskiej i funkcję tę pełnił w kolejnych czterech sezonach. W 2012 roku nowym trenerem kadry kombinatorów został Ján Klimko, a Michalczuka wybrano jego asystentem.
Obecnie sprawuje funkcję dyrektora administracyjnego w Polskim Związku Narciarskim. Jest członkiem Komisji Sportu Młodzieżowego w PKOL i członkiem Komisji FIS w kombinacji norweskiej.

</doc>
<doc id="2641270" url="https://pl.wikipedia.org/wiki?curid=2641270" title="Teresa (ujednoznacznienie)">
Teresa (ujednoznacznienie)



</doc>
<doc id="2641273" url="https://pl.wikipedia.org/wiki?curid=2641273" title="Szczepanowski">
Szczepanowski



</doc>
<doc id="2641274" url="https://pl.wikipedia.org/wiki?curid=2641274" title="Szczepanowska">
Szczepanowska



</doc>
<doc id="2641276" url="https://pl.wikipedia.org/wiki?curid=2641276" title="Teresa (telenowela)">
Teresa (telenowela)

Teresa – meksykańska telenowela Televisy wyemitowana w latach 2010-2011. W roli tytułowej Angelique Boyer. Adaptacja telenoweli o tej samej nazwie z 1989 roku.
Wersja polska.
W Polsce serial był emitowany na TVN7. Ostatni 152. odcinek wyemitowano 9 października 2012. Od 17 kwietnia 2015 serial był emitowany na TVN Fabuła. Telenowela była dostępna w całości także na platformie Player.pl. Opracowaniem wersji polskiej zajęła się telewizja TVN. Autorem tekstu był Michał Marrodan. Lektorem serialu był Paweł Straszewski.

</doc>
<doc id="2641278" url="https://pl.wikipedia.org/wiki?curid=2641278" title="Kaiserbründl">
Kaiserbründl



</doc>
<doc id="2641279" url="https://pl.wikipedia.org/wiki?curid=2641279" title="Kaiserbrundl">
Kaiserbrundl



</doc>
<doc id="2641283" url="https://pl.wikipedia.org/wiki?curid=2641283" title="Nowhere (album)">
Nowhere (album)

Nowhere – debiutancki album zespołu shoegaze’owego Ride, wydany 15 października 1990 roku przez Creation Records.
Płyta znalazła się na liście 1001 Albums You Must Hear Before You Die (1001 albumów, które musisz usłyszeć przed śmiercią). Pitchfork Media umieścił płytę na 74. miejscu najlepszych albumów lat 90.
Lista utworów.
Teksty i muzyka napisane przez Ride.

</doc>
<doc id="2641284" url="https://pl.wikipedia.org/wiki?curid=2641284" title="Nowhere (album Ride)">
Nowhere (album Ride)



</doc>
<doc id="2641287" url="https://pl.wikipedia.org/wiki?curid=2641287" title="Cerkiew Kazańskiej Ikony Matki Bożej w Czarnej Wielkiej">
Cerkiew Kazańskiej Ikony Matki Bożej w Czarnej Wielkiej

Cerkiew pod wezwaniem Kazańskiej Ikony Matki Bożej – prawosławna cerkiew cmentarna w Czarnej Wielkiej. Należy do parafii św. Mikołaja w Grodzisku, w dekanacie Siemiatycze diecezji warszawsko-bielskiej Polskiego Autokefalicznego Kościoła Prawosławnego.
Świątynia została zbudowana w latach 1868–1869 z inicjatywy Franciszka Kudry; konsekrowana 2 lutego 1869.
Cerkiew drewniana, o konstrukcji zrębowej, wzniesiona na planie ośmioboku, orientowana, jednonawowa, zamknięta trójbocznie. Od frontu kruchta. Nad wejściem dwuspadowy daszek. Nad kruchtą blaszany dach z sześcioramiennym krzyżem. Nad nawą jednokalenicowy, blaszany dach z wieżyczką zwieńczoną cebulastym hełmem. Wewnątrz XIX-wieczny ikonostas. Obok cerkwi dzwonnica z 1870 – zbudowana na planie kwadratu, drewniana, o konstrukcji słupowo-ramowej, z blaszanym dachem namiotowym zwieńczonym kopułką z krzyżem.
Cerkiew remontowano w 1960 i 1982. W 1997 odnowiono wnętrze świątyni. Po zakończeniu kolejnego remontu (2. dekada XXI w.), cerkiew została poświęcona 4 listopada 2015 (w uroczystość patronalną) przez metropolitę Sawę.
Główne uroczystości obchodzone są: 7 sierpnia (według starego stylu 25 lipca) i 4 listopada (według starego stylu 22 października).
Cerkiew wpisano do rejestru zabytków 25 listopada 1966 pod nr 297.

</doc>
<doc id="2641291" url="https://pl.wikipedia.org/wiki?curid=2641291" title="Rodzimy się z umarłymi">
Rodzimy się z umarłymi

Rodzimy się z umarłymi (tytuł oryg. "Born with the Dead") – zbiór opowiadań fantastyczno-naukowych amerykańskiego pisarza Roberta Silverberga. Zbiór ukazał się w USA w 1971 roku, a w Polsce w 1993.

</doc>
<doc id="2641292" url="https://pl.wikipedia.org/wiki?curid=2641292" title="Józef Brzeziński (kasztelan)">
Józef Brzeziński (kasztelan)

Józef Brzeziński herbu Doliwa (zm. w 1783 roku) – kasztelan kruszwicki w latach 1779-1782, kasztelan kowalski w latach 1778-1779, starosta inowrocławski w latach 1770-1782, chorąży inowrocławski w latach 1757-1770, chorąży brzeski w 1757 roku, sędzia ziemski inowrocławski w 1757 roku, konsyliarz województw kujawskich w konfederacji radomskiej w 1767 roku.
Poseł na Sejm 1776 roku z województwa brzeskokujawskiego.
Był kawalerem Orderu Świętego Stanisława.

</doc>
<doc id="2641299" url="https://pl.wikipedia.org/wiki?curid=2641299" title="Újezdec (kraj zliński)">
Újezdec (kraj zliński)

Újezdec – gmina w Czechach, w powiecie Uherské Hradiště, w kraju zlińskim. Według
danych z dnia 1 stycznia 2012 liczyła 232 mieszkańców.
Zobacz też:

</doc>
<doc id="2641302" url="https://pl.wikipedia.org/wiki?curid=2641302" title="Újezdec">
Újezdec

Gminy w Czechach:
Zobacz też:

</doc>
<doc id="2641303" url="https://pl.wikipedia.org/wiki?curid=2641303" title="W dół do ziemi">
W dół do ziemi

W dół, do ziemi (org. "Downward to the Earth") – powieść fantastyczno-naukowa amerykańskiego pisarza Roberta Silverberga z 1970 roku. Powieść znana jest też w Polsce pod alternatywnym tytułem "W dół ku ziemi".
Treść.
Kosmonauta Gundersen po latach wraca on na planetę Belzegor, na której był niegdyś zarządcą. Obecnie jest ona we władaniu dwóch rodzimych ras: słoniopodobnych nildorów oraz człekokształtnych sulidorów. Podróż została spowodowana dręczącymi naszego bohatera wspomnieniami. Postanawia wziąć udział w miejscowym rytuale religijnym. Żaden człowiek nie wie, na czym on polega, ale Gundersen czuje wewnętrzną potrzebę jego wypełnienia. Wyrusza w podróż po planecie. Porównuje ludzką cywilizację z kulturą miejscowych ras. Pod względem technologicznym jest prymitywna, ale jej prawdziwą wartość stanowi bogactwo przeżyć duchowych, doznań religijnych, filozofii. 

</doc>
<doc id="2641304" url="https://pl.wikipedia.org/wiki?curid=2641304" title="Vápenice">
Vápenice

Vápenice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 197 mieszkańców.

</doc>
<doc id="2641306" url="https://pl.wikipedia.org/wiki?curid=2641306" title="Vážany (kraj zliński)">
Vážany (kraj zliński)

Vážany – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 430 mieszkańców.
Zobacz też:

</doc>
<doc id="2641309" url="https://pl.wikipedia.org/wiki?curid=2641309" title="Vážany">
Vážany

Gminy w Czechach:

</doc>
<doc id="2641311" url="https://pl.wikipedia.org/wiki?curid=2641311" title="Adrian (Starina)">
Adrian (Starina)



</doc>
<doc id="2641313" url="https://pl.wikipedia.org/wiki?curid=2641313" title="Mieczysław Guranowski">
Mieczysław Guranowski

Mieczysław Jan Guranowski (ur. 11 marca 1883 w Warszawie, zm. 10 października 1952 tamże) – polski pisarz okresu Młodej Polski i dwudziestolecia międzywojennego, dziennikarz.
Życiorys.
Urodził się 11 marca 1883 w Warszawie, w rodzinie Juliana (1860–1922), agenta handlowego, matka pochodziła z kupieckiej rodziny Goldbergów. Ukończył V Gimnazjum w Warszawie. W latach 1904–1906 mieszkał w Łodzi i przez cały ten okres współpracował z „Gońcem Łódzkim”, gdzie zamieszczał m.in. recenzje teatralne. Od 1906 (od momentu założenia pisma) był redaktorem „Gońca Częstochowskiego” Franciszka Dionizego Wilkoszewskiego. W 1916 objął wraz z ks. prałatem Hipolitem Skimborowiczem zarząd drukarni d. okręgu naukowego warszawskiego, później w latach 1917–1939 był dyrektorem Drukarni Państwowej w Warszawie. 
Był autorem wielu opowiadań, utworów poetyckich i felietonów. Działalność literacką rozpoczął od r. 1900, w r. 1902 wystawił jednoaktówkę „Pierwsza łza”, pracę pt. „Ojcowizna” odznaczoną na konkursie „Gazety świątecznej” (1901), za jednoaktówkę „Pazik” na konkursie „Wędrowca” (1904). w r. 1907 wystawił baśń dramat. „Tomko rozbójnik, w r. 1915 szkic dramat. „Imieniny aktorki”. Wydał nadto szereg powieści i nowel („Za kulisami”, „Prowincja” 1914, „Padyszach” 1919, „Sirat” 1928), zbiorów nowel („Modelka” 1913, „Ofiara krwi”, „Nina”, „Kobiety biblijne”, utwory dramatyczne („Bój o słońce” 1916, „Madonna z Mantui” 1923). Wydał również tomik poezji „Morze cudowne morze”.
Z autorem polemizowała m.in. Zofia Starowieyska-Morstinowa na łamach Przeglądu Powszechnego. Tadeusz Boy-Żeleński doceniał utwory Guranowskiego w „Ku czemu Polska idzie...”.
Od 26 czerwca 1904 był mężem Kazimiery z Rotterów (1885–1958), z którą miał dwóch synów: Zbigniewa (1905–1968) i Lecha (1920–1960).
Zmarł 10 października 1952 w Warszawie. Pochowany na cmentarzu Powązkowskim (kwatera Y-3-11).

</doc>
<doc id="2641314" url="https://pl.wikipedia.org/wiki?curid=2641314" title="Wieża światła">
Wieża światła

Wieża światła (org. "Tower of Glass") – powieść fantastyczno-naukowa amerykańskiego pisarza Roberta Silverberga z 1970 roku. 
Treść.
Someon Krug jest genialnym wynalazcą, który stworzył rasę androidów, wyglądających jak ludzie i służących im we wszystkich pracach. Wynalazca marzy o tym, by nawiązać kontakt z innymi istotami rozumnymi we wszechświecie. W tym celu buduje gigantyczną wieżę światła, która ma być przekaźnikiem jego gwiezdnego posłania. Nie zdaje sobie jednak sprawy, że stworzone przez niego androidy marzą o tym, by przestać być niewolnikami i stać się równi ludziom. Tworzą one własną religię, w której bogiem jest Someon Krug. Androidy wierzą, że pewnego dnia ich stwórca i bóg przywróci im wolność. Kiedy Krug dowiaduje się o tym, jest zdumiony, bowiem uważał ich dotąd za bezmyślne maszyny, których nigdy nie zamierzał czynić równymi ludziom. Kiedy bez ogródek im to oświadcza, wybucha bunt.

</doc>
<doc id="2641324" url="https://pl.wikipedia.org/wiki?curid=2641324" title="Giovanni Lanfranco">
Giovanni Lanfranco

Giovanni Lanfranco, zw. także Giovanni di Stefano (ur. 26 stycznia 1582 w Terenzo k. Parmy, zm. 30 listopada 1647 w Rzymie) – włoski malarz i rysownik okresu baroku.
Był uczniem Agostina Carracciego i Guida Reniego. Działał w Rzymie, Neapolu (1634-46), Parmie i Bolonii. Zasłynął jako twórca momumentalnych iluzjonistycznych malowideł sklepiennych i kopułowych (m.in. w kościołach Sant'Andrea della Valle w Rzymie i San Martino w Neapolu) oraz obrazów ołtarzowych. Malował też sceny mitologiczne i historyczne. Współpracował z Annibale Carraccim przy dekoracji Palazzo Farnese w Rzymie. Tworzył pod wpływem Caravaggia, Paola Veronesego i Correggia. Jego malarstwo cechują silne efekty światłocieniowe oraz dramatyczne napięcie akcji.
Wywarł wpływ na takich malarzy, jak Anastasio Fontebuoni (1571–1626), Francesco Cozza (1605-1682), Giacinto Brandi (1621-1691) oraz Simon Vouet i François Perrier (1590-1650).

</doc>
<doc id="2641329" url="https://pl.wikipedia.org/wiki?curid=2641329" title="Kraków Lacrosse Kings">
Kraków Lacrosse Kings

Kraków Lacrosse Kings – krakowski klub sportowy, jedna z sekcji Stowarzyszenia Na Rzecz Rozwoju Sportów Amerykańskich.
Historia.
Historia dyscypliny w Krakowie sięga roku 2009, kiedy to Piotr Kuźniar (późniejszy prezes Polskiej Federacji Lacrosse) podczas pobytu w Stanach Zjednoczonych zafascynował się nieznaną mu wcześniej dyscypliną sportową – lacrossem. Po swoim powrocie zdecydował się zaszczepić ten sport w środowisku krakowskim. Dzięki znajomościom zza Oceanu sprowadził podstawowy sprzęt niezbędny do gry w lacrosse. Pozyskał również pierwszych potencjalnych zawodników, młodych ludzi zainteresowanych uprawianiem ciekawej, szybkiej i widowiskowej dyscypliny sportowej. Po kilku miesiącach wytężonych treningów powstała drużyna, która już mogła wziąć udział w oficjalnych polskich rozgrywkach ligowych. W sezonie 2010/2011 Krakowianie grali jako Kraków Knights, zajęli 4. miejsce. Po reformach, które klub przeszedł po zakończeniu rozgrywek, zdecydowano o uniezależnieniu się od klubu Knights. Zmieniono nazwę na Kraków Dragons i wystartowano w sezonie 2011/2012, który ponownie przyniósł 4. lokatę w Polskiej Lidze Lacrosse’a. Sierpień 2013 roku przyniósł przełom: w Krakowie powstało Stowarzyszenie Na Rzecz Rozwoju Sportów Amerykańskich. Do współpracy w jego ramach została zaproszona również drużyna lacrosse, która od tego czasu występuje pod nazwą Kraków Lacrosse Kings. W marcu 2013 roku Piotr Kuźniar został wybrany na stanowisko Prezesa Polskiej Federacji Lacrosse’a.
Zawodnicy i zarząd.
Większość zawodników Kraków Lacrosse Kings stanowią studenci krakowskich uczelni. Rekrutacje do drużyny odbywają się cyklicznie, co kilka miesięcy. Trzon drużyny – a zarazem organ doradczy dla zarządu – stanowią najbardziej doświadczeni gracze, związani z krakowskim lacrossem od samego niemal jego początku.
W szeregach krakowskiej drużyny mieli okazję gościnnie występować i zdobywać cenne doświadczenie zawodnicy z polskich klubów Ravens Łódź, AZS Legion Katowice, Spartans Oświęcim, a także reprezentanci czeskiego LCC Pardubice.
Trenerem i przedstawicielem Drużyny w Stowarzyszeniu Na Rzecz Rozwoju Sportów Amerykańskich jest Piotr Cyrkowicz.
Rozgrywki.
Drużyna Kraków Lacrosse Kings bierze każdego roku udział w rozgrywkach Polskiej Ligi Lacrosse począwszy od sezonu 2010/2011, kiedy to zajęli 4. miejsce. Podobny wynik osiągnęli rok później, pomimo znacznie lepszej gry. Na przeszkodzie do lepszego rezultatu stanęły poważne problemy kadrowe pod koniec rozgrywek. 
Zawodnicy Kraków Lacrosse Kings biorą również udział w licznych turniejach rozgrywanych na europejskich arenach, m.in. w Dreźnie (Niemcy), w Kralikach oraz Pradze (Czechy), jak również w rozgrywkach Ligi Europejskiej.
Reprezentacja Polski.
Podczas przeprowadzonej w 2011 roku selekcji do Reprezentacji Polski pomocnik Łukasz „Złoty” Hujdus dostał się do pierwszego składu, zaś obrońca Marcin „Psycho” Szymanowicz do tzw. Kadry B. W maju 2013 roku odbyły się kolejne try-outy, podczas których podjęto decyzję, iż szeregi Reprezentacji zasilą Łukasz „Złoty” Hujdus oraz napastnik Piotr „Cyrek” Cyrkowicz.
W listopadzie 2013 dołączyli również: Dominik Wrona, Patryk Piękoś i Radosław Żelazny.

</doc>
<doc id="2641332" url="https://pl.wikipedia.org/wiki?curid=2641332" title="Rada Państwa (Rosja)">
Rada Państwa (Rosja)



</doc>
<doc id="2641339" url="https://pl.wikipedia.org/wiki?curid=2641339" title="Kodeks 0243">
Kodeks 0243

Codex Ruber (Gregory-Aland no. 0243) – grecki kodeks uncjalny Nowego Testamentu na pergaminie, paleograficznie datowany na X wiek. Rękopis przechowywany jest w Biblioteca Marciana (983 (II, 181)) w Wenecji. Pisany jest czerwonym atramentem.
Cytowany jest w krytycznych wydaniach Greckiego Nowego Testamentu.
Opis.
Do dnia dzisiejszego zachowało się 7 kart kodeksu (32,5 na 24 cm) z tekstem 1. Listu do Koryntian (13,42-16,24) i 2. Listu do Koryntian (1,1-13,13).
Tekst pisany jest w dwóch kolumnach na stronę, w 48 linijkach w kolumnie, pisany małą, elegancką semi-uncjałą, czerwonym atramentem.
Występuje błąd iota adscriptum oraz błąd N efelkystikon. ST-owe cytaty oznakowane zostały przy pomocy odwróconego comma (&gt;). Akcenty i przydechy stosowane są poprawnie.
Kształt liter kodeksu reprezentuje etap pośredni pomiędzy uncjałą a minuskułą.
Tekst.
Tekst kodeksu jest pokrewny dla rodziny tekstualnej związanej z minuskułem 1739. Kurt i Barbara Alandowie zbadali 41 miejsc rękopisu, ważnych z punktu widzenia krytyki tekstu i dali mu następujący profil tekstualny: 71 81/2 212 5s, co znaczy, że 7 razy wspiera tekst bizantyjski przeciwko „oryginalnemu”, 8 razy zgodny jest z tekstem bizantyjskim oraz oryginalnym, 21 razy wspiera tekst oryginalny przeciwko bizantyjskiemu, posiada 5 sobie właściwych wariantów tekstowych ("Sonderlesarten"). W oparciu o ten profil Alandowie zaklasyfikowali go do kategorii II, jakkolwiek z pewnym wahaniem.
Historia.
Aland datował kodeks na X wiek. W ten sam sposób datuje go obecnie INTF.
Niedługo po odkryciu kodeksu, wykazano, że należał do tego samego rękopisu co 0121b. W 27 wydaniu "Novum Testamentum Graece" Nestle-Alanda (NA27) 0121b włączony został do kodeksu 0243, a 0121a otrzymał siglum 0121.

</doc>
<doc id="2641340" url="https://pl.wikipedia.org/wiki?curid=2641340" title="Mariano Alonso Pérez">
Mariano Alonso Pérez

Mariano Alonso Pérez y Villagrosa - hiszpański malarz tworzący na przełomie XIX i XX wieku. 
Rozpoczął swoją artystyczną edukację na Akademii Sztuk Pięknych w Saragossie i kontynuował w Szkole Malarstwa, Rzeźby i Grawerstwa w Madrycie. Później przeniósł się do Rzymu, gdzie zaznajomił się z techniką akwareli. W 1889 r. przeniósł się do Paryża, gdzie mieszkał jego brat, kompozytor Luis Alonso. W Paryżu wykonał kilka bardzo modnych w tym okresie prac w stylu Ludwika XVI, których sprzedaż powoliła mu na dostanie życie. Od 1910 roku zaczął interesować się tematyką społeczną w malarstwie. W 1914 roku, co zbiegło się z początkiem I wojny światowej, zdecydował się na powrót do Hiszpanii, aby osiedlić się w Madrycie, mieście, w którym zmarł w 1930 roku.

</doc>
<doc id="2641347" url="https://pl.wikipedia.org/wiki?curid=2641347" title="Ignacy Kościelski">
Ignacy Kościelski

Ignacy Kościelski herbu Ogończyk (zm. w 1792 roku) – kasztelan bydgoski w latach 1769-1790, chorąży bydgoski w latach 1754-1769, cześnik inowrocławski w latach 1737-1754, konsyliarz województw kujawskich w konfederacji radomskiej w 1767 roku, starosta słoński.
Syn Stanisława (zm. 1744), kasztelana bydgoskiego i brzeskokujawskiego i Ludwiki Lipskiej.
Poślubił Agnieszkę Nieborską, córkę Michała, kasztelana płockiego. Z małżeństwa urodziło się 2 synów i córka. Ich syn Józef (1750–1831), kawaler Orderu Świętego Stanisława, poślubił córkę Józefa Rokitnickiego, marszałka konfederacji targowickiej.
Był elektorem Stanisława Augusta Poniatowskiego w 1764 roku z województwa inowrocławskiego. Członek konfederacji radomskiej w 1767 roku.
W 1791 roku odznaczony Orderem Orła Białego. W 1783 roku został kawalerem Orderu Świętego Stanisława.

</doc>
<doc id="2641348" url="https://pl.wikipedia.org/wiki?curid=2641348" title="Okręty podwodne typu Hayashio">
Okręty podwodne typu Hayashio

Okręty podwodne typu Hayashio – cztery okręty podwodne morskich sił samoobrony Japonii. Jednostki te były niewielkimi okrętami "hunter-killer" (zwalczania okrętów podwodnych) o bardzo dużej manewrowości podwodnej oraz dobrych warunkach życiowych załogi, jednakże ich małe rozmiary nie odpowiadały wymaganiom warunków służby operacyjnej na Pacyfiku. Wszystkie okręty typu "Hayashio" zostały wycofane ze służby w latach 1978-1979

</doc>
<doc id="2641349" url="https://pl.wikipedia.org/wiki?curid=2641349" title="Qiu Xiaolong">
Qiu Xiaolong

Qiu Xiaolong (; ur. 1953 w Szanghaju) − chiński pisarz i poeta tworzący w języku angielskim, autor powieści kryminalnych.
W swej ojczyźnie był wydawanym i nagradzanym poetą oraz krytykiem literackim. W 1988 wyjechał do Stanów Zjednoczonych w celu napisania książki o T.S. Eliocie. Rok później, po protestach na placu Tian’anmen zdecydował o pozostaniu na emigracji. W 2000 opublikował pierwszy kryminał z inspektorem Chenem, funkcjonariuszem szanghajskiej policji, jako głównym bohaterem. Rozgrywają się one w realiach pierwszej połowy lat 90., w momencie w którym Chiny zdecydowały o częściowym stworzeniu wolnego rynku, jednak wspominane są w nich wydarzenia z poprzednich dekad (masakra na placu Tian’anmen, rewolucja kulturalna). Książki z serii były tłumaczone na szereg języków, w tym polski. Qiu Xiaolong opublikował również zbiór wierszy "Lines Around China" (2003) oraz dwa tomy przekładów chińskiej poezji. Mieszka w Saint Louis.

</doc>
<doc id="2641352" url="https://pl.wikipedia.org/wiki?curid=2641352" title="Nicolás Alpériz">
Nicolás Alpériz

Nicolás Alpériz – (Nicolás Jiménez Caballero Alpériz) hiszpański malarz tworzący na przełomie XIX i XX wieku.
Studiował w Akademii Sztuk Pięknych w Sewilli, gdzie jego nauczycielami byli Eduardo Cano, Manuel Barrón y Carrillo i José Jiménez Aranda. Był ściśle związany z miastem Alcalá de Guadaira, gdzie mieszkał i tworzył. Zarówno Alcalá de Guadaira jak i Sewilla często pojawiały się na jego obrazach.

</doc>
<doc id="2641356" url="https://pl.wikipedia.org/wiki?curid=2641356" title="Moja niania jest wampirem">
Moja niania jest wampirem



</doc>
<doc id="2641357" url="https://pl.wikipedia.org/wiki?curid=2641357" title="Dubieński (herb szlachecki)">
Dubieński (herb szlachecki)

Dubieński − nazwisko kilku rosyjskich rodzin szlacheckich, oraz nazwa ich herbów własnych.
Opis herbu.
W polu błękitnym dąb złoty z trzema żołędziami, ośmioma liśćmi i korzeniami w takim samym kolorze.
W klejnocie nad hełmem w koronie samo godło, bez korzeni.
Labry herbowe błękitne, podbite złotem.
Herbowni.
Dubieński.
Historia rodu.
"Dubieńscy" to rodzina mająca polskie korzenie szlacheckie. Kilkoro z jej członków służyło na moskiewskim dworze umacniając przy tym pozycję rodziny oraz zapisując się tym samym w historii Rosji.

</doc>
<doc id="2641358" url="https://pl.wikipedia.org/wiki?curid=2641358" title="Kazimierz Lemnicki">
Kazimierz Lemnicki

Kazimierz Olejko-Lemnicki herbu własnego (ur. 26 lutego 1730 w Giełgudyszkach, zm. 20 marca 1830 w Krzewicy, powiat Biała Podlaska) – poseł województwa lubelskiego na Sejm Czteroletni w 1790 roku, kapitan artylerii litewskiej, członek Zgromadzenia Przyjaciół Konstytucji Rządowej, wójt ryczywolski od 1774 roku, starosta janowski.
Był elektorem Stanisława Augusta Poniatowskiego.
Legitymował się ze szlachectwa w Galicji Zachodniej w 1803 roku.

</doc>
<doc id="2641359" url="https://pl.wikipedia.org/wiki?curid=2641359" title="Okręty podwodne typu Oshio">
Okręty podwodne typu Oshio

Okręty podwodne typu Oshio – pięć dużych okrętów podwodnych morskich sił samoobrony Japonii, opartych na doświadczeniach z konstrukcji amerykańskich okrętów typu "Tang". Okręty te zostały także wyposażone do służby jako okręty-cele w działaniach przeciwpodwodnych. Jednostki "Oshio" otrzymały osiem wyrzutni torpedowych kalibru 533 mm (6 na dziobie i 2 na rufie), przy czym rufowe aparaty torpedowe zostały przystosowane do odpalania torped swobodnie (samodzielnie) wypływających. Wszystkie jednostki zostały skasowane w między 1981 a 1986 rokiem.

</doc>
<doc id="2641364" url="https://pl.wikipedia.org/wiki?curid=2641364" title="Irakli Dzaria">
Irakli Dzaria

Irakli Dzaria (ur. 1 grudnia 1988 w Poti) – gruziński piłkarz, grający w Dile Gori. Występuje na pozycji pomocnika. W reprezentacji Gruzji zadebiutował w 2012 roku. Do 1 grudnia 2013 roku rozegrał w niej 5 meczów, w których zdobył jedną bramkę

</doc>
<doc id="2641366" url="https://pl.wikipedia.org/wiki?curid=2641366" title="Olea europea">
Olea europea



</doc>
<doc id="2641370" url="https://pl.wikipedia.org/wiki?curid=2641370" title="Eduardo Cano">
Eduardo Cano

Eduardo Cano de la Peña – hiszpański malarz tworzący w XIX wieku.
Jego ojciec był głównym architektem miasta Sewilli, idąc w jego ślady Cano zaczął studiować architekturę. Przeniósł się na studia artystyczne w "Real Escuela de las Tres Nobles Artes" w Sewilli, a następnie doskonalił swoje umiejętności malarskie w Madrycie na Królewskiej Akademii Sztuk Pięknych św. Ferdynanda pod przewodnictwem artystów takich jak: Carlos Luis de Ribera y Fieve, José Madrazo i Federico Madrazo.
Udał się do Paryża, gdzie ukończył dwa ze swoich najsłynniejszych dzieł, "Krzysztof Kolumb w klasztorze La Rábida", płótno w stylu romantycznym, za które otrzymał I Medal na Krajowej Wystawie Sztuk Pięknych w 1856 (obecnie znajduje się w Pałacu senackim w Madrycie) i "Pogrzeb Don Alvaro de Constable Luna", za które również otrzymał I Medal na tej samej wystawie w 1857 (obecnie znajduje się w Muzeum Prado w Madrycie). Po powrocie do Sewilli został mianowany kuratorem Muzeum Sztuk Pięknych i profesorem koloru i kompozycji na Akademii Sztuk Pięknych w Sewilli.
Zasłynął jako malarz historyczny, chociaż malował również porterty. Interesował się sztuką lokalną, był promotorem i opiekunem sztuki w Sewilli.

</doc>
<doc id="2641372" url="https://pl.wikipedia.org/wiki?curid=2641372" title="Maddox Games">
Maddox Games

Maddox Games – rosyjskie studio produkujące gry komputerowe, założone w 1992 roku przez Olega Maddoxa, od 1999 roku będące własnością przedsiębiorstwa 1C. Firma popularność zyskała jako główny producent serii komputerowych gier symulacyjnych "IL-2 Sturmovik". Pracowała też nad serią komputerowych gier strategicznych "Theatre of War".

</doc>
<doc id="2641373" url="https://pl.wikipedia.org/wiki?curid=2641373" title="Ignacy Zagajewski">
Ignacy Zagajewski

Ignacy Zagajewski herbu Pomian (zm. 1791) – chorąży radziejowski w 1790 roku, stolnik kowalski w latach 1781-1790, podstoli brzeskokujawski w latach 1758-1781, łowczy kruszwicki w latach 1757-1758, konsyliarz województw kujawskich w konfederacji radomskiej w 1767 roku.

</doc>
<doc id="2641375" url="https://pl.wikipedia.org/wiki?curid=2641375" title="Hannes Þór Halldórsson">
Hannes Þór Halldórsson

Hannes Þór Halldórsson, (ur. 27 kwietnia 1984 w Reykjavíku) – islandzki piłkarz grający na pozycji bramkarza. Wychowanek klubu Íþróttafélagið Leiknir, Od 2019 zawodnik drużyny Knattspyrnufélagið Valur.
Kariera klubowa.
Halldórsson dotychczas występował głównie w islandzkich klubach − Íþróttafélagið Leiknir, UMF Afturelding, Stjarnan, Fram i Reykjavíkur. Pierwszym epizodem zagranicznym był pobyt w norweskim SK Brann w pierwszej połowie 2012 roku. Następnie grał w Sandnes Ulf, NEC Nijmegen, Bodø/Glimt, a w 2016 został zawodnikiem duńskiego Randers FC.
W latach 2018–2019 występował w Qarabağ Ağdam.
9 kwietnia 2019 podpisał kontrakt z Knattspyrnufélagið Valur, umowa do 16 października 2022.
Kariera reprezentacyjna.
W reprezentacji Islandii zadebiutował 6 września 2011 w meczu eliminacji mistrzostw Europy z Cyprem. Na boisku spędził pełne 90 minut. Podczas finału Euro 2016 we Francji zagrał w 5 meczach reprezentacji Islandii, a łącznie do lipca 2016 – w 38 meczach.

</doc>
<doc id="2641377" url="https://pl.wikipedia.org/wiki?curid=2641377" title="Est! Est!! Est!!! di Montefiascone">
Est! Est!! Est!!! di Montefiascone

Est! Est!! Est!!! di Montefiascone – włoskie białe wino klasy DOC z Montefiascone w prowincji Viterbo, w regionie Lacjum. Nazwa jest zastrzeżona dla win spełniających normy jakościowe i wytwarzanych w gminach Montefiascone, Bolsena, San Lorenzo Nuovo, Grotte di Castro, Gradoli, Capodimonte i Marta. Obszar upraw leży w pobliżu popularnego jeziora Bolsena. Łącznie 407 winogrodników uprawia 416 ha winnic.
Bliskość dużego ośrodka, jakim jest Rzym i malownicze położenie sprzyjają turystyce i enoturystyce oraz sprzedaży wina na miejscu. Eksport odgrywa niewielką rolę.
Pochodzenie nazwy.
Nazwę można tłumaczyć jako: „Jest! Jest! Jest!”. Legenda mówi, że w 1111 roku niemiecki duchowny, Johannes Fugger podróżujący do Rzymu polecił słudze wyprawić się przed nim i nakazał, by na drzwiach karczm oferujących dobre wino pisał łacińskie "est", jako skrót od "vinum est bonum" – „Wino jest (tutaj) dobre”. Wino w Montefiascone tak zasmakowało słudze, że na drzwiach miejscowej oberży napisał „est” trzykrotnie, by duchowny nie przeoczył tego miejsca. Fugger, którego nagrobek istnieje do dziś w kościele San Flaviano w Montefiascone, zarzucił dalszą podróż i pozostał w miasteczku aż do śmierci w 1113 roku. Łaciński napis brzmi "Est est est pr(opter) nim(ium) est hic Jo(hannes) de Fu(kris) do(minus) meus mortuus est".
Nie zachowały się świadectwa historyczne potwierdzające pochodzenie nazwy, niemniej przez kilkaset lat istniała tradycja wylewania co roku beczki wina na grób.
Istnieją wariacje tej legendy, w których zamiast duchownego niemieckiego występuje flamandzki biskup albo cofające wydarzenia do X wieku.
Normy jakościowe.
Status DOC dla win białych został nadany rozporządzeniem z 3 marca 1966 dla winnic na glebach wulkanicznych otaczających jezioro Bolsena w północnym Lacjum, w rejonie miasta Montefiascone.
Górna granica wydajności została określona na 13 t/ha. Minimalny poziom alkoholu wynosi 10,5%. Wino powinno składać się przynajmniej w 65% z winogron odmian trebbiano toscano, w 20% z malvasia bianca lunga, nazywanych tutaj malvasia bianca toscana i nie więcej niż 15% z trebbiano giallo (znane jako "rossetto").
Wino.
Wino cechuje się słomkowożółtym kolorem, jest delikatnie aromatyczne, z nutami jabłkowymi i wysoką kwasowością. Z reguły wytwarza się je w wersji wytrawnej, ale niektórzy producenci oferują półsłodkie "abboccato". Wino nie nadaje się do starzenia i poleca się je pić młode, do ok. 8 miesięcy, w temperaturze 8–10 °C.
Zestawienia kulinarne.
Najpopularniejsze jest zestawienie z regionalnymi potrawami, np. "fritto misto" albo karczochami smażonymi w głębokim oleju. Słodsze wersje chętnie są pite także samodzielnie.
Kontrowersje marketingowe.
Krytycy są zgodni, że popularność wino Est! Est!! Est!!! zawdzięcza raczej niecodziennej nazwie, niż swoim cechom. Joe Bastianic pisze, że „(...) historia regionu jest bardziej interesująca niż to, co jest w kieliszku”.

</doc>
<doc id="2641379" url="https://pl.wikipedia.org/wiki?curid=2641379" title="Est! Est!! Est!!!">
Est! Est!! Est!!!



</doc>
<doc id="2641385" url="https://pl.wikipedia.org/wiki?curid=2641385" title="Siergiej Szachowskoj">
Siergiej Szachowskoj

Siergiej Władimirowicz Szachowskoj (ur. 14 czerwca 1852, zm. 12 października 1894) – rosyjski urzędnik, gubernator estoński w latach 1885-1894.
Życiorys.
Pochodził z rodziny szlacheckiej z guberni twerskiej. Ukończył studia na Uniwersytecie Moskiewskim, po czym został zatrudniony w ministerstwie spraw zagranicznych, a następnie spraw wewnętrznych. Pracował w konsulacie rosyjskim w Dubrowniku (Raguzie). W czasie wojny rosyjsko-tureckiej (1877-1878) przeniósł się do Odessy, gdzie przyjmował rosyjską ambasadę ewakuowaną z Istambułu. Następnie udał się do Bukaresztu oraz Bułgarii, i tam wspomagał wysiłek wojenny Rosji, m.in. poprzez organizowanie punktów medycznych Czerwonego Krzyża. Po zakończeniu działań wojennych został zatrudniony w Ministerstwie Spraw Zagranicznych, jako zaś wysłannik Ministerstwa Spraw Wewnętrznych otrzymał zadanie zbadania problemu pogromów żydowskich, do których w tym czasie dochodziło w południowej Rosji.
W latach 1883–1885 był gubernatorem czernihowskim. 4 kwietnia 1885 został przeniesiony do guberni estońskiej.
Okres sprawowania przez Szachowskiego i jego następców obowiązków gubernatora był czasem najbardziej nasilonej rusyfikacji Estonii, zgodnie z ogólną polityką cara Aleksandra III. Postanowił zmusić lokalnych niemieckich urzędników do używania w korespondencji języka rosyjskiego. Przyczynił się do uchwalenia 14 września 1885 r. prawa regulującego zasady prowadzenia spraw i wymiany korespondencji urzędowej ("Правила о производстве делъ и ведены переписки на русскомъ языке присутственными местами и должностными лицами Лифляндской, Эстляндской и Курляндской губершй"), zgodnie z którym język rosyjski stał się na terenie guberni bałtyckich językiem urzędowym. Wbrew dominującym we władzach Tallinna Niemcom w czasie wyborów municypalnych popierał blok estońsko-rosyjski. Podjęto wówczas próbę nawrócenia na prawosławie chłopskiej ludności Estonii, pragnąc doprowadzić do powtórzenia sytuacji z lat 40. XIX w., gdy religię tę przyjęło ok. 47 tys. z nich. Szachowski rozwinął szereg inicjatyw na rzecz propagowania prawosławia. Uzyskał dotację rządową w wysokości 420 tys. rubli na cele budowy nowych cerkwi, rozpoczął prace przygotowawcze do budowy soboru św. Aleksandra Newskiego w Tallinnie; nie dożył jednak jej ukończenia. Wznowił również starania o budowę nowego monumentalnego soboru w robotniczej dzielnicy Narwy. Także w tym wypadku poświęcenie obiektu - soboru Zmartwychwstania Pańskiego - miało miejsce już po jego śmierci. 
Czynił starania na rzecz utworzenia odrębnej eparchii rewelskiej, której zwierzchnikiem zostałby Estończyk. Działania te nie zostały zakończone sukcesem z powodu sprzeciwu biskupa ryskiego, jak również różnic zdań wśród członków Świątobliwego Synodu Rządzącego w sprawie kandydata na biskupa rewelskiego, jak również co do sensowności samego powoływania nowej eparchii. W decydujący sposób przyczynił się do powstania żeńskiego Monasteru Piuchtickiego. 
Siergiej Szachowskoj zmarł nagle w 1894 i zgodnie ze swoją wolą został pochowany na terenie letniej rezydencji w sąsiedztwie Monasteru Piuchtickiego. Wdowa po nim, Jelizawieta Szachowska (zd. Milutina) wzniosła na jego grobie cerkiew św. Sergiusza z Radoneża, która po jej śmierci w 1939, razem z domem, przeszła we władanie monasteru.

</doc>
<doc id="2641386" url="https://pl.wikipedia.org/wiki?curid=2641386" title="Gaijin Entertainment">
Gaijin Entertainment

Gaijin Entertainment – rosyjski twórca i wydawca gier wideo założony w 2002, od 2021 z siedzibą w Budapeszcie na Węgrzech. Firma posiada także biura na Cyprze i Łotwie oraz w Niemczech, Zjednoczonych Emiratach Arabskich i Armenii.
Firma znana jest głównie z gier "War Thunder, Crossout", "Star Conflict", CRSED: FOAD (wcześniej "Cuisine Royale") i "Enlisted."
Historia.
Spółka została założona w 2002 roku w Rosji, przez braci Antona i Kirilla Judincew, oraz Alexeya Volynskova. 
Pierwszym „dużym” projektem była gra "BUMER" (), wydana w 2003 (wyścigi/FPS; gra oparta na filmie "Beema") na komputery PC (poza Rosją gra miała być wydana jako "Gangsta Ride"). 
Od 2004 z biurem w Moskwie (początkowo w mieście Korolow - zamkniętym na przełomie 2004/2005).
W 2006 otwarto biuro w Stanach Zjednoczonych, zamknięte w 2013.
W 2013 otwarto biuro w Londynie.
W 2014 otwarto biuro w Niemczech, które zarządzało globalnymi operacjami i marketingiem.
Na Węgrzech założono dwie powiązane spółki: Gaijin Distribution (2013) i Gaijin Games (2017).
W 2021 zmieniono siedzibę na miasto Budapeszt w Węgrzech.
W 2022 zamknięto biuro w Moskwie.
Posiada biura na Węgrzech, Cyprze i Łotwie oraz w Niemczech, Zjednoczonych Emiratach Arabskich i Armenii.
Obecnie wszystkie gry online "Gaijin" są obsługiwane z Niemiec, Cypru i Węgier, podczas gdy rozwój jest rozproszony po całej Europie.

</doc>
<doc id="2641388" url="https://pl.wikipedia.org/wiki?curid=2641388" title="Franciszek Kanigowski (zm. 1785)">
Franciszek Kanigowski (zm. 1785)

Franciszek Kanigowski herbu Lis (zm. w 1785 roku) – kasztelan wyszogrodzki w 1777 roku, marszałek konfederacji radomskiej ziemi wyszogrodzkiej w 1767 roku, podczaszy wyszogrodzki w 1746 roku, stolnik wyszogrodzki w 1750 roku.
Życiorys.
Jako poseł ziemi wyszogrodzkiej na sejm elekcyjny był elektorem Stanisława Augusta Poniatowskiego w 1764 roku z ziemi wyszogrodzkiej. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku, poseł ziemi wyszogrodzkiej na sejm 1767 roku. 
Był żonaty z Apolonią Niemojewską, miał córkę Teklę (ur. 24 czerwca 1750 w Kościelnej Wsi na Kujawach lub na Litwie, zm. w 1821 lub 1822), od 1765 siostrę zakonną norbertankę.

</doc>
<doc id="2641392" url="https://pl.wikipedia.org/wiki?curid=2641392" title="Kasztelanowie wyszogrodzcy">
Kasztelanowie wyszogrodzcy



</doc>
<doc id="2641394" url="https://pl.wikipedia.org/wiki?curid=2641394" title="Barbara (Błochina)">
Barbara (Błochina)

Barbara, imię świeckie Jelizawieta Dmitrijewna Błochina (ur. 1843, zm. 23 grudnia 1915) – rosyjska mniszka prawosławna, pierwsza przełożona Piuchtickiego Monasteru Zaśnięcia Matki Bożej.
Pochodziła z rodziny kupieckiej, straciła ojca jako dwumiesięczne dziecko. Od dziesiątego roku życia żyła w monasterze Podwyższenia Krzyża Pańskiego w Kostromie. W klasztorze nauczyła się wyszywania, śpiewu cerkiewnego, służyła w cerkwiach jako lektorka i chórzystka, uzyskała dyplom siostry miłosierdzia. Pracowała w tym charakterze w szpitalach polowych w czasie wojny rosyjsko-tureckiej lat 1877–1878. Wieczyste śluby mnisze złożyła 12 sierpnia 1887. 
W 1888 została skierowana do guberni estońskiej w celu organizacji żeńskiej wspólnoty prawosławnej przy cerkwi w Jõhvi. W 1891 wspólnota została przeniesiona na miejsce znane jako "Pühitsetud" (błogosławione, "Piuchtice" w wersji zruszczonej) i otrzymała wezwanie Zaśnięcia Matki Bożej. Mniszka Barbara wprowadziła w niej pełną regułę zakonną; rok później wspólnota uzyskała status monasteru cenobitycznego. 31 stycznia 1893 jej przełożoną podniesiono do godności ihumeni.
W okresie sprawowania przez igumenię Barbarę swoich obowiązków wzniesiony został zaprojektowany przez Michaiła Prieobrażenskiego kompleks budynków klasztornych z cerkwiami, świętą bramą, refektarzem, budynkami mieszkalnymi i murem z basztami. Igumenia Barbara założyła przy monasterze przytułek dla sierot i osób starszych, szkołę dla dzieci z ubogich rodzin, ambulatorium i aptekę. Kierowany przez nią klasztor szybko zyskał szacunek wśród miejscowej ludności.
W 1897 ukazem Świątobliwego Synodu Rządzącego ihumenia Barbara została przeniesiona do eparchii kazańskiej i tatarstańskiej. Zmarła w 1915 i została pochowana na terenie klasztoru Trójcy Świętej i w Kosmodiemjansku.

</doc>
<doc id="2641402" url="https://pl.wikipedia.org/wiki?curid=2641402" title="Berom">
Berom

Berom, Birom, Beron, Gbang – lud subsaharyjski z grupy etnicznej Benue, rdzenna, najliczniejsza grupa etniczna wyżyny Jos w Nigerii.
Lud żyje w obrębie stanu Plateau, przeważnie w rządowych obszarach lokalnych Jos Południowe, Jos Północne, Berakin Ladi (Barakin Ladi) i Riyom, a także w stanach Kaduna (w Jema) i Bauczi. Mówią językiem berom. Lud liczy ok. 464 tys. osób.
Religia:
Obecny (2012) gubernator stanu Plateau, Jonah David Jang, pochodzi z ludu Berom.
Berom posiadają bogate, unikalne dziedzictwo kulturowe. Corocznie w marcu lub kwietniu świętują festiwal Nzem Berom.
W pierwsze dziesięcioleciu XXI w. odnotowano kilka zbrojnych konfliktów z muzułmańskim ludem Hausa.

</doc>
<doc id="2641403" url="https://pl.wikipedia.org/wiki?curid=2641403" title="Uniwersytet Waszyngtoński w St. Louis">
Uniwersytet Waszyngtoński w St. Louis



</doc>
<doc id="2641406" url="https://pl.wikipedia.org/wiki?curid=2641406" title="Wszystko jest kwestią ceny">
Wszystko jest kwestią ceny

Wszystko jest kwestią ceny – dwunasta płyta Marcina Siegieńczuka, wydana 11 maja 2012 roku w firmie fonograficznej Folk. Na płycie znajduje się łącznie 18 piosenek, z czego jeden remiks utworu „Martini z lodem”, trzy w nowych wersjach na rok 2012, piosenka na Euro 2012 „Marsz do boju Polsko”, utwór w duecie z Magdą Niewińską „Słońce z nami na Mazurach” oraz 12 premierowych utworów. Do utworów „Martini z lodem”, „Trzymam gardę”, tytułowej, „Na własne życzenie”, „Ja ciebie nie pokocham” oraz „Gwiazda trzeciego planu” zostały nakręcone teledyski.

</doc>
<doc id="2641408" url="https://pl.wikipedia.org/wiki?curid=2641408" title="Mifos">
Mifos

Mifos jest oprogramowaniem z dziedziny finansów powstałą z inicjatywy Grameen Foundation pozwalającym zarządzać klientami oraz ich finansami. Nazwa Mifos pochodzi od angielskich słów "Micro Finance Open Source".

</doc>
<doc id="2641412" url="https://pl.wikipedia.org/wiki?curid=2641412" title="Magiczny kapelusz">
Magiczny kapelusz

Magiczny kapelusz (ang. "Gadget Boy &amp; Heather", znany również jako "Gadget Boy", 1995-1998) – francusko-amerykański serial animowany wyprodukowany przez DIC Entertainment. Spin-off serialu "Inspektor Gadżet".
Światowa premiera serialu odbyła się 10 września 1995 roku na francuskim kanale M6. Ostatni odcinek został wyemitowany 4 lipca 1998 roku. W Polsce serial nadawany był dawniej w telewizji Polsat w wersji z polskim lektorem, którym był Janusz Kozioł.
Fabuła.
Serial opowiada o perypetiach Gadget Boya - bionicznego, małego detektywa, który swym wyglądem jest podobny do Inspektora Gadżeta. Wraz ze swoją asystentką, agentką Heather i psem G-9 rozwiązują zagadki detektywistyczne i przeżywają niezwykłe przygody.

</doc>
<doc id="2641416" url="https://pl.wikipedia.org/wiki?curid=2641416" title="Franck Hourcade">
Franck Hourcade

Franck „Francky” Hourcade (ur. 1969, zm. 8 sierpnia 2008) – amator gry w petanque, jedyna ofiara śmiertelna w historii tej dyscypliny.
Franck Hourcade był trenerem amatorskiej drużyny rugby w Adé koło Lourdes pracował również jako specjalista do spraw promocji regionalnego lotniska Tarbes-Lourdes-Pyrénées. Poprzez nieuwagę i nieszczęśliwy zbieg okoliczności stał się pierwszą i jak dotąd jedyną ofiarą śmiertelną gry w petankę od początku jej historii w roku 1907.
Do wypadku doszło w piątek wieczorem, 8 sierpnia 2008, podczas amatorskiego meczu petanque na terenie klubu rugby. W trakcie jednej z rozgrywek „Francky” podszedł, by zobaczyć układ bul wokół świnki. W tym czasie jego partner z drużyny rzucił swoją bulę i trafił go w głowę. Ciężko ranny Hourcade pierwszą pomoc otrzymał od obecnych na miejscu strażaków z Lourdes. Zmarł z powodu odniesionych ran w szpitalu w Lourdes. 
Franck Hourcade umierając w wieku 39 lat zostawił dwoje dzieci, Pauline i Bastien, oraz żonę Chantal, zatrudnioną przy obsłudze Sanktuarium Matki Bożej w Lourdes.

</doc>
<doc id="2641417" url="https://pl.wikipedia.org/wiki?curid=2641417" title="Uniwersytet Oregoński">
Uniwersytet Oregoński



</doc>
<doc id="2641419" url="https://pl.wikipedia.org/wiki?curid=2641419" title="Karine i Ari">
Karine i Ari

Karine i Ari (fr. "Karine et Ari", 1996) – francuski serial komediowy stworzony przez Pascala Bancou i Dominique'a Mézerette'a. Wyprodukowany przez Alya Productions.
Światowa premiera serialu miała miejsce 1 lipca 1996 roku na francuskim kanale TF1. W Polsce serial nadawany był dawniej na kanale TVP1.

</doc>
<doc id="2641420" url="https://pl.wikipedia.org/wiki?curid=2641420" title="Don Rickles">
Don Rickles

Don Rickles, właśc. Donald Jay Rickles (ur. 8 maja 1926 w Nowym Jorku, zm. 6 kwietnia 2017 w Beverly Hills) − amerykański aktor, popularny w Stanach komik stand-upowy. Szerokiej publiczności znany z udziału w tak głośnych filmach jak: "Złoto dla zuchwałych" (1970) i "Kasyno" (1995).
Życiorys.
Zmarł 6 kwietnia 2017 w swoim domu w dzielnicy Beverly Hills, w Los Angeles, na miesiąc przed 91. urodzinami. Bezpośrednią przyczyną zgonu była niewydolność nerek.

</doc>
<doc id="2641421" url="https://pl.wikipedia.org/wiki?curid=2641421" title="Mikrobar">
Mikrobar



</doc>
<doc id="2641422" url="https://pl.wikipedia.org/wiki?curid=2641422" title="Leo Komarov">
Leo Komarov

Leonid „Leo” Aleksandrovitš Komarov, ros. Леонид Александрович Комаров – pol. Leonid Aleksandrowicz Komarow; (ur. 23 stycznia 1987 w Narwie, Estońska SRR) – fiński hokeista pochodzenia rosyjsko-estońskiego. Reprezentant Finlandii, dwukrotny olimpijczyk.
Rodzina i pochodzenie.
Urodził się na obszarze Związku Radzieckiego w Estońskiej SRR (obecnie Estonia). Ma rosyjskich rodziców. Jego ojciec, pochodzący z Rosji Karel Aleksandr Komarow (ur. 1962) także był hokeistą. W wieku pięciu lat przeniósł się do Finlandii i zaczął uczęszczać do szkoły z językiem szwedzkim w Nykarleby. Jego brat, Estończyk Daniel Komarow (ur. 1993) również uprawia tę dyscyplinę. Leo Komarov posiada obywatelstwo fińskie i rosyjskie. Porozumiewa się w językach rosyjskim, fińskim, szwedzkim i angielskim.
Kariera.
Wychowanek klubu MuIK. W latach 2007-2012 występował w Dinamie Moskwa. Następnie pod koniec maja 2012 roku podpisał roczny kontrakt z Toronto Maple Leafs. We wrześniu został przekazany do Toronto Marlies. Od 22 listopada 2012 do początku stycznia 2013 roku na okres lokautu w sezonie NHL (2012/2013) związał się ponownie z Dinamem. Następnie powrócił do Kanady i rozegrał skrócony sezon 2012/2013, po czym od lipca 2013 został ponownie zawodnikiem Dinama Moskwa podpisując dwuletni kontrakt. Od lipca 2014 ponownie zawodnik Toronto Maple Leafs związany czteroletnim kontraktem. Od lipca 2018 zawodnik New York Islanders, związany czteroletnim kontraktem. W listopadzie 2021 ogłoszono jego odejście z tego klubu i transfer do SKA Sankt Petersburg w KHL. We wrześniu 2022 został zawodnikiem szwedzkiego klubu Luleå HF, wiążąc się rocznym kontraktem.
Uczestniczył w turniejach mistrzostw świata w 2009, 2010, 2011, 2012, 2014, 2015, 2016, zimowych igrzysk olimpijskich 2014, 2022, Pucharu Świata 2016.

</doc>
<doc id="2641424" url="https://pl.wikipedia.org/wiki?curid=2641424" title="Marjan Cynarski">
Marjan Cynarski



</doc>
<doc id="2641425" url="https://pl.wikipedia.org/wiki?curid=2641425" title="Oblężenie Mantui">
Oblężenie Mantui



</doc>
<doc id="2641427" url="https://pl.wikipedia.org/wiki?curid=2641427" title="PPTS">
PPTS



</doc>
<doc id="2641430" url="https://pl.wikipedia.org/wiki?curid=2641430" title="Fortuna zakłady bukmacherskie">
Fortuna zakłady bukmacherskie

Fortuna Online Zakłady Bukmacherskie – przedsiębiorstwo bukmacherskie w Polsce, należące do Fortuna Entertainment Group NV. Sp. z o.o. działa na rynku od 1996 roku, początkowo pod firmą Profesjonał Sp. z o.o. 23 stycznia 2012 roku przedsiębiorstwo uzyskało od ministra finansów zezwolenie na prowadzenie działalności w Polsce, także za pośrednictwem internetu. Siedziba znajduje się w Cieszynie.
Działalność.
Przedmiotem działalności spółki jest organizowanie zakładów pieniężnych na wyniki wydarzeń sportowych, społecznych, kulturalnych i politycznych. Bukmacher Fortuna objął swoim sponsoringiem I ligę polską w piłce nożnej, a także był sponsorem Legii Warszawa. Bukmacher przyjmuje zakłady w Internecie, w tym za pośrednictwem aplikacji na smartfony. 6 stycznia 2019 roku podczas Gali 84. Plebiscytu Przeglądu Sportowego i Telewizji Polsat na najlepszego sportowca roku, Fortuna online zakłady bukmacherskie została uhonorowana tytułem Mecenasa Polskiego Sportu.

</doc>
<doc id="2641431" url="https://pl.wikipedia.org/wiki?curid=2641431" title="Antti Pihlström">
Antti Pihlström

Antti Pihlström (ur. 22 października 1984 w Vantaa) – fiński hokeista, reprezentant Finlandii, olimpijczyk.
Kariera.
Wychowanek klubu EVU. Jest zawodnikiem rosyjskiej drużyny Saławat Jułajew Ufa występującej w rozgrywkach KHL. W marcu 2013 roku przedłużył kontrakt z klubem o dwa lata. Odszedł z klubu Saławat z końcem kwietnia 2015. We wrześniu 2015 był bez powodzenia testowany przez Columbus Blue Jackets w lidze NHL na zasadzie próby. Od października 2015 zawodnik CSKA Moskwa. Od września 2016 zawodnik szwajcarskiego Fribourg-Gottéron. Od października 2016 ponownie zawodnik Jokeritu. W kwietniu 2018 przedłużył kontrakt z klubem o trzy lata. Po sezonie 2020/2021 opuścił klub. Pod koniec sierpnia 2021 ogłoszono jego transfer do HPK.
Uczestniczył w turniejach mistrzostw świata w 2008, 2010, 2011, 2012, 2013, 2015, 2017 oraz zimowych igrzysk olimpijskich 2014.

</doc>
<doc id="2641435" url="https://pl.wikipedia.org/wiki?curid=2641435" title="Paul Silex">
Paul Silex

Paul Silex (ur. 20 marca 1858 w Gorgast, zm. 20 stycznia 1929 w Berlinie) – niemiecki lekarz okulista, profesor okulistyki na Uniwersytecie Fryderyka Wilhelma w Berlinie, tajny radca medyczny.
Urodził się w Gorgast w Brandenburgii. Studiował medycynę na Uniwersytecie w Halle, Berlinie i we Wrocławiu. Tytuł doktora medycyny otrzymał w 1883 roku we Wrocławiu. Następnie był asystentem w klinice okulistycznej w Strassburgu u Laqueura. Od 1884 roku w Berlinie, specjalizował się pod kierunkiem Schweiggera. W 1890 roku został Privatdozentem, od 1897 profesorem nadzwyczajnym okulistyki na Uniwersytecie Fryderyka Wilhelma w Berlinie. W 1898 założył poliklinikę przy St. Maria Viktoria-Krankenhaus.
Z jego nazwiskiem związany jest tzw. objaw Silexa występujący w kile wrodzonej, polegający na obecności promienistych zmarszczek wokół ust. Był autorem wielokrotnie wznawianego podręcznika okulistyki, przetłumaczonego na język japoński i włoski. Zajmował się opieką nad oślepionymi podczas działań wojennych żołnierzami.

</doc>
<doc id="2641437" url="https://pl.wikipedia.org/wiki?curid=2641437" title="Gbagyi">
Gbagyi

Gbagyi (lub Gwarri, Gbari) – grupa etniczna zamieszkująca środkową Nigerię, głównie w stanach: Niger, Kaduna, Nassarawa i Federalne Terytorium Stołeczne. Ich głównym zajęciem jest rolnictwo. Liczy łącznie ok. 1 mln ludzi. Używają języka Gbagyi. Religia: Religie tradycyjne (38%), Chrześcijaństwo (33%), Islam (29%).
Ludność Gbagyi była często zniewolona przez niektóre z pobliskich plemion Fulani i Hausa.
Z Gbagyi był były prezydent Nigerii Ibrahim Babangida.

</doc>
<doc id="2641440" url="https://pl.wikipedia.org/wiki?curid=2641440" title="Cerkiew św. Antoniego Pieczerskiego w Kuraszewie">
Cerkiew św. Antoniego Pieczerskiego w Kuraszewie

Cerkiew pod wezwaniem św. Antoniego Pieczerskiego – prawosławna cerkiew parafialna w Kuraszewie. Należy do dekanatu Hajnówka diecezji warszawsko-bielskiej Polskiego Autokefalicznego Kościoła Prawosławnego.
Cerkiew została zaprojektowana przez majstrów Sylwestra Wasiluka i Łukasza Prokopiuka; wzniesiona pod ich kierunkiem w 1868. Rozbudowana w 1898 (w związku z utworzeniem rok wcześniej samodzielnej parafii w Kuraszewie) i po 1941 r., gdy dobudowano wieżę-dzwonnicę. Świątynia znajduje się na miejscowym cmentarzu prawosławnym. W latach 1925–1932 należała do Kościoła neounickiego, jednak na mocy wyroku sądowego została zwrócona parafii prawosławnej.
Budowla drewniana, o konstrukcji zrębowej, orientowana. Przy wejściu zadaszony ganek. Kruchta poprzedzona przedsionkiem. Nawa na planie ośmioboku. Prezbiterium na planie prostokąta z dwiema bocznymi zakrystiami. Nad kruchtą dwukondygnacyjna wieża-dzwonnica (u dołu czworoboczna, wyżej ośmioboczna), zwieńczona ostrosłupowym blaszanym hełmem z kopułką. Dachy cerkwi blaszane. Nad nawą ośmiospadowy dach zwieńczony wieżyczką z hełmem. Nad prezbiterium jednokalenicowy dach z krzyżem.
Cerkiew i cmentarz wpisano do rejestru zabytków 15 maja 1998 pod nr A-104.

</doc>
<doc id="2641443" url="https://pl.wikipedia.org/wiki?curid=2641443" title="Syndykat Clevelandzki">
Syndykat Clevelandzki



</doc>
<doc id="2641444" url="https://pl.wikipedia.org/wiki?curid=2641444" title="Bitwa w Cieśninie Sundajskiej">
Bitwa w Cieśninie Sundajskiej

Bitwa w Cieśninie Sundajskiej – bitwa morska, stoczona w nocy z 28 lutego na 1 marca 1942 roku w rejonie Cieśniny Sundajskiej i zatoki Banten na Morzu Jawajskim pomiędzy australijskim krążownikiem „Perth” i amerykańskim „Houston”, a przeważającymi siłami japońskimi z krążownikami ciężkimi „Mikuma” i „Mogami”, jedno z ostatnich starć na morzu podczas kampanii w Holenderskich Indiach Wschodnich. Po krótkim, intensywnym boju przedzierające się na Ocean Indyjski alianckie okręty uległy przewadze przeciwnika i zatonęły z dużymi stratami w ludziach. Japończycy ponieśli nieznaczne straty, częściowo od własnego ognia.
Po bitwie na Morzu Jawajskim.
27 lutego 1942 roku w bitwie na Morzu Jawajskim rozbity został Zespół Uderzeniowy ABDA, dowodzony przez kontradmirała Karela Doormana. Zatopione zostały między innymi dwa holenderskie krążowniki lekkie: „De Ruyter” i „Java”, poległ admirał Doorman. Ocalałe okręty alianckie, rozproszone i często uszkodzone, szukały schronienia w portach północnego wybrzeża Jawy: Surabai i Tanjong Priok koło Batawii. W tym ostatnim znalazły się dwa krążowniki: australijski „Perth” dowodzony przez komandora Hectora M. L. Wallera (który z racji starszeństwa objął dowodzenie zespołem) i amerykański „Houston” pod komandorem Albertem H. Rooksem oraz holenderski niszczyciel „Evertsen”. Okręty te otrzymały od głównodowodzącego siłami morskimi ABDA wiceadmirała Conrada Helfricha rozkaz przepłynięcia Cieśniny Sundajskiej i udania się do Tjilatjap na względnie bezpiecznym południowym wybrzeżu Jawy. Dzień wcześniej tą samą trasą przepłynęły wycofywane z Morza Jawajskiego alianckie jednostki i pozbawieni aktualnych danych z rozpoznania lotniczego dowódcy sądzili, że Cieśnina Sundajska wciąż jest wolna od okrętów przeciwnika.
Obydwa okręty miały znikome zapasy amunicji i paliwa, jednak także komendant portu Tanjong Priok nie dysponował amunicją dla ich dział czy większymi składami paliwowymi. W efekcie jedynie „Perth” otrzymał zezwolenie na pobranie do zbiorników 300 ton mazutu, „Houston” musiał wyruszyć z takim stanem paliwa, z jakim zakończył udział w bitwie na Morzu Jawajskim. Zapas amunicji do dział 6-calowych (152 mm) „Pertha” wynosił 20 jednostek na lufę, „Houston” dysponował, po przeniesieniu pocisków ze zniszczonej wieży rufowej, 50 jednostkami na każde z sześciu pozostałych dział 8-calowych (203 mm). Pierwotnie termin wypłynięcia wyznaczono na godzinę 18.00 28 lutego, później przesunięto go o godzinę, na 19.00. Ponieważ „Evertsen” nie był gotów do drogi, komandor Waller postanowił pozostawić go w porcie, nakazując jego dowódcy dołączenie do zespołu później.
Bitwa.
Obydwa krążowniki wyszły z Tanjong Priok o 19:30 i po przejściu holenderskich zagród minowych skierowały się na zachód, lekko zygzakując i utrzymując ekonomiczną prędkość około 20 węzłów. W trakcie wychodzenia komandor Waller otrzymał informację z rozpoznania powietrznego o japońskim konwoju, wykrytym w odległości 50 mil morskich na północny wschód od Batawii i podążającym w kierunku wschodnim. Wyciągnął na tej podstawie wniosek, że Japończycy zamierzają przeprowadzić desant na wschód od głównego miasta Jawy. W rzeczywistości tej nocy 16 Armia generała Hitoshi Imamury rozpoczęła lądowanie w zatoce Banten, położonej 80 mil morskich na zachód od Batawii, na drodze alianckich okrętów. Zespół inwazyjny był osłaniany przez trzy eskadry niszczycieli, dowodzone przez kontradmirała Kenzaburo Harę na krążowniku lekkim „Natori”, którym towarzyszyły mniejsze jednostki oraz siły dalekiej osłony kontradmirała Takeo Kurity, z 7 Dywizjonem Krążowników („Mikuma”, „Mogami”, „Suzuya” oraz „Kumano”), lotniskowcem „Ryūjō”, transportowcem wodnosamolotów „Chiyoda” i eskortą niszczycieli.
Pogoda na Morzu Jawajskim była dobra, widoczność jak na nocne warunki doskonała. Gdy około godziny 22:15 płynące w szyku torowym alianckie krążowniki mijały po sterburcie trawers wyspy Babi i wpływały na wody zatoki Banten, po obu stronach cypla znanego jako St. Nicholas Point, oddzielającego ją od Cieśniny Sundajskiej, trwało desantowanie japońskich oddziałów. Większość sił skupiona była po wschodniej stronie, na zatoce i osłaniana przez niszczyciele „Harukaze” i „Hatakaze” oraz stawiacz min i kilka trałowców. Pozostała część desantu znajdowała się po zachodniej stronie, na wodach cieśniny, osłaniana przez torpedowce „Chidori” i „Hatsukari”. „Natori” admirała Hary z niszczycielami „Shirayuki”, „Hatsuyuki” i „Asakaze” patrolował wody na północ od cypla, „Fubuki” krążył w rejonie wyspy Babi, „Shirakumo” i „Murakumo” znajdowały się na wodach Cieśniny Sundajskiej. Około 10 mil na północ operował 2 półdywizjon krążowników („Mikuma” i „Mogami” w eskorcie niszczyciela „Shikinami”), dowodzony przez komandora Shakao Sakiyamę, pozostałe okręty admirała Kurity stacjonowały dalej na północ od brzegów Jawy.
Znajdując się w odległości około godziny drogi od Cieśniny Sundajskiej, komandor Waller nakazał zwiększyć prędkość swoich okrętów do 28 węzłów. Od kilku minut za ich rufami płynął niezauważony niszczyciel „Fubuki”. Tuż po 23 z pomostu krążownika „Perth” dostrzeżono sylwetki okrętów w rejonie cypla. Spodziewając się w tym miejscu australijskich patrolowców, a nie mając pojęcia o obecności Japończyków, dowódca rozkazał nadać aldisem sygnał rozpoznawczy. W odpowiedzi obcy okręt (prawdopodobnie „Harukaze”) wykonał zwrot i zaczął stawiać zasłonę dymną. Po ogłoszeniu alarmu bojowego radiooperator „Pertha” nadał depeszę o napotkaniu przeciwnika i rozpoczęciu walki. Została ona odebrana między innymi przez stację radiową w Darwin i była ostatnią informacją o losach obu krążowników. „Fubuki” odpalił salwę dziewięciu torped z dystansu ponad dwóch kilometrów, wystrzelił 16 pocisków ze swych dział i również zawrócił, stawiając zasłonę dymną. „Perth” i „Houston” wykonały ciasną pętlę, dzięki czemu uniknęły trafień.
Po powrocie na poprzedni kurs alianckie okręty otworzyły ogień do transportowców, obok których przepływały. „Perth” wystrzelił także swoje torpedy. Generalnie ogień aliancki był nieskuteczny i nie spowodował większych szkód. Wkrótce do zatoki Banten wpłynęły od północy „Natori” i towarzyszące mu niszczyciele, otaczając przeciwnika i zmuszając go do zwrotu na południe a potem na wschód. Bitwa toczyła się na tak małym dystansie, że obie strony używały dział małokalibrowych i przeciwlotniczych karabinów maszynowych. „Natori” i dziewięć japońskich niszczycieli odpaliło łącznie 67 torped, w znakomitej większości niecelnych. Pomiędzy 23:26 a 23:50 „Perth” został trzykrotnie trafiony nieprzyjacielskimi pociskami, ale poniesione szkody nie wpłynęły znacząco na wartość bojową okrętu. Także „Houston” został trafiony w rejon pomostu dowodzenia. Około północy komandor Waller, w obliczu braku amunicji do dział artylerii głównej, zdecydował się przerwać walkę i spróbować przedzierać w kierunku Cieśniny Sundajskiej. Oba okręty zawróciły, jednak w tym czasie na polu bitwy pojawiły się też krążowniki ciężkie „Mikuma” i „Mogami”, otwierając ogień z dużego dystansu. Każdy z nich wystrzelił salwę sześciu torped w kierunku alianckich okrętów, wkrótce potem atak torpedowy przeprowadziły też niszczyciele „Harukaze” i „Hatakaze”. Pięć minut po północy „Perth” został trafiony pierwszą torpedą w prawą burtę, co komandor Waller skwitował stwierdzeniem "Very good" („Bardzo dobrze”). W tym czasie artylerzyści australijskiego krążownika mieli do dyspozycji już wyłącznie pociski ćwiczebne i oświetlające. Po trafieniu kilka minut później drugą torpedą, komandor Waller dał rozkaz opuszczenia okrętu. Kolejny atak torpedowy, przeprowadzony przez niszczyciele „Shirakumo” i „Murakumo”, przyniósł następne dwa trafienia. „Perth” przewrócił się na prawą burtę, następnie obrócił do góry stępką i zatonął około 25 minut po północy 1 marca 1942 roku, około 4 mil morskich od St. Nicholas Point. Zginęło według różnych źródeł 351, 352 lub 353 członków jego 686-osobowej załogi, w tym komandor Waller, spośród uratowanych 105 dalszych zmarło w japońskiej niewoli.
Tymczasem „Houston” nadal toczył bitwę. Jeden z jego pocisków trafił krążownik „Mikuma”, powodując czasowe uszkodzenie instalacji elektrycznej. Komandor Rooks, uznając najwyraźniej, że nie ma szans przedarcia się na Ocean Indyjski, zawrócił w stronę miejsca japońskiego desantu. Okręty przeciwnika skoncentrowały na nim swój ogień i wielokrotnie trafiony krążownik nabrał przechyłu na prawą burtę. 10 minut po północy salwa ciężkich pocisków trafiła w tylną maszynownię, niszcząc ją i zabijając jej obsadę. Kilka minut później „Houston” został trafiony torpedą, następnie japoński pocisk uderzył w wieże artyleryjską nr 2, wywołując pożar w komorach amunicyjnych. Aby nie dopuścić do eksplozji, komory obu dziobowych wież zostały zalane, pozbawiając okręt głównej broni. Wkrótce potem w krążownik trafiły trzy kolejne torpedy. Około 25 minut po północy w eksplozji kolejnego pocisku zginął komandor Rooks (według innego źródła zginął nieco później, już po wydaniu rozkazu opuszczenia okrętu). O godzinie 0:33 zastępca dowódcy, komandor David Roberts, nakazał opuszczenie tonącej jednostki. Po dwunastu minutach „Houston” zatonął dziobem naprzód z wciąż powiewającą banderą. Aż do tego momentu okręt był stale ostrzeliwany przez Japończyków, co spowodowało duże straty wśród załogi: spośród 1061 (lub 1068) obecnych na pokładzie uratowano jedynie 368 marynarzy. Jako jeńcy wojenni pracowali między innymi przy budowie kolei z Birmy do Tajlandii, 79 z nich zmarło przed zakończeniem wojny.
Holenderski niszczyciel „Evertsen”, który wypłynął z Tanjong Priok około dwie godziny po krążownikach, dotarł na wysokość St. Nicholas Point około północy. Jego dowódca, komandor podporucznik W. M. de Vries, nie angażował się w starcie i udało mu się niespostrzeżenie wpłynąć na wody Cieśniny Sundajskiej. Już podczas wypływania na otwarte wody został przechwycony przez japońskie niszczyciele „Shirakumo” i „Murakumo” i po krótkiej nocnej walce zmuszony do osadzenia jednostki na brzegu wyspy Sebuku u południowego wybrzeża Sumatry. Na jego pokładzie poległo 32 marynarzy (według innego źródła dziewięciu), ocaleni członkowie załogi dostali się do japońskiej niewoli.
Podsumowanie.
W zatoce Banten i Cieśninie Sundajskiej alianci utracili 1 marca 1942 roku dwa krążowniki, niszczyciel i ich załogi, zabite bądź wzięte do niewoli. Straty japońskie były relatywnie niewielkie: uszkodzone krążownik „Mikuma”, niszczyciele „Harukaze”, „Shirayuki” oraz „Shikinami”. Staty osobowe (dane niepełne) na tych jednostkach miały wynosić sześciu zabitych i 11 rannych na „Mikumie”, jednego zabitego i 11 rannych na „Shirayuki” oraz trzech zabitych i ponad 15 rannych na „Harukaze”.
Ponadto Japończycy utracili w czasie bitwy cztery transportowce wojska: „Sakuna Maru”, „Horai Maru”, „Tatsuno Maru” i „Ryujo Maru”, zatopione lub osadzone na brzegu, oraz trałowiec W-2, zniszczony eksplozją torpedy (według innego źródła trałowiec zatonął na minie). Nieznana jest liczba ofiar w ludziach. Jednym z transportowców był okręt sztabowy generała Imamury, który był zmuszony do ratowania życia skokiem do wody. Jego adiutant odnalazł go siedzącego na stercie bambusów na plaży i złożył gratulacje z okazji szczęśliwego lądowania. Historycy obu stron spierali się co do przyczyny zatopienia owych pięciu jednostek. Strona aliancka twierdziła, że przynajmniej część z nich została zniszczona przez ostrzał artyleryjski obu krążowników oraz torpedy z „Pertha”. Z kolei japońskie raporty wskazywały na to, iż wszystkie zostały trafione torpedami kilka minut po północy, w szybkiej sekwencji. Prowadziło to do wniosku, że sprawcą zniszczeń był krążownik „Mogami”, który o tej porze wystrzelił salwę sześciu torped w kierunku „Houstona”. Wszystkie one minęły amerykański okręt i popłynęły w kierunku floty inwazyjnej, a pięć znalazło cele, co czyni tę salwę jedną z najskuteczniejszych w historii. Wcześniejsze źródła obwiniały o zatopienie trałowca niszczyciel „Fubuki”, ale jego salwa torpedowa była wystrzelona znacznie wcześniej.
Przez długi czas los obu krążowników pozostawał nieznany w Australii i Stanach Zjednoczonych. Ostatnią informacją była depesza o rozpoczęciu walki. Pierwsze wieści uzyskano po niemal dziewięciu miesiącach, więcej wiadomości w 1944 roku, gdy amerykańskie okręty podwodne wyratowały wśród rozbitków ze storpedowanych japońskich statków także ocalałych marynarzy z „Pertha” a pełny obraz bitwy dopiero po zakończeniu wojny, gdy jeńcy zostali repatriowani z niewoli. Zorganizowana wśród mieszkańców Houston zbiórka pieniężna na okręt mający zastąpić we flocie stary krążownik przyniosła ponad 85 milionów dolarów, kwota ta wystarczyła także na pokrycie kosztów budowy lotniskowca „San Jacinto”. Jeden z krążowników typu "Cleveland" otrzymał nazwę „Houston”, a jego załoga rekrutowała się głównie z ochotników pochodzących z miasta i okolicy. Komandor Rooks został pośmiertnie odznaczony Medalem Honoru, a okręt wyróżniono Presidential Unit Citation.
Bitwa została upamiętniona na wyemitowanej w 2002 roku australijskiej monecie pięciodolarowej.

</doc>
<doc id="2641445" url="https://pl.wikipedia.org/wiki?curid=2641445" title="Bitwa w cieśninie Sunda">
Bitwa w cieśninie Sunda



</doc>
<doc id="2641447" url="https://pl.wikipedia.org/wiki?curid=2641447" title="4Q321">
4Q321

4Q321 oznaczany również jako "Mishmarot Ba" – rękopis znaleziony w grocie 4 w Kumran należący do zwojów znad Morza Martwego. Zawiera on fragment kalendarza, którym posługiwała się społeczność Qumran. Rękopis jest datowany na lata pomiędzy 50 a 25 p.n.e. Zachowała się jedna karta tego dokumentu o wymiarach 13,4 na 21,1 cm.
Wyróżniającą cechą społeczności zamieszkującej Kumran był jej kalendarz, który został oparty na systemie słonecznym oraz składał się z 364 dni. Tymczasem ówczesny kalendarz całej społeczności żydowskiej był oparty na cyklach księżycowych i składał się zazwyczaj z 354-356 dni z możliwością wydłużenia roku o jeden dodatkowy miesiąc zwany We-Adar. Kalendarz odegrał ważną rolę w odłączeniu wspólnoty od reszty judaizmu, gdyż dni świąteczne dla wspólnoty były zwykłymi dniami pracy dla głównego nurtu judaizmu, jak i na odwrót.
Zgodnie z tym kalendarzem, nowy rok zawsze rozpoczynał się w środę. Rok składał się z pięćdziesięciu dwóch tygodni, podzielonych na cztery pory po trzynaście tygodni każda. Święta corocznie konsekwentnie wypadały w tych samych dniach tygodnia. Wydaje się, że ten układ kalendarza był przygotowany by zgodnie z nim członkowie wspólnoty mogli powstrzymywać się od istotnych zajęć na kilka dni przed nowiem lub zaćmieniem Księżyca.

</doc>
<doc id="2641451" url="https://pl.wikipedia.org/wiki?curid=2641451" title="Etos kowboja">
Etos kowboja

Etos kowboja – drugi album studyjny polskiego rapera Skorupa wydany 16 maja 2011 roku przez wytwórnię MaxFloRec.
Lista utworów.
Opracowano na podstawie materiału źródłowego.

</doc>
<doc id="2641455" url="https://pl.wikipedia.org/wiki?curid=2641455" title="Maciej Maciusiak">
Maciej Maciusiak

Maciej Maciusiak (ur. 28 marca 1982 w Zakopanem) – polski skoczek narciarski, złoty medalista drużynowych mistrzostw Polski z 2004 roku, serwismen, od 2012 roku trener grupy szkoleniowej B i C polskiej kadry w skokach narciarskich.
W karierze zawodniczej startował zazwyczaj w Pucharze Kontynentalnym, ale nie odniósł w nim żadnego sukcesu. W 2002 roku został powołany do reprezentacji Polski na konkursy Pucharu Świata, jednak nie przebrnął kwalifikacji i nie wystartował w żadnym z konkursów głównych. W 2004 roku na Orlinku w Karpaczu, wraz z Krystianem Długopolskim, Tomaszem Pochwałą i Tomisławem Tajnerem, zdobył złoty medal mistrzostw Polski w drużynie, występując w zespole AZS-AWF Katowice.
W sezonie 2005/2006 Maciusiak został asystentem trenera polskiej kadry młodzieżowej – Piotra Fijasa. W 2007 roku został serwismenem kadry polskich skoczków narciarskich. Funkcję tę sprawował także w trzech kolejnych sezonach, czyli do 2011 roku.
W sezonie 2011/2012 został wybrany przez Polski Związek Narciarski asystentem trenera kadry młodzieżowej – Roberta Matei. Taką samą funkcję powierzono mu w sezonie 2012/2013, jednak kadrę podzielono na dwie grupy treningowe. Maciusiak odpowiedzialny był wówczas za szkolenie grupy treningowej B, w skład której wchodzili: Grzegorz Miętus, Szymon Szostok, Mateusz Kojzar i Krzysztof Biegun. W sezonie 2013/2014 był trenerem juniorskiej reprezentacji Polski jego podopieczny na MŚ juniorów w Predazzo Jakub Wolny zdobył indywidualnie złoty medal oraz drużyna w składzie Klemens Murańka, Aleksander Zniszczoł,Jakub Wolny oraz Krzysztof Biegun.
W sezonie 2015/16 jego podopiecznymi w kadrze B byli: Krzysztof Biegun, Dawid Kubacki, Bartłomiej Kłusek, Stefan Hula, Maciej Kot, Andrzej Stękała, Jakub Wolny. Od sezonu 2016/2017 ponownie został trenerem grupy szkoleniowej C polskiej kadry juniorskiej w skokach narciarskich. Od sezonu 2018/2019 ponownie został głównym trenerem grupy szkoleniowej B reprezentacji Polski.

</doc>
<doc id="2641457" url="https://pl.wikipedia.org/wiki?curid=2641457" title="Term molekularny">
Term molekularny

Term molekularny – w mechanice kwantowej, obserwowany stan cząsteczki, odpowiadający jej rzeczywistej energii.
Charakterystyka.
Podobnie jak w przypadku termów atomowych, cząsteczkę również da się opisać symbolem termu molekularnego. W atomach wieloelektronowych, konfiguracji elektronowej odpowiada kilka stanów energetycznych, zwanych termami. Sytuacja analogiczna ma miejsce w przypadku cząsteczek wieloatomowych. Przy założeniu, że sprzężenie orbitalnych momentów pędu elektronów i sprzężenie ich spinów są znacznie silniejsze od oddziaływań spin-orbita poszczególnych elektronów, można scharakteryzować termy cząsteczek. Stan energetyczny zespołu elektronów jest opisywany przez dwa czynniki:
Ponieważ składowe momentów pędu są skierowane zgodnie z osią cząsteczki, a mogą mieć jedynie przeciwne zwroty, można wykonać algebraiczne sumowanie składowych momentów pędu poszczególnych elektronów:
Uzyska się wówczas wartość liczbową stanu energetycznego, którą należy przedstawić za pomocą wielkich liter alfabetu greckiego:
Ogólny symbol termu przedstawia się następująco:
gdzie:
Cząsteczki homojądrowe.
W przypadku cząsteczek homojądrowych (tj. złożonych z atomów o identycznych jądrach czyli z tych samych Izotopów) można rozróżnić stany parzyste (g) i nieparzyste (u). Gdy liczba niesparowanych elektronów w orbitalach jest nieparzysta wówczas cząsteczka także jest nieparzysta. W przeciwnym wypadku, molekuła ma symetrię parzystą. Należy także odróżnić stany energetyczne dodatnie (Σ+) i ujemne (Σ−). Stan energetyczny jest ujemny jeśli funkcja falowa ψ zmienia znak przy odbiciu w płaszczyźnie, przechodzącej przez oba jądra. Znaki plus i minus zazwyczaj przypisuje się tylko termom sigma. Wyższe termy też mogą być dodatnie/ujemne, lecz dopiero gdy uwzględni się wpływ rotacji cząsteczki. W przeciwnym wypadku wyższym termom odpowiadają takie same znaki, jak termom Σ. Na przykład ditlen, ma dwa niesparowane elektrony, na orbitalu antywiążącym π* (rys. 1). Stanowi temu odpowiadają termy: 3Σg−, 1Σg+ i 1Δg. Aby wyznaczyć term stanu podstawowego, należy skorzystać z reguł Hunda:
Wynika z tego, że termem stanu podstawowego jest 3Σg−.
Cząsteczki heterojądrowe.
Sytuacja z cząsteczkami heterojądrowymi (tj. złożonych z atomów o niejednakowych jądrach czyli z różnych atomów lub różnych izotopów tego samego pierwiastka) jest nieco bardziej skomplikowana Ze względu na powstawanie wypadkowego momentu dipolowego, zachodzi tutaj mieszanie orbitali atomowych. Elektrony zajmujące te orbitale, mają nierównomiernie rozłożony ładunek względem jądra. Na przykład w cząsteczce wodorku litu (rys. 2), orbital 1s leży znacznie wyżej niż orbitale 1s i 2s litu. Zachodzi tu zatem nierównocenne mieszanie się orbitalu 1s wodoru z orbitalem 2pz litu. Term stanu podstawowego wynosi 3Σ. Jeszcze bardziej skomplikowana sytuacja może nastąpić w związkach, gdzie dodatkowo zachodzi hybrydyzacja wewnętrzna orbitali, np. w tlenku azotu (rys. 3). Tam orbitale 2s azotu i tlenu mieszają się odpowiednio z orbitalami 2pz azotu i tlenu. Powstają z tego dwie hybrydy, które mieszają się wzajemnie i powstają z tego orbitale molekularne. Termem stanu podstawowego dla tlenku azotu jest 2Π.
Cząsteczki typu AB nie mają środka symetrii, więc nie istnieje podział tychże orbitali na u i g.

</doc>
<doc id="2641460" url="https://pl.wikipedia.org/wiki?curid=2641460" title="Wiener Parteischule">
Wiener Parteischule



</doc>
<doc id="2641461" url="https://pl.wikipedia.org/wiki?curid=2641461" title="Kaplica Świętych Braci Machabeuszy w Nowoberezowie">
Kaplica Świętych Braci Machabeuszy w Nowoberezowie

Kaplica pod wezwaniem Świętych Braci Machabeuszy i ich matki Salomei – kaplica prawosławna (tzw. czasownia) w Nowoberezowie. Należy do parafii Wniebowstąpienia Pańskiego w Nowoberezowie, w dekanacie Hajnówka diecezji warszawsko-bielskiej Polskiego Autokefalicznego Kościoła Prawosławnego. Znajduje się przy otoczonym kultem źródełku. Jedna z czterech prawosławnych świątyń na terenie wsi.
Kaplicę zbudowano w 1888. Drewniana, na planie ośmioboku. Dach namiotowy kryty gontem, zwieńczony blaszanym cebulastym hełmem z krzyżem. Przy kaplicy znajdują się drewniany sześcioramienny krzyż i obudowana studnia. Teren ogrodzony drewnianym płotem.
Replika nowoberezowskiej kaplicy Świętych Braci Machabeuszy znajduje się w Skansenie Architektury Drewnianej Ludności Ruskiej Podlasia w Białowieży.

</doc>
<doc id="2641480" url="https://pl.wikipedia.org/wiki?curid=2641480" title="Metamorfik Wzgórz Strzelińskich">
Metamorfik Wzgórz Strzelińskich

Metamorfik Wzgórz Strzelińskich, metamorfik Wzgórz Strzelińskich i okolic Doboszowic, metamorfik strzeliński – jednostka geologiczna na bloku przedsudeckim (geograficznie na Przedgórzu Sudeckim).
Nowa, proponowana nazwa – masyw gnejsowo-granitowy Strzelina, w skrócie masyw Strzelina. W nazwie tej łączy się dwie różnowiekowe i różnego pochodzenia jednostki – „metamorfik Wzgórz Strzelińskich”, utworzony ze skał metamorficznych prekambru i starszego paleozoiku oraz „masyw strzeliński”, składający się ze skał magmowych – granitoidów wieku górnokarbońskiego.
Metamorfik Wzgórz Strzelińskich od północy i wschodu przykryty jest młodszymi osadami – trzeciorzędowymi i czwartorzędowymi, pod którymi na północy, za linią uskoku środkowej Odry rozpościerają się utwory monokliny przedsudeckiej, a na wschodzie strefy śląsko-morawskiej. Na zachodzie graniczy z metamorfikiem Doboszowic, na południu, za rowem Paczkowa, jego przedłużeniem jest metamorfik wschodniosudecki, będący zarazem okrywą metamorficzną masywu Žulovej.
Zbudowany jest z dwóch, różnowiekowych serii metamorficznych: neoproterozoiczno-późnokanbryjskiej oraz dewońskiej. Pierwsze składają się z łupków łyszczykowych, czasami z fibrolitem, łupków łyszczykowo-grafitowych, gnejsów, paragnejsów, amfibolitów, marmurów i skał wapienno-krzemianowych. Drugie z kwarcytów, kwarcytów skaleniowych, paragnejsów (metazlepieńców i metapiaskowców), metaarkoz, łupków serycytowych, fyllit oraz metatufów skał zasadowych.
W skały metamorficzne intrudowały liczne żyły skał magmowych – granitoidy (granity, granodioryty, tonality) wieku młodopaleozoicznego.
W kilku miejscach przebijają je trzeciorzędowe bazalt.
Utwory powierzchniowe, to regolity, gliny zboczowe, lessy oraz osady rzeczne.
Metamorfik Wzgórz Strzelińskich buduje przede wszystkim Wzgórza Strzelińskie, wkraczając w niewielkim stopniu na sąsiednie jednostki Przedgórza Sudeckiego (m.in. Obniżenia Otmuchowskiego) i Niziny Śląskiej.

</doc>
<doc id="2641482" url="https://pl.wikipedia.org/wiki?curid=2641482" title="Gemella">
Gemella

Gemella – ziarenkowce układające się w dwoinki. Morfologicznie przypominają pneumokoki. Dobrze rosną w temperaturze 22–37 °C na agarze krwawym. Wywołują hemolizę.
Środowisko życia.
Występują u ludzi i zwierząt w wydzielinach dróg oddechowych. Mogą powodować różne zakażenia, np.: ropne, miejscowe lub uogólnione.

</doc>
<doc id="2641483" url="https://pl.wikipedia.org/wiki?curid=2641483" title="Nupe">
Nupe

Nupe lub Tapa – grupa etniczna, która zamieszkuje głównie środkowy pas Nigerii, stany: Niger, Kwara, Kogi i Federalne Terytorium Stołeczne – Abudża. Nazwą "Tapa" posługuje się lud Joruba. 
Demografia.
Liczba populacji Nupe jest różna w zależności od statystyk, według jednej 1.435.000 ludzi, według innej 3,5 miliona. 94% Nupe jest muzułmanami, 5% to chrześcijanie (głównie anglikanie i protestanci) i 1% stanowią tradycyjne religie.

</doc>
<doc id="2641502" url="https://pl.wikipedia.org/wiki?curid=2641502" title="Kaplica św. Aleksandra Newskiego w Białowieży">
Kaplica św. Aleksandra Newskiego w Białowieży

Kaplica pod wezwaniem św. Aleksandra Newskiego – kaplica prawosławna (tzw. czasownia) w Białowieży. Należy do parafii św. Mikołaja w Białowieży, w dekanacie Hajnówka diecezji warszawsko-bielskiej Polskiego Autokefalicznego Kościoła Prawosławnego.
Kaplica znajduje się na terenie Skansenu Architektury Drewnianej Ludności Ruskiej Podlasia. Zbudowana w latach 1996–1998 jako replika kaplicy Świętych Braci Machabeuszy w Nowoberezowie. Drewniana, na planie ośmioboku. Dach namiotowy kryty gontem, zwieńczony blaszanym cebulastym hełmem. W sąsiedztwie kaplicy dwa zabytkowe, drewniane ośmioramienne krzyże.
Nabożeństwa w kaplicy odprawiane są w uroczystość patronalną – 12 września (według starego stylu 30 sierpnia).

</doc>
<doc id="2641509" url="https://pl.wikipedia.org/wiki?curid=2641509" title="Krucyfiks z kościoła Bożego Ciała we Wrocławiu">
Krucyfiks z kościoła Bożego Ciała we Wrocławiu

Krucyfiks z kościoła Bożego Ciała we Wrocławiu – gotycka rzeźba przedstawiająca umęczonego i ukrzyżowanego Chrystusa, datowana na około 1360 rok.
Historia.
Od strony ikonograficznej dzieło to reprezentuje typ wizerunku ukrzyżowanego Chrystusa ukształtowany na przełomie XIII i XIV wieku zwany krucyfiksem widlastym, charakteryzującym się silną ekspresją rzeźby i układem krzyża przypominającym drzewo. Pierwotnie krucyfiks znajdował się najprawdopodobniej we wrocławskim kościele Bożego Ciała (po raz pierwszy wzmiankowanym w 1351 roku) lub w znajdującym się niegdyś przy świątyni szpitalu, który został ufundowany w roku 1318. Placówką tą od 1337 roku opiekowali się joannici. Przed II wojną światową krucyfiks znajdował się we wrocławskim Muzeum Archidiecezjalnym. Po 1945 roku przeniesiono go do Muzeum Narodowego w Warszawie, gdzie znajduje się do dnia dzisiejszego. Cenny przykład śląskiej plastyki gotyckiej, związanej z nurtem mistycznym ukształtowanym w teologii na przełomie XIII i XIV wieku.
Opis.
Figura Chrystusa została wykonana z drewna dębowego. Jego wymiary wynoszą 178,0 (wysokość) × 136,0 (rozpiętość ramion) × 44,0 cm (maksymalna szerokość). Zachowały się fragmenty polichromii i złota płatkowego. Sam krzyż był wielokrotnie zmieniany. Przed ostatnią wymianą krzyża w latach 90. XX wieku rzeźba była zawieszona na typowym krzyżu w układzie łacińskim.
Ciało Chrystusa tworzy ze współczesną rekonstrukcją krzyża integralną całość; jest konwulsyjnie powyginane: głowa silnie opada w dół, przybite jednym gwoździem nogi uginają się pod ciężarem korpusu ciała, który jest mocno wygięty do przodu, a przez to ramiona i mięśnie przebitych dłoni są mocno rozciągnięte.
Obraz ciała Chrystusa ilustruje całokształt męki, którą przeżył Zbawiciel, począwszy od pierwszych ran zadanych w ogrodzie Oliwnym, poprzez biczowanie, koronowanie cierniem, niesienie krzyża, aż po cierpienie na Golgocie. Wrocławski wizerunek ukazuje kulminacyjny moment agonii, co uwidocznione jest w ogólnym, bardzo konwulsyjnym zarysie bardzo wychudzonego ciała (przechylenie korpusu, skurcz nóg, głowa opadnięta na ramię), jak i w szczegółach (opuchnięte oczy, skurcze policzków, bolesny grymas na ustach). Na całym okaleczonym ciele widoczne są rozmaite obrażenia, w wielu miejscach jest pokryte skrzepami krwi, która również wypływa z ran i z oczu (krwawe łzy). W niektórych partiach ciała układ ran jest stylizowany, niektóre skrzepy krwi zaś przypominają swoim kształtem owoce winnego grona. Biodra są owinięte perizonium, przednie fragmenty tkanin ściśle przylegają do ud (co mogło być próbą iluzji mokrych od krwi i potu szat), zaś po bokach fałdy (które opadają do wysokości kolan) przybierają bardziej stylizowany układ.
Analiza.
Krucyfiks wrocławski reprezentuje nurt ekspresyjny w rzeźbie gotyckiej, ukształtowany pod wpływem mistyki przełomu XIII i XIV stulecia. Jednym z zadań ówczesnych teologów-mistyków było przywołanie szczególnego cierpienia Chrystusa podczas jego męki w celu jak najgłębszego poruszenia uczuć człowieka, uduchowienia, wywołania głębokich refleksji, przeżyć, w tym współcierpienia, wzbudzenia żarliwości i przede wszystkim mistycznego zjednoczenia wiernego z Jezusem. Stylizowane na kształt winnego grona skrzepy krwi wzbogacają istotę treści rzeźby. Prócz doloryzmu i mistyki objawia się tu aspekt eucharystyczny (współgrający z wezwaniem świątyni, dedykowanej ciału Zbawiciela), co jeszcze bardziej miało umacniać mistyczną więź wiernego z Chrystusem.
Układ krzyża nie jest przypadkowy – przypomina drzewo, przy czym jest to forma bardzo uproszczona i stylizowana. Układ ten jest aluzją do Drzewa Poznania Dobra i Zła, ponadto zawarte jest tu odniesienie do Drzewa Krzyża. Tym samym w kontekst została wpisana starsza tradycja ukazywania Chrystusa jako nowego Adama, który poprzez swoją śmierć na krzyżu-drzewie odkupił lud z grzechów.
W plastyce gotyckiej nurt ekspresyjno-mistyczny w początkowej fazie kształtował się w Nadrenii oraz w południowej Francji, północnej Italii i Hiszpanii. Do pierwowzorów należy przede wszystkim krucyfiks w kościele Najświętszej Marii Panny na Kapitolu w Kolonii. Twórca krucyfiksu wrocławskiego odwoływał się do pierwowzorów w sposób wybiórczy; zachowano ogólną treść, formę rzeźby, w szczegółach wprowadził repertuar form znanych głównie na Śląsku (m.in. układ perizonium, motyw stylizowanych winnych gron, szczegóły anatomiczne), a przykładem jest m.in. Grupa Ukrzyżowania z dawnego kościoła Świętej Barbary we Wrocławiu (obecnie w zbiorach Muzeum Narodowego). Nieznana jest pierwotna funkcja dzieła, jak również jego umiejscowienie; nie wiadomo zatem, czy była to przestrzeń liturgiczna (np. element ołtarza głównego, belka tęczowa), czy mogło być dziełem odosobnionym (np. w kaplicy szpitalnej), o charakterze czysto dewocyjnym.

</doc>
<doc id="2641510" url="https://pl.wikipedia.org/wiki?curid=2641510" title="Mike Ness">
Mike Ness

Mike Ness, (Michael James Ness, ur. 3 kwietnia 1962, Lynn, Massachusetts), amerykański gitarzysta, wokalista i lider zespołu Social Distortion, który powstał w 1978 roku.
Życiorys.
Mike Ness urodził się w 1962 roku w Lynn, Massachusetts. Wychował się na ulicach Orange County w Kalifornii. Został wyrzucony z domu przez ojca w wieku 15 lat. Podczas swych wczesnych lat został zainspirowany przez bluesa, country i wczesnego rock 'n' rolla. Ness zaangażował się w scenę punk rocka pod wpływem powstających zespołów tego nurtu.
Ness założył Social Distortion w 1978 roku, wydając płytę Mainliner w wytwórni Posh Boy Records w 1981 roku. Dwa lata później wydali The Mommy's Little Monster (1983), który był własnością ich ówczesnego menedżera Monk rocka.
Sprzęt.
Gitary.
Na początku swojej kariery Ness używał modeli Gibson SG i SG Junior, ale obecnie używa gitar Gibson Les Paul Deluxe z lat 70. (1971 sunburst, 1975 sunburst, 1975 goldtop i 1976 goldtop). Jego Les Paul goldtop z 1976 roku jest jego ulubioną i najczęściej używaną obecnie gitarą. Wszystkie jego gitary posiadają pickupy Seymour Duncan P-90, które instaluje we wszystkich swoich gitarach od trasy koncertowej z Neilem Youngiem na początku lat 90.
Wzmacniacze.
Ness używa wzmacniaczy Fender Bassman zmodyfikowanych przez Freda Taccone oraz kolumny Marshall 4x10 z głośnikami Celestion.
Linki zewnętrzne.
http://www.socialdistortion.com
http://www.epitaph.com
http://www.blackkatkustoms.com

</doc>
<doc id="2641514" url="https://pl.wikipedia.org/wiki?curid=2641514" title="Masyw strzeliński">
Masyw strzeliński

Masyw strzeliński – jednostka geologiczna na bloku przedsudeckim (Przedgórzu Sudeckim).
W starszych opracowaniach opisywano masyw strzeliński jako stosunkowo dużą jednostkę, zbudowaną z granitoidów i ciągnącą się od okolic Strzelina co najmniej po Rów Paczkowa, a w zasadzie łączącą się z masywem Žulovej w jeden masyw strzelińsko-żulowski i otoczony metamorficzną osłoną.
Badania z lat 70. i 80. XX w. wykazały, że w obrębie metamorfiku Wzgórz Strzelińskich występuje cały szereg młodszych żył skał magmowych - granitoidy (granity, granodioryty, tonality) wieku młodopaleozoicznego.
Ostatnio zaproponowano wydzielenie jednostki pod nazwą masyw gnejsowo-granitowy Strzelina, w skrócie masyw Strzelina, która łączyłaby metamorficzne i magmowe skały w jedną całość.
Skały masywu strzelińskiego występują przede wszystkim we Wzgórzach Strzelińskich, wkraczając również na Przedgórze Paczkowskie, gdzie znane są z okolic Nadziejowa, Kamiennej Góry, Jarnołtowa, Burgrabic i Sławniowic.
Granit strzeliński, będący główną i najbardziej znaną odmianą skalną masywu strzelińskiego, był eksploatowany w wielu kamieniołomach w okolicach Strzelina, Gębczyc, Maciejowic, Starowic, Nadziejowa, Kamiennej Góry, Jarnołtowa. Niektóre z nich są obecnie czynne, przede wszystkim Kopalnia granitu Strzelin z najgłębszym wyrobiskiem granitu w Europie, o głębokości 123 metrów i powierzchni 19,5 ha.

</doc>
<doc id="2641515" url="https://pl.wikipedia.org/wiki?curid=2641515" title="Synagoga w Gubinie">
Synagoga w Gubinie

Synagoga w Gubinie – nieistniejąca synagoga znajdująca się w Gubinie przy ulicy Dąbrowskiego, dawniej Kastaniengraben (Fosa Kasztanowa).
Synagoga została wybudowana w 1878. Był, to niewielki jednopiętrowy budynek, najmniejszy na tej ulicy. Na parterze budynku była urządzona sala modlitw, a na piętrze mieszkał wraz z rodziną „sługa świątyni”. 9 listopada 1938 podczas Nocy Kryształowej budynek został splądrowany i zniszczony. Budynek przez dłuższy czas nie był użytkowany, dopiero pod koniec 1941 nabyła go Wspólnota Misyjna Kościoła Metodystów (Missionsgemeinde der Methodistenkirche) i zagospodarowała dla swoich celów. Obiekt najprawdopodobniej został zniszczony lub silnie uszkodzony podczas walk o Guben, które trwały od lutego do kwietnia 1945. Wkrótce potem zdecydowano o jego rozbiórce. W Niemieckim Muzeum Historycznym w Berlinie znajduje się zachowana z wyposażenia synagogi część parochetu (kotary).
9 listopada 1998 w 60. rocznicę Nocy Kryształowej odsłonięto kamień pamiątkowy w miejscu, w którym znajdowała się kiedyś tutejsza synagoga. Jest, to prosty granitowy głaz narzutowy, w którym osadzona jest Gwiazda Dawida. W połowie 2008 roku obok kamienia wstawiono tablicę, która w trzech wersjach językowych dostarcza informacji o losie tamtejszych Żydów.

</doc>
<doc id="2641520" url="https://pl.wikipedia.org/wiki?curid=2641520" title="Glenn O’Shea">
Glenn O’Shea

Glenn O’Shea (ur. 14 czerwca 1989 w Swan Hill) – australijski kolarz torowy i szosowy, wicemistrz olimpijski oraz wielokrotny medalista torowych mistrzostw świata.
Kariera.
Pierwszy sukces w karierze Glenn O’Shea osiągnął w 2007 roku, kiedy zdobył złote medale mistrzostw świata juniorów w drużynowym wyścigu na dochodzenie i omnium. W latach 2007-2011 zdobywał złote medale mistrzostw Australii, w tym trzykrotnie w madisonie. W 2012 roku brał udział w mistrzostwach świata w Melbourne, gdzie wspólnie z Jackiem Bobridge'em, Michaelem Hepburnem i Rohanem Dennisem wywalczył srebrny medal w drużynowym wyścigu na dochodzenie. Na tych samych mistrzostwach O’Shea zwyciężył w omnium, wyprzedzając bezpośrednio Kanadyjczyka Zachary’ego Bella i Duńczyka Lasse Normana Hansena. Parę miesięcy później wystąpił na igrzyskach olimpijskich w Londynie razem z Bobridge'em, Hepburnem i Dennisem zajął drużynowo drugą pozycję, a indywidualnie rywalizację w omnium zakończył na piątej pozycji. Kolejne dwa medale zdobył podczas mistrzostw świata w Mińsku. W omnium był tym razem trzeci za Nowozelandczykiem Aaronem Gate'em i Lasse Normanem Hansenem, a w drużynowym wyścigu na dochodzenie reprezentacja Australii w składzie: Glenn O’Shea, Alexander Edmondson, Michael Hepburn i Alexander Morgan była najlepsza. Drużynowe mistrzostwo świata ekipa Australii z O’Shea w składzie zdobyła również na mistrzostwach świata w Cali w 2014 roku.

</doc>
<doc id="2641521" url="https://pl.wikipedia.org/wiki?curid=2641521" title="Maria Teresa Tauscher">
Maria Teresa Tauscher



</doc>
<doc id="2641522" url="https://pl.wikipedia.org/wiki?curid=2641522" title="Resursa Kupiecka (Bydgoszcz)">
Resursa Kupiecka (Bydgoszcz)

Resursa Kupiecka – budynek kulturalny, który mieścił się w Bydgoszczy przy ulicy Jagiellońskiej 13. Rozebrany w 1970 roku.
Historia.
Budynek powstał na terenie dawnego folwarku miejskiego Grodztwo. W 1837 r. Wilhelm Kienitz kupił tu dom i założył park. Po przebudowie budynku w 1858 r. August Wilke założył restaurację i ogród rozrywkowy typu Établissement. W budynku frontowym (przebudowanym w 1890 r.) funkcjonował popularny lokal gastronomiczny, a na jego zapleczu wznosiła się m.in. kręgielnia, altany, scena letnia, budynki gospodarcze. Znaczną część terenu zajmował ogród z altanami, pergolami, bufetami i fontanną. Najbardziej reprezentacyjną częścią założenia była sala koncertowo-teatralna zajmująca całe 1 piętro zwana "Concordia–Theater". 
W 1925 r. dom z ogrodem zakupiło Towarzystwo Kupców, stąd nazwa "Resursa Kupiecka". Całość prowadził restaurator Jan Sentkowski. Resursa była jednym z największych zespołów restauracyjno-rozrywkowych typu Établissement w Bydgoszczy. Na parterze znajdowały się sale restauracyjno-kawiarniane oraz mała scena teatralna. Duża sala z balkonem znajdowała się na piętrze. Resursa służyła do organizacji zebrań i spotkań towarzyskich, rautów, balów karnawałowych i zabaw. W dużej sali z estradą odbywały się przedstawienia teatralne, muzyczne: koncerty orkiestr i zespołów muzycznych oraz chórów.
W Resursie bywali wybitni mężowie stanu i artyści, np. gen. Józef Haller (1930, 1939). Koncertowały prawie wszystkie orkiestry bydgoskie, zespoły z Torunia, Grudziądza, Inowrocławia, mandoliniści i chórzyści. W 1925 r. wystąpił zespół Operetki Poznańskiej. 
Ogród koncertowy, ze starodrzewem, kawiarenką ogrodową, werandą, kręgielnią oraz muszlą koncertową i miejscem do tańca, służył do końca 1950 r. Północną część ogrodu zabrano pod zabudowę blokową, a w południowej wzniesiono Szkołę PZPR. W 1954 r. Resursę Kupiecką przejął Komitet Wojewódzki PZPR i zamienił na salę konferencyjną. Budowlę rozebrano w 1970 r. w związku z przebudową ul. Jagiellońskiej i budową Ronda Jagiellonów.

</doc>
<doc id="2641523" url="https://pl.wikipedia.org/wiki?curid=2641523" title="Budynek kina Adria w Bydgoszczy">
Budynek kina Adria w Bydgoszczy

Kinoteatr Adria, dawniej zwany Strzelnicą – budynek w Bydgoszczy, przy ul. Toruńskiej 30, pełniący nieprzerwanie od 1867 roku funkcje kulturalne. Do 1938 roku należał do Bydgoskiego Bractwa Kurkowego. Stanowił jedno z najokazalszych założeń typu Établissement w Bydgoszczy. Po II wojnie światowej mieścił kinoteatr „Adria”.
Położenie.
Budynek stoi w południowej pierzei ul. Toruńskiej, na wschodnim obrzeżu Starego Miasta w Bydgoszczy.
Historia.
Powstanie obiektu łączy się ze specyfiką działalności kulturalnej XIX wieku, kiedy to modne były prywatne sceny usytuowane w zespołach ogrodowych. Przedstawienia i koncerty odbywały się zarówno w salach bankietowych z wydzieloną estradą, jak i w teatrach letnich. Mimo obecności w Bydgoszczy tego typu obiektów już od lat 20. XIX w. brakowało dużej, reprezentacyjnej sali służącej uroczystościom, jak i życiu kulturalnemu.
Kompleks rozrywkowy Bractwa Strzeleckiego reprezentował jedno z pierwszych założeń typu Établissement w Bydgoszczy, o rozbudowanym programie funkcjonalnym.
Inicjatorem budowy było Bractwo Strzeleckie w Bydgoszczy – organizacja o XV-wiecznych tradycjach, która od XVII wieku posiadała własną strzelnicę z wyszynkiem piwa, usytuowaną na Przedmieściu Toruńskim. Pod koniec XVIII w. Bractwo wzniosło budynek na ul. Toruńskiej 30, a w 1846 r. zakupiło kolejne działki przy tej ulicy, gdzie zbudowało nową strzelnicę. W 1866 r. Bractwo Strzeleckie postanowiło wznieść na nowo zakupionym terenie przy ul. Toruńskiej 30 (gdzie mieściła się jedna z wcześniejszych strzelnic) dom towarzyski, mieszczący strzelnicę oraz salę z rozbudowanym zapleczem. Do budynku przylegał obszerny ogród, na którym zaplanowano teatr letni oraz obiekty małej architektury. Obiekt miał spełniać funkcje ogólnomiejskie: służyć obradom różnych stowarzyszeń, zgromadzeniom, wyborom do parlamentu krajowego, a także przedstawieniom teatralnym i koncertom.
W skład powołanego w 1866 r. komitetu budowy weszli znamienici obywatele miasta, m.in. radca miejski Menard, fabrykant Pietschmann oraz kupiec Hegewald. Nadzór nad budową objął radca miejski Heyder. Szczegółowy projekt wykonał berliński architekt Eduard Titz, znany z projektów teatrów w Berlinie, Görlitz i Zittau, a projekty malarskich dekoracji wykonał architekt prof. Martin Gropius z Berlina. 23 maja 1866 roku położono kamień węgielny pod budowę. W uroczystości uczestniczyło Bydgoskie Bractwo Kurkowe, prezydent regencji Johann Naumann, regencyjny radca budowlany Herzberg oraz członkowie magistratu i radni miejscy. Budowa przeciągnęła się o kilka miesięcy z powodu wojny siedmiotygodniowej Prus z Austrią. Obiekt oddano do użytku w czerwcu 1867 r., a jego uroczysta inauguracja odbyła się 6 lipca tego roku, z udziałem władz miejskich i regencyjnych, Bractwa Kurkowego, Towarzystwa Gimnastycznego i szeregu innych korporacji i stowarzyszeń.
Budynek był częścią założenia rozrywkowego, usytuowanego w 10-morgowym ogrodzie, położonym na u stóp Zbocza Bydgoskiego. Było to typowe dla ówczesnej Europy założenie typu Établissement, będące zarówno siedzibą stowarzyszenia, jak i przedsiębiorstwa rozrywkowo-rekreacyjnego o charakterze dochodowym. Ozdobą budynku była Sala Królewska udekorowana malowidłami, kotarami i figurami mitologicznymi. Za budynkiem rozciągał się ogród z sześcioma tarasami, ocieniony starodrzewem i drzewami owocowymi. Z najwyższego tarasu rozciągał się okazały widok na miasto. Usytuowano tu otwartą werandę, z miejscem dla 50-osobowej orkiestry. W ogrodzie umieszczono także letnią strzelnicę, urządzoną na sposób południowoniemiecki i wyposażoną w nowoczesne urządzenia. Całe założenie było tak pomyślane, aby mogło tu się odbywać jednocześnie kilka imprez.
Obiekt sukcesywnie wzbogacano o kolejne pawilony i wydzielone miejsca rozrywki. W 1868 r. od strony południowej dostawiono cyrk (300 m2) z amfiteatralną widownią. W ogrodzie zainstalowano bufet, piwiarnię, oranżerię, urządzono plac zabaw i plac widokowy. W 1891 r. wybudowano kręgielnię, usytuowaną wzdłuż wschodniej granicy posesji.
Pod koniec XIX wieku miejsce to było bardzo popularne wśród bydgoszczan. Na estradzie występowali znamienici artyści, m.in. w 1880 r. Hans von Bülow, w 1891 r. Eugen d’Albert i Teresa Carreno, w 1912 r. orkiestra z Meiningen pod dyrekcją Maxa von Regera. O atrakcyjności obiektu decydowało połączenie rozrywki o teatralno-muzycznym z bezpośrednim kontaktem z naturą i przyrodą. Odbywały się tu liczne koncerty, przedstawienia, uroczystości rocznicowe, odczyty i pokazy naukowe. Corocznym punktem programu były festyny strzeleckie.
W nocy z 13 na 14 października 1900 r. dom towarzyski Bractwa Strzeleckiego doszczętnie spłonął. W 1903 r. był już gotowy projekt nowego obiektu, prawdopodobnie wykonany przez architekta Heinricha Gelzera, który także objął kierownictwo budowy. Koszty odbudowy wyniosły około 70 tysięcy marek. Nowa strzelnica w niewielkim stopniu różniła się od poprzedniej. W głównej sali mieściło się 462 widzów.
W latach 1922–1938 obiekt należał nadal do Bydgoskiego Bractwa Strzeleckiego, a następnie do Towarzystwa Gimnastycznego „Sokół”. Kompleks pełnił podobną rolę kulturalną, jak w okresie pruskim. Koncertowały tu orkiestry wojskowe, grali kolejarze, pocztowcy, mandoliniści, zespoły kameralne i rozrywkowe. Odbywały się rauty – bywał na nich gen. Józef Haller. Koncertowały chóry świeckie i kościelne, występowały zespoły muzyczno-wokalne i baletowe. Dzieci chodziły na pokazy teatru kukiełkowego i na cykl koncertów szkolnych. W ogrodzie codziennie odbywały się bezpłatne zabawy dla dzieci i dorosłych, a w niedziele i święta królowała tu muzyka popularna i taneczna.
Po wojnie Bydgoskie Bractwo Kurkowe i TG „Sokół” nie wznowiły działalności. W upaństwowionym obiekcie w 1955 r. ulokowano Wojewódzki Ośrodek Kultury, a następnie kino „Adria”. Oprócz projekcji filmów, na estradzie wystawiano sztuki teatralne, urządzano koncerty i zebrania. Zrezygnowano natomiast z utrzymania założenia ogrodowego. „Adria” jako jedno z nielicznych kin bydgoskich, utrzymało swoją działalność w epoce multipleksów (po 2002 r.) Będąc siedzibą Impresariatu Artystycznego „Adria” jest miejscem wielu wydarzeń kulturalnych.
W 2018 na części nieruchomości, używanej niegdyś przez LOK, rozpoczęto budowę niewielkiego zespołu mieszkaniowego "Adria". Składające się na niego 2 ośmiopiętrowe wieżowce oddano do użytku w końcu 2020.
Architektura.
Budynek w latach 1867–1900.
Front budynku, rozwinięty wzdłuż ul. Toruńskiej, mierzył około 60 m. Fasadę skomponowano w stylu klasycyzującym, z dominującą, dwukondygnacyjną częścią środkową. Do bocznych części elewacji dostawiono niewielkie skrzydła. Dzięki temu osiągnięto efekt przypominający założenia pałacowe z podjazdem pośrodku. Na osi fasady umieszczono wejście do budynku, prowadzące do westybulu, skąd można było przejść do głównej sali, nazwanej Salą Królewską, Było to najbardziej reprezentacyjne i największe pomieszczenie (wymiary: dług. 32 m, szer. 18,8 m, wys. 8 m). Sala była udekorowana malowidłami, kotarami, figurami mitologicznymi oraz popiersiami członków rodziny królewskiej i dramaturgów Goethego i Schillera. Pomieszczenia oświetlało 6 pozłacanych żyrandoli gazowych.
Wzdłuż krótszych boków sali umieszczono kuluary z 10 lożami, zaś do tylnej ściany przylegała scena teatralna o wymiarach 7x14 m. Część piętra nad sceną zajmowały garderoby i pomieszczenia pomocnicze. Teatr był tak skonstruowany, aby można go było wykorzystywać zarówno z sali, jak i z ogrodu, jako teatr letni. Strefa parteru mieściła poza tym jadalnię, salę towarzyską, salę bilardową i strzelnicę. Na piętrze znajdowały się dodatkowe, mniejsze pomieszczenia i dwa mieszkania. Nie zapomniano także o pomieszczeniach higienicznych i garderobach.
Budynek po 1903.
Nowa strzelnica różniła się od spalonej tym, że główna sala rozciągnięta była w głąb założenia i kończyła się sceną, co ułatwiło osiągnięcie dobrych warunków akustycznych. W czasie przedstawień mieściło się tu 462 widzów. Po prawej stronie usytuowano salę jadalną, bufet i kuchnie. Na piętrze, nad jadalnią znajdowały się pokoje gościnne. Fasada budynku składała się jak poprzednio z dominującej części środkowej i niższych, tym razem prostych części bocznych. Zachowano klasycyzujący wystrój elewacji frontowej. W nowym budynku założono instalację elektryczną i centralne ogrzewanie
Współczesność.
Adria mieści jednosalowe, tradycyjne kino na blisko 400 miejsc. Mieści się tu także profesjonalna scena teatralno-widowiskowa wraz z zapleczem. Odbywają się tu koncerty muzyki poważnej i rozrywkowej, występy kabaretów, spektakle teatralne, spotkania wyborcze, imprezy zakładowe, występy taneczne, pokazy mody, zawody w fitness, kulturystyczne i wiele innych.
Linki zewnętrzne.
https://web.archive.org/web/20120814051818/http://www.kinoadria.pl/ Oficjalna witryna

</doc>
<doc id="2641525" url="https://pl.wikipedia.org/wiki?curid=2641525" title="Kanuri">
Kanuri

Kanuri – lud afrykański, zamieszkujący północno-wschodnią Nigerię, częściowo Niger, wschodni brzeg jeziora Czad i zachód Sudanu. Populacja: 11 mln (w tym 7,1 mln w Nigerii). Posługuje się językiem kanuri. Główne zajęcia: rolnictwo, handel z pasterzami fulańskimi i Arabami. Stosują na twarzy skaryfikację (znaki plemienne). Grupy Kanuri prowadzą osiadły tryb życia, angażując się w hodowlę i rybołówstwo nad jeziorem Czad, oraz zajmują się handlem i przetwarzaniem soli.

</doc>
<doc id="2641526" url="https://pl.wikipedia.org/wiki?curid=2641526" title="Maria Gerżabkowa">
Maria Gerżabkowa

Maria Gerżabkowa (zm. 1928 w Nowym Sączu) – polska aktywistka feministyczna, publicystka, założycielka i działaczka licznych organizacji społecznych, nauczycielka.
Życiorys.
Jej matka była wychowawczynią dzieci Józefa Ignacego Kraszewskiego. Ojciec, Józef Łusakowski, był żołnierzem Legionu Wysockiego i został odznaczony orderem Virtuti Militari. Ukończyła seminarium nauczycielskie w Krakowie, a następnie kontynuowała edukację w Warszawie. W 1893 roku poślubiła inż. Gerżabka i zamieszkała z nim w Małopolsce.
Stworzyła i kierowała oddziałem lwowskiego Związku Równouprawnienia Kobiet Polskich w Stanisławowie, gdzie przez jakiś czas mieszkała. W 1912 roku była członkinią polskiej delegacji do Wiednia na Zjazd Kobiet Krajów Austriackich. Razem z Kazimierą Bujwidową, Marią Dulębianką i Malinowską złożyła petycję o prawa polityczne dla kobiet. W 1913 roku była delegatką ze Stanisławowa na kongres Federacji Związków Równouprawnienia Kobiet w Budapeszcie. Wygłosiła tam wystąpienie w języku francuskim na posiedzeniu Męskiej Ligi Zwolenników Równouprawnienia Kobiet. Publikowała w 11 czasopismach, w tym po francusku w „Jus suffragii”.
Podczas I wojny światowej przystąpiła do Ligi Kobiet Polskich kierowanej przez Zofię Moraczewską oraz do Polskiego Czerwonego Krzyża. Założyła 23 organizacje społeczne, w tym "dwie szkoły dla analfabetów, szwalnie, ludowe szkoły zimowe, koła uniwersytetów ludowych, czytelnie ludowe, dwa Kluby polityczne, kluby i kółka samokształcenia, Biuro porad zawodowych dla kobiet, Biuro Cz. Krzyża, oddział Ligi Kobiet w Stanisławowie, Biuro dla zaginionych jeńców, a także Sekcję Kobiecą Obrony Państwa w Nowym Sączu".
Po ciężkiej chorobie zmarła w 1928 roku w Nowym Sączu.

</doc>
<doc id="2641533" url="https://pl.wikipedia.org/wiki?curid=2641533" title="Rohan Dennis">
Rohan Dennis

Rohan Dennis (ur. 28 maja 1990 w Ashford) – australijski kolarz torowy i szosowy, wicemistrz olimpijski oraz pięciokrotny medalista mistrzostw świata, zawodnik należącej do dywizji UCI WorldTeams drużyny Ineos Grenadiers.
Kariera.
Pierwszy sukces w karierze Rohan Dennis osiągnął w 2006 roku, kiedy zdobył złoty medal mistrzostw świata U-23 w kolarstwie torowym w indywidualnej jeździe na czas. Rok później zdobył złoty medal mistrzostw świata juniorów w kolarstwie torowym w drużynowym wyścigu na dochodzenie. W kategorii elite pierwszy sukces osiągnął na mistrzostwach świata w Pruszkowie w 2009 roku, gdzie wspólnie z Jackiem Bobridge’em, Leigh Howardem i Cameronem Meyerem zdobył srebrny medal w drużynowym wyścigu na dochodzenie. Na mistrzostwach świata w Kopenhadze w 2010 roku i na rozgrywanych rok później mistrzostwach w Apeldoorn Dennis zdobywał złote medale w tej samej konkurencji (w pierwszym przypadku w drużynie wystąpili także Bobridge, Meyer i Michael Hepburn, a w 2011 roku Luke Durbridge, Bobridge i Hepburn). Ponadto w drużynowym wyścigu na dochodzenie podczas mistrzostw świata w Melbourne w 2012 roku razem z Bobridge’em, Hepburnem i Glennem O’Shea wywalczył kolejny srebrny medal.

</doc>
<doc id="2641537" url="https://pl.wikipedia.org/wiki?curid=2641537" title="Michael Sheehan">
Michael Sheehan

Michael Sheehan (ur. 17 grudnia 1870 w Waterford, zm. 1 marca 1945) – irlandzki duchowny rzymskokatolicki, w latach 1922-1937 arcybiskup koadiutor Sydney.
Życiorys.
Święcenia kapłańskie przyjął 16 czerwca 1895 w diecezji Waterford i Lismore w Irlandii. 22 lutego 1922 papież Pius XI mianował go arcybiskupem koadiutorem Sydney, gdzie miał posługiwać u boku abpa Michaela Kelly’ego. Otrzymał też stolicę tytularną Germia. Sakrę otrzymał 28 maja 1922, udzielił jej mu arcybiskup metropolita Dublina Edward Joseph Byrne. 7 lipca 1937 zrezygnował z urzędu i w wieku 66 lat przeszedł na emeryturę, nie doczekawszy się sukcesji na stanowisko arcybiskupa metropolity. Zmarł niespełna dziewięć lat później, pierwszego dnia marca 1945, przeżywszy 74 lata.

</doc>
<doc id="2641543" url="https://pl.wikipedia.org/wiki?curid=2641543" title="Bez wstydu">
Bez wstydu

Bez wstydu – polski film fabularny z 2012 roku w reżyserii Filipa Marczewskiego.
Zdjęcia plenerowe zrealizowano w Wałbrzychu.
Fabuła.
Po powrocie do rodzinnego miasta zakochany w swej siostrze Tadek odkrywa, że jest ona w związku z żonatym biznesmenem. Usiłuje skompromitować kochanka siostry, nie zauważając, że sam jest obiektem uczuć Romki o imieniu Irmina, która jest dla niego gotowa zerwać uzgodnione przez rodzinę zaręczyny. 

</doc>
<doc id="2641544" url="https://pl.wikipedia.org/wiki?curid=2641544" title="Zachary Bell">
Zachary Bell

Zachary Michael Bell (ur. 14 listopada 1982 w Watson Lake) – kanadyjski kolarz torowy i szosowy, dwukrotny medalista mistrzostw świata, zawodnik grupy UCI Professional Continental Teams Champion System.
Kariera.
Pierwszy sukces w karierze Zachary Bell osiągnął w 2007 roku, kiedy zdobył srebrny medal w indywidualnej jeździe na czas podczas panamerykańskich mistrzostw w kolarstwie torowym i szosowym. Rok później wystąpił na igrzyskach olimpijskich w Pekinie, gdzie był siódmy w wyścigu punktowym, a rywalizację w madisonie ukończył na dwunastej pozycji. W 2009 roku, na mistrzostwach świata w Pruszkowie zdobył srebrny medal w omnium, wyprzedził go tylko Australijczyk Leigh Howard. Sukces ten Bell powtórzył także trzy lata później, podczas mistrzostw świata w Melbourne, gdzie wyprzedził go tylko inny Australijczyk - Glenn O’Shea.

</doc>
<doc id="2641546" url="https://pl.wikipedia.org/wiki?curid=2641546" title="Riesengrundschanze">
Riesengrundschanze

Riesengrundschanze (początkowo Böttrichschanze) – skocznia narciarska w niemieckiej miejscowości Altenberg o punkcie konstrukcyjnym K60.
Historia.
Skocznia została otwarta w 1923 r. W tym samym roku odbyły się inauguracyjne zawody na skoczni Riesengrundschanze (początkowo skocznia nosiła nazwę "Böttrichschanze"). W 1931 r. powiększono próg skoczni. Rekord skoczni wynosił w tym czasie 48 metrów. Około lat 1948/1949 skocznię ponownie odnowiono. W roku 1962 skocznię poddano kolejnej renowacji. Zbudowana została wieża najazdowa, stok zeskoku oraz wieża sędziowska. W 1964 skocznię pokryto igelitem, lecz skocznia była rzadko wykorzystywana. W 1988 roku odbyły się ostatnie zawody (były to zawody regionalne) w historii skoczni. Później skocznia zaczęła zarastać i przestała być używana. W 2002 roku skocznię rozebrano do końca.

</doc>
<doc id="2641551" url="https://pl.wikipedia.org/wiki?curid=2641551" title="Ryan Simpson">
Ryan Simpson

Ryan Simpson (ur. 9 lipca 1985) – belizeński piłkarz występujący na pozycji pomocnika, obecnie zawodnik Benguche United.
Kariera klubowa.
Simpson rozpoczynał karierę piłkarską w zespole Print Belize z siedzibą w mieście Dangriga. Po roku spędzonym w tej drużynie przeniósł się do rywala zza miedzy – New Site Erei, z którym w sezonie 2005/2006 wywalczył mistrzostwo kraju. W 2007 roku na kilka miesięcy przeniósł się do panamskiego Atlético Chiriquí, po czym powrócił do ojczyzny, gdzie bez większych sukcesów reprezentował barwy Georgetown Ibayani i Benguche United.
Kariera reprezentacyjna.
W seniorskiej reprezentacji Belize Simpson zadebiutował w 2007 roku. Wystąpił w czterech spotkaniach wchodzących w skład eliminacji do Mistrzostw Świata 2010, jednak jego drużynie nie zdołała awansować na mundial. Wziął także udział w eliminacjach do Mistrzostw Świata 2014, podczas których wpisał się na listę strzelców 7 października 2011 w przegranym 1:4 meczu z Grenadą – było to zarazem jego pierwsze trafienie w kadrze narodowej. Belizeńczycy ponownie nie zdołali się jednak zakwalifikować na światowy czempionat.

</doc>
<doc id="2641554" url="https://pl.wikipedia.org/wiki?curid=2641554" title="Camey Studio">
Camey Studio

Camey Studio - polska wytwórnia płytowa, powstała w 1998 roku z inicjatywy producenta muzycznego Macieja "Cameya" Sierakowskiego. W początkowym okresie trudniąca się wydawaniem płyt z muzyką hip-hopową. W latach późniejszych firma rozszerzyła asortyment o nagrania z nurtów dance, house i pop.
Nakładem wytwórni ukazały się nagrania m.in. takich wykonawców jak: Teka, Pih, Borixon, Skazani na Sukcezz, DJ 600V, Lerek, Trzeci Wymiar, East Clubbers, Nowator, Alchemist Project, O$ka, Onar, Fazi, Slums Attack, Ascetoholix, Nagły Atak Spawacza oraz Obóz TA.

</doc>
<doc id="2641558" url="https://pl.wikipedia.org/wiki?curid=2641558" title="Denys Szelichow">
Denys Szelichow

Denys Wasylowycz Szelichow, ukr. Денис Васильович Шеліхов (ur. 23 czerwca 1989 w Chersoniu) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek DJuSSz-15 Kijów. oraz klubu Systema-Boreks Borodzianka, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął w drużynie rezerwowej Dnipra Dniepropetrowsk. Jesienią 2009 grał na zasadach wypożyczenia w Dnipro-75 Dniepropetrowsk. W rundzie wiosennej sezonu 2011/12 został wypożyczony do Wołyni Łuck. 18 marca 2012 debiutował w podstawowej jedenastce w Premier-lidze w meczu z Obołonią Kijów. Po podpisaniu kontraktu z Szachtarem Donieck przez drugiego bramkarza Dnipra Antona Kanibołoćkiego był przywrócony z wypożyczenia. Po zakończeniu sezonu 2012/13 opuścił Dnipro. 2 września 2013 ponownie został wypożyczony do końca roku do Wołyni Łuck. 12 stycznia 2017 po wygaśnięciu kontraktu opuścił dniprowski klub, ale wkrótce wrócił do klubu. Podczas przerwy zimowej sezonu 2016/17 opuścił Dnipro. 18 lipca 2017 został piłkarzem białoruskiego Isłaczu Minski Rajon. 29 marca 2018 przeniósł się do Łucza Mińsk. Po wygaśnięciu kontraktu w grudniu 2018 opuścił miński klub, a 11 stycznia 2019 został piłkarzem Saburtalo Tbilisi.
Kariera reprezentacyjna.
W 2009 debiutował w młodzieżowej reprezentacji Ukrainy.

</doc>
<doc id="2641561" url="https://pl.wikipedia.org/wiki?curid=2641561" title="Schanze des Friedens">
Schanze des Friedens

Schanze des Friedens (początkowo Sachsenschanze) – nieistniejąca skocznia narciarska w niemieckiej miejscowości Geising o punkcie konstrukcyjnym K65.
Historia.
Skocznia została otwarta w 1908 roku. W tym samym roku odbyły się inauguracyjne zawody na skoczni "Sachsenschanze", którymi były mistrzostwa Saksonii. W 1937 r. odbyły się tutaj mistrzostwa Niemiec, które obejrzało ponad 40 000 widzów. W 1941 roku, z okazji wojskowych mistrzostw Niemiec, skocznię odbudowano. W konkursie wystartowali tacy zawodnicy jak: Josef Bradl (autor pierwszego ponadstumetrowego skoku) czy Rudi Gehring (rekordzista świata z wynikiem 118 metrów). Najdłuższy skok uzyskał jednak Hans Marr, który skoczył 72 metry, tym ustanawiając rekord skoczni.
Po wojnie skocznię nazwano "Schanze des Friedens". Ostatnie zawody w historii skoczni odbyły się w 1960 roku. Latem 1962 roku zniszczona wieża najazdowa została wysadzona.

</doc>
<doc id="2641589" url="https://pl.wikipedia.org/wiki?curid=2641589" title="Domingo Peralta">
Domingo Peralta

Domingo Antonio Peralta Florencio (ur. 28 lipca 1986) – dominikański piłkarz występujący na pozycji obrońcy, obecnie zawodnik FC Don Bosco.
Kariera klubowa.
Peralta rozpoczynał karierę piłkarską w zespole FC Don Bosco z siedzibą w mieście Moca. Już w swoim debiutanckim sezonie – 2010 – wywalczył z tą drużyną mistrzostwo Dominikany.
Kariera reprezentacyjna.
W seniorskiej reprezentacji Dominikany Peralta zadebiutował 14 października 2010 w wygranym 17:0 spotkaniu z Brytyjskimi Wyspami Dziewiczymi w ramach Pucharu Karaibów. W tym samym meczu strzelił także trzy bramki, pierwsze w kadrze narodowej. Wziął także udział w eliminacjach do Mistrzostw Świata 2014, podczas których wpisał się na listę strzelców w wygranej 2:0 konfrontacji z Anguillą oraz w przegranym 2:3 pojedynku z Salwadorem, natomiast Dominikańczycy nie zdołali zakwalifikować się na mundial.

</doc>
<doc id="2641621" url="https://pl.wikipedia.org/wiki?curid=2641621" title="Amazon Mechanical Turk">
Amazon Mechanical Turk

Amazon Mechanical Turk – crowdsourcing prostych zadań, których obecnie nie można wykonać automatycznie (np. poetykietowanie dużego zbioru obrazków lub zweryfikowanie tłumaczenia). Jest to jedna z usług internetowych udostępnianych przez przedsiębiorstwo Amazon. Zleceniodawca (ang. "requester") może umieszczać zadania – każde z nich to tzw. HIT (z ang. "Human Intelligence Task"). Możliwe jest przeglądanie istniejących zadań i ich wykonywanie za kwotę oferowaną przez zleceniodawcę. Kwoty za realizację pojedynczego zadania zwykle nie są wysokie (za pojedyncze zadanie może być przewidziane wynagrodzenie w wysokości np. 0,04 $), ale pojawiają się również takie, za których realizację można otrzymać ponad 30 $.
Czasami, żeby móc wykonać jakieś zadanie, należy posiadać odpowiednie kwalifikacje sprecyzowane przez zleceniodawcę danego zadania. Możliwe jest przyjęcie lub odrzucenia rezultatów wysłanych przez poszczególne osoby, które podjęły się danego zadania (w zależności od ich reputacji).

</doc>
<doc id="2641657" url="https://pl.wikipedia.org/wiki?curid=2641657" title="Ecurie Nationale Suisse">
Ecurie Nationale Suisse



</doc>
<doc id="2641882" url="https://pl.wikipedia.org/wiki?curid=2641882" title="Lasse Norman Hansen">
Lasse Norman Hansen

Lasse Norman Hansen (ur. 11 lutego 1992 w Årslev) – duński kolarz torowy i szosowy, trzykrotny medalista olimpijski, wielokrotny medalista mistrzostw świata i srebrny medalista mistrzostw Europy.
Kariera.
Pierwszy sukces w karierze na arenie międzynarodowej Lasse Norman Hansen osiągnął w 2009 roku, kiedy zdobył brązowy medal w indywidualnej jeździe na czas podczas mistrzostw świata juniorów w kolarstwie szosowym. Na rozgrywanych rok później mistrzostwach świata juniorów w kolarstwie torowym Duńczyk zwyciężył w indywidualnym wyścigu na dochodzenie. W kategorii elite pierwszy sukces osiągnął na mistrzostwach Europy w Apeldoorn w 2011 roku, gdzie zdobył srebrny medal w drużynowym wyścigu na dochodzenie. W 2012 roku wziął udział w mistrzostwach świata w Melbourne, zdobywając brązowy medal w omnium. W konkurencji tej lepsi okazali się tylko Australijczyk Glenn O’Shea i Kanadyjczyk Zachary Bell. Parę miesięcy później wywalczył złoty medal w tej samej konkurencji podczas igrzysk olimpijskich w Londynie, a wraz z kolegami z reprezentacji był piąty w drużynowym wyścigu na dochodzenie. W 2012 roku zajął ponadto czwarte miejsce w indywidualnej jeździe na czas w kategorii U-23 podczas szosowych mistrzostw świata w Valkenburgu. Podczas rozgrywanych w 2013 roku mistrzostw świata w Mińsku w obu tych konkurencjach zdobywał medale. Razem z Casperem von Folsachem, Mathiasem Møllerem Nielsenem i Rasmusem Quaade był trzeci drużynowo, a w omnium zajął drugie miejsce za Nowozelandczykiem Aaronem Gate'em. Razem z Quaade, von Folsachem i Alexem Rasmussenem zdobył srebrny medal w drużynie na mistrzostwach świata w Cali w 2014 roku.

</doc>
<doc id="2641886" url="https://pl.wikipedia.org/wiki?curid=2641886" title="Ponikło igłowate">
Ponikło igłowate

Ponikło igłowate ("Eleocharis acicularis") – gatunek kosmopolitycznej rośliny z rodziny ciborowatych. Występuje w wodach stojących Australii, Azji, Europy i Ameryki. W Polsce rozpowszechniony na niżu.
Zastosowanie.
Gatunek uprawiany w akwariach. Gęsty porost tej rośliny dla ryb wycierających się w toni wodnej, pozwala ikrze mieć swoje schronienie. Z płożącego się kłącza wyrastają odrosty tworzące "trawnik", który może rozrosnąć się na całe podłoże.

</doc>
<doc id="2641905" url="https://pl.wikipedia.org/wiki?curid=2641905" title="Eleocharis acicularis">
Eleocharis acicularis



</doc>
<doc id="2641965" url="https://pl.wikipedia.org/wiki?curid=2641965" title="Rysunek podwykonawczy">
Rysunek podwykonawczy

Rysunek podwykonawczy – rysunek techniczny stosowany do zapisu szczegółów konstrukcji po jej zakończeniu.

</doc>
<doc id="2642157" url="https://pl.wikipedia.org/wiki?curid=2642157" title="Linia wymiarowa">
Linia wymiarowa

Linia wymiarowa – jest to cienka linia prosta lub łukowa zakończona grotami (niekiedy jednym) dotykającymi ostrzem linii rysunkowych w punktach, których odległość ma być na rysunku podana.

</doc>
<doc id="2642358" url="https://pl.wikipedia.org/wiki?curid=2642358" title="Wymiary nominalne">
Wymiary nominalne

Wymiary nominalne - są to wymiary przedmiotów, względem których odnosi się odchyłki. Wymiar nominalny i odchyłki wyznaczają zakres, w którym powinno zawierać się rzeczywiste wymiary przedmiotów. 
Wyróżnia się:

</doc>
<doc id="2642670" url="https://pl.wikipedia.org/wiki?curid=2642670" title="Simon van Velthooven">
Simon van Velthooven

Simon van Velthooven (ur. 8 grudnia 1988 w Palmerston North) – nowozelandzki kolarz torowy i szosowy, brązowy medalista olimpijski oraz dwukrotny medalista mistrzostw świata w kolarstwie torowym.
Kariera.
Pierwszy sukces w karierze Simon van Velthooven osiągnął w 2005 roku, kiedy na igrzyskach Oceanii juniorów zdobył złoty medal w sprincie drużynowym, a indywidualnie był drugi w wyścigu na 1 km i trzeci w sprincie indywidualnym. Dwa lata później, podczas kolarskich mistrzostw Oceanii zdobył srebrny medal w omnium. W 2010 roku wziął udział w mistrzostwach świata w Kopenhadze, gdzie był dziewiąty w keirinie. Na rozgrywanych w 2011 roku kolarskich mistrzostwach Oceanii zdobył złote medale w wyścigu na 1 km, keirinie i sprincie drużynowym. Ponadto na mistrzostwach świata w Melbourne w 2012 roku zajął trzecie miejsce w wyścigu na 1 km ze startu zatrzymanego, w którym wyprzedzili go tylko Niemiec Stefan Nimke i Francuz Michaël D’Almeida. W tym samym roku wystąpił także na igrzyskach olimpijskich w Londynie, gdzie zdobył brązowy medal w keirinie, przegrywając tylko z Brytyjczykiem Chrisem Hoyem i Niemcem Maximilianem Levym. Na tej samej imprezie zajął także piąte miejsce w sprincie drużynowym. Kolejny medal zdobył podczas rozgrywanych w 2013 roku mistrzostw świata w Mińsku, zajmując drugie miejsce w wyścigu na 1 km. W zawodach tych lepszy okazał się jedynie Francuz François Pervis.

</doc>
<doc id="2643052" url="https://pl.wikipedia.org/wiki?curid=2643052" title="Express FC">
Express FC

Express FC – ugandyjski klub piłkarski z siedzibą w Kampali, występujący w Ugandan Super League (najwyższej klasie rozgrywkowej swego kraju).

</doc>
<doc id="2643155" url="https://pl.wikipedia.org/wiki?curid=2643155" title="Express Football Club">
Express Football Club



</doc>
<doc id="2643198" url="https://pl.wikipedia.org/wiki?curid=2643198" title="Hollande">
Hollande



</doc>
<doc id="2643363" url="https://pl.wikipedia.org/wiki?curid=2643363" title="MOA">
MOA



</doc>
<doc id="2643506" url="https://pl.wikipedia.org/wiki?curid=2643506" title="Konusz (obwód Chaskowo)">
Konusz (obwód Chaskowo)

Konusz (bułg. "Конуш") – wieś w południowej Bułgarii, w obwodzie Chaskowo, gmina Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 693 mieszkańców.
Wioska znajduje się 10 km od Chaskowa, znajduje się na głównej drodze Chaskowo - Kyrdżali.

</doc>
<doc id="2643613" url="https://pl.wikipedia.org/wiki?curid=2643613" title="Wim Stroetinga">
Wim Stroetinga

Wim Stroetinga (ur. 23 maja 1985 w Drachten) – holenderski kolarz torowy i szosowy, trzykrotny medalista mistrzostw świata w kolarstwie torowym.
Kariera.
Pierwszy sukces w karierze Wim Stroetinga osiągnął w 2002 roku, kiedy na mistrzostwach świata juniorów zdobył złoty medal w scratchu. W tej kategorii wiekowej zdobył także brązowy medal w madisonie na mistrzostwach świata oraz złoty w wyścigu punktowym i srebrny w drużynowym wyścigu na dochodzenie na mistrzostwach Europy w 2003 roku. Zdobył ponadto cztery medale mistrzostw Europy w kategorii U-23. W kategorii elite pierwszy sukces osiągnął w 2007 roku, kiedy na mistrzostwach świata w Palma de Mallorca zdobył srebrny medal w scratchu, w którym wyprzedził go tylko Wong Kam Po z Hongkongu. Wyczyn ten Stroetinga powtórzył także na rozgrywanych rok później mistrzostwach świata w Manchesterze, gdzie lepszy był tylko Alaksandr Lisouski z Białorusi. W 2012 roku wziął udział w mistrzostwach świata w Melbourne, gdzie w scratchu był tym razem trzeci, za Benem Swiftem z Wielkiej Brytanii i Nolanem Hoffmanem z RPA.
Dwukrotnie startował na torze w igrzyskach olimpijskich, zajmując w drużynowym wyścigu na dochodzenie 5. miejsce w 2008 roku i 7. miejsce w 2012 roku.

</doc>
<doc id="2643709" url="https://pl.wikipedia.org/wiki?curid=2643709" title="Numer NSN">
Numer NSN

Numer NSN (ang. "NATO Stock Number" lub "National Stock Number") – 13 cyfrowy numer (kod) magazynowy obowiązujący w NATO, który identyfikuje poszczególne wyroby materialne dla wojska (np. uzbrojenie, sprzęt wojskowy, poszczególne sorty mundurowe, oporządzenie, itp.). Początkowo używany w Siłach Zbrojnych USA, z czasem (w związku ze standaryzacją wewnątrz NATO) przyjęty w całym pakcie północnoatlantyckim, a nawet i w państwach nienależących do paktu.
Struktura.
Numer NSN tworzy 13 cyfr w układzie XXXX-XX-XXX-XXXX. 
Pierwsze cztery stanowią Kod Klasyfikacji Zaopatrzenia NATO (NSC-NATO Supply Classification). Przypisują one wyrób do grupy i klasy wyrobów mu podobnych. Kolejne dwie to kod biura kodyfikacyjnego (NCB-National Codification Bureau), które nadało dany NSN - w praktyce tożsame z określeniem kraju pochodzenia. Końcowe siedem cyfr to indywidualny kod danego wyrobu, określający np. nazwę przedmiotu, rozmiar, kolor, itp.
Przykładowy numer NSN.
Przykładowy numer NSN: 8415-01-538-6739 (Bluza polarowa z systemu ECWCS gen. III).
8415 – Grupa wyrobów: Umundurowanie i oporządzenie
01 – Kod biura kodyfikacyjnego/kraj pochodzenia: USA
5386739 – Indywidualny kod wyrobu: w tym wypadku Jacket, Cold Weather ECWCS GEN III w rozmiarze Small Regular koloru Foliage Green.

</doc>
<doc id="2643714" url="https://pl.wikipedia.org/wiki?curid=2643714" title="Maria Angustias Gimenez Vera">
Maria Angustias Gimenez Vera

Maria Angustias Gimenez Vera (ur. 21 sierpnia 1849 w Grenadzie, zm. 2 sierpnia 1897 w Sant Boi de Llobregat) – hiszpańska Służebnica Boża Kościoła katolickiego.
Życiorys.
Urodziła się w bardzo religijnej rodzinie. Była słabego zdrowia cierpiała na przewlekłą chorobę serca. Od dziecka dużo modliła się szczególnie do Matki Bożej Najświętszego Serca Pana Jezusa. W 1871 roku poznała i zaprzyjaźniła się z Marią Josefą Recio Martin. W 1877 roku św. Benedykt Menni założył szpital psychiatryczny i wraz z Marią opiekowała się chorymi. W dniu 31 maja 1881 roku wraz z Marią Josefą Recio Martin założyła zgromadzenie Sióstr Najświętszego Serca Szpitala. Zmarła 2 sierpnia 1897 roku z powodu tętniaka aorty w opinii świętości. W 1991 roku rozpoczął się jej proces beatyfikacyjny.

</doc>
<doc id="2643814" url="https://pl.wikipedia.org/wiki?curid=2643814" title="Maslinowo">
Maslinowo

Maslinowo (bułg. "Маслиново") – wieś w południowej Bułgarii. Znajduje się w obwodzie Chaskowo, w gminie Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 411 mieszkańców.

</doc>
<doc id="2643948" url="https://pl.wikipedia.org/wiki?curid=2643948" title="Maria Josefa Recio Martin">
Maria Josefa Recio Martin

Maria Josefa Recio Martin (ur. 19 marca 1846 w Grenadzie, zm. 30 października 1883 w Ciempozuelos) – hiszpańska Służebnica Boża Kościoła katolickiego.
Życiorys.
Urodziła się 19 marca 1846 roku. Mając 10 lat straciła rodziców, wówczas pracowała jako krawcowa, aby utrzymać rodzinę. W 1871 roku poznała Marię Angustias Gimenez Vera. W 1877 roku św. Benedykt Menni założył szpital psychiatryczny i razem z Marią opiekował się chorymi. Wraz z Marią Angustias Gimenez Verą założyła zgromadzenie Sióstr Szpitalnych Najświętszego Serca Jezusowego. Zmarła 30 października 1883 roku mając 37 lat. W 1991 roku rozpoczął się jej proces beatyfikacyjny.

</doc>
<doc id="2644123" url="https://pl.wikipedia.org/wiki?curid=2644123" title="Barokowy pop">
Barokowy pop



</doc>
<doc id="2644221" url="https://pl.wikipedia.org/wiki?curid=2644221" title="Böttrichschanze">
Böttrichschanze



</doc>
<doc id="2644228" url="https://pl.wikipedia.org/wiki?curid=2644228" title="Sieć elektroenergetyczna wnętrzowa">
Sieć elektroenergetyczna wnętrzowa

Sieć elektroenergetyczna wnętrzowa (SEW) - jest to sieć elektroenergetyczna znajdująca się w budynku mieszkalnym, w budynku przemysłowym oraz w budynkach użyteczności publicznej. Najczęściej są to tylko sieci niskiego napięcia (nn), rzadko sieci średniego napięcia (SN). Sieci te nazywa się instalacjami elektroenergetycznymi.

</doc>
<doc id="2644286" url="https://pl.wikipedia.org/wiki?curid=2644286" title="Sachsenschanze">
Sachsenschanze



</doc>
<doc id="2644339" url="https://pl.wikipedia.org/wiki?curid=2644339" title="Stambołowo (obwód Chaskowo)">
Stambołowo (obwód Chaskowo)

Stambołowo () – wieś w Bułgarii, w obwodzie Chaskowo, siedziba administracyjna gminy Stambołowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 696 mieszkańców.

</doc>
<doc id="2644484" url="https://pl.wikipedia.org/wiki?curid=2644484" title="Jon Schmidt">
Jon Schmidt

Jon Schmidt – (ur. 9 lipca 1966 w Salt Lake City) – amerykański pianista i kompozytor. Swój styl opisuje jako "new age classical". Urodził się w rodzinie niemieckich imigrantów. Rodzice jako pierwsi zapoznali Jona z dziełami takich kompozytorów jak Beethoven, Mozart czy Chopin. Swoje pierwsze kompozycje pisał już w wieku 11 lat. Do tej pory wydał osiem płyt i siedem publikacji zawierających transkrypcje oryginalnych utworów.
Obecnie pracuje ze Stevenem Sharpem Nelsonem nad projektem o nazwie "The Piano Guys", który w środowisku internetowym cieszy się sporą popularnością.
Jego dzieła są często określane jako new age z melodycznymi elementami popu.
Jak sam określa za źródło inspiracji obiera sobie twórczość takich muzyków jak Mannheim Steamroller, Billy Joel, i Ludwig van Beethoven.
Schmidt ma na swoim koncie na portalu You Tube ponad 2 miliony odsłon swojej fortepianowo-wiolonczelowej aranżacji połączonych utworów "Love Story" Taylor Swift i "Viva La Vida" zespołu Coldplay noszącej nazwę "Love Story meets Viva La Vida"
Życie prywatne.
Schmidt jest członkiem Kościoła Jezusa Chrystusa Świętych w Dniach Ostatnich. Na jednej z jego płyt znalazł się zbiór hymnów bez słów.
Schmidt i jego żona Michelle mają pięcioro dzieci.
Dyskografia.
"Hits Volume 1", 2011
"Hits Volume 1 Limited Edition", 2011
"Bonus Tracks", 2009, JS Productions
Hymns Without Words, 2006, JS Productions
Winter Serenade, 2004, JS Productions
To The Summit, 2000, JS Productions
Jon Schmidt Christmas, 1997, Shadow Mountain
Day in the Sunset, 1994, Aubergine Records
Walk in the Woods, 1993, Aubergine Records
August End, 1991, Aubergine Records

</doc>
<doc id="2644590" url="https://pl.wikipedia.org/wiki?curid=2644590" title="Stanisław Antoni Poniatowski">
Stanisław Antoni Poniatowski



</doc>
<doc id="2644615" url="https://pl.wikipedia.org/wiki?curid=2644615" title="Deksznia">
Deksznia

Deksznia (lit. "Degsnės") – wieś na Litwie, w okręgu olickim, w rejonie orańskim, w gminie Olkieniki. Leży nad rzeką Szpenglą około 4 km od ujścia do Mereczanki. W XIX w. kolonia żydów położona w powiecie trockim z 16 domami i 360 mieszkańcami (1865 r.). W okresie od 1920 r. do 1923 r. na granicy pasa neutralnego polsko-litewskiego. Później w granicach II Rzeczypospolitej.

</doc>
<doc id="2644674" url="https://pl.wikipedia.org/wiki?curid=2644674" title="Fiat 6614">
Fiat 6614

Fiat 6614 – włoski kołowy transporter opancerzony opracowany w 1972 roku.
Historia.
W 1972 roku zakłady FIAT wspólnie z przedsiębiorstwem OTO Melara zbudowały kołowy transporter opancerzony dla armii włoskiej oraz formacji paramilitarnych. W zakładach FIAT opracowano konstrukcję pojazdu, natomiast w OTO Melara opancerzenie i wyposażenie bojowe. Transporter jest przystosowany nie do działań na pierwszej linii frontu, lecz do patrolowania i rozpoznania terenów na zapleczu frontu, a także do służby w jednostkach typu policyjnego.
Transporter ten produkowany we Włoszech uzbrajano w karabin maszynowy kalibru 12,7 milimetra, który mógł być wyposażony w tarczę ochronną, choć nie instalowano go w większości pojazdów. Wtedy uzbrojenie pojazdu stanowiło tylko wyposażenie przewożonych żołnierzy; z pojazdu można także strzelać z przewożonych przez desant moździerzy przez dwa włazy dachowe.
We Włoszech wyprodukowano 1160 transporterów tego typu, ponadto wytwarzano go na licencji w Korei Południowej, gdzie wersję podstawową oznaczono jako "KM 900" i wyposażano w karabin maszynowy kalibru 7,62 milimetra lub 12,7 milimetra. Produkowano również wersje: wóz dowodzenia, ambulans i samobieżny moździerz pod wspólnym oznaczeniem "KM 901".
Użycie.
Używany jest przez wojsko włoskie, włoskich karabinierów i policję, większość wyeksportowano jednak do Argentyny, Libii, Peru, Somalii, Tunezji i Wenezueli. Sprzedano również licencję do Korei Południowej, gdzie był produkowany w kilku wersjach. W krajach tych używany jest on zarówno przez wojsko, jak i przez policję oraz formacje typu policyjnego.

</doc>
<doc id="2644722" url="https://pl.wikipedia.org/wiki?curid=2644722" title="51. Drużynowe Mistrzostwa Europy w Brydżu Sportowym">
51. Drużynowe Mistrzostwa Europy w Brydżu Sportowym

51. Drużynowe Mistrzostwa Europy w Brydżu Sportowym – drużynowe mistrzostwa Europy w brydżu sportowym, które odbyły się w dniach 12–23 czerwca 2012 w Dublinie (Irlandia). Zwycięzcami zawodów zostały drużyny Monako (kat. otwarta), Anglii (kobiety) i Francji (seniorzy).
Poprzednie DME w brydżu sportowym.
Drużynowe mistrzostwa Europy w brydżu sportowym rozgrywane są od roku 1932. Występują w nich drużyny reprezentujące kraje zrzeszone w Europejskiej Lidze Brydżowej (EBL). Początkowo zawody odbywały się tylko w kategorii otwartej. Od roku 1935 rozgrywane są zawody w kategorii kobiecej, a od 1995 rywalizują również seniorzy.
Pierwsze zawody DME w kategorii otwartej wygrała drużyna reprezentująca Austrię. Również pierwsze zawody DME w kategorii kobiet wygrała drużyna reprezentująca Austrię. Pierwsze zawody DME w kategorii seniorów wygrała drużyna reprezentująca Polskę.
Od 2002 roku DME odbywają się zawsze w latach parzystych.
Poprzednie mistrzostwa odbyły się 22.06–2.07.2010 w Ostendzie (Belgia):
Formuła zawodów.
Przepisy i reguły obowiązujące na 51. DME zostały określone w osobnym dokumencie.
Transmisje z zawodów.
Strona zawodów pokazywała wyniki meczów zarówno po ich zakończeniu jak i bieżące rezultaty w czasie trwania rundy.
W serwisie BBO były przeprowadzane transmisje z 5 meczów każdej sesji. Z części meczów przeprowadzane były transmisje głosowe. Wykaz transmitowanych meczów każdego dnia znajdował się biuletynie zawodów.
Mecze (i transmisje) rozpoczynały się (od 13 czerwca 2012) o godzinach 11:00, 14:30 i 17:40 (czasu polskiego).
Podsumowanie wyników zawodów.
Wyniki czołowych drużyn.
Poniższa tabela pokazuje po 6 pierwszych drużyn w każdej kategorii, które zapewniły sobie udział w Mistrzostwach Świata w roku 2013.
Polska, jako jedyny kraj ze strefy europejskiej, wprowadziła do Mistrzostw Świata drużyny we wszystkich 3 kategoriach.
Wyniki polskich drużyn.
Poniższa tabela pokazuje wyniki polskich drużyn w poszczególnych sesjach.
Pokazuje ona również, kiedy rozgrywane były poszczególne sesje. Grupa A (nie pokazana w poniższej tabeli) grała w tych samych terminach co grupa B.
Składy reprezentacji.
Do udziału w zawodach zostały zgłoszone:
Poniżej, dla każdej kategorii, podano:
W przypisach podano:
Kategoria seniorów.
Pary z Turcji występowały w meczach w różnych kombinacjach zawodników. Poniżej przedstawiono punktację Butlera dla poszczególnych par.
Wyniki.
Poniżej podano tabele wyników w poszczególnych grupach. Zespoły w tych tabelach są uporządkowane według zajętych miejsc. "(W dyskusji artykułu znajdują się tabele, gdzie zespoły są uporządkowane alfabetycznie.)"
Do wyników włączono też kary nałożone na zespoły zaznaczając wynik z uwzględnioną karą kolorem czerwonym.
Grupa A.
Po zakończeniu rozgrywek 9 pierwszych drużyn grupy A (zaznaczonych wytłuszczeniem przy wyniku) przeszło do grupy finałowej (F).
Grupa B.
Po zakończeniu rozgrywek 9 pierwszych drużyn grupy B przeszło do grupy finałowej (F).

</doc>
<doc id="2644723" url="https://pl.wikipedia.org/wiki?curid=2644723" title="Bubblegum pop">
Bubblegum pop



</doc>
<doc id="2644724" url="https://pl.wikipedia.org/wiki?curid=2644724" title="Jussi Jokinen">
Jussi Jokinen

Jussi Jokinen (ur. 1 kwietnia 1983 w Kalajoki) – fiński hokeista, reprezentant Finlandii, dwukrotny olimpijczyk.
Życiorys.
Jego brat Juho (ur. 1986) także został hokeistą.
Kariera.
Wychowanek klubu JHT. Wieloletni zawodnik Kärpät. Od 2009 roku zawodnik Carolina Hurricanes. W czerwcu 2011 roku przedłużył kontrakt z klubem o trzy lata. Od września 2012 do stycznia 2013 roku na okres lokautu w sezonie NHL (2012/2013) związał się z macierzystym Kärpät. 3 kwietnia 2013 roku został zawodnikiem Pittsburgh Penguins. Od lipca 2014 zawodnik Florida Panthers związany czteroletnim kontraktem. W połowie 2017 został wolnym zawodnikiem po tym jak jego kontrakt został wykupiony przez klub Florida Panthers. Od lipca 2017 zawodnik Edmonton Oilers. Od listopada 2017 zawodnik Los Angeles Kings w toku wymiany za Michaela Cammalleri. Od stycznia 2018 zawodnik Columbus Blue Jackets. Pod koniec lutego 2018 został zawodnikiem Vancouver Canucks. We wrześniu 2018 przeszedł do Detroit Red Wings, a pod koniec tego miesiąca został stamtąd zwolniony. W listopadzie 2018 został graczem EHC Kloten, a w styczniu 2019 przeszedł do macierzystego Kärpät. W maju ogłosił zakończenie kariery.
Uczestniczył w turniejach mistrzostw świata w 2005, 2006, 2008, 2010, 2012, 2015, 2016, zimowych igrzysk olimpijskich 2006, 2014, Pucharu Świata 2016.

</doc>
<doc id="2644730" url="https://pl.wikipedia.org/wiki?curid=2644730" title="Akryci">
Akryci

Akryci – rodzaj nieregularnych, samodzielnych (niewchodzących w struktury armii) wojsk bizantyjskich, działających od IX do XIII wieku, głównie na pogranicznych terenach w Azji Mniejszej i Armenii. Żołnierze ci słynęli z odwagi, szybkości działania, opanowania rzemiosła wojennego. Skutecznie powstrzymywali Arabów, lecz nie zawsze pozostawali lojalni wobec cesarza.

</doc>
<doc id="2644731" url="https://pl.wikipedia.org/wiki?curid=2644731" title="Danielle Beaubrun">
Danielle Beaubrun

Danielle Beaubrun (ur. 6 maja 1990) – pływaczka z Saint Lucia, olimpijka.
Wzięła udział w Letnich Igrzyskach Olimpijskich 2008. Wystartowała na 100 m stylem klasycznym (odpadła w eliminacjach). W swoim wyścigu eliminacyjnym uzyskała czas 1:12,85 i zajęła 3. pozycję, jednak nie zakwalifikowała się do dalszej rywalizacji. Ostatecznie została sklasyfikowana na 42. miejscu w gronie 49. uczestniczek.
4 lata później wzięła udział w igrzyskach olimpijskich w Londynie. Uczestniczyła w tej samej konkurencji. W eliminacjach, w swoim wyścigu była 6. z czasem 1:11,12. Została sklasyfikowana na 36. miejscu wśród 46. zawodniczek.

</doc>
<doc id="2644732" url="https://pl.wikipedia.org/wiki?curid=2644732" title="Czuły barbarzyńca">
Czuły barbarzyńca



</doc>
<doc id="2644734" url="https://pl.wikipedia.org/wiki?curid=2644734" title="Tłumik drgań Stockbridge’a">
Tłumik drgań Stockbridge’a

Tłumik drgań Stockbridge’a – tłumik drgań eolskich w napowietrznych liniach elektroenergetycznych. Nazwa urządzenia pochodzi od jego konstruktora George’a Stockbridge’a, który opatentował swój wynalazek w 1928 roku.
Budowa.
Tłumik zbudowany jest z trzech zasadniczych elementów:

</doc>
<doc id="2644741" url="https://pl.wikipedia.org/wiki?curid=2644741" title="Miguel Ángel Rubiano">
Miguel Ángel Rubiano

Miguel Ángel Rubiano Chávez (ur. 3 października 1984 w Bogocie) – kolumbijski kolarz szosowy.
Specjalizuje się w jeździe po górach.

</doc>
<doc id="2644748" url="https://pl.wikipedia.org/wiki?curid=2644748" title="Galopowanie przewodów">
Galopowanie przewodów

Galopowanie przewodów () – drgania samowzbudne przewodów napowietrznych linii elektroenergetycznych wywołane wiatrem. Nazwa została wprowadzona przez pochodzącego z Holenderskich Indii Wschodnich amerykańskiego uczonego Jacoba P. Den Hartoga. Obecnie terminu galopowanie przewodów używa się w odniesieniu do dowolnej drgającej konstrukcji. W literaturze spotyka się też równoznaczne znaczeniowo określenie taniec przewodów. 
W napowietrznej linii przesyłowej najczęściej występuje pionowy ruch przewodów ale spotyka się też poziomy lub obrotowy. Drgania mają częstotliwość od 0,1 do 1 Hz, amplituda drgań może przekroczyć metr. Drgania wywołane galopowaniem linii mogą spowodować zbliżenie przewodów, uszkodzenia przewodów izolatorów i słupów.
Taniec przewodów powodowany jest wiatrem o prędkości z zakresu 6 – 25 m/s. Drganiom podlegają pojedyncze przewody oraz całe wiązki przewodów. W przypadku wiązek pojawiają się dodatkowo oscylacje skrętne. Galopowanie jest niebezpiecznym zjawiskiem dla samych przewodów oraz osprzętu linii elektroenergetycznej, a także konstrukcji wsporczych.

</doc>
<doc id="2644749" url="https://pl.wikipedia.org/wiki?curid=2644749" title="Symbol Pearsona">
Symbol Pearsona

Symbol Pearsona (notacja Pearsona, symbol sieci) – w krystalografii oznaczenie struktury krystalicznej danych substancji, zapoczątkowany przez W.B. Pearsona. Symbol składa się z liter oraz cyfry.
Ogólne informacje.
Litery charakteryzują rodzaje sieci przestrzennych:
Cyfra informuje o ilości atomów przypadających na komórkę elementarną.
Czternaście możliwych typów sieci Bravais’go opisane dwiema literami Symbolu Pearsona:
Uwagi.
Symbol Pearsona nie jest unikatowym oznaczeniem danej grupy przestrzennej (np. sieć typu NaCl i diamentu posiadają taki sam symbol "cF"8).

</doc>
<doc id="2644752" url="https://pl.wikipedia.org/wiki?curid=2644752" title="Sojuz 7K-OK">
Sojuz 7K-OK

Sojuz 7K-OK (ros. Союз 7К-ОК) – radziecki statek kosmiczny przeznaczony do lotów załogowych, trzeci pojazd po statkach Wostok i Woschod. Był używany w pierwszych lotach programu Sojuz. Na wszystkie 16 lotów aż 4 były nieudane, z czego 2 były załogowe.

</doc>
<doc id="2644757" url="https://pl.wikipedia.org/wiki?curid=2644757" title="NPO Energia">
NPO Energia



</doc>
<doc id="2644759" url="https://pl.wikipedia.org/wiki?curid=2644759" title="Sojuz 7K-TM">
Sojuz 7K-TM

Sojuz 7K-TM (ros. Союз 7К-ТМ) – pojazd kosmiczny programu Sojuz zaadaptowany specjalnie na potrzeby programu Sojuz-Apollo, pierwszy pojazd kosmiczny wyposażony w system cumowniczy Androgynous Peripheral Attach System (jako APAS-75).

</doc>
<doc id="2644760" url="https://pl.wikipedia.org/wiki?curid=2644760" title="Aleksandra Szczepańska">
Aleksandra Szczepańska

Aleksandra Szczepańska z d. Pasznik (ur. 26 lutego 1990 w Gdańsku) – polska siatkarka, grająca na pozycji rozgrywającej. 
Sukcesy klubowe.
młodzieżowe.
Turniej Nadziei Olimpijskiej:
Słowiański Turniej Piłki Siatkowej:
Mistrzostwa Polski kadetek:
Mistrzostwa Polski juniorek:
seniorskie.
Mistrzostwo Polski:

</doc>
<doc id="2644764" url="https://pl.wikipedia.org/wiki?curid=2644764" title="Sojuz-T">
Sojuz-T

Sojuz 7K-ST (ros. Союз 7К-СТ) lub krócej Sojuz-T (Союз-Т) – pojazd kosmiczny programu Sojuz, przeznaczony specjalnie dla stacji kosmicznej Salut 7, jednak odbył również loty na stacje Salut 6 i Mir. Był również pierwszą generacją pojazdów Sojuz umożliwiającą lot 3-osobowej załogi od czasu lotu Sojuza 11 w czerwcu 1971.
Nowy statek różnił się od dotychczasowych Sojuzów ważnymi szczegółami wyposażenia. Składał się z trzech części: sekcji orbitalnej, kapsuły lądującej i przedziału sprzętowego z bateriami słonecznymi. Należały do nich płyty z bateriami ogniw słonecznych, układy łączności radiowej oraz układy sterowania usytuowaniem. Ogniwa słoneczne umożliwiały skuteczne zasilanie w energię elektryczną przez dłuższy czas, a nie wyłącznie z akumulatorów o ograniczonej pojemności. Pozwoliło to na wykorzystanie Sojuzów T do realizacji dłużej trwających misji. Nowe układy radiowe umożliwiły kosmonautom lepszą łączność z ośrodkami naziemnymi. Wyposażenie jak w statkach Sojuz, z dodatkowym komputerem i zmienionym systemem napędowym z jednolitym paliwem dla wszystkich silników. Sojuzy wyposażono jeszcze w jedno udoskonalenie uruchamiane podczas powrotu na Ziemię. Kilkaset metrów nad Ziemią odstrzelane były zewnętrzne okienka iluminatorów, które ulegają zmętnieniu w czasie wtargnięcia w atmosferę. Dzięki temu załoga mogła obserwować miejsce lądowania, co miało duże znaczenie, również psychologiczne. Długość statku - 6,98 m, maksymalna średnica korpusu 2,72 m, rozpiętość baterii słonecznych - 10,60 m. Masa orbitalna 6850 kg, masa lądownika 3000 kg.
Misje.
Testy bezzałogowe:
Loty załogowe:

</doc>
<doc id="2644766" url="https://pl.wikipedia.org/wiki?curid=2644766" title="Jarl Magnus Riiber">
Jarl Magnus Riiber

&lt;del&gt;&lt;/del&gt;
Jarl Magnus Riiber (ur. 15 października 1997 w Oslo) – norweski dwuboista klasyczny oraz skoczek narciarski, w kombinacji norweskiej wicemistrz olimpijski, wielokrotny medalista mistrzostw świata, czterokrotny zdobywca Pucharu Świata, czterokrotny medalista mistrzostw świata juniorów oraz zwycięzca Letniego Grand Prix.
Kariera.
Początkowo uprawiał skoki narciarskie. Na międzynarodowej arenie zadebiutował 6 sierpnia 2011 w Hinterzarten podczas zawodów juniorskich, oddając na skoczni średniej skoki na odległości odpowiednio 66,5 m i 64 m. W efekcie zajął 28. pozycję. 22 stycznia 2012 ustanowił rekord skoczni Knyken Hoppbakken (K-68) w Orkdal, uzyskując 76,5 metra. Miesiąc później skokiem na 100,5 metra ustanowił kolejny rekord skoczni, tym razem dziewięćdziesięciometrowej Tehvandi w estońskiej Otepää. Osiem dni później poprawił rekord skoczni Kveldteigen Hoppanlegg (K-73) w Harstad. Rekordowy rezultat wyniósł 82 metry. W 2013 wystartował na olimpijskim festiwalu młodzieży Europy w Braszowie, gdzie indywidualnie zajął piętnaste miejsce, a wspólnie z kolegami z reprezentacji zajął czwarte miejsce.
Od sezonu 2013/2014 startuje niemal wyłącznie w kombinacji norweskiej. W tej dyscyplinie po raz pierwszy na arenie międzynarodowej pojawił się 11 stycznia 2014 w Høydalsmo, gdzie w zawodach Pucharu Kontynentalnego zajął osiemnaste miejsce. Parę tygodni później wystartował na mistrzostwach świata juniorów w Val di Fiemme, gdzie indywidualnie był szósty w Gundersenie na 5 km oraz jedenasty na dwukrotnie dłuższym dystansie. Na tej samej imprezie, wspólnie z kolegami z reprezentacji wywalczył brązowy medal w zawodach drużynowych. Na rozgrywanych rok później mistrzostwach świata juniorów w Ałmaty Norweg był najlepszy w obu konkurencjach indywidualnych, a w zawodach drużynowych Norwegia z Jarlem Magnusem Riiberrem w składzie po raz kolejny zajęła trzecie miejsce.
W międzyczasie zadebiutował w zawodach Pucharu Świata, zajmując 6 grudnia 2014 w Lillehammer 28. miejsce w Gundersenie. Tym samym już w swoim debiucie zdobył pierwsze pucharowe punkty. Nieco ponad miesiąc później, 16 stycznia 2015 w Seefeld po raz pierwszy stanął na podium zawodów tego cyklu, kończąc Gundersena na trzeciej pozycji. W zawodach tych wyprzedzili go jedynie Niemiec Eric Frenzel oraz inny reprezentant Norwegii, Jan Schmid. W sezonie 2014/2015 punktował jeszcze jeden raz, zajmując trzynaste miejsce 15 marca w Trondheim. W klasyfikacji generalnej zajął ostatecznie 35. miejsce.
W sezonie letnim 2016 ponownie wystąpił w kilku zawodach w skokach narciarskich. 18 sierpnia na dużej skoczni w Kuopio zadebiutował w FIS Cup, zajmując 3. miejsce. Dwa dni później na tym samym obiekcie zadebiutował w zawodach Pucharu Kontynentalnego. Zajął wówczas 15. miejsce, a dzień później odniósł zwycięstwo. 29 października w Oslo został letnim wicemistrzem Norwegii na skoczni normalnej (przegrał jedynie z Danielem-André Tandem).
Kolejne miejsca na podium zawodów PŚ w kombinacji wywalczył w sezonie 2015/2016. Łącznie cztery razy znalazł się w czołowej trójce, odnosząc jedno zwycięstwo: 6 lutego 2016 roku w Oslo. W klasyfikacji generalnej zajął trzynaste miejsce. W kolejnym sezonie tylko dwukrotnie znalazł się w najlepszej dziesiątce, w efekcie zajął 39. miejsce w klasyfikacji końcowej. Nie wystąpił na mistrzostwach świata w Lahti w lutym 2017 roku.
W 2018 roku wystartował na igrzyskach olimpijskich w Pjongczangu, gdzie wspólnie z Janem Schmidem, Espenem Andersenem i Jørgenem Gråbakiem zdobył srebrny medal w sztafecie. Ponadto w obu konkurencjach indywidualnych zajmował czwarte miejsce. Na dużej skoczni walkę o podium przegrał z Erikiem Frenzelem o 2 sekundy, a na normalnym obiekcie o 4,4 sekundy lepszy okazał się Austriak Lukas Klapfer. W zawodach pucharowych sześć razy stawał na podium, jednak nie odniósł zwycięstwa (pięć razy był drugi i raz trzeci). Sezon 2017/2018 zakończył na siódmym miejscu w klasyfikacji generalnej, zajmując również drugie miejsce w klasyfikacji najlepszych skoczków.
Jego brat, Harald Johnas Riiber, także uprawia kombinację norweską.

</doc>
<doc id="2644773" url="https://pl.wikipedia.org/wiki?curid=2644773" title="Glinna">
Glinna



</doc>
<doc id="2644782" url="https://pl.wikipedia.org/wiki?curid=2644782" title="Angas">
Angas

Angas, Kerang, Karangma – subsaharyjski lud z grupy czadyjskiej zamieszkujący środkową Nigerię, głównie stan Plateau oraz okręgi miast Pankshin, Kanam i Lantang. Spokrewniony językowo i kulturowo z ludami Ankwe (Kemai) i Sura. Liczy ok. 547 000 osób (2012). Ludność posługuje się językiem Ngas, z grupy języków Hausa. Zajmują się gł. uprawą roli (proso, maniok, sorgo, bataty, ryż), a w obszarach górskich także hodowlą bydła.
Religia:

</doc>
<doc id="2644783" url="https://pl.wikipedia.org/wiki?curid=2644783" title="Góra Łazy">
Góra Łazy



</doc>
<doc id="2644788" url="https://pl.wikipedia.org/wiki?curid=2644788" title="Barka Dantego">
Barka Dantego

Barka Dantego (fr. "La Barque de Dante" lub "Dante et Virgile aux enfers") – obraz olejny francuskiego malarza Eugène’a Delacroix. Dzieło zostało wystawione w paryskim Salonie, a następnie zakupione przez państwo francuskie za sumę 2000 franków. Obraz początkowo znajdował się w Musée du Luxembourg w Pałacu Luksemburskim, a w 1874 r. został przeniesiony do Luwru.
Reakcje na obraz były zróżnicowane, był to zauważalny debiut artystyczny, lecz krytykowany za niedojrzałość i niespójność w kompozycji stanowiącej kompilację wzorów zaczerpniętych u twórców z różnych epok. Recenzentom nie podobała się również malarska technika młodego Delacroix, który większą wagę przywiązywał do barwy niż do rysunku. Pomimo to "Barka Dantego" stała się wydarzeniem w życiu artystycznym Paryża. Dzieło ze szczególnym uznaniem przyjęła młodzież i środowiska postępowe. "Barka" wywołała żywą dyskusję o kwestiach artyzmu, dzięki której Delacroix stał się znany.
Opis obrazu.
Artysta przedstawił scenę znaną z Pieśni VIII "Piekła", stanowiącego część "Boskiej komedii" Dantego Alighieri. Przez wzburzone wody Styksu niewielką łodzią prowadzoną przez Flegiasa przeprawiają się Dante i jego przewodnik, Wergiliusz. Scena jest bardzo dynamiczna, niewielka łódź unosi się na wzburzonych wodach wśród kłębiących się ciał potępieńców. Wieje silny wiatr, w oddali widać płonące miasto, niebo jest ołowiane, a horyzont spowity dymem. Odziany w stalową opończę z czerwonym kapturem Dante z niepokojem unosi prawą rękę, podtrzymuje go ubrany w brązową szatę spokojny Wergiliusz.
Nastrój dzieła jest przytłaczający, silne światło eksponuje przerażenie, strach i cierpienie na twarzach ukazanych postaci. Szczególnie dramatyczne są przedstawienia potępionych, bezskutecznie próbujących dostać się do łodzi.
Inspiracje.
Motywem żeglugi oraz nastrojem przerażenia i rozpaczy płótno Delacroix jednoznacznie nawiązuje do obrazu Théodore Géricaulta "Tratwa Meduzy". Krytycy sztuki jako źródło inspiracji wskazują także "Noc" Michała Anioła, czego dowodem mają być postaci ukazane w dynamicznych pozach ze spotęgowanym efektem cierpienia. Pełne i obfite ludzkie kształty sugerują fascynację pracami Petera Rubensa. Delacroix sam przyznał, że sposób malowania rozbryzgów wody na ludzkim ciele podejrzał u Rubensa na obrazie "Przybycie Marii Medycejskiej do Marsylii".

</doc>
<doc id="2644801" url="https://pl.wikipedia.org/wiki?curid=2644801" title="Wichita (rzeka)">
Wichita (rzeka)

Wichita – rzeka będąca dopływem Red River w środkowym i północnym Teksasie. Jej bieg rozpoczyna się w hrabstwie Knox, gdzie łączą się dopływy Wichita Północna i Wichita Południowa (każdy z nich długości około 160 km). Od tego miejsca rzeka pokonuje 140 km w ogólnym kierunku północno-wschodnim i przepływając hrabstwa Baylor, Archer, Wichita i Clay, uchodzi do Red River na zachód od miejscowości Byers Bend. W roku 1841 teksańska ekspedycja badająca przebieg Santa Fe Trail przekroczyła rzekę na wysokości dzisiejszego Wichita Falls i odkryła w tym miejscu dużą wioskę Wichitów; obecna nazwa rzeki pochodzi od tego właśnie plemienia Indian. W czasach dzisiejszym największym ośrodkiem miejskim nad rzeką jest Wichita Falls, które nazwę swą wzięło od niewielkiego wodospadu, który się kiedyś w tym miejscu znajdował. Na rzece znajdują się dwie zapory: w hrabstwie Archer, tworząc jezioro o nazwie "Diversion" i w hrabstwie Baylor, gdzie tworzy jezioro "Kemp"; w dolnym biegu rzeki, w hrabstwie Wichita, znajdują się jeszcze dwa mniejsze zbiorniki, jeden zaopatruje w wodę miasteczko Iowa Park, a drugi służy nawadnianiu pól.

</doc>
<doc id="2644802" url="https://pl.wikipedia.org/wiki?curid=2644802" title="Jadwiga Krawczyk">
Jadwiga Krawczyk



</doc>
<doc id="2644804" url="https://pl.wikipedia.org/wiki?curid=2644804" title="Horst Faas">
Horst Faas

Horst Faas (ur. 28 kwietnia 1933 w Berlinie, zm. 10 maja 2012 w Monachium) – amerykański fotograf niemieckiego pochodzenia.
Zasłynął m.in. zdjęciami z wojny wietnamskiej. Dwukrotny zdobywca Nagrody Pulitzera w 1965 i 1972, dwukrotny laureat Złotego Medalu im. Roberta Capy w 1964 i 1997 oraz Nagrody im. Ericha Salomona w 2005.

</doc>
<doc id="2644809" url="https://pl.wikipedia.org/wiki?curid=2644809" title="Saab JAS-39 Gripen">
Saab JAS-39 Gripen



</doc>
<doc id="2644812" url="https://pl.wikipedia.org/wiki?curid=2644812" title="Legendary Weapons">
Legendary Weapons

Legendary Weapons to kompilacyjny album amerykańskiej grupy hip-hopowej Wu-Tang Clan oraz zaprzyjaźnionych artystów wydany 26 lipca 2011 roku, nakładem wytwórni E1 Music. Na albumie pojawiło się sześciu z ośmiu obecnych członków grupy (bez GZA'y i Masta Killi), a gościnnie m.in. Sean Price, AZ, Cappadonna, Bronze Nazareth i Killa Sin z grupy Killarmy. Wydawnictwo jest kontynuacją wydanego w 2009 roku albumu "Wu-Tang Chamber Music".
Sesja nagraniowa do "Legendary Weapons" trwała od 2010 do 2011 roku, a całość została wyprodukowana głównie przez Fizzy'ego Womack'a z M.O.P., Andrew Kelly'ego oraz Noah Rubina, a muzykę do niego stworzył The Revelations. Producentem wykonawczym był RZA.
Płyta zadebiutowała na 41. miejscu amerykańskiego notowania Billboard 200 oraz 98. w Kanadzie, sprzedając się w pierwszym tygodniu w ilości 10 tysięcy egzemplarzy
Personel.
Opracowano na podstawie źródła.

</doc>
<doc id="2644814" url="https://pl.wikipedia.org/wiki?curid=2644814" title="IFA Premiership (2011/2012)">
IFA Premiership (2011/2012)

IFA Premiership 2011/2012 – 110. edycja najwyższej klasy rozgrywkowej piłki nożnej w Irlandii Północnej – IFA Premiership (znanej również pod nazwą sponsorską "Carling Premiership"). Tytułu mistrzowskiego broni drużyna .
Zasady rozgrywek.
W rozgrywkach bierze udział 12 drużyn, walczących o tytuł mistrza Irlandii Północnej w piłce nożnej. Każda z drużyn rozgrywa w pierwszej fazie po 3 mecze ze wszystkimi przeciwnikami (razem 33 spotkania). Następnie zespoły zostają podzielone na 2 grupy po 6 uczestników zgodnie z kolejnością w tabeli po 33. kolejce i rozgrywają ze sobą po 1 spotkaniu.
Mistrz kraju otrzymuje prawo gry w I rundzie kwalifikacyjnej Ligi Mistrzów UEFA, wicemistrz i 3. drużyna będą mogli wystąpić w I rundzie kwalifikacyjnej Ligi Europy UEFA, a zdobywca Pucharu Irlandii Północnej także w I rundzie kwalifikacyjnej tych rozgrywek.
11. drużyna tabeli rozgrywa z 2. drużyną IFA Championship baraże o IFA Premiership.
Ostatnia, 12. drużyna tabeli, spada bezpośrednio do IFA Championship.
Drużyny.
Po poprzednim sezonie spadła drużyna: (12.).
Wyniki.
Mecze 1–22.
Podczas meczów 1-22 każdy zespół gra z każdym mecz i rewanż.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–33.
Podczas meczów 23-33 każdy zespół gra z każdym tylko raz.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 34–38.
Po rozegraniu 33. kolejki drużyny zostają podzielone na dwie grupy po 6 drużyn. Każda drużyna gra z każdą drużyną ze swojej grupy tylko raz. Gospodarzem meczu jest zespół, który grał częściej na wyjeździe z daną drużyną.
Grupa mistrzowska.
 
 
 
 
 
 
 
 
 
 
 
 
 
 
 
 
 
 
Grupa spadkowa.
 
 
 
 
 
 
 
 
 
 
 
 
 
 
 
 
 
 
Baraże o IFA Premiership.
Drużyna wygrała w dwumeczu 3:2 i to ona zagra w przyszłym sezonie w IFA Premiership.
Strzelcy.
"Stan na 28 kwietnia 2012"

</doc>
<doc id="2644815" url="https://pl.wikipedia.org/wiki?curid=2644815" title="Burmistrzowie Trzcianki">
Burmistrzowie Trzcianki

Burmistrz Trzcianki – organ wykonawczy Miasta i Gminy Trzcianka. W latach 1990–2002 wybierany przez Radę miejską, od 2002 w wyborach bezpośrednich.

</doc>
<doc id="2644819" url="https://pl.wikipedia.org/wiki?curid=2644819" title="PVO Almaz-Antej">
PVO Almaz-Antej



</doc>
<doc id="2644820" url="https://pl.wikipedia.org/wiki?curid=2644820" title="3M-54 Kalibr">
3M-54 Kalibr

Kalibr (Club, dawniej Klub) – rosyjski system uzbrojenia, w skład którego wchodzą przeciwokrętowe pociski manewrujące (rodziny 3M54), pocisk manewrujący przeznaczony do zwalczania celów lądowych (3M14) oraz rakietotorpedy zwalczania okrętów podwodnych (rodziny 91R). Stanowią uzbrojenie przede wszystkim okrętów, zarówno nawodnych jak i podwodnych. Bojowo używane były pociski do atakowania celów lądowych. 
Historia i rozwój.
Pociski rodziny Kalibr wywodziły się z rozwinięcia pocisku manewrującego 3M10 Granat z czasów ZSRR, wystrzeliwanego z okrętów podwodnych i przeznaczonego tylko do rażenia celów lądowych głowicą jądrową. Ich opracowanie ukończono w latach 90. XX wieku już w Rosji. W 1993 roku zaprezentowano trzystopniowy pocisk przeciwokrętowy 3M54, rozwijający w fazie ataku prędkość ponaddźwiękową, a następnie zbliżone do siebie krótsze poddźwiękowe pociski: przeciwokrętowy 3M54-1 i do atakowania celów naziemnych 3M14. Do rodziny Kalibr zaliczono także zaprezentowane w 1992 roku rakietotorpedy 91R.
System uzbrojenia Kalibr (na eksport nazwany Club) używa pocisków w różnych kombinacjach, z użyciem różnych platform przenoszenia (np. Kalibr-NK na okręcie nawodnym wykorzystuje wyrzutnię pionowego startu 3S-14, a Kalibr-PŁ używa 533 mm wyrzutnię torped). System obsługuje ponaddźwiękowe pociski przeciwokrętowe 3M-54 bądź poddźwiękowe 3M-54-1 o przeznaczeniu przeciwokrętowym i 3M-14 służące do ataku na cele lądowe. Pociski wystrzeliwane z okrętów podwodnych nie mają dodatkowej litery po dwucyfrowej liczbie, z okrętów nawodnych mają literę T, z wyrzutni lądowych – M, z samolotów – A, natomiast wersje eksportowe mają dodatkową literę E (Э). Eksportowe wersje systemu występują jako Club-S lub Kalibr-PŁE dla okrętów podwodnych, Club-N lub Kalibr-NKE dla okrętów nawodnych, Club-M dla wyrzutni nabrzeżnych i Club-A (Kalibr-A) dla lotnictwa. W zakresie działań przeciwko okrętom podwodnym, Club-S może zostać uzbrojony w pocisk z torpedą 91RE1, zaś Club-N z 91RTE2. Oznaczenie pocisków zapisywane jest z dywizem („-”) lub bez niego, lecz zgodnie z indeksem URAW WMF RF (SSSR) powinno się pisać bez dywizu.
3M54, 3M54-1 i 3M14 są pociskami manewrującymi o niskim profilu lotu, natomiast 91R1 i 91RT2 są pociskami o balistycznym profilu lotu. Pocisk 3M54 jest przeciwokrętowy, trzystopniowy, w którym silnik rakietowy pierwszego stopnia służy do wystrzelenia spod wody, drugi stopień z silnikiem turboodrzutowym jest marszowy poddźwiękowy, a po zlokalizowaniu celu oddzielany jest trzeci stopień, rozpędzany silnikiem rakietowym do prędkości ponaddźwiękowej 2500 km/h. Ujawniony zasięg odmiany eksportowej 3M54E wynosi 300 km. Pociski: przeciwokrętowy 3M54-1 i woda-ziemia 3M14 są krótsze, dwustopniowe, poddźwiękowe, podobne do siebie. Głowica bojowa pocisku 3M54-1 zawiera ok. 450 kg materiału wybuchowego. Pocisk 3M14 ma podobną głowicę penetrująco-burzącą albo kasetową. Dzięki mniejszej długości pociski 3M54-1 i 3M14 mogą być wystrzeliwane z zachodnich wyrzutni torpedowych.
Użycie bojowe.
7 października 2015 r. pociski woda-ziemia 3M14T użyte bojowo podczas konfliktu w Syrii przeciwko celom będącym pod kontrolą rebeliantów, wystrzelone przez Flotyllę Kaspijską WMF RF. Okręty wystrzeliły 26 pocisków do 11 celów.
20 listopada 2015 okręty Flotylli Kaspijskiej przeprowadziły atak 18 pociskami 3М14T na cele w Syrii.
8 grudnia 2015 okręt B-237 projektu 636.3 z Floty Czarnomorskiej WMF RF, będąc zanurzonym, zaatakował czterema 3M14K z Morza Śródziemnego przeciwnika na terenie Syrii.
Pociski Kalibr następnie używane były do atakowania celów lądowych podczas inwazji Rosji na Ukrainę w 2022 roku. 1 marca 2022 rosyjski okręt operujący na Morzu Czarnym wystrzelił nieznaną liczbę pocisków, z których jeden uderzył w budynek Urzędu Administracji Regionalnej w Charkowie, zabijając 7 osób i raniąc kolejne 24.

</doc>
<doc id="2644821" url="https://pl.wikipedia.org/wiki?curid=2644821" title="Kresna">
Kresna

Kresna (bułg. "Кресна") – miasto w południowej Bułgarii, w obwodzie Błagojewgrad. Jest ośrodkiem administracyjnym gminy Kresna. Według danych Narodowego Instytutu Statystycznego, 31 grudnia 2011 roku miasto liczyło 3640 mieszkańców.
Położenie.
Miasto Kresna leży na północnym krańcu jaru Kresnenski prołom nad rzeką Struma, u podnóża góry Pirin. Centrum Kresny jest niewielkie, dobrze zagospodarowane, z fontannami. Kresna znajduje się na drodze krajowej E-79, prowadzącej do Sofii.
Historia.
Znaleziska archeologiczne dowodzą, że obszar był zamieszkany od czasów starożytnych. W 1878 roku w miejscowości wybuchło powstanie, w wyniku nieuczciwego podziału Bułgarii po berlińskim kongresie. Powstanie było krótkotrwałe i nieskuteczne. Miejscowość otrzymała prawa miejskie w 1978 roku.
W lipcu 1913, w wąwozie Kresna toczono jedne z najbardziej zaciętych walk II wojny bałkańskiej.
Zabytki.
7 km od miasta znajduje się klasztor Świętego Proroka Eliasza.
Ekonomia.
W mieście działają fabryki przemysłu odzieżowego. Ważnym działem gospodarki jest także rolnictwo.

</doc>
<doc id="2644822" url="https://pl.wikipedia.org/wiki?curid=2644822" title="Kodeks 0121a">
Kodeks 0121a



</doc>
<doc id="2644829" url="https://pl.wikipedia.org/wiki?curid=2644829" title="Marksistowskie Zrzeszenie Historyków">
Marksistowskie Zrzeszenie Historyków

Marksistowskie Zrzeszenie Historyków – zrzeszenie powołane na VII Zjeździe Historyków Polskich we Wrocławiu we wrześniu 1948 roku. Reaktywowane w 1950 roku.
Historia i działalność.
Stowarzyszenie zostało powołane było, aby: "wyzwolić polską historiografię z pęt tradycjonalizmu" i "zlikwidować zacofanie ideologiczne na odcinku historycznym". W jego skład weszli historycy związani z PPR i PPS: Stanisław Arnold, Celina Bobińska, Natalia Gąsiorowska, Henryk Jabłoński, Żanna Kormanowa, Kazimierz Piwarski, Marian Henryk Serejski, Józef Sieradzki i Roman Werfel. Zrzeszenie nie podjęło działalności z braku kadr.
Reaktywacja Marksistowskiego Zrzeszenia Historyków nastąpiła w 1950 roku. 19 lutego 1950 odbyła się w Warszawie, w sali Senatu UW, Konferencja Organizacyjna Marksistowskiego Zrzeszenia Historyków. Manifest programowy ogłosiła Bobińska na łamach „Nowej Kultury” z 2 kwietnia 1950 ("O przełom w nauce historycznej"). Działalność po krótkim okresie energicznej działalności zaczęła jednak wkrótce zamierać. Szefem MZK był Stanisław Arnold, członkami zarządu m.in. dyrektor Centralnej Szkoły PPR Tadeusz Daniszewski, Żanna Kormanowa, Celina Bobińska, Nina Assorodobraj, Henryk Jabłoński.

</doc>
<doc id="2644830" url="https://pl.wikipedia.org/wiki?curid=2644830" title="Arcangela Badosa Cuatrecasas">
Arcangela Badosa Cuatrecasas

Arcangela Badosa Cuatrecasas (ur. 16 czerwca 1878 w Garrotxa; zm. 27 listopada 1918 w Eldzie) – hiszpańska Służebnica Boża Kościoła katolickiego.
Życiorys.
Urodziła się 16 czerwca 1878 roku jako trzecie z ośmiorga dzieci Piotra Badosa i Teresy Cuatrecasas. Gdy miała 10 lat zmarł jej ojciec, a rok później zmarła jej matka, wówczas zaopiekowała się z nią ciotka i wujek. Po śmierci wujka, Arcangela rozpoczęła pracę w warsztacie. Gdy zmarła jej ciotka wstąpiła do zgromadzenia Sióstr Matki Bożej z Gory Karmel, i w dniu 2 sierpnia 1909 roku złożyła śluby zakonne, a w 1915 śluby wieczyste. Zachorowała na gruźlicę i zmarła 27 listopada 1918 roku, mając 40 lat w opinii świętości. W dniu 18 czerwca 2003 roku rozpoczął się jej proces beatyfikacyjny.

</doc>
<doc id="2644839" url="https://pl.wikipedia.org/wiki?curid=2644839" title="Ujun Musa">
Ujun Musa



</doc>
<doc id="2644842" url="https://pl.wikipedia.org/wiki?curid=2644842" title="Robert Hunter (kolarz)">
Robert Hunter (kolarz)

Robert Hunter (ur. 22 kwietnia 1977 w Johannesburgu) – południowoafrykański kolarz szosowy, dwukrotny mistrz kraju, zawodnik profesjonalnej grupy Garmin-Sharp.
Kolarzem zawodowym jest od 1999, w którym dołączył do drużyny Lampre-Daikin. Jest sprinterem i specjalistą jazdy indywidualnej na czas. Największy sukces odnotował w 2007 roku, zwyciężając na 11. etapie w Tour de France.
Trzykrotnie startował w igrzyskach olimpijskich (2000, 2004, 2008), jednak nie ukończył wyścigów ze startu wspólnego.

</doc>
<doc id="2644843" url="https://pl.wikipedia.org/wiki?curid=2644843" title="Medal Departamentu Obrony za Wzorową Służbę">
Medal Departamentu Obrony za Wzorową Służbę

Medal Departamentu Obrony za Wzorową Służbę (ang. "Defense Superior Service Medal") – amerykańskie odznaczenie wojskowe, niższe od Defense Distinguished Service Medal, ustanowione 6 lutego 1976 roku dekretem prezydenta Gerald Forda, przyznawane żołnierzom Sił Zbrojnych USA (w praktyce niemal wyłącznie generałom, admirałom i wyższym oficerom) bez względu na rodzaj broni, przez Departament Obrony Stanów Zjednoczonych, "za wzorową chwalebną służbę na stanowisku wymagającym znaczącej odpowiedzialności (for superior meritorious service in a position of significant responsibility)", podczas wojny lub pokoju. W hierarchii odznaczeń USA zajmuje miejsce równoważne Legii Zasługi, lecz jest noszony przed nią.
W szczególnych wypadkach medal mogą otrzymać także przedstawiciele sił zbrojnych innych państw. Może być też przyznany wielokrotnie. Kolejne nadanie jest oznaczane poprzez nałożenie na wstążkę (oraz baretkę) brązowej odznaki w formie pęku liści dębowych ("oak leaf cluster"). Pięć odznak brązowych jest zastępowanych odznaką srebrną.

</doc>
<doc id="2644848" url="https://pl.wikipedia.org/wiki?curid=2644848" title="Order Jamajki">
Order Jamajki

Order Jamajki (ang. "Order of Jamaica") – cywilne odznaczenie państwowe Jamajki ustanowione w 1969.
Historia, organizacja i zasady nadawania.
Order został ustanowiony w 1969 przez parlament jamajski i włączony do systemu odznaczeń i nagród państwowych (ang. "National Honours and Awards"). Dewizą orderu jest sentencja: „Dla przymierza z narodem” (ang. "For a covenant of the people"). Odznaczenie jest nadawane za „wybitne osiągnięcia” zarówno obywatelom Jamajki, jak i cudzoziemcom, którzy tym samym zostają odpowiednio: Członkami orderu (ang. "Members of the Order") lub Członkami Honorowymi (ang. "Honorary Members"). Odznaczonym przysługuje tytuł: „Czcigodny” (ang. "Honourable") oraz prawo do umieszczania po nazwisku inicjałów orderu: „OJ”.
Order Jamajki jest jednoklasowy i zajmuje czwarte miejsce w precedencji jamajskich odznaczeń państwowych.
Insygnia.
Odznaka orderu jest wykonana z czystego złota. Stanowi ją wieniec z liści i owoców bligii otaczający cztery białoemaliowane ramiona, łączące go z centralnym medalionem. Na medalionie znajduje się herb Jamajki, który okala emaliowany na zielono pierścień z dewizą orderu o złotym liternictwie. Odznaka jest zawieszona na zielonej wstążce, noszonej na szyi.
Integralnym elementem orderu jest także Wielka Wstęga. Noszona na prawym ramieniu, ma kolor zielony z umieszczonymi na środku trzema wąskimi, o równej szerokości pionowymi pasami – żółtym, czarnym i żółtym.

</doc>
<doc id="2644854" url="https://pl.wikipedia.org/wiki?curid=2644854" title="Paweł Paprocki">
Paweł Paprocki

Paweł Paprocki herbu Jastrzębiec – łowczy dobrzyński w latach 1790-1793, łowczy rypiński w latach 1788-1790, członek Zgromadzenia Przyjaciół Konstytucji Rządowej, komisarz do magazynów wojskowych w konfederacji targowickiej.

</doc>
<doc id="2644858" url="https://pl.wikipedia.org/wiki?curid=2644858" title="I GRAND PRIX MIASTA LWOWA">
I GRAND PRIX MIASTA LWOWA



</doc>
<doc id="2644859" url="https://pl.wikipedia.org/wiki?curid=2644859" title="Nathan Haas">
Nathan Haas

Nathan Haas (ur. 12 marca 1989 w Brisbane) – australijski kolarz szosowy, z polskimi korzeniami.
Kolarzem zawodowym był w latach 2012–2021. W 2011 i 2014 wygrał prestiżowy wyścig jednodniowy kategorii 1.HC Japan Cup, co jest jego największym osiągnięciem.

</doc>
<doc id="2644868" url="https://pl.wikipedia.org/wiki?curid=2644868" title="Kochanie, poznaj moich kumpli">
Kochanie, poznaj moich kumpli

Kochanie, poznaj moich kumpli (ang. "A Few Best Men") – australijska komedia z 2011 roku.
Opis fabuły.
Pochodzący z Londynu David (Xavier Samuel) podczas wakacji w Australii z wzajemnością zakochał się w pięknej Mii (Laura Brent). Szybki i piękny ślub pary ma odbyć się w kraju panny młodej. Plan przygotowań i uroczystości bierze jednak w łeb, gdy pojawiają się przyjaciele pana młodego: Tom, Graham i Luke, którzy mają być jego drużbami. Niemal pierwsze kroki po opuszczeniu lotniska mężczyźni kierują do handlarza narkotyków, któremu jeden z nich przypadkowo kradnie torbę z narkotykami i bronią. Wkrótce pistolet zostaje użyty. Gdy baron Ramsey, pupil ojca panny młodej, pada ogłuszony, a matka Mii wiruje na żyrandolu po zażyciu narkotyku od drużbów, szalonej karuzeli zdarzeń już nie da się zatrzymać.

</doc>
<doc id="2644869" url="https://pl.wikipedia.org/wiki?curid=2644869" title="Mistrzostwa Świata w Boksie Kobiet 2012">
Mistrzostwa Świata w Boksie Kobiet 2012

7. Mistrzostwa Świata w Boksie Kobiet odbyły się w dniach 9 - 20 maja 2012 w Qinhuangdao (Chiny). 
Mistrzostwa były również kwalifikacją do igrzysk olimpijskich w Londynie w kategoriach wagowych do 51, 60 i 75 kg. Miejsce w ćwierćfinale zawodów w tych kategoriach zapewnił występ w igrzyskach.

</doc>
<doc id="2644870" url="https://pl.wikipedia.org/wiki?curid=2644870" title="Mikołaj Wiorogórski">
Mikołaj Wiorogórski

Mikołaj Wiorogórski (ur. styczeń 1790, zm. 28 czerwca 1855 w Warszawie) – polski urzędnik epoki porozbiorowej, radca tajny, członek Rady Administracyjnej, kontroler generalny prezydujący w Najwyższej Izbie Obrachunkowej, prezes Komisji Umorzenia Długu Krajowego w 1849 roku, Prezes komitetu drogi żelaznej. Pierwszy Prezes kolei Warszawsko - Wiedeńskiej. .
15 września 1852 r., położył kamień węgielny pod budowę warsztatów kolei Warszawsko-Wiedeńskiej. Pochowany na Starych Powązkach w Warszawie (kwatera 158-6-29).

</doc>
<doc id="2644871" url="https://pl.wikipedia.org/wiki?curid=2644871" title="Dorwać gringo">
Dorwać gringo

Dorwać gringo (ang. "Get the Gringo") – amerykański film akcji z 2012 roku w reżyserii Adriana Grunberga.
Fabuła.
Po nieudanym skoku w Stanach Zjednoczonych, kierowca (Mel Gibson) zostaje zesłany do meksykańskiego więzienia, które tak naprawdę jest ogrodzonym miasteczkiem. 10-letni chłopiec (Kevin Hernandez) uczy go jak przetrwać w takim miejscu. Kierowca stara się ocalić chłopca przed bezwzględnymi bandytami.

</doc>
<doc id="2644874" url="https://pl.wikipedia.org/wiki?curid=2644874" title="III Międzynarodowe Okrężne Wyścigi Automobilowe">
III Międzynarodowe Okrężne Wyścigi Automobilowe



</doc>
<doc id="2644877" url="https://pl.wikipedia.org/wiki?curid=2644877" title="Góra Przygoń">
Góra Przygoń



</doc>
<doc id="2644879" url="https://pl.wikipedia.org/wiki?curid=2644879" title="Przygoń">
Przygoń



</doc>
<doc id="2644880" url="https://pl.wikipedia.org/wiki?curid=2644880" title="Mumuye">
Mumuye

Mumuye – lud afrykański w Nigerii, stanowiący największą grupę w stanie Taraba. Zamieszkują również stan Adamawa. Mumuye sąsiaduje z ludami: Chamba, Mama, Bata. Liczebność plemienia wynosi 628 tys. osób. Mówią językiem mumuye.
Historia.
W pewnym okresie Mumuye zostało podbite i zniewolone przez imperium Junkun. Jednak uzyskali niepodległość, gdy w 1893 roku Fulani wyparli Junkun na wzgórza. Mumuye pozostają niezależni od Fulani i innych wpływów zewnętrznych, mimo że Fulani mieszkają wśród nich.
Obyczaje i zwyczaje.
Mumuye są przede wszystkim rolnikami. Uprawiają głównie: proso, imbir, fasolę, ignam, squasha, orzeszki ziemne i owoce cytrusowe. Mężczyźni zajmują się uprawą roli, a kobiety łuskaniem i zbieraniem plonów, pomagają mężom w lekkiej pracy. W ostatnich latach niektórzy z Mumuye porzucili ich rolniczy sposób życia, w poszukiwaniu lepszych miejsc pracy i wyemigrowali do miast. Mumuye żyją w społeczeństwie patriarchalnym (zdominowanym przez mężczyzn). Na czele każdej wioski stoi najstarszy mężczyzna. Jest on odpowiedzialny za obsługę wszystkich regionalnych i rodzinnych sporów.
Poligamia (posiadania wielu żon) jest powszechną praktyką wśród Mumuye. Chociaż nie istnieje prawne ograniczenie, mężczyzna zazwyczaj posiada jedną lub dwie żony. Po ślubie para pozostaje u rodziny żony, aż do narodzenia pierwszego dziecka.
Mumuye posiadają unikatowy wygląd. Ich charakterystyczny styl ubierania się wyraźnie odróżnia ich od swoich sąsiadów. Mężczyźni noszą jeden lub kilka pasów skórzanych, których końce są ozdobione koralikami i cowries (jasne muszle). Z pasami są również noszone kozie skóry. Zarówno mężczyźni jak i kobiety noszą koraliki i bransolety i obrączki z brązu i żelaza, także kawałki drewna w uszach. Kobiety także tatuażują swoje brzuchy i noszą słomę i drewno w swoich przekłutych nozdrzach.
Jedną z ważniejszych uroczystości wśród Mumuye jest coroczny festiwal yam. W obchodach dwóch mężczyzn uroczyście ubranych tańczy naprzeciwko siebie. Ich stroje zawierają słomiane kapelusze z piórami, oraz drewniane maski, rogi, tarcze i długie skórzane ubiory.
Wierzenia.
Zarówno Mumuye z Kamerunu, jak i z Nigerii, są z tradycyjnych religii animistycznych (wiara, że martwe przedmioty mają dusze). Wierzą w wielu bogów i duchy, ze słońcem (La) jako Istoty Najwyższej. Każda wioska ma dom „tsafi” w którym obrazy tych bogów są przechowywane i gdzie składane są regularne ofiary. Również czczone są czaszki przodków, które są przechowywane przez Starszego wioski. Mumuye należą do różnych kultów, które czczą swoich przodków i niewidzialne moce, także piją alkohol. Ceremonialne rogi i maski są używane do specjalnych tańców wykonywanych w swoich kultowych rytuałach.
Wielu Mumuye wierzy, że nie ma życia po śmierci. Jednak niektórzy uważają, że dobrzy ludzie rodzą się ponownie, po tym jak są martwi przez dwa lata, a niesprawiedliwi nie mają życia w przyszłości.
Religia: animizm: 44%, chrześcijaństwo: 29% (Kościół rzymskokatolicki: 18%, ewangelikalizm: 6%), islam: 27%.

</doc>
<doc id="2644882" url="https://pl.wikipedia.org/wiki?curid=2644882" title="Przygon">
Przygon



</doc>
<doc id="2644885" url="https://pl.wikipedia.org/wiki?curid=2644885" title="Vivienne Osborne">
Vivienne Osborne

Vivienne Osborne (ur. 10 grudnia 1896 zm. 10 czerwca 1961) – amerykańska aktorka.
Osborne urodziła się 10 grudnia 1896 roku w Des Moines jako Vera Vivienne Spragg. Grała w filmach niemych i dźwiękowych oraz występowała w teatrze na Broadwayu.
Pierwszy raz jako aktorka filmowa pojawiła się w 1919 roku w niemym obrazie "Szary Brat" ("The Grey Brother"), lecz ten film nigdy nie wszedł na ekrany. W 1929 roku zaczęła grać w filmach dźwiękowych.
Zmarła w 1961 roku w Malibu, w wieku 64 lat.

</doc>
<doc id="2644888" url="https://pl.wikipedia.org/wiki?curid=2644888" title="Góra Wielkanoc">
Góra Wielkanoc



</doc>
<doc id="2644889" url="https://pl.wikipedia.org/wiki?curid=2644889" title="Alejka w Ogrodzie Luksemburskim">
Alejka w Ogrodzie Luksemburskim

Alejka w Ogrodzie Luksemburskim – (hol. "Wandelaars in Jardin du Luxembourg", ang. "Lane at the Jardin du Luxembourg") – obraz Vincenta van Gogha (Nr kat.: F 223, JH 1111) namalowany na przełomie czerwca i lipca 1886 podczas pobytu w Paryżu. Obecnie w kolekcji prywatnej Sterling and Francine Clark Art Institute w Williamstown (Massachusetts, USA).
Historia.
Pod koniec XIX w. Paryż był subtelnym miastem, mogącym zaoferować swoim mieszkańcom oraz zainteresowanym przybyszom szeroki wachlarz rozrywek oraz imprez kulturalnych. Jego bulwary posiadają jeszcze dzisiaj magiczną moc przyciągającą. Również Vincent van Gogh przesiadywał długo i chętnie w położonych wzdłuż bulwarów kafejkach popijając absynt, gawędząc z przyjaciółmi i obserwując oryginalne osobistości, które chciał sportretować. Jednym z motywów artysty stał się wówczas Ogród Luksemburski, namalowany podczas pierwszego lata spędzonego w Paryżu. Ogród ten, podobnie jak ogród w Tuileries, był wówczas popularnym celem niedzielnych wycieczek zamożnych mieszkańców Paryża.
Opis.
Obraz przedstawia swobodną scenerię w słoneczny dzień. Spacerowicze w odświętnych strojach przechadzają się ocienioną alejką skąpaną w ciepłych promieniach słońca lub przesiadują na ustawionych wzdłuż niej ławkach. Poprowadzona diagonalnie aleja dzieli płaszczyznę obrazu na trzy przylegające do siebie ciągi spacerowe, oświetlone w zróżnicowany sposób, wypełnione nielicznymi ludźmi. Świeża zieleń parkowej roślinności jest flankowana przez dwa czerwone parasole, tworzące ramy kolorystyczne malowidła. Artysta umieszczając siebie pośród spacerowiczów dokonał niczym niezakłóconej obserwacji ich niedzielnej przechadzki. W pogodnych tonacjach oddał doraźność chwili, charakterystyczną dla impresjonizmu, do którego założeń nawiązuje też fizyczny i psychologiczny dystans w stosunku do przedstawionych obiektów oraz fascynacja światłem i kolorystyką; na rozwijający się, indywidualny styl van Gogha wskazują natomiast widoczne, grube pociągnięcia pędzlem.

</doc>
<doc id="2644892" url="https://pl.wikipedia.org/wiki?curid=2644892" title="Powierzchnia ogrzewalna kotła">
Powierzchnia ogrzewalna kotła

Powierzchnia ogrzewalna kotła (odparowująca) – parametr kotła parowozu. 
Obliczana jest w różny sposób: w Polsce i części innych krajów jako powierzchnia paleniska, rur ogniowych (płomieniówek i płomienic) i rur cyrkulacyjnych po stronie spalin. W Austrii, USA i Wielkiej Brytanii obliczana jest jako powierzchnia tych elementów po stronie wody w kotle. W przypadku większych kotłów, różnica między oboma sposobami może sięgać 30 m² na korzyść sposobu obliczania po stronie wody.

</doc>
<doc id="2644894" url="https://pl.wikipedia.org/wiki?curid=2644894" title="Wielkanoc (ujednoznacznienie)">
Wielkanoc (ujednoznacznienie)

3 wzniesienia:

</doc>
<doc id="2644896" url="https://pl.wikipedia.org/wiki?curid=2644896" title="Stefan Rajski">
Stefan Rajski

Stefan Rajski (Rayski) herbu Jelita (zm. 1813) – komisarz porządkowy brzeskolitewski w insurekcji kościuszkowskiej, podkomorzy kobryński w 1793 roku, członek Zgromadzenia Przyjaciół Konstytucji Rządowej, pułkownik wojsk litewskich, pułkownik wojsk rosyjskich w 1791 roku, marszałek powiatu brzeskiego w latach 1798–1809.

</doc>
<doc id="2644898" url="https://pl.wikipedia.org/wiki?curid=2644898" title="Backstage">
Backstage

Backstage – drugi wspólny album polskiego rapera Dioxa i duetu producenckiego The Returners. Został wydany 14 maja 2012 roku nakładem wytwórni Prosto. Płyta zawiera 15 utworów, wśród których wystąpili Pelson, Hades, O.S.T.R. i Rak. Miksowanie i mastering nagrań wykonał znany z występów w zespole HiFi Banda – Czarny HIFI. W celu promocji albumu zrealizowane zostały teledyski do utworów „Telefon” i „Przestępcy”.
W maju 2012 dotarł do 3. miejsca OLiS.
Lista utworów.
Źródło.

</doc>
<doc id="2644904" url="https://pl.wikipedia.org/wiki?curid=2644904" title="Cerkiew św. Michała Archanioła w Żurobicach">
Cerkiew św. Michała Archanioła w Żurobicach

Cerkiew pod wezwaniem św. Michała Archanioła – prawosławna cerkiew filialna w Żurobicach. Należy do parafii św. Dymitra w Żerczycach, w dekanacie Siemiatycze diecezji warszawsko-bielskiej Polskiego Autokefalicznego Kościoła Prawosławnego.
Informacje ogólne.
Dawna świątynia unicka. Wzniesiona pod koniec XVIII lub na początku XIX w. Znajdowała się na południowych obrzeżach Żurobic; w 1845 została przeniesiona na cmentarz. Wieżę-dzwonnicę dobudowano w 1953.
Budowla drewniana, o konstrukcji zrębowej, orientowana, salowa, zamknięta trójbocznie. Nad wejściem dwuspadowy daszek. Nad kruchtą wieża-dzwonnica zwieńczona ostrosłupowym blaszanym hełmem. Nad nawą jednokalenicowy dach kryty gontem z umiejscowioną centralnie wieżyczką, zwieńczoną baniastym hełmem. Wokół cerkwi i cmentarza murowane ogrodzenie z lat 50. XX w.
Uroczystość patronalna obchodzona jest 21 listopada (według starego stylu 8 listopada).
Cerkiew wpisano do rejestru zabytków 25 listopada 1966 pod nr A-47.

</doc>
<doc id="2644906" url="https://pl.wikipedia.org/wiki?curid=2644906" title="Aleksandre Koszkadze">
Aleksandre Koszkadze

Aleksandre Koszkadze (ur. 4 grudnia 1981) – gruziński piłkarz, grający w Dinamo Tbilisi. Występuje na pozycji pomocnika. W reprezentacji Gruzji zadebiutował w 2010 roku. Do tej pory rozegrał w niej trzy mecze (stan na 12 maja 2012).

</doc>
<doc id="2644907" url="https://pl.wikipedia.org/wiki?curid=2644907" title="Edo (lud)">
Edo (lud)

Edo – grupa etniczna w Nigerii, zwana także Bini, mówiąca językiem z podgrupy benue-kongo z grupy nigero-kongijskiej. Trudno dokładnie określić ich liczebność, w różnych źródłach waha się ona pomiędzy 1,6 a 3,8 mln osób.
Edo zajmują się uprawą yam, kukurydzy, bananów, manioku i innych warzyw, a także hodowla kóz, owiec, drobiu. Tradycyjne rzemiosła: odlew z mosiądzu, rzeźba z drewna, garbarstwo oraz tkactwo.
Edo są w 99% chrześcijanami (ewangelikalizm: 34%, Kościół rzymskokatolicki: 30%, anglikanizm), religie tradycyjne: 1%.
Tradycyjnym władcą ludu Edo jest "oba" Królestwa Beninu, istniejącego także współcześnie w ramach państwa nigeryjskiego.

</doc>
<doc id="2644911" url="https://pl.wikipedia.org/wiki?curid=2644911" title="Borów (osada w powiecie łowickim)">
Borów (osada w powiecie łowickim)

Borów – osada w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.

</doc>
<doc id="2644912" url="https://pl.wikipedia.org/wiki?curid=2644912" title="Mroga (województwo łódzkie)">
Mroga (województwo łódzkie)

Mroga – osada leśna w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.

</doc>
<doc id="2644913" url="https://pl.wikipedia.org/wiki?curid=2644913" title="Vertebratus">
Vertebratus

vertebratus ("ve") (łac. w kształcie kręgosłupa, mający kręgosłup, opatrzony w stawy, obrotny, giętki) – odmiana chmur Cirrus. Ułożenie części składowych tych chmur przypomina ości, kręgosłup lub szkielet ryby. Ich obecność może świadczyć o występowaniu osi prądu strumieniowego w górnej warstwie troposfery.

</doc>
<doc id="2644914" url="https://pl.wikipedia.org/wiki?curid=2644914" title="Równa Góra">
Równa Góra

3 wzniesienia w Polsce:

</doc>
<doc id="2644915" url="https://pl.wikipedia.org/wiki?curid=2644915" title="Psary (osada w powiecie łowickim)">
Psary (osada w powiecie łowickim)

Psary – osada w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.
Zobacz też: Psary

</doc>
<doc id="2644916" url="https://pl.wikipedia.org/wiki?curid=2644916" title="Florian Syruć">
Florian Syruć

Florian Syruć (Siruć, Sieruć) herbu Doliwa (zm. po 1799 roku) – sędzia ziemiański i ziemski kowieński w latach 1792-1794, sędzia ziemski kowieński w latach 1789-1792, poseł powiatu kowieńskiego na Sejm Czteroletni w 1790 roku, członek Zgromadzenia Przyjaciół Konstytucji Rządowej.

</doc>
<doc id="2644917" url="https://pl.wikipedia.org/wiki?curid=2644917" title="Góra Pietrusowa">
Góra Pietrusowa



</doc>
<doc id="2644919" url="https://pl.wikipedia.org/wiki?curid=2644919" title="Sobota (osada w województwie łódzkim)">
Sobota (osada w województwie łódzkim)

Sobota – osada w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.
Zobacz też: Sobota

</doc>
<doc id="2644921" url="https://pl.wikipedia.org/wiki?curid=2644921" title="Góra Koniówki">
Góra Koniówki



</doc>
<doc id="2644923" url="https://pl.wikipedia.org/wiki?curid=2644923" title="Góra Staberek">
Góra Staberek



</doc>
<doc id="2644927" url="https://pl.wikipedia.org/wiki?curid=2644927" title="Ninpū Sentai Hurricanger">
Ninpū Sentai Hurricanger

 – japoński serial z gatunku "tokusatsu" z roku 2002. Jest dwudziestym szóstym serialem z sagi Super Sentai stworzonym przez Toei Company. Emitowany był na kanale TV Asahi od 17 lutego 2002 roku do 9 lutego 2003. Serial liczył 51 odcinków. Jego amerykańską adaptacją jest serial "Power Rangers Ninja Storm".
Fabuła.
W szkole dla młodych ninja Hayate trójka studentów-obiboków – Yōsuke, Nanami i Kōta, nie pasuje do reszty. Ich mistrz twierdzi, że mają jednak w sobie ukryty potencjał na zostanie wspaniałymi wojownikami i stara się na poważnie i bezlitośnie wyszkolić tych leniów na ninja. Podczas ceremonii ukończenia nauki, Kosmiczni Ninja Jakanja zaatakowali szkołę Hayate i zabili większość absolwentów. Mistrz Hinata zmienia się w chomika aby uciec przed wrogiem. Yōsuke, Nanami i Kōta zostają przez niego zabrani do tajnej bazy pod szkołą, gdzie stają się Hurricangersami, którzy mają za zadanie pokonać Jakanję. Niedługo później spotykają dwójkę wojowników ze szkoły Ikazuchi – Gouraigersów oraz tajemniczego wojownika Shurikengera.
Postacie pozytywne.
Hurricangersi, Gouraigersi i Shurikenger biorą udział w Wojnie Legend w "Kaizoku Sentai Gokaiger". Trójka Hurricangersów pojawia się wtedy także w ludzkiej postaci.
Hurricangersi.
Jest to trójka kiepskich uczniów ze szkoły ninja Hayate, którzy jako jedyni przetrwali atak Jakanjy na szkołę. Trójka Hurricanegersów pojawia się w "Gokaiger", gdzie walczą ramię w ramię z tytułowymi bohaterami i ujawniają im sekret mocy ich kluczy.
Gouraigersi.
Dwaj bracia Kasumi (霞兄弟 "Kasumi-kyōdai")/ to ninja ze szkoły Ikazuchi, synowie jej dyrektora, jak również jej jedyni ocalali studenci. Otrzymali od ojca systemy Gouraigersów. Z początku nienawidzili Hurricangersów, jednak potem postanowili do nich dołączyć. Obydwaj bracia pracują jako robotnicy na budowie.
Shurikenger.
 – zielony wojownik, znany też jako "Ninja o 20 twarzach" oraz , reprezentant Zjednoczonej Kosmicznej Szkoły Ninja. Dawniej był wzorowym studentem szkoły Hayate i kandydatem na Hurricangersa, ale z niewiadomych przyczyn zniknął i stał się tzw. nukeninem. Po spotkaniu Gozen, która przygarnęła go, ninja w zamian postanowił być jej całkowicie oddanym. Stał się Shurikengersem i nie mógł więcej wrócić do swej prawdziwej postaci ani też użyć swojej prawdziwej tożsamości. Jest on dosyć komiczną postacią, o czym świadczą jego zachowanie oraz mieszanie japońskich słów z łamaną angielszczyzną (między innymi jego sztandarowa kwestia: "I am Ninja of the Ninja"). Zwykle na początku Shurikenger przybiera wygląd zwykłej osoby, a następnie gdy sytuacja wydaje się beznadziejna, znowu przemienia się w Shurikengersa za pomocą Kuli Shuriken i ratuje innych. Posiada dodatkowo drugą formę zwaną – zrzuca wtedy swą zbroję i przekręca kask na drugą stronę, co czyni go szybszym i silniejszym. Shurikenger wierzył w zasadę, że zawsze i bezwzględnie musi wykonać polecenia przełożonych. Poczucie przyjaźni do Hurricangersów i Gouraigersów zwyciężyło, a Shurikenger naruszył tę zasadę wtedy, gdy pozostali wojownicy byli w niebezpieczeństwie, a Gozen nie pozwoliła mu udzielić im pomocy. Mocno przeżył śmierć swej mistrzyni, wtedy też postanowił trenować innych, jednak pozostał skryty z uczuciami. Gdy został śmiertelnie ranny przez Sandaaru wyjawił bohaterom prawdę o sobie, zagrzał ich do walki i oddał Yōsuke Kulę Shuriken, za pomocą której mogli wyśledzić Sandaaru. Shurikenger ostatecznie ginie w ataku kamikaze Tenkūjina na Satarakurę, jednak w filmie pojedynkowym z Abarangersami okazuje się, że przeżył.
W trakcie akcji serialu Shurikenger przybrał postać 10 różnych ludzi. Warto zaznaczyć, że wszyscy aktorzy, którzy grali jego ludzkie formy byli przedtem odtwórcami ról innych wojowników:
Maszyny Shinobi.
Roboty w serialu nazywa się .
Jakanja.
 to antagoniści w serialu, będącymi kosmitami, którzy chcą posiąść siłę najczystszego zła i w konsekwencji zniszczyć wszechświat. Po wymordowaniu uczniów szkół Hayate i Ikazuchi, kosmici postanowili siać terror i zniszczenie na Ziemi.
Obsada.
Aktorzy kostiumowi.
Źródło:

</doc>
<doc id="2644929" url="https://pl.wikipedia.org/wiki?curid=2644929" title="Komenda Główna Państwowej Straży Pożarnej">
Komenda Główna Państwowej Straży Pożarnej

Komenda Główna Państwowej Straży Pożarnej – jednostka organizacyjna Państwowej Straży Pożarnej, przy pomocy której Komendant Główny Państwowej Straży Pożarnej realizuje zadania określone w ustawach.
Komendant Główny Państwowej Straży Pożarnej.
Komendant Główny Państwowej Straży Pożarnej jest centralnym organem administracji rządowej, właściwym w sprawach organizacji krajowego systemu ratowniczo-gaśniczego oraz ochrony przeciwpożarowej. Komendant Główny PSP podległy jest ministrowi właściwemu do spraw wewnętrznych. Komendanta głównego PSP powołuje i odwołuje Prezes Rady Ministrów na wniosek ministra właściwego do spraw wewnętrznych. Zastępców komendanta głównego PSP powołuje i odwołuje minister właściwy do spraw wewnętrznych na wniosek Komendanta Głównego PSP. Komendant Główny PSP jest przełożonym wszystkich funkcjonariuszy Straży Pożarnej.
Do zakresu działania Komendanta Głównego PSP należy w szczególności:
Kierownictwo.
Komendant główny PSP:
Zastępcy komendanta głównego PSP:

</doc>
<doc id="2644931" url="https://pl.wikipedia.org/wiki?curid=2644931" title="Ponce Grand Prix 2012">
Ponce Grand Prix 2012

Ponce Grand Prix 2012 – mityng lekkoatletyczny, który odbył się 12 maja w Ponce w Portoryko. Zawody były kolejną odsłoną cyklu World Challenge Meetings rozgrywanego pod egidą IAAF.
Rekordy.
Podczas mityngu ustanowiono 2 krajowe rekordy w kategorii seniorów:

</doc>
<doc id="2644932" url="https://pl.wikipedia.org/wiki?curid=2644932" title="Magdalena Aulina Saurina">
Magdalena Aulina Saurina

Magdalena Aulina Saurina (ur. 12 grudnia 1897 w Banyoles; zm. 15 maja 1956 w Barcelonie) – hiszpańska Służebnica Boża Kościoła katolickiego.
Życiorys.
Była córką Narcissusa Auliny i Carme Sauriny. W 1912 roku gdy miała 15 lat przeczytała biografię św. Gemmy Galgano. W 1916 roku zorganizowała miesiąc oddania Maryi dla dzieci swojej wioski, a także grupy katechezy w parafii. W 1922 roku założyła forum pracowników. W 1926 roku współpracowała przy budowie kościoła Sagrada Familia w Plaza Rodos, który był centrum działalności katechistów. W 1941 roku po konflikcie z biskupem Josephem Cartanya udała się do Nawarry, gdzie kontynuowała swoje działania wspólnoty i apostolstwa katechezy i edukacji. W 1951 roku założyła dom w Rzymie. Zmarła 15 maja 1956 roku w opinii świętości. W dniu 3 listopada 2006 roku rozpoczął się jej proces beatyfikacyjny.

</doc>
<doc id="2644940" url="https://pl.wikipedia.org/wiki?curid=2644940" title="Kalifornijski Instytut Technologiczny">
Kalifornijski Instytut Technologiczny



</doc>
<doc id="2644941" url="https://pl.wikipedia.org/wiki?curid=2644941" title="Józef Longin Staszewski">
Józef Longin Staszewski

Józef Longin Staszewski herbu Ostoja – podkomorzy upicki w latach 1783-1795, sędzia ziemski upicki w latach 1772-1783, strażnik upicki w latach 1765-1772, poseł upicki na Sejm Czteroletni w 1790 roku, członek Zgromadzenia Przyjaciół Konstytucji Rządowej.
2 maja 1791 roku podpisał asekurację, w której zobowiązał się do popierania projektu Ustawy Rządowej. Delegat powiatu upickiego do Rady Narodowej Litewskiej w 1794 roku. 
Był kawalerem Orderu Świętego Stanisława.

</doc>
<doc id="2644946" url="https://pl.wikipedia.org/wiki?curid=2644946" title="Kashif &amp; Shanghai Knockout Tournament">
Kashif &amp; Shanghai Knockout Tournament

Kashif &amp; Shanghai Knockout Tournament – coroczne rozgrywki piłkarskie w Gujanie. Do turnieju często zapraszane są zespoły z innych krajów, takich jak Trynidad i Tobago, Saint Lucia, Antigua i Barbuda, Surinam czy Barbados.
Inicjatywa rozegrania turnieju pochodzi z grudnia 1989 roku, kiedy podczas Boxing Day Greg „Kashif” Charles i Aubrey „Shanghai” Major byli świadkami wydarzeń sportowych w stołecznym Georgetown. W tym samym czasie mieszkańcy drugiego co do wielkości miasta w Gujanie, Linden, nie posiadali żadnych własnych sportowych rozgrywek. Kashif, który był wówczas kibicem Milerock FC i popierający Eagles United FC Shanghai zorganizowali tam piłkarski turniej pomiędzy tymi drużynami. Niebawem zdecydowano się zaprosić do niego dwa inne zespoły z Linden – Botofago i Central Hikers. Te cztery ekipy wzięły udział w premierowym w historii Kashif &amp; Shanghai Knockout Tournament w sezonie 1990/1991, a triumfatorem okazał się ostatecznie Milerock. W dwóch premierowych edycjach w rozgrywkach brały udział tylko kluby z Linden; od turnieju 1992/1993 w Kashif &amp; Shanghai występują także drużyny spoza miasta, a jeszcze później zaczęto zapraszać zespoły z zagranicy. W edycji 1992/1993 w turnieju zwyciężyły dwie ekipy – Botofago i Central Hikers – po tym, jak w meczu finałowym nie wyłoniły zwycięzcy rzuty karne.
Kashif &amp; Shanghai są najbardziej prestiżowym turniejem piłkarskim w Gujanie. Mecze wchodzące w skład rozgrywek odbywają się w grudniu i styczniu.

</doc>
<doc id="2644947" url="https://pl.wikipedia.org/wiki?curid=2644947" title="Instytut Technologiczny Massachusetts">
Instytut Technologiczny Massachusetts



</doc>
<doc id="2644949" url="https://pl.wikipedia.org/wiki?curid=2644949" title="Kolegiata św Marcina z Tours w Opatowie">
Kolegiata św Marcina z Tours w Opatowie



</doc>
<doc id="2644951" url="https://pl.wikipedia.org/wiki?curid=2644951" title="Duplicatus">
Duplicatus

duplicatus (łac. "duplicare" – podwajać, powtarzać) – odmiana chmur. Ma postać rozdwojonych ławic, warstw lub płatów. Występują one na nieco innych poziomach, niekiedy są ze sobą częściowo połączone. Określenie "duplicatus" odnosi się do chmur Cirrus, Cirrostratus, Altocumulus, Altostratus i Stratocumulus.

</doc>
<doc id="2644952" url="https://pl.wikipedia.org/wiki?curid=2644952" title="Michał Świniarski">
Michał Świniarski

Michał Świniarski, inne formy nazwiska: "Swinarski; Świnarski", (ur. 1740 w Prusach Królewskich, zm. 31 lipca 1793 w Warszawie) – polski publicysta i prawnik.
Życiorys.
Urodził się w rodzinie mieszczańskiej. Poślubił Mariannę Rzecznikównę, córkę kupca i radcy miejskiego. Początkowo był syndykiem w magistracie Starego Miasta Warszawy, potem (grudzień 1775) objął posadę pisarza wójtowskiego, z plenipotencją do stawania w interesach miast w sądach asesorskich. Nobilitowany w roku 1775, uzyskał także tytuł "sekretarza JKMci" oraz (na prawie emfiteutycznym) królewszczyznę w starostwie stanisławowskim, w pobliżu Mińska Mazowieckiego. Wkrótce też zakupił na ziemi liwskiej liczne dobra: Czarnogłów, Węględówek, Wolę Czarnogłowską i Zimnowodę. Dzięki posagowi żony stał się właścicielem jednej z warszawskich kamienic (u. Piwna 103). Następnie (1779) objął posadę pisarza radzieckiego miasta Starej Warszawy (zachowując plenipotencję do występowania w sądach asesorskich). Pięć lat później (1784) został delegatem magistratu warszawskiego na sejm grodzieński. Był także członkiem Zgromadzenia Przyjaciół Konstytucji Rządowej, a w latach 1788-1792 brał czynny udział w obradach Sejmu Czteroletniego (akcja porządkowania praw miejskich, aktywny rzecznik równouprawnienia mieszczan).
Twórczość.
Autor "Wiadomość o pierwiastkowej miast zasadzie w Polszcze..." (1789). Posiadał znaczny zbiór dzieł prawniczych i publicystycznych. Ułatwiał A. Naruszewiczowi kwerendy historyczne w archiwum miejskim.
Świniarski uczestniczył także przy układaniu redagowanego przez J. Dekerta "Memoriału miast do Króla i Stanów" (3 redakcje, powstanie i druk pomiędzy 24 listopada a 7 grudnia 1789). Parę jego drobnych pism ogłosili wydawcy "Materiałów..." (t. 4, Wrocław 1961, s. 445-447; t. 5, Wrocław 1964, s. 421-423).

</doc>
<doc id="2644955" url="https://pl.wikipedia.org/wiki?curid=2644955" title="Stanisławów (gajówka w gminie Bielawy)">
Stanisławów (gajówka w gminie Bielawy)

Stanisławów – osada leśna (gajówka) w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.
Zobacz też: Stanisławów

</doc>
<doc id="2644958" url="https://pl.wikipedia.org/wiki?curid=2644958" title="Stanisławów (leśniczówka w gminie Bielawy)">
Stanisławów (leśniczówka w gminie Bielawy)

Stanisławów – osada leśna (leśniczówka) w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.
Zobacz też: Stanisławów

</doc>
<doc id="2644960" url="https://pl.wikipedia.org/wiki?curid=2644960" title="Simone Kermes">
Simone Kermes

Simone Kermes (ur. 17 maja, 1965 w Lipsku) – niemiecka śpiewaczka operowa, sopran dramatyczno-koloraturowy.
Życie i działalność artystyczna.
Studiowała w klasie śpiewu Helgi Forner w Hochschule für Musik und Theater „Felix Mendelssohn Bartholdy” w Lipsku. Odbyła kursy mistrzowskie u takich śpiewaków jak: Elisabeth Schwarzkopf, Barbara Schlick, Jessica Cash i Dietrich Fischer-Dieskau. W 1993 roku wzięła udział w konkursie Mendelssohna w Berlinie, a w 1996 została nagrodzona na konkursie Bachowskim w Lipsku.
W jej repertuarze znajdują się takie partie operowe jak Gilda w Rigoletcie, Alcina w Alcinie, Łucja w Łucji z Lammermooru, Eurydyka w Orfeuszu i Eurydyce, Konstancja w Uprowadzeniu z seraju, Fiordiligi w Così fan tutte.

</doc>
<doc id="2644963" url="https://pl.wikipedia.org/wiki?curid=2644963" title="Komisja Historii Kobiet w Walce o Niepodległość">
Komisja Historii Kobiet w Walce o Niepodległość

Komisja Historii Kobiet w Walce o Niepodległość – kobieca organizacja naukowo-historyczna, która po latach działania została formalnie zarejestrowana 13 marca 1970 roku jako sekcja Towarzystwa Miłośników Historii.
Cel i założycielki.
Celem powołania Komisji była chęć upamiętnienia udziału kobiet w walkach zbrojnych na terenie Polski, walczących m.in. w Polskiej Organizacji Wojskowej, Przysposobieniu Wojskowym Kobiet, Armii Krajowej, Armii Ludowej, Batalionach Chłopskich, Żydowskiej Organizacji Bojowej i innych. Był on realizowany poprzez zbieranie, opracowywanie i archiwizowanie materiałów o walce kobiet oraz identyfikowanie z imienia i nazwiska anonimowych uczestniczek walk. 
Założycielkami i pierwszymi członkiniami Komisji były żołnierki Armii Krajowej: gen. Maria Wittek oraz ppor. Alina Łasiewicka, kpt. Halina Korniak, mjr. Helena Wiślińska-Ratyńska, ppor. Ludmiła Petrykowska, por. Maria Jędrzejewska i por. Maria Zadróżna. Pierwszą przewodniczącą Komisji była ppłk. Grażyna Lipińska.
Specyfika pracy Komisji.
Komisja napotykała trudności właściwe dokumentowaniu historii kobiet. Informacje o udziale kobiet w walkach zbrojnych były rozproszone, skąpe i fragmentaryczne, a same żołnierki były niemal zawsze opisywane bezimiennie, nawet gdy autor opracowania historycznego dysponował ich nazwiskami i stopniami wojskowymi. W swoim referacie z 1970 roku przewodnicząca Komisji, ppłk. Grażyna Lipińska, napisała, że po przestudiowaniu 3 tys. publikacji o walkach podczas II wojny światowej może stwierdzić, iż "znikome są informacje o samych kobietach (...) jako indywidualnych jednostkach, szczególnie w zestawieniu z biograficznymi zapisami o mężczyznach". Dodała również, że "dotychczasowy udział kobiet w ruchu oporu nie był przedmiotem badań naukowych". Zjawisku wymazywania kobiet z historii i marginalizacji ich dokonań miała przeciwdziałać Komisja. 

</doc>
<doc id="2644964" url="https://pl.wikipedia.org/wiki?curid=2644964" title="Walewice (osada w powiecie łowickim)">
Walewice (osada w powiecie łowickim)

Walewice – osada w Polsce położona w województwie łódzkim, w powiecie łowickim, w gminie Bielawy.
W latach 1975–1998 miejscowość należała administracyjnie do województwa skierniewickiego.

</doc>
<doc id="2644966" url="https://pl.wikipedia.org/wiki?curid=2644966" title="Jane Goldman">
Jane Goldman

Jane Lauretta Anne Goldman (ur. 11 czerwca 1970) – angielska scenarzystka, modelka i prezenterka telewizyjna.
Moda.
Była modelką reklamującą biustonosze "Fantasie".
Polityka.
W trakcie wyborów w 2010 roku Wielkiej Brytanii udzieliła poparcia partii Liberalni Demokraci.
Życie prywatne.
W wieku 18 lat wyszła za mąż za Jonathana Rossa. Para ma troje dzieci: Betty Kitten (ur. 1991), Harvey Kirby (ur. 1994), Honey Kinny (ur. 1997).

</doc>
<doc id="2644969" url="https://pl.wikipedia.org/wiki?curid=2644969" title="Nathan C. Wyeth">
Nathan C. Wyeth

Nathan C. Wyeth (ur. 20 kwietnia 1870 w Chicago, zm. 30 sierpnia 1963 w Waszyngtonie) – amerykański architekt, członek American Institute of Architects.
Życiorys.
W 1889 roku ukończył nowojorską Metropolitan Museum of Art School z najlepszym wynikiem na roku, po czym do 1899 r. kontynuował naukę w École des Beaux-Arts, także kończąc ją z najlepszym wynikiem w swoim roczniku.
W 1900 r. przeniósł się do Waszyngtonu i w następnym roku podjął pracę dla Departamentu Skarbu jako inżynier, po czym w 1904 r. przeszedł do Departamentu Zasobów Wewnętrznych, gdzie na rok został głównym projektantem w biurze architekta Kapitolu.
W 1905 r. założył własne biuro, a jednym z jego pierwszych zleceń był projekt West Executive Office w Białym Domu. Pozytywne oceny tej realizacji przyczyniły się do powierzenia mu projektu Gabinetu Owalnego. Następnie zaprojektował Key Basin Bridge i Tidal Basin Bridge, powierzono mu także opracowanie projektu USS Maine Memorial na Narodowym Cmentarzu w Arlington. Jest także autorem projektów rezydencji, które obecnie pełnią funkcję ambasad Chile, Chin, Haiti, Meksyku i Rosji oraz rezydencji ambasadora Polski.
Po wybuchu I wojny światowej wstąpił do armii w stopniu majora i projektował dla wojska szpitale i instalacje wojskowe. Z tego okresu pochodzą m.in. projekty waszyngtońskich Columbia Hospital for Women i Emergency Hospital. Po zakończeniu wojny wyjechał do Szwajcarii, gdzie spędził kilka lat na powrót stanu zdrowia sprzed wojny. W 1923 r. powrócił do Waszyngtonu i rozpoczął współpracę z Francisem P. Sullivanem, jednak z powodu wybuchu wielkiego kryzysu, który spowodował załamanie rynku budownictwa, został zmuszony do zamknięcia tej działalności i podjęcia pracy w charakterze architekta miejskiego Waszyngtonu, którą wykonywał od 1934 roku aż do przejścia na emeryturę w roku 1946.

</doc>
<doc id="2644972" url="https://pl.wikipedia.org/wiki?curid=2644972" title="Julia Acker">
Julia Acker

Julia Acker (ur. 1898 we Lwowie, zm. 1942 tamże) – polska malarka pochodzenia żydowskiego.
Życiorys.
Była córką lekarza dr. Izraela Ackera. Studiowała malarstwo na Wolnej Akademii Sztuk Pięknych u Leonarda Podhorodeckiego i prywatnie u Pawła Gajewskiego, profesora Szkoły Sztuki Zdobniczej i Przemysłu we Lwowie.
Malowała kompozycje rodzajowe i sceny z życia społeczności żydowskiej, a także portrety dziecięce, martwe natury i kompozycje kwiatowe. W kolekcji Lwowskiej Galerii Sztuki zachował się jej portret wiceprezydenta Lwowa Filipa Schleichera (1870–1932), a w Muzeum Narodowym w Warszawie obraz zatytułowany „Procesja figur”. Swoje prace wystawiała również w Krakowie, Stanisławowie (1936) oraz w Poznaniu (1937).
Po wybuchu II wojny światowej udzielała pomocy osobom uciekającym z terenów okupowanych przez III Rzeszę. W 1941 roku Niemcy zajęli Lwów, wkrótce po tym Acker została uwięziona w getcie, gdzie w 1942 roku popełniła samobójstwo.

</doc>
<doc id="2644973" url="https://pl.wikipedia.org/wiki?curid=2644973" title="Gunnar Sønsteby">
Gunnar Sønsteby

Gunnar Fridtjof Thurmann «Kjakan» Sønsteby DSO (ur. 11 stycznia 1918 w Rjukan, zm. 10 maja 2012 w Oslo) – członek norweskiego ruchu oporu w okresie II wojny światowej, bohater narodowy. Najbardziej udekorowany Norweg, jedyna osoba, która trzykrotnie została odznaczona Krzyżem Wojennym.
W czasie wojny uczestniczył w wielu akcjach sabotażowych przeciwko okupantowi. Od 1943 roku dowodził tzw. "Gangiem z Oslo" (norw. "Oslogjengen"), działając m.in. z Maxem Manusem. Używał kilku pseudonimów, m.in. «Kjakan».
W 2007 roku, w Oslo, został odsłonięty przez króla Haralda V pomnik Gunnara Sønsteby, autorstwa Pera Unga. 

</doc>
<doc id="2644974" url="https://pl.wikipedia.org/wiki?curid=2644974" title="Wydział Elektroniki i Telekomunikacji Politechniki Poznańskiej">
Wydział Elektroniki i Telekomunikacji Politechniki Poznańskiej

Wydział Elektroniki i Telekomunikacji – nieistniejący wydział Politechniki Poznańskiej. Rozpoczął działalność 1 października 2006 roku, korzystając z zasobów materialnych i doświadczenia pracowników Instytutu Elektroniki i Telekomunikacji Politechniki Poznańskiej, utworzonego w roku 1974, który w okresie ponad 30 lat swego istnienia stał się jedną z najwyżej cenionych instytucji badawczych i edukacyjnych w Polsce. Siedzibą wydziału był własny budynek przy ulicy Polanka 3 (poza kampusem Warta), natomiast dziekanat mieścił się w budynku Wydziału Elektrycznego przy ulicy Piotrowo 3a. W związku z reorganizacją struktury uczelni 1 stycznia 2020 roku wydział został zlikwidowany, a jego dyscypliny przejęły wydziały Automatyki, Robotyki i Elektrotechniki oraz Informatyki i Telekomunikacji.
Struktura organizacyjna.
W ostatnim okresie działalności w ramach wydziału istniały następujące jednostki:
Działalność dydaktyczna.
Wydział prowadził studia w następujących kierunkach i specjalnościach:
Studia I stopnia (inżynierskie):
 Studia II stopnia (magisterskie):
Studia III stopnia (doktoranckie):
Badania naukowe.
Wydział przyznawał stopnie naukowe doktora i doktora habilitowanego w zakresie elektroniki i telekomunikacji.
Zespoły naukowe Wydziału Elektroniki i Telekomunikacji prowadziły badania m.in. w następujących obszarach:
Wydział wydawał angielskojęzyczne czasopismo naukowe „Advances in Electronics and Telecommunications”.
Współpraca międzynarodowa.
Studenci wydziału mogli brać udział w wymianach naukowych w ramach programu Erasmus. Wydział prowadził współpracę z następującymi
uczelniami:
Działalność studencka.
Na Wydziale Elektroniki i Telekomunikacji działały cztery koła naukowe. Były to:

</doc>
<doc id="2644976" url="https://pl.wikipedia.org/wiki?curid=2644976" title="Graficzny rejestrator cyfrowy">
Graficzny rejestrator cyfrowy

Graficzny rejestrator cyfrowy jest urządzeniem wykonującym rysunki, które jest sterowane komputerem przy użyciu taśmy dziurkowanej (preforowanej) lub taśmy magnetycznej. Kreślenie odbywa się tuszem za pomocą pisaka lub kilku pisaków, zwykle różnobarwnych umieszczonych na ruchomej głowicy.

</doc>
<doc id="2644977" url="https://pl.wikipedia.org/wiki?curid=2644977" title="Kościół Świętych Apostołów Piotra i Pawła w Obórkach">
Kościół Świętych Apostołów Piotra i Pawła w Obórkach

Kościół pod wezwaniem Świętych Apostołów Piotra i Pawła – polskokatolicki kościół parafialny w Obórkach. Należy do dekanatu dolnośląskiego diecezji wrocławskiej Kościoła Polskokatolickiego w RP.
Historia.
Kościół zbudowano w XVI w. W latach 1534–1945 ewangelicki. Przebudowywany w 1685. Wieża pochodzi z 1755. Gruntowny remont całego obiektu miał miejsce w 1865. Od 1967 świątynia należy do Kościoła Polskokatolickiego.
Architektura.
Budowla drewniana. Wieża na planie kwadratu, konstrukcji szkieletowej, zwieńczona baniastym hełmem (krytym gontem) z chorągiewką. Nawa o konstrukcji zrębowej, z boczną kruchtą. Nad nawą jednokalenicowy dach kryty gontem. Prezbiterium konstrukcji szkieletowej, zamknięte prostokątnie, z boczną murowaną zakrystią. Wnętrze otynkowane. Na suficie polichromia z 1685 (w postaci kasetonów, rozet i ornamentu roślinnego). Ambona z XVII w. z namalowanymi postaciami czterech ewangelistów. Wewnątrz znajduje się też kamienna, kielichowata chrzcielnica z XVI w. Wokół kościoła mur z kamienia polnego, zbudowany na przełomie XV i XVI w.
Z wyposażenia kościoła pochodzi też XV-wieczny tryptyk, znajdujący się obecnie w muzeum w Brzegu.
Święta.
Główne uroczystości obchodzone są:
Kościół wpisano do rejestru zabytków 29 kwietnia 1963 pod nr 679/63.

</doc>
<doc id="2644978" url="https://pl.wikipedia.org/wiki?curid=2644978" title="400 pomysłów Wirginii">
400 pomysłów Wirginii

400 pomysłów Wirginii (, 1979) – francuski serial komediowy.
Światowa premiera serialu miała miejsce 22 grudnia 1979 roku na francuskim kanale TF1. W Polsce serial nadawany był w 1993 roku na kanale TVP2.
Obsada.
i inni

</doc>
<doc id="2644981" url="https://pl.wikipedia.org/wiki?curid=2644981" title="Al-Marsa (Sahara Zachodnia)">
Al-Marsa (Sahara Zachodnia)

Al-Marsa – miasto i port w Saharze Zachodniej, w regionie Al-Ujun-Budżdur-Sakija al-Hamra. Położony kilka kilometrów na zachód od Al-Ujun. Liczba mieszkańców w 2004 roku wynosiła 10 229 osób.

</doc>
<doc id="2644982" url="https://pl.wikipedia.org/wiki?curid=2644982" title="Nick Vujicic">
Nick Vujicic

Nick Vujicic, właściwie Nicholas James Vujicic (ur. 4 grudnia 1982 w Melbourne) – australijski ewangelizator i mówca motywacyjny pochodzenia serbskiego urodzony z rzadką chorobą znaną jako zespół tetra-amelia, czyli całkowitym wrodzonym brakiem kończyn. Na całym świecie prowadzi wykłady na temat niepełnosprawności, motywacji i wiary w Boga.
Życie prywatne.
Nick urodził się jako najstarsze dziecko pastora i pielęgniarki. Rodzice byli zszokowani, gdy okazało się, że nie ma obu rąk ani nóg, jedynie jedną zdeformowaną stopę z dwoma palcami.
Początkowo nie mógł chodzić do zwykłej szkoły, ponieważ prawo stanu Wiktoria zakazywało tego dzieciom niepełnosprawnym fizycznie. Jednak gdy prawo się zmieniło, Vujicic był jednym z pierwszych niepełnosprawnych uczniów uczęszczających do szkoły razem z pełnosprawnymi. W szkole był poniżany przez kolegów, przez co miał depresję i myśli samobójcze.
Później zrozumiał, że może inspirować innych, dawać im wiarę i nadzieję. Gdy mama pokazała mu artykuł w gazecie o mężczyźnie, który radzi sobie w codziennym życiu mimo niepełnosprawności, Nick uświadomił sobie, że nie jest jedyny, i postanowił pokonać swoją chorobę. Nauczył się samodzielnie wykonywać wszystkie niezbędne, codzienne czynności: pisać używając palców u stopy, używać komputera, czesać się, golić, myć zęby, odbierać telefon, pić wodę ze szklanki, jeździć na deskorolce, a nawet kopać piłki tenisowe, grać w golfa, surfować czy grać na perkusji.
W wieku około siedemnastu lat został przewodniczącym szkoły i pomagał organizacjom charytatywnym i kampaniom o niepełnosprawności. Wkrótce założył własną organizację non-profit „Life Without Limbs” ("Życie Bez Kończyn") i przemawiał w grupie modlitewnej. W 2005 roku został nominowany do nagrody „Młody Australijczyk Roku”. Studiował księgowość i planowanie finansów na Griffith University.
W młodości obawiał się, że żadna dziewczyna nie będzie chciała za niego wyjść, jednak 12 lutego 2012 ożenił się z pełnosprawną Japonką Kanae Miyaharą. 13 lutego 2013 urodził się im syn – Kiyoshi James Vujicic. 7 sierpnia 2015 przyszedł na świat ich drugi syn – Dejan Levi Vujicic, a 20 grudnia 2017 rodzina Vujiciców powiększyła się o bliźniaczki: Olivię i Ellie.

</doc>
<doc id="2644983" url="https://pl.wikipedia.org/wiki?curid=2644983" title="Henri Hirschmann">
Henri Hirschmann

Henri Hirschmann ps. Herblay (ur. 30 kwietnia 1872 w Saint-Mandé, zm. 3 listopada 1961 w Paryżu) – francuski kompozytor operetkowy. Największą sławę przyniosła mu "La Petite Bohème" (pol. "Mała Cyganeria"), której libretto stanowi kompilację powieści Henriego Murgera "Sceny z życia cyganerii" z opracowaną przez niego samego sztuką. Prapremiera odbyła się 19 stycznia 1905 w paryskim Théâtre de Variétés.

</doc>
<doc id="2644984" url="https://pl.wikipedia.org/wiki?curid=2644984" title="Michał Swinarski">
Michał Swinarski



</doc>
<doc id="2644986" url="https://pl.wikipedia.org/wiki?curid=2644986" title="Kepler-46">
Kepler-46

Kepler-46 (wcześniej KOI-872) – układ planetarny z dwoma znanymi planetami pozasłonecznymi (Kepler-46b i Kepler-46c) odkrytymi w 2012 roku w ramach programu Kepler. Jest położony w gwiazdozbiorze Lutni w odległości około 2795 lat świetlnych (857 parseków).
Pierwsza planeta została odkryta metodą tranzytową. Już po odkryciu tej planety, dokładniejsze obserwacje wskazały na jej nieregularny ruch. Analiza danych wskazała, że jedyną możliwą przyczyną zaburzeń ruchu tego ciała jest wpływ grawitacyjny innej planety, która przy obserwacji z Ziemi nie przechodzi przed tarczą gwiazdy.
Planety poruszają się w rezonansie orbitalnym 5:3.

</doc>
<doc id="2644987" url="https://pl.wikipedia.org/wiki?curid=2644987" title="Orzechy fistaszki">
Orzechy fistaszki



</doc>
<doc id="2644991" url="https://pl.wikipedia.org/wiki?curid=2644991" title="Projekt X">
Projekt X

Projekt X (ang. "Project X") – amerykański film komediowy w konwencji found footage z 2012 roku w reżyserii Nimy Nourizadeh, wyprodukowany przez Warner Bros
Opis fabuły.
Z okazji swoich siedemnastych urodzin Thomas (Thomas Mann) marzy o zorganizowaniu takiej imprezy, by wszyscy zapamiętali ją na całe życie. Chce, by rozsławiła go wśród rówieśników. Wspólnie z dwójką kumpli postanawiają, że ściągną też dziewczyny, u których nigdy nie mieli szans. Thomasa interesuje szczególnie Alexis (Alexis Knapp), wyjątkowo atrakcyjna piękność ze szkoły. Alexis wie, że mu się podoba i zaintrygowana jego śmiałością, decyduje się przyjść na urodziny. Kiedy zabawa powoli się rozkręca, kilka złych decyzji i niefortunne wybory sprawiają, że impreza przeistacza się dosłownie w zamieszki, a dom i okolica w pole bitwy.
Obsada.
i inni

</doc>
<doc id="2644996" url="https://pl.wikipedia.org/wiki?curid=2644996" title="Mistrzostwa Świata w Piłce Ręcznej Mężczyzn 2011 (eliminacje)">
Mistrzostwa Świata w Piłce Ręcznej Mężczyzn 2011 (eliminacje)

Kwalifikacje do Mistrzostw Świata w Piłce Ręcznej Mężczyzn 2011 miały na celu wyłonienie męskich reprezentacji narodowych w piłce ręcznej, które wystąpiły w finałach tego turnieju.
Informacje ogólne.
Turniej finałowy organizowanych przez IHF mistrzostw świata odbył się w Szwecji w styczniu 2011 roku i wzięły w nim udział dwadzieścia cztery drużyny. Automatycznie do mistrzostw zakwalifikowała się reprezentacja Francji jako mistrz świata z 2009 i Szwecja jako organizator imprezy. O pozostałe 22 miejsca odbywały się kontynentalne kwalifikacje. Wolne miejsca zostały podzielone według następującego klucza geograficznego: Europie przydzielono 12 miejsc, Ameryce (Południowej wspólnie z Północną), Azji i Afryce przyznano po trzy miejsca, a jedno Oceanii.
Europa.
Chęć udziału w mistrzostwach świata wyraziło 39 europejskich federacji piłki ręcznej. Szesnaście z tych drużyn uczestniczyło w turnieju głównym ME, którego medaliści uzyskiwali bezpośredni awans, pozostałe 23 natomiast, podzielone na siedem grup (pięć po trzy zespoły i dwa z czterema drużynami), rozgrywały turniej o siedem miejsc uprawniających do udziału w fazie play-off. Zwycięzcy grup, a także jedenaście drużyn, które nie uzyskały awansu z mistrzostw kontynentu, podzielone na dziewięć par rozegrały pomiędzy sobą dwumecze o awans do turnieju głównego mistrzostw świata.
Europejski turniej eliminacyjny – faza grupowa.
Losowanie grup odbyło się 6 sierpnia 2009 roku w Wiedniu. W wyniku losowania utworzono siedem grup, w których drużyny miały rywalizować systemem kołowym w dniach 15–17 stycznia 2010 roku. Cypr, Finlandia, Bułgaria, Belgia, Włochy, Luksemburg i Turcja otrzymały prawo do organizacji tych turniejów, jednak po odmowie Bułgarii mecze grupy 3 zorganizowała Słowacja. Składy drużyn na te turnieje zostały ogłoszone 11 stycznia, a zwycięsko z nich wyszły reprezentacje Szwajcarii, Rumunii, Słowacji, Holandii, Grecji, Portugalii i Litwy.
Mistrzostwa Europy w Piłce Ręcznej Mężczyzn 2010.
Kwalifikację na mistrzostwa świata uzyskały trzy najlepsze, prócz Francji i Szwecji, które miały już zapewniony awans, drużyny Mistrzostw Europy 2010, które odbyły się w dniach 19-31 stycznia 2010 roku w Austrii. W związku ze zwycięstwem Francuzów uzyskały ją drużyny z miejsc 2–4: Chorwacja, Islandia i Polska.
Europejski turniej eliminacyjny – faza play-off.
W tej fazie rozgrywek wzięło udział osiemnaście reprezentacji narodowych – jedenaście drużyn uczestniczących w mistrzostwach kontynentu, które dotychczas nie uzyskały awansu, oraz siedmiu zwycięzców grup w fazie grupowej eliminacji. Losowanie dziewięciu par odbyło się w Wiener Stadthalle 31 stycznia 2010 roku. Spotkania odbyły się w dniach 12-20 czerwca 2010, a awans do mistrzostw świata zapewnili sobie zwycięzcy dwumeczów: Austria, Norwegia, Węgry, Niemcy, Słowacja, Serbia, Rumunia, Dania i Hiszpania.
Afryka.
Turniejem kwalifikacyjnym w Afryce były mistrzostwa tego kontynentu, które odbyły się w dniach 10-21 lutego 2010 roku w Egipcie. Awans na mistrzostwa świata uzyskali jego medaliści: Tunezja, Egipt i Algieria.
Azja.
Turniejem kwalifikacyjnym w Azji były mistrzostwa tego kontynentu, które odbyły się w dniach 6-19 lutego 2010 roku w Bejrucie. Awans na mistrzostwa świata uzyskali jego medaliści: Korea Południowa, Bahrajn i Japonia.
Ameryka.
Pierwszą rundą amerykańskich eliminacji były mistrzostwa kontynentu 1 Dywizji, które odbyły się od 3–7 listopada 2009 roku w Dominikanie. Dwie pierwsze drużyny z tego turnieju awansowały do turnieju głównego mistrzostw Ameryki 2010, którego medaliści otrzymywali prawo gry w mistrzostwach świata. Pierwsze trzy miejsca na rozegranym w Santiago 22–26 czerwca 2010 roku turnieju zajęły reprezentacje Argentyny, Brazylii i Chile uzyskując tym samym awans na mistrzostwa świata.
Oceania.
Awans na mistrzostwa świata uzyskiwał zwycięzca Pucharu Narodów Oceanii, który odbył się w Nowej Zelandii w dniach 8–10 maja 2010 roku. W turnieju zwyciężyła Australia dwukrotnie wysoko pokonując zarówno Nową Zelandię, jak i Wyspy Cooka.

</doc>
<doc id="2644997" url="https://pl.wikipedia.org/wiki?curid=2644997" title="Ally Maki">
Ally Maki

Ally Maki (ur. 29 grudnia 1986 w Seattle) – amerykańska aktorka, która wystąpiła m.in. w serialach "Rozbici" i "Cloak and Dagger".

</doc>
<doc id="2644998" url="https://pl.wikipedia.org/wiki?curid=2644998" title="Nathaniel Wyeth">
Nathaniel Wyeth

Nathaniel C. Wyeth (ur. 24 października 1911 w Chadds Ford, zm. 4 lipca 1990 w Glen Cove) – amerykański inżynier i wynalazca, twórca tworzywa PET.
Życiorys.
Nathaniel C. Wyeth urodził się 24 października 1911 roku w Chadds Ford w stanie Pensylwania pod imieniem Newell Convers Wyeth jr jako syn ilustratora N.C. Wyetha i Carolyn Bockius oraz brat malarza Andrew Wyetha i malarki Henriette Wyeth. W odróżnieniu od ojca i rodzeństwa interesował się mechaniką, z tego też powodu ojciec zdecydował o zmianie imienia syna i nazwał go na cześć swojego krewnego, który był inżynierem.
Edukację techniczną Wyeth odebrał na Uniwersytecie Pensylwanii, który ukończył w 1936 roku. Po ukończeniu studiów zatrudnił się początkowo w firmie Delco z Ohio, ale wkrótce potem przeniósł się do DuPont, w którym pracował do przejścia na emeryturę w 1976 r. Po zakończeniu pracy zawodowej był konsultantem w DuPont's College Relations Section.
Wśród posiadanych przez Wyetha 25 patentów, najbardziej znanym wynalazkiem jest poli(tereftalan etylenu), surowiec do produkcji m.in. plastikowych butelek.
Żonaty z Caroline Pyle, bratanicą jednego z nauczycieli jego ojca, Howarda Pyle’a. Jednym z jego synów jest muzyk Howard Wyeth.
Zmarł 4 lipca 1990 roku w Glen Cove w stanie Maine na skutek komplikacji po udarze i został pochowany na Birmingham-Lafayette Cemetery w West Chester w Pensylwanii.
Wyróżnienia.
Członek Delaware Society of Professional Engineers i National Society of Professional Engineers. W 1981 r. został wyróżniony nagrodą Society of Plastics Engineers. W 1986 r. został wprowadzony do Society of the Plastics Industry Hall of Fame, a rok później do Polymer Processing Hall of Fame.

</doc>
<doc id="2645005" url="https://pl.wikipedia.org/wiki?curid=2645005" title="ISO 13485">
ISO 13485

ISO 13485 – System Zarządzania Jakością dla Wyrobów Medycznych, opracowany w zgodzie z wymaganiami systemu ISO 9001. Jest to system możliwy do wdrożenia zarówno osobno, jak i łącznie z normą ISO 9001.
ISO 13485 to międzynarodowa norma zawierająca wymagania dotyczące wyrobów medycznych, której celem jest zagwarantowanie najwyższej jakości wyrobów oraz ich zgodności z wymaganiami prawnymi i oczekiwaniami klientów.
Korzyści wynikające z wdrożenia normy ISO 13485:
Wdrożenie ISO 13485 opiera się na analizie wystąpienia możliwego ryzyka dla użytkowników wyrobów medycznych oraz opracowaniu metod korygujących, służący zapobieganiu temu ryzyku i dostosowaniu oferowanych wyrobów do obowiązujących norm prawnych.
Wdrożenie ISO 13485 powinno obejmować:

</doc>
<doc id="2645007" url="https://pl.wikipedia.org/wiki?curid=2645007" title="Concrete5">
Concrete5

Concrete5 – rozprowadzany na zasadach wolnego i otwartego oprogramowania system zarządzania treścią (CMS) napisany w języku PHP, wykorzystujący bazę danych MySQL. Umożliwia edycję treści bezpośrednio na stronie, co czyni go szczególnie przyjaznym dla osób o niewielkich umiejętnościach komputerowych.
Kod.
Kod Concrete5 oparty jest o architekturę Model-View-Controller oraz programowanie obiektowe. Zdecydowana większość kodu JavaScript jest oparta o biblioteki jQuery, natomiast część zaawansowanych funkcji PHP (jak np. obsługa cache) pochodzi z bibliotek Zend.
Główne cechy systemu concrete5.
Jedną z najważniejszych cech Concrete5 jest możliwość edycji treści bezpośrednio na stronie, na której są one prezentowane. Struktura pojedynczej strony opiera się o bloki, którymi mogą być dowolne treści, kod HTML, automatyczna nawigacja, obiekty flash, ankiety, obrazy, formularze i tym podobne. Położenie bloków na stronie można zmieniać metodą „przeciągnij i upuść”. Poszczególne podstrony w mapie witryny są od siebie niezależne, tak, że można dowolnie zmieniać ich położenie między sobą, przy czym nie ma ograniczeń w głębokości umieszczania poszczególnych podstron pod innymi.
Licencja.
Concrete5 jest oprogramowaniem wolnym i otwartym objętym licencją MIT.
Concrete5 w Polsce.
Program Concrete5 zaprzestano rozwijać w języku polskim, wersja 5.4.2.1 jest ostatnią przetłumaczoną na język polski. W ostatnim czasie popularność Concrete5 w Polsce mocno spadła ze względu na umacniającą się pozycje WordPressa, pomimo tego nie zaprzestano rozwijania programu w języku angielskim.

</doc>
<doc id="2645010" url="https://pl.wikipedia.org/wiki?curid=2645010" title="Neue Reichskanzlei">
Neue Reichskanzlei



</doc>
<doc id="2645012" url="https://pl.wikipedia.org/wiki?curid=2645012" title="Planowane zużycie">
Planowane zużycie



</doc>
<doc id="2645018" url="https://pl.wikipedia.org/wiki?curid=2645018" title="Grabowiec (osada leśna w powiecie bielskim)">
Grabowiec (osada leśna w powiecie bielskim)

Grabowiec – osada leśna w Polsce położona w województwie podlaskim, w powiecie bielskim, w gminie Bielsk Podlaski. 
W latach 1975–1998 miejscowość należała administracyjnie do województwa białostockiego.
W osadzie znajduje się szkółka leśna o powierzchni 69 ha. Na terenie szkółki znajduje się ścieżka edukacyjna.

</doc>
<doc id="2645028" url="https://pl.wikipedia.org/wiki?curid=2645028" title="Internazionali BNL d’Italia 2012 (kobiety)">
Internazionali BNL d’Italia 2012 (kobiety)

Internazionali BNL d’Italia 2012 – tenisowy turniej WTA z cyklu Internazionali BNL d’Italia rozgrywany w dniach 14–20 maja 2012 roku w Rzymie na kortach ziemnych o puli nagród 2 168 400 dolarów amerykańskich.

</doc>
<doc id="2645050" url="https://pl.wikipedia.org/wiki?curid=2645050" title="Polyacanthus">
Polyacanthus



</doc>
<doc id="2645055" url="https://pl.wikipedia.org/wiki?curid=2645055" title="Éider Arévalo">
Éider Arévalo

Eider Arévalo (ur. 9 marca 1993 w Bogocie) – kolumbijski lekkoatleta specjalizujący się w chodzie sportowym.
Zwyciężał w chodzie na 10 000 metrów podczas mistrzostw Ameryki Południowej juniorów młodszych (2010) oraz mistrzostw Ameryki Południowej juniorów (2010). Triumfator w rywalizacji juniorów młodszych chodu na 10 kilometrów podczas mistrzostw Ameryki Południowej w chodzie sportowym z 2010 oraz w rywalizacji juniorów z 2012. Został zdyskwalifikowany podczas igrzysk olimpijskich młodzieży w Singapurze (2010) (wcześniej zwyciężył w regionalnych kwalifikacjach do tych zawodów). W 2010 oraz 2012 zwyciężał w chodzie juniorów podczas pucharu świata. Mistrz świata juniorów z 2012. Srebrny medalista mistrzostw Ameryki Południowej (2013). W 2015 był siódmy w chodzie na 20 kilometrów podczas mistrzostw świata w Pekinie, a dwa lata później podczas kolejnej edycji światowego czempionatu w Londynie sięgnął po złoty medal.

</doc>
<doc id="2645057" url="https://pl.wikipedia.org/wiki?curid=2645057" title="Medal Krucjaty przeciwko Komunizmowi">
Medal Krucjaty przeciwko Komunizmowi

Medal Krucjaty przeciwko Komunizmowi (rum. "Medalia Cruciada Împotriva Comunismului") – rumuński medal wojskowy z okresu II wojny światowej.
Historia.
Medal został ustanowiony dekretem królewskim z dnia 1 kwietnia 1942 roku nr 1014 wyróżnienia osób uczestniczących w działaniach przeciwko ZSRR. Medal ten mógł być nadawany żołnierzom rumuńskim biorącym udział w walkach na froncie wschodnim, jak również osobom cywilnym, które uczestniczyły w działaniach związanych z walkami na tym froncie. Medal mógł być nadawany również cudzoziemcom.
Po zakończeniu II wojny światowej medal nie był nadawany, a jego noszenie było zakazane.
Zasady nadawania.
Medal zgodnie z dekretem był nadawany oficerom i żołnierzom wojsk rumuńskich walczących na froncie wschodnim przeciwko ZSRR. Medale nadawane żołnierzom posiadały dodatkowo okucia na wstążce medalu z nazwami miejsc bitwę w których odznaczony brał udział. Było 14 typów okuć, przy czym 3 z nich był oficjalnie wymienione w dekrecie.
Medal nadawany osobom cywilnym, które mogły go otrzymać w przypadku gdy uczestniczyły w działaniach wspierających wojska rumuńskie w działaniach bojowych na froncie wschodnim.
Zgodnie z dekretem medal mógł być nadawany również żołnierzom wojsk niemieckich, włoskich i słowackich współdziałającym z wojskami rumuńskim w działaniach bojowych na froncie wschodnim.
Opis odznaki.
Odznaką medalu jest krążek wykonany z tombaku o średnicy 32 mm.
Na awersie w środkowej części znajduje się równoramienny krzyż na którym nałożona jest ręka trzymająca wzniesiony miecz. Na rękojeścią miecza jest data 1941. Wzdłuż krawędzi znajduje się napis w języku rumuńskim "CRUCIADA ÎMPOTRIVA COMUNISMULUI" (pol. Krucjata przeciwko Komunizmowi).
Na rewersie w środkowej części znajduje się głowa kobiety z profilu a pod nią wzdłuż krawędzi napis w jęz. rumuńskim "ROMÂNIA RECUNOSCĂTOARE" (pol. Wdzięczna Rumunia).
Medal był noszony na wstążce o szer. 35 mm koloru czerwonego, w środku znajduje się pasek o szer. 8 mm w kolorze flagi Rumunii w położeniu poziomym, niebieski-żółto-czerwony, po bokach są wąskie paski koloru srebrnego.
Na wstążce medalu nadawanych walczącym żołnierzom umieszczano okucia nadawane wraz z medalem. Okucie wykonane były z metalu patynowanego, po bokach nich są umieszczone równoramienne krzyże (takie jak na awersie), a pomiędzy nimi napisy określające rejon lub miejsce gdzie odznaczony brał udział w działaniach bojowych. Na okuciach według dekretu były następujące napisy: BUCOVINA (Bukowina), BASARABIA (Besarabia), DOBROGEA (Dobrudża), NISTRU (Dniestr), ODESA (Odessa), BUG (Bug), NIPRU (Dniepr), AZOV (Morze Azowskie), CRIMEA (Krym), DONEŢ (Doniec). Później stosowano nowe napisy na okuciach, choć formalnie nie były one wymienione w dekrecie, na takich okuć były napisy: MAREA NEAGRA (Morze Czarne), CAUCAZ (Kaukaz), CALMUCIA (Kałmucja), STALINGRAD (Stalingrad).

</doc>
<doc id="2645059" url="https://pl.wikipedia.org/wiki?curid=2645059" title="King’s College">
King’s College



</doc>
<doc id="2645062" url="https://pl.wikipedia.org/wiki?curid=2645062" title="Step Up 3D">
Step Up 3D



</doc>
<doc id="2645064" url="https://pl.wikipedia.org/wiki?curid=2645064" title="Jesús Tadeo Vega">
Jesús Tadeo Vega

Jesús Tadeo Vega (ur. 23 maja 1994 w Meksyku) – meksykański lekkoatleta specjalizujący się w chodzie sportowym.
Siódmy zawodnik chodu na 10 000 metrów z igrzysk olimpijskich młodzieży (2010). W 2011 uplasował się tuż za podium – na czwartym miejscu – mistrzostw świata juniorów młodszych. Brązowy medalista pucharu świata w chodzie na dystansie 10 kilometrów z 2012.
Rekordy życiowe: chód na 10 000 metrów – 40:08,47A (11 kwietnia 2015, Xalapa); chód na 10 kilometrów – 41:52 (3 marca 2012, Chihuahua); chód na 20 kilometrów – 1:19:20 (9 kwietnia 2016, Podiebrady).

</doc>
<doc id="2645066" url="https://pl.wikipedia.org/wiki?curid=2645066" title="Jesús Vega">
Jesús Vega



</doc>
<doc id="2645067" url="https://pl.wikipedia.org/wiki?curid=2645067" title="Tadeo Vega">
Tadeo Vega



</doc>
<doc id="2645069" url="https://pl.wikipedia.org/wiki?curid=2645069" title="John Joseph Hogan">
John Joseph Hogan

John Joseph Hogan (ur. 10 maja 1829 w Bruff w Irlandii, zm. 21 lutego 1913) – amerykański duchowny katolicki, misjonarz, biskup Saint Joseph (1868-1880) i Kansas City (1880-1913).
Życiorys.
Przyszedł na świat w hrabstwie Limerick w Irlandii. W wieku 18 lat wyemigrował do USA i osiadł w Saint Louis. Tam ukończył seminarium duchowne i 10 kwietnia 1852 otrzymał święcenia kapłańskie. Początkowo pracował duszpastersko w St. Louis, gdzie założył parafię św. Michała. W roku 1857 jego ówczesny zwierzchnik Peter Richard Kenrick skierował go na misje w odległe części stanu Missouri do opieki duszpasterskiej nad irlandzkimi robotnikami kolejowymi i osadnikami katolickimi. Trudna sytuacja po wojnie secesyjnej, kiedy to uległy zniszczeniu placówki misyjne, nie zniechęciły ks. Hogana, który nadal niósł niestrudzenie Słowo Boże do miejscowej ludności. Swoje trudy pracy misyjnej opisał w pamiętnikach wydanych pt. "On The Mission in Missouri 1857-1868".
3 marca 1868 otrzymał nominację na ordynariusza nowo utworzonej diecezji Saint Joseph. Sakry biskupiej udzielił mu abp Kenrick. Brał udział w obradach Soboru watykańskiego I. W roku 1880 przeniesiony został na biskupstwo Kansas City, pozostając jednocześnie, do roku 1893, administratorem apostolskim Saint Joseph (w roku 1956 obie diecezje zostały połączone jako Diecezja Kansas City-Saint Joseph). Wyświęcił na kapłana przyszłego kardynała Johna Glennona.

</doc>
<doc id="2645072" url="https://pl.wikipedia.org/wiki?curid=2645072" title="Eider Arevalo">
Eider Arevalo



</doc>
<doc id="2645073" url="https://pl.wikipedia.org/wiki?curid=2645073" title="Pływanie na Letniej Uniwersjadzie 2003">
Pływanie na Letniej Uniwersjadzie 2003

Pływanie na Letniej Uniwersjadzie 2003 zostało rozegrane w dniach 24 - 30 sierpnia 2003. Do rozdania było 40 kompletów medali.

</doc>
<doc id="2645077" url="https://pl.wikipedia.org/wiki?curid=2645077" title="Sandra Arenas">
Sandra Arenas

Sandra Arenas (ur. 17 września 1993 w Pereira) – kolumbijska lekkoatletka specjalizująca się w chodzie sportowym.
Mistrzyni Ameryki Południowej juniorów w chodzie na 10 000 metrów z 2011 oraz mistrzyni tego kontynentu juniorów w chodzie na 10 kilometrów z 2012. Wygrała chód juniorek na 10 kilometrów podczas pucharu świata w chodzie sportowym w Sarańsku (2012). Brązowa medalistka mistrzostw świata juniorów z Barcelony (2012). W tym samym roku wystartowała na igrzyskach olimpijskich w Londynie, na których zajęła 32. miejsce w chodzie na 20 kilometrów. Złota medalistka mistrzostw Ameryki Południowej (2013).
Wicemistrzyni olimpijska z Tokio (2020).
Złota medalistka mistrzostw kraju.
Rekordy życiowe: chód na 10 000 metrów – 44:58,26 (1 sierpnia 2014, São Paulo); chód na 20 000 metrów – 1:31:02,25 (13 czerwca 2015, Lima) rekord Ameryki Południowej; chód na 20 kilometrów – 1:28:03 (4 sierpnia 2019, Lima) rekord Kolumbii.

</doc>
<doc id="2645080" url="https://pl.wikipedia.org/wiki?curid=2645080" title="Anna Łobarzewska">
Anna Łobarzewska

Anna Łobarzewska z domu Felczak (ur. 17 czerwca 1910 w Golbicach k. Łęczycy, zm. 3 października 1989 w Zakopanem) – polska nauczycielka, botaniczka, autorka kilkunastu prac poświęconych florze tatrzańskiej. 
Życiorys.
Urodziła się 17 czerwca 1910 roku w Golbicach jako córka Antoniego Felczaka i Michaliny z Pałczyńskich, właścicieli ok. dwudziestohektarowego gospodarstwa rolnego. Miała siedmioro rodzeństwa. Do szkoły podstawowej uczęszczała w Łęczycy, a do średniej w Zgierzu. Od 1930 roku pracowała jako nauczycielka w szkolnictwie podstawowym.
Po wybuchu II wojny światowej przeszła organizowane przez Armię Krajową przeszkolenie sanitarne i następnie sześciotygodniową praktykę w szpitalu Dzieciątka Jezus w Warszawie. Podczas wojny przebywała na terenie Podlasia, gdzie uczestniczyła jako prywatna nauczycielka w tajnym nauczaniu, ale także niosła pomoc medyczną ludności cywilnej okolic Łukowa. 
Po wojnie w 1946 r. zamieszkała wraz z mężem na Mazurach, gdzie początkowo uczyła biologii w szkole podstawowej w Kętrzynie. W 1951 roku ukończyła studia I stopnia na Wydziale Biologii Uniwersytetu Łódzkiego. Podjęła w tym samym roku pracę nauczycielki biologii w Liceum Pedagogicznym w Giżycku. Równocześnie rozpoczęła studia II stopnia, które ukończyła w 1961 r. na Wydziale Biologii Nauk o Ziemi Uniwersytetu Toruńskiego z tytułem magistra. Po zamknięciu Liceum Pedagogicznego pracowała w latach 1967–1970 w Liceum Medycznym Pielęgniarstwa w Giżycku.
W 1971 r. przeprowadziła się do Zakopanego i rozpoczęła pracę jako inspektor (opiekun) w Alpinarium Tatrzańskiej Stacji Naukowej Zakładu Ochrony Przyrody i Zasobów Naturalnych Polskiej Akademii Nauk w Zakopanem. Doprowadziła do niemal dwukrotnego powiększenia Alpinarium i uzyskania przez placówkę w 1983 roku statusu Górskiego Ogrodu Botanicznego im. prof. Mariana Raciborskiego. W ogrodzie tym pracowała do końca życia.
Zmarła 3 października 1989 roku i została pochowana na Cmentarzu Zasłużonych na Pęksowym Brzyzku w Zakopanem. Spoczywa wraz z młodszym bratem Wacławem Felczakiem, profesorem historii. Jej starszym bratem był Zygmunt Felczak, publicysta i polityk. 
Działalność naukowa i edukacyjna.
Uczestniczyła w pracach badawczych prowadzonych w Tatrzańskiej Stacji Naukowej ZOPiZN PAN. Jej badania dotyczyły rzadkich i zagrożonych wyginięciem gatunków flory Tatr, a ich rezultaty opisała w 10 publikacjach autorskich i współautorskich. W 1976 roku opracowała wspólnie z prof. J. Gawłowską "Roślinność 47 polan i hal Tatr północnych i Podtatrza", w formie maszynopisu. W roku 1978 prowadziła "Tatrzański notatnik fenologiczny" publikowany w Dzienniku Polskim. W roku 1986 opublikowała biografię Adama Wodziczki w znanej serii wydawanej przez Ligę Ochrony Przyrody. W latach 1973–1988 publikowała prace botaniczne z Tatr i Podtatrza w „Chrońmy Przyrodę Ojczystą”.
Należała do oddziału krakowskiego Polskiego Towarzystwa Botanicznego. Działała w Lidze Ochrony Przyrody i Straży Ochrony Przyrody. Z ramienia Ligi prowadziła odczyty, wykłady i szkolenia terenowe z zakresu ochrony przyrody. Angażowała się w ratowanie i ochronę zagrożonych obiektów przyrodniczych, takich jak lipowa aleja w Giżycku, Park Kulczyńskiego w Zakopanem, wiele starych drzew ze Skalnego Podhala objętych ochroną jako pomniki przyrody.

</doc>
<doc id="2645086" url="https://pl.wikipedia.org/wiki?curid=2645086" title="Azjatycki Turniej kwalifikacyjny w piłce ręcznej 2011">
Azjatycki Turniej kwalifikacyjny w piłce ręcznej 2011



</doc>
<doc id="2645089" url="https://pl.wikipedia.org/wiki?curid=2645089" title="Mikrowczep">
Mikrowczep

Mikrowczep – rodzaj połączenia elementów z drewna na złącza klinowe, stosowany w meblarstwie, stolarce budowlanej oraz budownictwie.
Najczęściej połączeniem mikrowczepowym łączy się elementy z tarcicy, bywa także stosowany przy materiałach drewnopochodnych, takich jak: płyta wiórowa, MDF, HDF lub sklejka. 
Łączenie drewna wzdłuż z krótkich odcinków materiału stosuje się aby:
Rodzaje połączeń.
Stosuje się zasadniczo dwa zarysy połączeń na mikrowczepy: ząbki przez całą wysokość deski (dla stolarki budowlanej bądź budownictwa) oraz połączenie „na kreskę”, gdzie ząbki są ukryte pod poprzecznym przecięciem (płyta meblowa).
W budownictwie drewno łączone na mikrowczepy pozwala na uzyskanie belek konstrukcyjnych dowolnej długości. Długie belki nadają się idealnie do produkcji konstrukcji drewnianych, szczególnie ścian szkieletowych domów czy więźby dachowej.
Ekonomia i parametry.
Produkcja płyt meblowych z zastosowaniem połączeń na mikrowczepy jest ekonomiczna (wyrób jest zawsze tańszy od wykonanego z tarcicy litej), a sama klejonka jest bardzo wytrzymała (mnogość połączeń klejowych sprawia, że charakteryzuje się większą wytrzymałością od klejonek z całych listew).

</doc>
<doc id="2645091" url="https://pl.wikipedia.org/wiki?curid=2645091" title="Wsiewołod Włodzimierzowic">
Wsiewołod Włodzimierzowic



</doc>
<doc id="2645093" url="https://pl.wikipedia.org/wiki?curid=2645093" title="Medal Departamentu Obrony za Chwalebną Służbę">
Medal Departamentu Obrony za Chwalebną Służbę

Medal Departamentu Obrony za Chwalebną Służbę (ang. "Defense Meritorious Service Medal") – trzecie w hierarchii amerykańskie odznaczenie wojskowe nadawane przez Departament Obrony Stanów Zjednoczonych, po Medalu Departamentu Obrony za Wybitną Służbę i Medalu Departamentu Obrony za Wzorową Służbę, ustanowione 3 listopada 1977 roku, przyznawane żołnierzom Sił Zbrojnych USA bez względu na rodzaj broni, "w okresie pokoju w uznaniu chwalebnej służby lub czynu innego niż bojowy (during peacetime to recognize noncombat meritorious service or achievement)". W hierarchii odznaczeń wojskowych USA zajmuje miejsce po Brązowej Gwieździe oraz Purpurowym Sercu i jest równoważny Medalowi za Chwalebną Służbę, ale w przypadku posiadania obu medali jest noszony przed nim.
Medal może być też przyznany wielokrotnie. Kolejne nadanie jest oznaczane poprzez nałożenie na wstążkę (oraz baretkę) brązowej odznaki w formie liścia dębu ("oak leaf cluster"). Pięć odznak brązowych jest zastępowanych odznaką srebrną.

</doc>
<doc id="2645094" url="https://pl.wikipedia.org/wiki?curid=2645094" title="Ely (Wielka Brytania)">
Ely (Wielka Brytania)



</doc>
<doc id="2645095" url="https://pl.wikipedia.org/wiki?curid=2645095" title="Hisham Matar">
Hisham Matar

Hisham Matar (arab. هشام مطر, ur. 1970) − libijski pisarz tworzący w języku angielskim, laureat Nagrody Pulitzera.
Urodził się w Stanach Zjednoczonych, gdzie jego ojciec pracował w libijskiej placówce dyplomatycznej przy ONZ. Gdy miał trzy lata, rodzina wróciła do ojczyzny (Trypolisu), gdzie mieszkała do 1979. W tym roku wspólnie z rodzicami i bratem wyemigrował do Egiptu, mieszkał w Kairze. W 1986 rozpoczął naukę w Londynie. W 1990 jego ojciec został porwany w Kairze, najprawdopodobniej przez egipskie służby specjalne i przekazany Libijczykom. Jego późniejsze losy nie zostały potwierdzone.
Matar jako pisarz debiutował w 2006 powieścią "W kraju mężczyzn". Jej akcja rozgrywa się w Trypolisie latem 1979 roku. Narracja jest prowadzona z perspektywy małego chłopca, którego ojciec - opozycyjny działacz polityczny - pewnego dnia znika. Drugą powieść, "Anatomy of a Disappearance", opublikował w 2011.
W 2017 otrzymał Nagrodę Pulitzera w dziedzinie biografii lub autobiografii za książkę "The Return: Fathers, Sons and the Land in Between".

</doc>
<doc id="2645097" url="https://pl.wikipedia.org/wiki?curid=2645097" title="Kingston-upon-Thames">
Kingston-upon-Thames



</doc>
<doc id="2645099" url="https://pl.wikipedia.org/wiki?curid=2645099" title="Radical Face">
Radical Face

Radical Face - formacja muzyczna założona w 2003 roku w Jacksonville na Florydzie przez muzyka o nazwisku Ben Cooper (jest on również współzałożycielem innej formacji - duetu "Electric President"). Gościnnie pojawiali się też inni artyści.
Albumy.
The Junkyard Chandelier.
To pierwszy album Bena Coopera nagrany jeszcze w duecie "Electric President"
Lista utworów:
Ghost.
"Ghost" to album wydany w marcu 2007 roku przy współpracy z wytwórnią Morr Music
Lista utworów:
Touch The Sky EP.
"Touch The Sky EP" wydany w 2010 roku.
Lista utworów:
The Bastards.
"The Bastards" - album złożony z trzech części, pierwsza nagrana w 2011 roku.
Volume One.
"The Bastards - Volume One EP" - pierwsza część albumu nagrana w 2011 roku.
Lista utworów:
Volume Two.
"The Bastards - Volume Two EP" - druga część albumu nagrana w 2013 roku.
Lista utworów:
Volume Three.
"The Bastards - Volume Three EP" - trzecia część albumu nagrana w 2014 roku.
Lista utworów:
The Family Tree: The Roots.
"The Family Tree: The Roots" album nagrany w 2011 roku.
Lista utworów:
The Family Tree: The Branches.
"The Family Tree: The Branches" to album nagrany w 2013 roku.
Lista utworów:
The Family Tree: The Leaves.
Album The Family Tree: The Leaves ukaże się 25 marca 2016 roku.
Lista utworów:
Teledyski.
Wszystkie teledyski udostępnione są przez zespół na oficjalnym kanale na YouTube.
Ciekawostki.
Utwór "Welcome Home" został wykorzystany jako podkład dźwiękowy w reklamach aparatów firmy Nikon.

</doc>
<doc id="2645100" url="https://pl.wikipedia.org/wiki?curid=2645100" title="Wiewiórolotkowe">
Wiewiórolotkowe

Wiewiórolotkowe (Anomaluromorphi) – infrarząd ssaków z podrzędu Supramyomorpha w rzędzie gryzoni (Rodentia).
Systematyka.
Do infrarzędu Anomaluromorphi należą następujące występujące współcześnie rodziny:
Opisano również rodziny rodziny wymarłe:
Rodzaj wymarły o niepewnej pozycji systematycznej i nie zaliczany do żadnej z powyższych rodzin:

</doc>
<doc id="2645109" url="https://pl.wikipedia.org/wiki?curid=2645109" title="Alejandra Ortega">
Alejandra Ortega

Alejandra Ortega (ur. 8 lipca 1994) – meksykańska lekkoatletka specjalizująca się w chodzie sportowym. 
W 2010 była ósma w chodzie na 10 kilometrów juniorek podczas pucharu świata, a w 2011 zajęła piąte miejsce w chodzie na 5000 metrów na mistrzostwach świata juniorów młodszych. Srebrna medalistka pucharu świata w chodzie z Sarańska (2012). 
Rekordy życiowe: chód na 20 kilometrów – 1:29:35 (9 kwietnia 2016, Podiebrady). 

</doc>
<doc id="2645111" url="https://pl.wikipedia.org/wiki?curid=2645111" title="Józef Bolesław Grabiński">
Józef Bolesław Grabiński

Józef Bolesław Grabiński ps. "„Pomian”, „Filip”, „Józef Święcicki”" (ur. 6 listopada 1907 w Wieluniu, zm. 1942), hubalczyk, kapitan Wojska Polskiego.
Życiorys.
Syn Stanisława i Jadwigi z domu Parnowska. Absolwent Gimnazjum Męskiego im. T. Kościuszki. Ukończył Szkołę Podchorążych Piechoty w Ostrowi Mazowieckiej. W latach 1932–39 pełnił służbę w 27 pułku piechoty w Czestochowie. W 1939 służył w stopniu kapitana na stanowisku I adiutanta dowódcy pułku. W wojnie obronnej wraz z pułkiem walczył pod Częstochową i w rejonie Janowa. Wyznaczony w Gałkach na stanowisko dowódcy kompanii piechoty. Od października pod ps. „Pomian” służył w OW WP Henryka Dobrzańskiego „Hubala”. Do oddziału hubalczyków dołączył prawdopodobnie w Górach Świętokrzyskich i bierze udział w walkach wraz z oddziałem do 13 marca 1940. Na rozkaz Komendanta Okręgu Łódzkiego ZWZ, ppłka Leopolda Okulickiego przeszedł wraz z grupą oficerów i podoficerów do służby konspiracyjnej w Łodzi. Otrzymał nominację na komendanta miasta, a następnie w randze majora na szefa Inspektoratu Łódzkiego ZWZ-AK „Barka”. Używał pseudonimów „Filip” i „Józef Święcicki”.
Aresztowany przez gestapo w Łodzi 17 lipca 1942, poddany torturom popełnił samobójstwo. Według innej wersji, został aresztowany podczas masowych aresztowań członków ruchu oporu przez gestapo. Podczas śledztwa Niemcy nie wyciągnęli od niego żadnego nazwiska współtowarzyszy. Zamordowany w więzieniu.
Za kampanię wrześniową odznaczony Krzyżem Walecznych oraz pośmiertnie Krzyżem Virtuti Militari za walkę w szeregach Armii Krajowej. Tablica pamiątkowa poświęcona mjr. Grabińskiemu wmurowana jest w fasadę kościoła pw. św. Józefa w Wieluniu. Jego imieniem nazwano jedną z wieluńskich ulic.

</doc>
<doc id="2645113" url="https://pl.wikipedia.org/wiki?curid=2645113" title="Klub Paradise">
Klub Paradise

Klub Paradise (ang. "The Paradise Club", 1989-1990) – brytyjski serial kryminalny stworzony przez Murraya Smitha.
Światowa premiera serialu miała miejsce 19 września 1989 roku na kanale BBC. Ostatni odcinek został wyemitowany 27 listopada 1990 roku. W Polsce serial nadawany był dawniej na kanale TVP1.
Obsada.
i inni

</doc>
<doc id="2645114" url="https://pl.wikipedia.org/wiki?curid=2645114" title="Eliminacje do Indywidualnych Mistrzostw Świata na Żużlu 1993">
Eliminacje do Indywidualnych Mistrzostw Świata na Żużlu 1993

Eliminacje kontynentalne.
Półfinały.
Praga (1).
Awans: 7+1 do półfinałów światowych
Zielona Góra (2).
Awans: 7+1 do półfinałów światowych
Uwaga! Brytyjczyk Marvyn Cox z licencją niemiecką
Eliminacje skandynawskie.
Eliminacje szwedzkie.
Półfinały.
Sztokholm (1).
Awans: 9 do finału szwedzkiego
Västervik (2).
Awans: 9 do finału szwedzkiego
Finał szwedzki.
Awans: 5+1 do finału skandynawskiego
Finał duński.
Awans: 6 do finału skandynawskiego oraz Gert Handberg
Finał skandynawski.
Awans: 9+1 do półfinałów światowych
Uwaga! Peter Nahlin zastąpił swojego rodaka Stefana Anderssona
Eliminacje zamorskie.
Eliminacje Wspólnotych Narodów.
Finał brytyjski.
Awans: 10+1 do finału Wspólnoty Narodów
Finał Wspólnot Narodów.
Awans: 11 do finału zamorskiego
Finał zamorski.
Awans: 9+1 do półfinałów światowych
Eliminacje światowe.
Półfinały.
Lonigo (1).
Awans: 8+1 do finału światowego
Uwaga! Andy Smith zastąpił Gerta Handberga
Vetlanda (2).
Awans: 8+1 do finału światowego
Uwaga! Hans Clausen zastąpił Jimmy’ego Nilsena
Uwaga! Brytyjczyk Marvyn Cox z licencją niemiecką

</doc>
<doc id="2645115" url="https://pl.wikipedia.org/wiki?curid=2645115" title="Aleksandr Iwanow (chodziarz)">
Aleksandr Iwanow (chodziarz)

Aleksandr Iwanow, ros. "Александр Алексеевич Иванов" (ur. 25 kwietnia 1993) – rosyjski lekkoatleta specjalizujący się w chodzie sportowym.
W 2011 był szósty podczas mistrzostw Europy juniorów. Srebrny medalista chodu na 10 kilometrów juniorów z pucharu świata w Sarańsku (2012). Wicemistrz świata juniorów z 2012. Rok później został mistrzem świata w chodzie na 20 kilometrów. Srebrny medalista mistrzostw Europy w Zurychu (2014).
Medalista juniorskich zimowych mistrzostw Rosji w chodzie sportowym.
Rekordy życiowe: chód na 10 kilometrów – 40:12,90 (13 lipca 2012, Barcelona); chód na 20 kilometrów – 1:19:45 (13 sierpnia 2014, Zurych).
W marcu 2019 Iwanow został zdyskwalifikowany na 3 lata za używanie dopingu. Wszystkie jego rezultaty od 9 lipca 2012 do 17 sierpnia 2014 roku zostały unieważnione, co spowodowało utratę złota na Mistrzostwach Świata w Moskwie, srebra na Mistrzostwach Świata juniorów w Barcelonie w chodzie na 10 kilometrów, srebra na Młodzieżowych Mistrzostwach Europy w Tampere, oraz srebra na Mistrzostwach Europy w Zurychu.

</doc>
<doc id="2645119" url="https://pl.wikipedia.org/wiki?curid=2645119" title="Eliminacje do Indywidualnych Mistrzostw Świata na Żużlu 1994">
Eliminacje do Indywidualnych Mistrzostw Świata na Żużlu 1994

Eliminacje kontynentalne.
Eliminacje polskie.
Pierwszy turniej
Drugi turniej
Klasyfikacji końcowa eliminacji
Nominacja: 6+2 oraz dzikie karty dla Tomasza Golloba, Jacka Rempały, Dariusza Śledzia oraz finalistów IMŚJ z roku 1993 – Grzegorza Rempały, Tomasza Bajerskiego, Adama Łabędzkiego i Marka Hućki.
Runda wstępna.
Krsko (1).
Awans: 8 do ćwierćfinału kontynentalnego
Lonigo (2).
Awans: 8+1 do ćwierćfinału kontynentalnego
Piła (3).
Awans: 8 do ćwierćfinału kontynentalnego
Pfaffenhofen an der Ilm (4).
Awans: 8 do ćwierćfinału kontynentalnego
Uwaga! Brytyjczyk Simon Wigg z licencją holenderską.
Ćwierćfinały.
Marmande (1).
Awans: 8 do półfinału kontynentalnego
Neustadt (2).
Awans: 8+1 do półfinału kontynentalnego
Uwaga! Brytyjczyk Marvyn Cox z licencją niemiecką
Diedenbergen (3).
Awans: 8 do półfinału kontynentalnego
Piła (4).
Awans: 8 do półfinału kontynentalnego
Uwaga! Brytyjczyk Simon Wigg z licencją holenderską
Półfinały.
Bydgoszcz (1).
Awans: 7+1 do półfinałów światowych
Uwaga! Robert Barth miał zastąpić Tomasza Bajerskiego, ale wybór padł na Franza Leitnera
Uwaga! Brytyjczyk Marvyn Cox z licencją niemiecką
Miszkolc (2).
Awans: 7+2 do półfinałów światowych
Uwaga! Brytyjczyk Simon Wigg z licencją holenderską
Eliminacje skandynawskie.
Eliminacje szwedzkie.
Półfinały.
Nyköping (1).
Awans: 8+1 do finału szwedzkiego
Målilla (2).
Awans: 8+1 do finału szwedzkiego
Finał szwedzki.
Awans: 5+1 do finału skandynawskiego
Finał duński.
Awans: 6 do finału skandynawskiego
Finał skandynawski.
Awans: 9 do półfinałów światowych
Eliminacje zamorskie.
Eliminacje Wspólnotych Narodów.
Finał Australijski.
Awans: 4 Finału Wspólnoty Narodów
Finał brytyjski.
Awans: 10 do finału Wspólnoty Narodów
Finał Wspólnoty Narodów.
Awans: 10 do finału zamorskiego
Finał amerykański.
Awans: 5 do finału zamorskiego oraz jako zeszłoroczny mistrz świata Sam Ermolenko
Finał zamorski.
Awans: 9+1 do półfinałów światowych
Eliminacje światowe.
Półfinały.
Bradford (1).
Awans: 8+1 do finału światowego
Uwaga! Brytyjczyk Marvyn Cox z licencją niemiecką
Uwaga! Claus Jacobsen zastąpił kontuzjowanego Pera Jonssona, który po wypadku żużlowym w Bydgoszczy w polskiej lidze żużlowej zaczął poruszać się na wózku inwalidzkim.
Praga (2).
Awans: 8+1 do finału światowego
Uwaga! Brytyjczyk Simon Wigg z licencją holenderską

</doc>
<doc id="2645121" url="https://pl.wikipedia.org/wiki?curid=2645121" title="Kâmpóng Svay">
Kâmpóng Svay

Kâmpóng Svay – dystrykt w prowincji Kâmpóng Thum, w Kambodży.
W dystrykcie leży miejscowość Prek Sbauv, w której urodził się Pol Pot.

</doc>
<doc id="2645124" url="https://pl.wikipedia.org/wiki?curid=2645124" title="Masakra w Warszawie 1861">
Masakra w Warszawie 1861



</doc>
<doc id="2645126" url="https://pl.wikipedia.org/wiki?curid=2645126" title="Guilherme Espírito Santo">
Guilherme Espírito Santo

Guilherme Santa Graça Espírito Santo (ur. 30 października 1919 w Lizbonie, zm. 25 listopada 2012 tamże) – portugalski piłkarz, napastnik oraz lekkoatleta. Długoletni zawodnik Benfiki.
Piłkarzem SL Benfica był w latach 1936-1941 oraz 1943-1950. W tym czasie cztery razy zostawał mistrzem Portugalii (1937, 1938, 1945 i 1950), trzykrotnie triumfował w Pucharze Portugalii (1940, 1944 i 1949). Miał angolskie korzenie i był pierwszym czarnoskórym reprezentantem Portugalii w piłce nożnej. W reprezentacji Portugalii zagrał łącznie 8 razy i strzelił jedną bramkę. Debiutował 28 listopada 1937 w meczu z Hiszpanią, ostatni raz zagrał w 1945.
Jako lekkoatleta specjalizował się w skoku w dal, wzwyż i trójskoku. W każdej z tych konkurencji był dwukrotnym mistrzem Portugalii.

</doc>
<doc id="2645127" url="https://pl.wikipedia.org/wiki?curid=2645127" title="Guilherme Espirito Santo">
Guilherme Espirito Santo



</doc>
<doc id="2645131" url="https://pl.wikipedia.org/wiki?curid=2645131" title="Electric President">
Electric President

Electric President – grupa muzyczna założona w 2003 roku w Jacksonville na Florydzie. Zespół został założony przez Bena Coopera oraz Alexa Kane. Później dołączył do nich również Nick Teeling.

</doc>
<doc id="2645132" url="https://pl.wikipedia.org/wiki?curid=2645132" title="Dariusz Przybylski">
Dariusz Przybylski

Dariusz Przybylski (ur. 28 lipca 1984 w Koninie) – polski organista i kompozytor. Od 2008 wykładowca Uniwersytetu Muzycznego Fryderyka Chopina, a w 2012 wybrany na prodziekana Wydziału Kompozycji, Dyrygentury i Teorii Muzyki na czteroletnią kadencję.
Edukacja.
Objęty był 4-letnim programem promocyjnym „Młodzi kompozytorzy w hołdzie Fryderykowi Chopinowi” Europejskiego Centrum Muzyki Krzysztofa Pendereckiego (2007−2010).
Brał udział w kursach mistrzowskich prowadzonych przez kompozytorów takich jak: Olga Neuwirth, Paul Edlin, Dominic Muldowney, Kurt Schwertsik, Roderick Watkins i Philip Wilby; organistów: Karol Gołębiowski, Edgar Krapp, Thierry Mechler, Gerhard Weinberger, Gary Verkade, Wolfgang Zerer, Tomasz Adam Nowak, Daniel Roth.
Nagrody i osiągnięcia.
Od 2008 roku wykłada w macierzystej uczelni. W 2009 wykładał gościnnie w Stambule, w 2011 w Rzymie i Cuneo, a w roku akademickim 2010/11 prowadził klasę kompozycji w Keimyung University w Taegu (Korea Południowa).
Jako organista koncertuje w Polsce oraz za granicą. W jego repertu­arze szczególne miejsce zajmuje muzyka nowa, na swoim koncie posiada kilkadziesiąt prawykonań utworów polskich, białoruskich, niemieckich, angielskich, ukraińskich, argentyńskich, chińskich i koreań­skich kompozytorów.
Dariusz Przybylski od 2008 roku pełni funkcję przewodniczącego Koła Młodych Związku Kompozytorów Polskich. Jest członkiem Polskiego Towarzystwa Muzyki Współczesnej oraz Stowarzyszenia Autorów ZAiKS. W roku 2008 był dyrektorem Mię­dzynarodowego Konkursu Kompozytorskiego im. Kazimierza Serockiego w Warszawie, a w roku 2012 jest dyrektorem Konkursu Wykonawstwa Muzyki XX i XXI wieku dla Młodych Wykonawców w Radziejowicach.
Kompozycje Dariusza Przybylskiego dostępne są za pośrednictwem wydawnictwa Verlag Neue Musik w Berlinie.

</doc>
<doc id="2645138" url="https://pl.wikipedia.org/wiki?curid=2645138" title="Józef Walicki">
Józef Walicki

Józef Walicki, ps. „Walbach” (ur. 27 maja 1903 w Przeczni, zm. 28 maja 1942 w Magdalence) – hubalczyk, rotmistrz Wojska Polskiego II Rzeczypospolitej.
Życiorys.
Urodził się w rodzinnym majątku jako syn Michała i Zofii z Łuczyckich. Jego stryjem był Tadeusz Walicki. Przed wojną służył w 17 pułku Ułanów Wielkopolskich w Lesznie. W kampanii wrześniowej był porucznikiem w szwadronie kolarzy. Ciężko ranny podczas walk pułku pod Sobotą. Przebywał w majątku swego szwagra Stanisława Freytaga w Rożenku koło Opoczna. Nawiązał łączność z grupami ruchu oporu w Tomaszowie Mazowieckim i brał udział w spotkaniu przywódców tych grup. Dołączył po Nowym Roku do oddziału mjr. Henryka Dobrzańskiego. Był dowódcą szwadronu po przekształceniu się oddziału w regularną jednostkę wojskową. Odszedł 13 marca po demobilizacji.
Powrócił do pracy w konspiracji, gdzie był w Tomaszowie komendantem obwodu ZWZ i funkcję tę pełnił do 10 lipca 1940 roku. Występował pod nazwiskiem Łoza. Prawdopodobnie w późniejszym okresie przeniósł się do Warszawy, gdzie został aresztowany. Osadzony na Pawiaku.
28 maja 1942 roku rozstrzelany w Magdalence pod Warszawą. Odznaczony Krzyżem Virtuti Militari.

</doc>
<doc id="2645140" url="https://pl.wikipedia.org/wiki?curid=2645140" title="Kompong Svay">
Kompong Svay



</doc>
<doc id="2645141" url="https://pl.wikipedia.org/wiki?curid=2645141" title="Faza R">
Faza R

Faza R – faza odkryta i występująca w stopach nitinol. Powstaje w wyniku tzw. przemiany przedmartenzytycznej.
Ogólne informacje.
Faza R została pierwszy raz zaobserwowana w 1970 roku, ale nie dokonano poprawnej interpretacji otrzymanych wyników. Dopiero w 1981 roku Ling i Kaplow stwierdzili, że efekty dyfrakcyjne i wzrost oporności elektrycznej są ściśle ze sobą związane i wynikają z dodatkowej przemiany austenitu w fazę oznaczoną wtedy jako R.
Przemiana przedmartenzytyczna fazy R jest procesem pośrednim i konkurencyjnym do przemiany martenzytycznej normalnie zachodzącej w stopach Ni-Ti. Zachodzi ona w ściśle określonych warunkach i dla ściśle określonych składów chemicznych stopu.
Przemiana fazy R w austenit jest odwracalna. Wykazuje istnienie bardzo małej histerezy (2–5 °C). Przemiana fazy R w makroskopowym ujęciu objawia się jako niewielki efekt pamięci kształtu oraz pseudosprężystości.
Zagadnienia związane z krystalografią i termodynamiką przemiany i samej fazy R są dobrze poznane, jednakże nadal stwarzają problemy w przypadku przemysłowo wykorzystywanych stopach Ni-Ti.
Struktura fazy.
Faza R posiada sieć heksagonalna prymitywną. Stanowi ona romboedryczne zniekształcenie sieci austenitu (patrz rys. 1). Chandra i Purdy określili parametry sieci fazy na a0 wynoszące 0,903 nm i kąt α wynoszący 89,3°.
Faza R może być wykryta i określona przy pomocy technik wykorzystujących dyfrakcję promieniowania rentgenowskiego i neutronów. Badania rentgenowskie wykazują, że podczas chłodzenia austenitu, zanim pojawi się martenzyt następuje wzrost szerokości połówkowej i natężenia refleksu 110, a następnie wyraźne rozdzielenie. W miarę obniżania temperatury rozdzielenie refleksu się powiększa w konsekwencji tworząc dublet. Jest to spowodowane romboedrycznym zniekształceniem fazy austenitu i utworzeniem fazy R.
Warunki przemiany.
Istnieją trzy sposoby przemiany austenit-martenzyt w nitinolu:
Przemiana martenzytyczna może być też wywołana przez odkształcenie. Zgodnie z równaniem Clausiusa-Clapeyrona wielkość takiego odkształcenia jest bardzo duża.
Problematyka.
Dodatki pierwiastków Fe, Co i Cr powodują częste przemienianie się austenitu w fazę R. Hamująco działają pierwiastki tj. Cu, Pt i Pd. Przeróbka plastyczna na zimno i starzenie powodują częste pojawianie się fazy R.

</doc>
<doc id="2645143" url="https://pl.wikipedia.org/wiki?curid=2645143" title="Medal za Chwalebną Służbę (Stany Zjednoczone)">
Medal za Chwalebną Służbę (Stany Zjednoczone)

Medal za Chwalebną Służbę (ang. "Meritorious Service Medal") – amerykańskie odznaczenie wojskowe, ustanowione 16 stycznia 1969 roku rozporządzeniem prezydenta Lyndona Johnsona, nadawane przez poszczególne rodzaje sił zbrojnych, "za czyny lub służbę porównywalne do tych wymaganych do odznaczenia Legią Zasługi, lecz na niższym szczeblu dowodzenia (for acts or service comparable to that required for the Legion of Merit but in a duty of lesser responsibility)". Medal nie może być nadany za zasługi w strefie działań wojennych ("combat zone"). W hierarchii odznaczeń wojskowych USA zajmuje miejsce po Brązowej Gwieździe oraz Purpurowym Sercu i jest równoważny Medalowi Departamentu Obrony za Chwalebną Służbę, ale w przypadku posiadania obu medali jest noszony po nim.
Medal może być przyznany wielokrotnie. Kolejne nadanie jest oznaczane poprzez nałożenie na wstążkę (oraz baretkę) brązowej odznaki w formie pęku liści dębowych ("oak leaf cluster"). Pięć odznak brązowych jest zastępowanych odznaką srebrną.
Medal może być nadany cudzoziemcom.
Odznaczeni.
Wśród odznaczonych znajdują się Polacy, m.in. gen. dyw. Włodzimierz Potasiński i wadm. Ryszard Demczuk, płk Krzysztof Polkowski (odznaczony 19 listopada 1999 r.), a ostatnio także ppłk. Jarosław Staszczak.

</doc>
<doc id="2645144" url="https://pl.wikipedia.org/wiki?curid=2645144" title="Jonathan Faña">
Jonathan Faña

Jonathan Rafael Faña Frías (ur. 11 kwietnia 1987 w Moca) – dominikański piłkarz występujący na pozycji napastnika, obecnie zawodnik Bauger FC.
Kariera klubowa.
Faña pochodzi z miasta Moca i jest wychowankiem tamtejszego zespołu FC Don Bosco. W swoim debiutanckim sezonie 2004/2005 wywalczył tytuł króla strzelców ligi dominikańskiej z szesnastoma bramkami na koncie. W 2006 roku przeniósł się do trynidadzkiego klubu W Connection, gdzie szybko został podstawowym piłkarzem i czołowym strzelcem drużyny. W premierowych rozgrywkach spędzonych w TT Pro League zdobył z W Connection wicemistrzostwo kraju i triumfował w CFU Club Championship. W sezonie 2007 wywalczył puchar Trynidadu i Tobago – Digicel Pro Bowl – oraz puchar ligi – First Citizen Cup. Rok później powtórzył ostatni z wymienionych sukcesów, a także po raz drugi został wicemistrzem kraju. W sezonie 2009 po raz drugi zwyciężył z W Connection w rozgrywkach CFU Club Championship, w których strzelił sześć bramek, co dało mu tytuł najskuteczniejszego piłkarza tej edycji turnieju.
W lutym 2010 Faña przeszedł do portorykańskiego klubu Puerto Rico Islanders, występującego w drugiej lidze amerykańskiej. Z powodu kontuzji musiał pauzować przez pierwsze kilka miesięcy sezonu i w USSF Division 2 Professional League zadebiutował dopiero 27 czerwca 2010 w przegranym 0:3 spotkaniu z Rochester Rhinos. Premierowego gola dla Islanders strzelił za to 8 sierpnia tego samego roku w zremisowanej 1:1 konfrontacji z Fort Lauderdale Strikers. W rozgrywkach 2010 razem ze swoim zespołem triumfował w lidze oraz w CFU Club Championship. Rok później już po raz czwarty w karierze wygrał CFU Club Championship i został najlepszym strzelcem swojej ekipy. Został też wybrany najlepszym piłkarzem sezonu w drużynie Islanders przez kibiców.
Kariera reprezentacyjna.
W reprezentacji Dominikany Faña zadebiutował 28 lipca 2006 w wygranym 2:0 spotkaniu z Kajmanami w ramach eliminacji do Mistrzostw Świata U–20 2007. Dwa dni później, w wygranej 12:0 konfrontacji z Anguillą w tych samych rozgrywkach strzelił cztery bramki – pierwsze w kadrze narodowej. Wystąpił w jednym meczu w kwalifikacjach do Mistrzostw Świata 2010, jednak jego drużyna nie zdołała awansować na mundial. Wziął także udział w kwalifikacjach do Mistrzostw Świata 2014, gdzie trzykrotnie wpisał się na listę strzelców – w wygranych 2:0 i 4:0 spotkaniach z Anguillą oraz wygranej 3:1 konfrontacji z Surinamem. Dominikańczycy ponownie nie zdołali się jednak zakwalifikować na światowy czempionat.

</doc>
<doc id="2645145" url="https://pl.wikipedia.org/wiki?curid=2645145" title="Jonathan Fana Frias">
Jonathan Fana Frias



</doc>
<doc id="2645146" url="https://pl.wikipedia.org/wiki?curid=2645146" title="Jonathan Faña Frías">
Jonathan Faña Frías



</doc>
<doc id="2645148" url="https://pl.wikipedia.org/wiki?curid=2645148" title="Ścieżka bogów i ludzi">
Ścieżka bogów i ludzi

Ścieżka bogów i ludzi (także: ścieżka zwyczajna) – jest to najbardziej podstawowa (fundamentalna) ścieżka buddyjska, która prowadzi do tymczasowego osiągnięcia szczęścia w tym życiu lub przyszłych żywotach, jednak nie prowadzi do oświecenia (czyli w szczególności trwałego wyzwolenia się ze świata cierpienia)
Ścieżka ludzi.
Na ścieżce ludzi podstawowym poglądem jest zrozumienie prawa przyczyny i skutku i jeżeli praktykujący potrafi zastosować to prawo w swoim życiu, to wówczas ta ścieżka prowadzi do osiągnięcia dobrego odrodzenia w przyszłości (czyli: długie życie, kochający rodzice, zdrowie, dobrobyt itd... ). Najwyższy owoc na tej ścieżce uzyskuje się poprzez praktykowanie szczodrości i można odrodzić się w świecie nawet wyższym niż świat ludzi (nieba), jednak nie wyjdziemy poza świat pragnień.
Ścieżka bogów.
Aby wyjść poza świat pragnień, czyli odrodzić się w świecie formy lub bezforemnym należy dodatkowo (poza ścieżką ludzi) posiadać pewne osiągnięcia medytacyjne (osiągnięcie samadhi, a następnie czterech dhjan dla świata formy i dalej kolejnych czterech dhjan dla świata bezforemnego). Ta ścieżka - podobnie jednak jak ścieżka ludzi - nie doprowadza do wyzwolenia się z sansary.

</doc>
<doc id="2645151" url="https://pl.wikipedia.org/wiki?curid=2645151" title="Klonowa Góra (szczyt)">
Klonowa Góra (szczyt)

Klonowa Góra (488 m n.p.m.) – szczyt na Pogórzu Strzyżowskim. Najwyższy punkt powiatu dębickiego.
Szlak znakowany:

</doc>
<doc id="2645153" url="https://pl.wikipedia.org/wiki?curid=2645153" title="Medal za Osiągnięcie">
Medal za Osiągnięcie

Medal za Osiągnięcie (ang. "Achievement Medal") – amerykańskie odznaczenie, najniższe w hierarchii odznaczeń wojskowych (po Medalu Pochwalnym), przyznawane przede wszystkim za zasługi niebojowe podczas pełnienia służby. Nadawane w pięciu odmianach przez poszczególne rodzaje sił zbrojnych: Siły Lądowe, Siły Powietrzne, Marynarkę Wojenną i Piechotę Morską oraz Straż Wybrzeża. Piątą odmianę stanowi medal nadawany przez Dowództwo Połączonych Sił Zbrojnych ("Joint Service"). Każda z odmian może zostać nadana żołnierzowi innego rodzaju sił zbrojnych, a także żołnierzowi sił zbrojnych państwa sojuszniczego.
Odznaczenie zostało ustanowione w 1961 roku dla Marynarki Wojennej i Piechoty Morskiej, w 1963 roku dla Straży Wybrzeża. Medal dla Sił Powietrznych wprowadzono w 1980 roku, natomiast dla Sił Lądowych w roku 1981. Natomiast w 1984 roku Departament Obrony wprowadził odmianę dla Połączonych Sił Zbrojnych, noszoną przed pozostałymi odmianami medalu.
Odznaczenie jest przeznaczone przede wszystkim dla podoficerów i oficerów do kapitana włącznie, i może być nadane wielokrotnie. Kolejne nadanie jest oznaczane poprzez nałożenie na wstążkę (oraz baretkę) brązowej odznaki w formie pęku liści dębowych ("oak leaf cluster") w Siłach Lądowych i Powietrznych oraz przy medalu Połączonych Sił Zbrojnych, lub złotej pięcioramiennej gwiazdki w Marynarce Wojennej, Piechocie Morskiej i Straży Wybrzeża. Pięć odznak brązowych lub gwiazdek złotych jest zastępowanych odznaką względnie gwiazdką srebrną. W szczególnych wypadkach medal (z wyjątkiem odmiany dla Połączonych Sił zbrojnych i dla Sił Lądowych) może być nadany za zasługi bojowe. Nadanie takie wyróżnia brązowa litera "V" (ang. "valor – waleczność") umieszczona na wstążce i baretce.

</doc>
<doc id="2645156" url="https://pl.wikipedia.org/wiki?curid=2645156" title="LGT">
LGT



</doc>
<doc id="2645157" url="https://pl.wikipedia.org/wiki?curid=2645157" title="Prętnik">
Prętnik



</doc>
<doc id="2645158" url="https://pl.wikipedia.org/wiki?curid=2645158" title="Lee Mack">
Lee Mack

Lee Mack (Lee Gordon McKillop, ur. 1968 w Southport) – angielski komik, aktor i scenarzysta.
W latach 2001-2004 występował w programie "The Sketch Show", a od 2006 gra w sitcomie "Nigdzie się nie wybieram" ("Not Going Out"), którego jest producentem i scenarzystą. Od 2007 roku występuje także w programie "Would I Lie to You?".
Dwukrotnie nominowany był do nagrody British Comedy Awards – w 2001 roku za najlepszy debiut w komedii (za "The Sketch Show") oraz w 2007 roku dla najlepszego telewizyjnego aktora komediowego (za "Nigdzie się nie wybieram").

</doc>
<doc id="2645159" url="https://pl.wikipedia.org/wiki?curid=2645159" title="Scott Sunderland">
Scott Sunderland

Scott Sunderland (ur. 16 marca 1988 w Busselton) – australijski kolarz torowy i szosowy, złoty medalista mistrzostw świata w kolarstwie torowym.
Kariera.
Pierwszy sukces w karierze Scott Sunderland osiągnął w 2004 roku, kiedy zdobył złote medale na igrzyskach Oceanii w kategorii juniorów w sprincie indywidualnym i drużynowym oraz w wyścigu na 1 km. W tej samej kategorii wiekowej zdobył także pięć medali mistrzostw świata, w tym złoty w wyścigu na 1 km w 2006 roku. W 2010 roku wziął udział w mistrzostwach świata w Kopenhadze, gdzie w sprincie drużynowym był siódmy, w wyścigu na 1 km był ósmy, a w sprincie indywidualnym rywalizację zakończył na jedenastej pozycji. W tym samym roku na igrzyskach Wspólnoty Narodów w Nowym Delhi zwyciężył w wyścigu na 1 km i sprincie drużynowym. Rok później, podczas kolarskich mistrzostw Oceanii zdobył srebrne medale w keirinie i sprincie indywidualnym. Ponadto na mistrzostwach świata w Melbourne w 2012 roku wspólnie z Shane’em Perkinsem i Matthew Glaetzerem zdobył złoty medal w sprincie drużynowym.

</doc>
<doc id="2645161" url="https://pl.wikipedia.org/wiki?curid=2645161" title="Łowcy głów (film)">
Łowcy głów (film)

Łowcy głów (, ) – norwesko-niemiecki thriller z 2011 roku w reżyserii Mortena Tylduma na podstawie powieści Jo Nesbø pod tym samym tytułem.

</doc>
<doc id="2645165" url="https://pl.wikipedia.org/wiki?curid=2645165" title="Matricaria chamomilla">
Matricaria chamomilla



</doc>
<doc id="2645167" url="https://pl.wikipedia.org/wiki?curid=2645167" title="Matricaria discoidea">
Matricaria discoidea



</doc>
<doc id="2645169" url="https://pl.wikipedia.org/wiki?curid=2645169" title="Bitwa pod Kadyksem (1804)">
Bitwa pod Kadyksem (1804)

Bitwa pod Kadyksem – starcie zbrojne, które miało miejsce w 1804 r. pomiędzy brytyjską eskadrą admirała Grahama Moore liczącą 4 fregaty a hiszpańską srebrną flotą zmierzającą do kraju z Ameryki Południowej. Do ataku na okręty hiszpańskie doszło w rejonie Kadyksu ok. 27 mil od przylądka Santa Maria. W trakcie zaciętej bitwy na hiszpańskim okręcie Mercedes doszło do eksplozji, a 3 kolejne fregaty zostały uszkodzone. Hiszpanie utracili 300 ludzi oraz cały znajdujący się na fregacie Mercedes ładunek, szacowany na 16 mln piastrów. 

</doc>
<doc id="2645171" url="https://pl.wikipedia.org/wiki?curid=2645171" title="Rolnictwo w Polsce">
Rolnictwo w Polsce

Rolnictwo w Polsce – jeden z działów gospodarki Polski, którego udział w PKB kraju wyniósł 3,4% w roku 2011. Produkty pochodzenia rolniczego stanowiły 9,1% wszystkich produktów wyeksportowanych przez Polskę.
Historia.
Początki rolnictwa.
Po przejściu od zbieractwa do pierwszych form rolnictwa w uprawie rolnej współistniały dwie techniki – kopieniactwo i technika wypaleniskowa. Następnym etapem było przejście do epoki żelaza, która cechowała się rosnącym znaczeniem rolnictwa ornego. Podstawowym narzędziem stało się radło. Gospodarkę żarową zaczęto zastępować systemem przemienno-odłogowym.
W artykule opublikowanym w Nature w 2013 roku zaprezentowano wyniki badań wskazujące, że na terenach Europy, m.in. Polski, już w okresie neolitu (ok. 7000 lat temu) produkowano sery.
Okres gospodarki feudalnej (V–XIV w.).
Na ukształtowanie się gospodarki feudalnej miały wpływ: rozpad wspólnoty rodowej, wzrost zróżnicowania majątkowego oraz pojawienie się nowych klas społecznych i instytucji. Przechodzenie do stałego rolnictwa ornego sprzyjało usamodzielnianiu się małych rodzin, rozszerzaniu zasięgu prywatnej własności i umacnianiu organizacji wspólnot terytorialnych. W okresie V-VIII w. n.e. ukształtowała się wspólnota rolna „opole” (grunty orne użytkowano indywidualnie, a inne użytki przez ludność całej wspólnoty).
Stopniowo odchodzono od systemu przemienno-odłogowego, do trójpolówki nieregularnej. W wyniku długotrwałego procesu wykształcił się podział społeczności na feudałów i podległą im grupę ludności o różnym stopniu zamożności i uzależnienia.
Pojawiły się nadwyżki żywności, co umożliwiło przechodzenie coraz większej grupy ludności do zajęć pozarolniczych. Nastąpiła koncentracja ludności w obszarach rzemieślniczo-handlowych stanowiących zaczątek miast.
W X wieku następuje dalsza specjalizacja produkcji rolniczej. Pojawia się uzależnienie ludności wiejskiej od wielmoży w postaci obowiązkowych rent feudalnych.
Okres XII–XIV w. to dynamiczny rozwój osadnictwa wiejskiego (płd. Polski).
Rolnictwo w I Rzeczypospolitej.
Od początku XV w. wzrasta w rolnictwie znaczenie folwarków. Obniżenie realnej wartości czynszów groziło obniżeniem stopy życiowej właścicieli folwarków. Rozwiązaniem okazuje się być intensyfikacja produkcji wzrost eksportu zboża do Niderlandów i Anglii.
Główną formą pozyskiwania siły roboczej do pracy w folwarkach jest pańszczyzna jako jedna z form renty feudalnej.
Pod koniec XVI w., w gospodarce folwarcznej znajdowało się ok. 30% gruntów uprawnych. Najmniejsze folwarki posiadają jeden łan (ok. 16 ha), największe kilkadziesiąt łanów.
Powierzchnia ziem uprawnych wynosi prawdopodobnie 11 mln ha, na których gospodaruje 600 tys. rodzin rolniczych. W strukturze upraw przeważało żyto i owies z niewielkim udziałem pszenicy i jęczmienia. Upowszechnia się uprawa warzyw (kapusty, sałaty, kopru, selera, pora i kalafiora). W chowie zwierząt przeważa bydło.
Okres zaborów (1772–1918).
Różne systemy gospodarcze w poszczególnych zaborach spowodowały pogłębienie się różnic regionalnych w zakresie poziomu rozwoju rolnictwa. Różnice te są obserwowalne do dziś.
W zaborze austriackim stosunki agrarne podlegały silnej interwencji państwa dążącego do powiększenia renty odprowadzanej do skarbu państwa. Zmiany zaprowadzone w XVIII w. miały charakter postępowy i łagodziły poddaństwo chłopów. Jednak po śmierci cesarza Józefa II korzystny trend uległ odwróceniu.
W zaborze pruskim naczelną zasadą władz było wyciąganie z ziem jak największych korzyści dla państwa. Nastąpiło tu najwcześniej uwłaszczenie chłopów. Zlikwidowano rentę feudalną i nadano chłopom ziemię na mocy edyktu z 1807 r.
Na ziemiach zaboru rosyjskiego zniesiono niewolę chłopów, ale nie towarzyszyło im uwłaszczenie. Ziemia w całości była własnością panów, a wprowadzane później akty sprzyjały rugowaniu chłopów z ziemi.
W Królestwie Polskim w 1816 r. założono w Marymoncie Instytut Agronomiczny, pierwszą w Polsce i jedną z pierwszych w Europie wyższą szkołę rolniczą; organizatorem i pierwszym dyrektorem instytutu był Jerzy Beniamin Flatt. W 1861 r. Instytut Agronomiczny został zamknięty, a następnie przeniesiony do Puław, gdzie w 1862 r. utworzono Instytut Politechniczny i Rolniczo-Leśny, w miejsce którego z kolei w 1869 r. utworzono Instytut Gospodarstwa Wiejskiego i Leśnictwa.
Dwudziestolecie międzywojenne.
W dwudziestoleciu międzywojennym (1918–1939) nasiliło się zróżnicowanie terytorialne rolnictwa. Występowało przeludnienie wsi (75% mieszkańców zamieszkiwało obszary wiejskie).
W strukturze użytkowania ziemi dominują grunty orne. W 1921 r. zajmują powierzchnię 18,3 mln ha (74,2% powierzchni użytków rolnych). Największą grupę gospodarstw stanowią małe, o powierzchni poniżej 5 ha.
Wśród zwierząt gospodarskich najważniejszą rolę odgrywa bydło. Zwiększa się pogłowie krów kosztem wołów. Rośnie także znaczenie trzody chlewnej. W 1937 r. pogłowie osiąga ponad 5,2 mln szt. Pogłowie koni szacuje się na ok. 4 mln szt. (wysoka liczba koni wskazuje na rozdrobnienie gospodarstw).
Produkcja roślinna to przede wszystkim zboża: pszenica i jęczmień. Rośnie udział ziemniaków. Wzrost znaczenia buraków cukrowych, tytoniu i chmielu.
W 1918 r. powstała Szkoła Główna Gospodarstwa Wiejskiego w Warszawie.
15 lipca 1920 Sejm uchwalił ustawę o reformie rolnej (Dz.U. nr 70, poz. 462). Publiczna własność ziemska, a także własność prywatna w ustalonym porządku kolejności miała przejść do włościan małorolnych i bezrolnych, ale także do zasłużonych żołnierzy i inwalidów wojennych. Kolejną ustawę w tej sprawie uchwalono w 1925 r.
Okres gospodarki socjalistycznej (1944–1989).
Podczas II wojny światowej zaprzestano uprawy na ok. 7,5 mln ha użytków rolnych.
Po wojnie zaczęto wprowadzać reformę rolną, burzącą dotychczasową strukturę własności gruntów rolnych (Manifest PKWN). W 1944 r. utworzono Państwowy Fundusz Ziemi (PFZ). Grunty gospodarstw o powierzchni powyżej 50 ha miały zostać podzielone pomiędzy robotników rolnych, chłopów małorolnych i średniorolnych. Ogółem w okresie 1945-1949 w ręce chłopów przeszło ponad 6,1 mln ha gruntów, z czego na utworzenie ok. 814 tys. gospodarstw przeznaczono 5,6 mln ha, reszta została przeznaczona na zasilenie gospodarstw karłowatych.
W dwa lata od zakończenia wojny zaczęła się zmieniać polityka rolna państwa, w której coraz większą rolę zaczęła odgrywać kolektywizacja rolnictwa. Intensywna kolektywizacja trwała do 1956 r., wskutek czego powstało ponad 10 tys. gosp. spółdzielczych. Towarzyszyła temu centralizacja sterowania zaopatrzeniem rolnictwa i zbytem produktów rolniczych.
W 1947 r. założono Państwowy Instytut Wydawnictw Rolniczych (od 1950 Państwowe Wydawnictwo Rolnicze i Leśne), pierwsze w historii polskiego rolnictwa wydawnictwo naukowe wydające publikacje naukowe i popularnonaukowe z zakresu uprawy roślin i organizacji rolnictwa.
W latach 1950–1954 utworzono sieć sześciu wyższych szkół rolniczych: w Olsztynie (1950), w Poznaniu (1951), we Wrocławiu (1951), w Krakowie (1953), w Szczecinie (1954), w Lublinie (1955). W latach 1969–1972 wyższe szkoły rolnicze przekształcono w akademie rolnicze. W 1950 r. w Warszawie utworzono Instytut Ekonomiki Rolnej, w 1980 r. powstał Instytut Ekonomiki i Organizacji Przemysłu Spożywczego; w 1982 oba instytuty połączono tworząc Instytut Ekonomiki Rolnictwa i Gospodarki Żywnościowej. W 1985 r. w Poznaniu założono Polskie Towarzystwo Agronomiczne (PTA).
W 1945 r. Fabryka Maszyn Żniwnych w Płocku rozpoczęła produkcję maszyn rolniczych, m.in. kombajnów „Vistula” (1962) i „Bizon” (1971).
Od 1989 r..
Po roku 1989 nastąpiła likwidacja gospodarstw państwowych. Ostatnie z nich zostały zlikwidowane w 1994 roku.
W latach 90. następowało pogorszenie się sytuacji ekonomicznej w gospodarstwach rolnych. W zakresie użytkowania ziemi wzrósł udział zbóż w strukturze zasiewów oraz wzrosła powierzchnia gruntów odłogowanych i ugorowanych. Nastąpiła także dywersyfikacja gospodarstw w zakresie poziomu rozwoju, wielkości i kierunków produkcji.
1 stycznia 1992 roku została powołana Agencja Własności Rolnej Skarbu Państwa (po zmianie nazwy w 2003 roku – Agencja Nieruchomości Rolnych), której zadaniem było przejęcie państwowych gruntów rolnych i gospodarowanie zasobami na zasadach określonych w ustawie z dnia 19 października 1991 roku (Dz.U. z 1991 r. Nr 107, poz. 464). Przekazany majątek stanowił wydzieloną część mienia Skarbu Państwa, która tworzy Zasób Własności Rolnej Skarbu Państwa. Ogółem przejętych zostało 4739 tys. ha gruntów.
Od 2004 r. polscy rolnicy są beneficjentami wspólnej polityki rolnej (m.in. w latach 2004–2016 otrzymali 24,7 mld euro dopłat bezpośrednich). Jej instrumenty przyśpieszyły procesy przekształcania i restrukturyzacji w tym sektorze.
Według danych GUS w 2015 roku powierzchnia upraw wynosiła 10,8 mln hektarów, z czego 69,9% (7,5 mln ha) zajmował areał zbóż. Prawie połowa tej powierzchni (31,9% wszystkich upraw) zajmowała pszenica, a trochę mniej (20,2%) zajmowało pszenżyto. Kolejną po zbożach grupą były uprawy roślin pastewnych, w tym kukurydzy przeznaczonej na zielonkę i mieszanek zbożowo-strączkowych (13,2% – 1 419,9 tys. ha), roślin przemysłowych, takich jak buraki cukrowe, rzepak i rzepik, len, konopie, tytoń (10,6% – 1 143,7 tys. ha), ziemniaków (2,7% – 292,5 tys. ha) i roślin strączkowych (0,8% – 91,0 tys. ha). Reszta upraw ma powierzchnię taką samą jaką zajmuje uprawa ziemniaków.
Charakterystyka warunków produkcji rolniczej.
Gleby.
Jakość gleb w Polsce nie należy do najwyższych. Dominują powierzchnie średnio urodzajne i słabe. Najbardziej urodzajne gleby – czarnoziemy, czarne ziemie i mady stanowią niewielki odsetek użytków rolnych w Małopolsce, na Lubelszczyźnie, Opolszczyźnie, Dolnym Śląsku, Nizinie Szczecińskiej i Żuławach Wiślanych.
Indywidualne gospodarstwa rolne.
Gospodarstwa rolne w Polsce są silnie rozdrobnione, w 2013 roku było ich 1 428 400. Gospodarstwa indywidualne posiadają ok. 91% ogółu użytków rolnych, jak i ogółu sztuk dużych zwierząt gospodarskich znajdujących się w gospodarstwach rolnych. Jest to efekt m.in. polityki rolnej powojennej Polski. Średnia powierzchnia gospodarstwa rolnego w Polsce wynosi 11,54 ha (2013).
Zróżnicowanie gospodarstw występuje też terytorialnie. Silniejsze rozdrobnienie można zaobserwować na południu oraz płd. wschodzie kraju, podczas gdy większa koncentracja ziemi występuje w rejonach północnych.
Oświata rolnicza.
Uczelnie rolnicze.
Pierwsza wyższa szkoła rolnicza, potem akademia rolnicza powstała w 1858 roku w Dublanach, w II RP przeniesiono ją do Lwowa, tworząc wydział Politechniki. Po II wojnie światowej utworzono wyższe szkoły rolnicze (WSR), które rozwinęły się do akademii rolniczych. W ostatnich latach niektóre akademie rolnicze przemianowano na uniwersytety przyrodnicze, a inne na uniwersytety rolnicze.
Obecnie w Polsce działa dziesięć uczelni rolniczych na każdej z nich studiuje od 10 do 33 tys. studentów.
Wskaźnik zatrudnienia w rolnictwie od zakończenia II wojny światowej zmalał, jednak w stosunku do krajów Europy jest nadal bardzo wysoki. Ludność pracująca w rolnictwie, łowiectwie i leśnictwie w 2008 roku to 2,14 mln osób, w tym w samym rolnictwie: 2,09 mln. Od roku 2000 liczba ta zmalała dwukrotnie. Rolnictwo w Polsce zatrudnia prawie 16% ogółu osób pracujących, ale dostarcza zaledwie ok. 3% PKB. Rolnictwo w innych krajach Europy Zachodniej zatrudnia zaledwie 2–3% ogółu pracującej ludności. Ludność rolnicza przeważa na wschodzie kraju, toteż tam sytuacja jest najmniej korzystna, np. zatrudnienie w rolnictwie dochodzi do 33,7% w województwie lubelskim. Zmienia się struktura wieku pracujących w rolnictwie. W 2002 roku ponad 13% spośród nich było w wieku emerytalnym, ale stopniowo obniża się przeciętny wiek rolników. Przeciętny poziom wykształcenia rolników systematycznie rośnie, jest jednak wciąż niski. Tylko 6,1% prowadzących indywidualne gospodarstwa ma wyższe wykształcenie, a 68,6% ma wykształcenie podstawowe lub zasadnicze zawodowe. 50% pracujących w rolnictwie nie ma żadnego przygotowania rolniczego, natomiast posiada kilkudziesięcioletnie doświadczenie w tym zakresie.

</doc>
<doc id="2645174" url="https://pl.wikipedia.org/wiki?curid=2645174" title="Drapacz chmur (film 2011)">
Drapacz chmur (film 2011)

Drapacz chmur (tytuł oryg. "Skyskraber") – duński film dramatyczny z 2011 roku oparty na scenariuszu i reżyserii Rune'a Schjøtta.
Opis fabuły.
Niewidoma od urodzenia Edith (Marta Holm Peschcke-Køedt), córka sklepikarza, nie tylko nie odróżnia kolorów, nie dostrzega również drwiących uśmiechów rówieśników. Ma tylko jedno marzenie – stracić dziewictwo. Jon (Lukas Schwarz Thorsteinsson) ma 17 lat i jest zakałą sennego miasteczka. Jego ojciec miał kiedyś duży zakład i rządził okolicą. Jednak wypadek, do którego przyczynił się Jon, pozbawił go zarówno władzy, jak i męskości. Matka Jona jest fatalnym weterynarzem i opróżniając kolejne butelki, jeszcze gorszą panią domu. Ona także uważa, że wszystkiemu winien jest Jon. Pewnego dnia Jon i Edith postanawiają ukradkiem zasmakować dorosłego życia.

</doc>
<doc id="2645176" url="https://pl.wikipedia.org/wiki?curid=2645176" title="Matthew Glaetzer">
Matthew Glaetzer

Matthew Glaetzer (ur. 24 sierpnia 1992 w Adelaide) – australijski kolarz torowy, pięciokrotny medalista mistrzostw świata.
Kariera.
Pierwszy sukces w karierze Matthew Glaetzer osiągnął w 2010 roku, kiedy zdobył złote medale mistrzostw świata juniorów w sprincie indywidualnym i keirinie, a w sprincie drużynowym był drugi. Rok później, podczas mistrzostw świata w Apeldoorn wspólnie z Danem Ellisem i Jasonem Niblettem wywalczył brązowy medal w sprincie drużynowym. W 2012 roku wystąpił na mistrzostwach świata w Melbourne, gdzie razem z Shane’em Perkinsem i Scottem Sunderlandem zdobył złoty medal w tej samej konkurencji. Kolejny medal wywalczył na mistrzostwach świata w Londynie, zajmując drugie miejsce w sprincie indywidualnym. W zawodach tych wyprzedził go jedynie Jason Kenny z Wielkiej Brytanii.

</doc>
<doc id="2645178" url="https://pl.wikipedia.org/wiki?curid=2645178" title="Dimitrios Wulgaris">
Dimitrios Wulgaris

Dimitrios Wulgaris (; ur. 20 grudnia 1802 na Hydrze, zm. 29 grudnia 1878 w Atenach) – grecki polityk.
Pełnił funkcję premiera (1855–1857, 1862–1863, 1863–1864, 1865, 1866, 1868–1869, 1872, 1874–1875). Kierował również resortami marynarki (1832–1833, 1847–1848), spraw wewnętrznych (1855–1857, 1863–1864, 1865, 1866, 1868–1869 oraz 1874–1875) i zagranicznych (1872).

</doc>
<doc id="2645180" url="https://pl.wikipedia.org/wiki?curid=2645180" title="Schemat elektryczny">
Schemat elektryczny

Schemat elektryczny – rysunek techniczny elektryczny przedstawiający w jaki sposób obiekt lub jego elementy funkcjonalne są współuzależnione i połączone.
Klasyfikacja.
Według Polskiej Normy PN-79/E-01244 schematy elektryczne klasyfikuje się w czterech grupach (1, 2, 3, 4), a wewnątrz tych grup w typach (101, 102, 201, 202, 301, 302, 401, 402, 403). Oznaczenie kodowe zastępuje nazwę klasyfikacyjną schematu, np. schemat 101 oznacza schemat strukturalny. Podział ten przedstawia się następująco:

</doc>
<doc id="2645181" url="https://pl.wikipedia.org/wiki?curid=2645181" title="Ethan Mitchell">
Ethan Mitchell

Ethan Mitchell (ur. 19 lutego 1991 w Auckland) – nowozelandzki kolarz torowy, wicemistrz olimpijski i wielokrotny medalista mistrzostw świata.
Kariera.
Pierwszy sukces w karierze Ethan Mitchell osiągnął w 2007 roku, kiedy zdobył złoty medal w wyścigu na 1 km podczas kolarskich mistrzostw Oceanii w kategorii juniorów. W 2010 roku wziął udział w mistrzostwach świata w Kopenhadze, gdzie w wyścigu na 1 km był piętnasty, a w sprincie indywidualnym rywalizację zakończył na 24. pozycji. W tym samym roku na igrzyskach Wspólnoty Narodów w Nowym Delhi zajął drugie miejsce w sprincie drużynowym. Rok później, podczas kolarskich mistrzostw Oceanii zdobył złoty medal w tej samej konkurencji. Ponadto na mistrzostwach świata w Melbourne w 2012 roku wspólnie z Samem Websterem i Edwardem Dawkinsem zdobył brązowy medal w sprincie drużynowym. Parę miesięcy później brał udział w igrzyskach olimpijskich w Londynie, gdzie reprezentacja Nowej Zelandii była piąta w sprincie drużynowym. Kolejny medal zdobył podczas rozgrywanych w 2013 roku mistrzostw świata w Mińsku, gdzie razem z Websterem i Dawkinsem zajął tym razem drugie miejsce. Na mistrzostwach świata w Cali w 2014 roku Nowozelandczycy w tym samym składzie zwyciężyli w sprincie drużynowym.

</doc>
<doc id="2645182" url="https://pl.wikipedia.org/wiki?curid=2645182" title="Feliks Karpiński">
Feliks Karpiński

Feliks Karpiński ps. „Korab” (ur. 1900 w Kotkowie, zm. 1942 w Radomiu) – hubalczyk, rotmistrz Wojska Polskiego.
Życiorys.
Gospodarował przed wojną w majątku Kotków w powiecie łęczyckim. Zmobilizowany 1 września 1939 do sformowanego w Wołkowysku 102 pułku ułanów. Był w nim dowódcą szwadronu. Porucznik Karpiński był w grupie, która przy granicy litewskiej zawróciła i dołączyła do oddziału majora Henryka Dobrzańskiego. Szef sztabu oddziału.
Po opuszczeniu oddziału działał w konspiracji w okręgu łódzkim. Komendant obwodu Związku Walki Zbrojnej w Radomsku, a następnie inspektor Inspektoratu Piotrków Trybunalski. Awansował na rotmistrza. W majątku pod Piotrkowem pracował jako ogrodnik. Wiedząc, że jego osobą interesują się Niemcy, wyjechał na krótko do Warszawy. Podczas załatwiania spraw we wrześniu 1942 w Piotrkowie został aresztowany. Wywieziony do Radomia został podczas przesłuchania zamordowany.

</doc>
<doc id="2645183" url="https://pl.wikipedia.org/wiki?curid=2645183" title="Alba Patera">
Alba Patera



</doc>
<doc id="2645185" url="https://pl.wikipedia.org/wiki?curid=2645185" title="Plan linii elektroenergetycznej">
Plan linii elektroenergetycznej

Plan linii elektroenergetycznej (kod: 403) – rodzaj schematu elektrycznego klasyfikowany do grupy 4 - planów elektrycznych. Plany linii przedstawiają obiekty i ich elementy oraz połączenia występujące między nimi. Poszczególne elementy przedstawiane są jako symbole ogólne w postaci prostokątów lub kwadratów. Wykonywane są na mapach i planach geodezyjnych w podziałce z podaniem głównych wymiarów.
W planach linii elektrycznych, elektroenergetycznych, telekomunikacyjnych, nazywanych też planami sieci elektrycznych, stosuje się symbole zamieszczone w normie PN-78/E-01208 i PN-81/E-01220.

</doc>
<doc id="2645187" url="https://pl.wikipedia.org/wiki?curid=2645187" title="Lily (film)">
Lily (film)

Lily (fr. "Pieds nus sur les limaces") – francuski film dramatyczny z 2010 roku w reżyserii Fabienne Berthaud.
Opis fabuły.
Dwie dorosłe i całkiem inne od siebie siostry Clara (Diane Kruger) i Lily (Ludivine Sagnier), po śmierci matki znów zamieszkują razem. Clara pod wpływem siostry zmienia swoje dotychczasowe życie.

</doc>
<doc id="2645190" url="https://pl.wikipedia.org/wiki?curid=2645190" title="Sam Webster">
Sam Webster

Sam Webster (ur. 16 lipca 1991 w Auckland) – nowozelandzki kolarz torowy, wicemistrz olimpijski i wielokrotny medalista mistrzostw świata.
Kariera.
Pierwszy sukces w karierze Sam Webster osiągnął w 2007 roku, kiedy zdobył złoty medal w sprincie drużynowym w kategorii juniorów na kolarskich mistrzostwach Oceanii. Dwa lata później był najlepszy w sprincie indywidualnym podczas mistrzostw świata juniorów. W 2010 roku wziął udział w mistrzostwach świata w Kopenhadze, gdzie w sprincie drużynowym był piąty, w keirinie szósty, a w sprincie indywidualnym rywalizację zakończył na 20. pozycji. W tym samym roku na igrzyskach Wspólnoty Narodów w Nowym Delhi zajął drugie miejsce w sprincie drużynowym i trzecie w sprincie indywidualnym. Rok później, podczas kolarskich mistrzostw Oceanii zdobył złoty medal zarówno w sprincie drużynowym jak i indywidualnym. Ponadto na mistrzostwach świata w Melbourne w 2012 roku wspólnie z Ethanem Mitchellem i Edwardem Dawkinsem zdobył brązowy medal w sprincie drużynowym. W tym samym składzie reprezentanci Nowej Zelandii zajęli drugie miejsce podczas mistrzostw świata w Mińsku w 2013 roku. Na mistrzostwach świata w Cali w 2014 roku razem z Mitchellem i Dawkinsem składzie zwyciężył w sprincie drużynowym.

</doc>
<doc id="2645193" url="https://pl.wikipedia.org/wiki?curid=2645193" title="Puchar Króla Tajlandii 2012">
Puchar Króla Tajlandii 2012

Puchar Króla Tajlandii 2012 w piłce nożnej odbywał się w Bangkoku, w Tajlandii w dniach 15 – 21 stycznia. Impreza nie odbyła się w terminie FIFA. Zwycięzcami Pucharu Króla Tajlandii 2012 została reprezentacja Korei Południowej.

</doc>
<doc id="2645194" url="https://pl.wikipedia.org/wiki?curid=2645194" title="Alba Mons">
Alba Mons

Alba Mons (do 2007 r. Alba Patera) – wielkich rozmiarów, lecz relatywnie niski wulkan tarczowy położony w północnej części regionu Tharsis na Marsie, na północny wschód od Olympus Mons.
Charakterystyka.
Alba Mons jest wulkanem unikalnym w skali Marsa, niepodobnym także do żadnego na Ziemi. Swoją powierzchnią niewiele ustępuje Olympus Mons, jednak ma niezwykle małe nachylenie stoków. Od najbardziej stromej północnej strony jest ono równe zaledwie 0,5°, w porównaniu do ok. 5° w przypadku pozostałych wielkich wulkanów Tharsis. Alba Mons otacza prawie kompletny pierścień gęsto ułożonych, w przybliżeniu równoległych uskoków, który sugeruje, że tarcza wulkanu zastygła całkowicie na długo przed powstaniem lokalnego układu naprężeń. Ponadto gęstość kraterów uderzeniowych wskazuje, że wulkan ten jest starszy niż cała wyżyna Tharsis, w której granicach się obecnie znajduje. Wypływy lawy z tego wulkanu rozciągają się na ogromnym obszarze, około 2000 km na linii północ-południe i 3000 km na linii wschód-zachód; prawdopodobnie utworzyła je lawa bazaltowa o bardzo małej lepkości.

</doc>
<doc id="2645196" url="https://pl.wikipedia.org/wiki?curid=2645196" title="Koja żaglowa">
Koja żaglowa



</doc>
<doc id="2645197" url="https://pl.wikipedia.org/wiki?curid=2645197" title="Segelkoja">
Segelkoja



</doc>
<doc id="2645203" url="https://pl.wikipedia.org/wiki?curid=2645203" title="Ołeksandr Skrypnyk">
Ołeksandr Skrypnyk

Ołeksandr Mykołajowycz Skrypnyk, ukr. Олександр Миколайович Скрипник, ros. Александр Николаевич Скрипник, "Aleksandr Nikołajewicz Skripnik" (ur. 7 listopada 1958 w Odessie) – ukraiński piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek SDJuSzOR Czornomoreć Odessa. Pierwszy trener Ołeksandr Ruha. W 1975 został zaproszony do drużyny rezerw Czornomorca, a w 1978 rozpoczął karierę piłkarską w podstawowej jedenastce odeskiego klubu. W Czornomorcu występował przez 9 sezonów, a po spadnięciu klubu z Wyższej Ligi ZSSR odszedł do Kołosu Nikopol. W 1988 bronił barw Rotoru Wołgograd. W 1989 zakończył karierę piłkarską w klubie Krystał Chersoń.
Kariera trenerska.
Po zakończeniu kariery zawodniczej rozpoczął pracę szkoleniową. Od 1990 pomagał trenować rodzimy Czornomoreć Odessa. Po uzyskaniu niepodległości Ukrainy w 1992 została utworzona druga drużyna Czornomorca, do której został przeniesiony Skrypnyk. najpierw pomagał trenować, a podczas przerwy zimowej sezonu 1992/93 objął stanowisko głównego trenera drugiej drużyny Czornomorca. Od 1996 kariera trenerska Skrypnyka byłą związana z jego rodakiem Semenem Altmanem. Właśnie on zaprosił Skrypnyka do sztabu szkoleniowego Zimbru Kiszyniów. Po odejściu Altmana z mołdawskiego zespołu w sezonie 1999/2000 samodzielnie prowadził Zimbru. W 2000 powrócił do Czornomorca, w którym pracował na stanowisku asystenta trenera. We wrześniu 2001 objął stanowisko głównego trenera klubu i wywalczył z Czornomorcem awans do Wyższej Ligi. Ale początek sezonu w Wyższej Lidze był nieudanym, dlatego w październiku 2002 podał się do dymisji. Już wkrótce, w listopadzie 2002 zgodził się na propozycję Semena Altmana pomagać trenować Metałurh Donieck. Jednak po trzech miesiącach Altman i Skrypnyk opuściły Donieck i powróciły do Odessy, gdzie Altman poprowadził miejscowy Czornomoreć, a Skrypnyk został asystentem trenera. W 2007 kierował ponownie drugą drużynę Czornomorca, który występował w Amatorskiej lidze. W listopadzie 2008 próbował razem z Altmanem ratować od spadku Łucz-Energię Władywostok. Od czerwca pomaga Altmanowi trenować Tawrię Symferopol.

</doc>
<doc id="2645204" url="https://pl.wikipedia.org/wiki?curid=2645204" title="Edward Dawkins">
Edward Dawkins

Edward Dawkins (ur. 11 lipca 1989 w Invercargill) – nowozelandzki kolarz torowy, wicemistrz olimpijski i wielokrotny medalista mistrzostw świata.
Kariera.
Pierwszy sukces w karierze Edward Dawkins osiągnął w 2005 roku, kiedy zdobył złoty medal w sprincie drużynowym na igrzyskach Oceanii w kategorii juniorów, a w keirinie i wyścigu na 1 km był trzeci. Dwa lata później był drugi w wyścigu na 1 km na mistrzostwach świata juniorów i na kolarskich mistrzostwach Oceanii w kategorii elite. W 2010 roku wziął udział w mistrzostwach świata w Kopenhadze, gdzie był piąty w sprincie drużynowym i wyścigu na 1 km, a w sprincie indywidualnym rywalizację zakończył na czternastej pozycji. W tym samym roku na igrzyskach Wspólnoty Narodów w Nowym Delhi zajął drugie miejsce w sprincie drużynowym i trzecie w wyścigu na 1 km. Ponadto na mistrzostwach świata w Melbourne w 2012 roku wspólnie z Ethanem Mitchellem i Samem Websterem zdobył brązowy medal w sprincie drużynowym. W tym samym składzie reprezentanci Nowej Zelandii zajęli drugie miejsce podczas mistrzostw świata w Mińsku w 2013 roku i pierwsze na rozgrywanych rok później mistrzostwach świata w Cali. Brał także udział w igrzyskach olimpijskich w Londynie, gdzie wraz z kolegami był piąty w sprincie drużynowym.

</doc>
<doc id="2645207" url="https://pl.wikipedia.org/wiki?curid=2645207" title="Ijaw">
Ijaw

Ijaw – lud afrykański, żyjący w południowej Nigerii, w delcie rzeki Niger, liczący ok. 15 mln osób. Zamieszkują głównie stany: Bayelsa, Delta, Ondo i Ekiti. Są oni uważani za jednych z najstarszych mieszkańców południowej Nigerii. Z Ijaw wywodzi się były prezydent Nigerii Goodluck Jonathan. Ijaw mówią językami z grupy niger-kongo, najważniejszym z języków jest izon, posługuje się nim ok. 4 mln populacji. 
Ijaw zajmują się głównie rolnictwem (uprawa: yam, manioku, słodkich ziemniaków), zbieraniem owoców palmy oleistej i rybołówstwem.
Wyznania:

</doc>
<doc id="2645214" url="https://pl.wikipedia.org/wiki?curid=2645214" title="Margit Sielska-Reich">
Margit Sielska-Reich

Margit Sielska-Reich (ukr. Марія Іванівна Сельська, ur. 26 maja 1900 w Kołomyi, zm. 3 lutego 1980 we Lwowie) – lwowska malarka polsko-ukraińska, żona malarza Romana Sielskiego (1903–1993).
Życiorys.
Studia malarstwa rozpoczęła w Wolnej Akademii Sztuk Pięknych we Lwowie u Leonarda Podhorodeckiego, Feliksa Michała Wygrzywalskiego i Edwarda Pietscha. W latach 1920–1922 kontynuowała studia w Akademii Sztuk Pięknych w Krakowie u Ignacego Pieńkowskiego, Władysława Jarockiego i Henryka Kunzeka. Począwszy od 1925 roku studiowała na Akademii Sztuk Pięknych w Wiedniu a następnie w Paryżu w pracowniach Fernanda Légera i Amédée Ozenfanta. Szczególnie twórczość Légera wywarła wpływ na jej malarstwo. W Paryżu poznała przyszłego małżonka, lwowskiego malarza Romana Sielskiego. W 1929 roku powróciła z nim do Lwowa. Była wraz z Romanem współzałożycielką Zrzeszenia Artystów Plastyków "artes". W latach 1930–1932 członkowie „artes” uczestniczyli w dwunastu wystawach we Lwowie, Tarnopolu, Stanisławowie, Warszawie, Krakowie i Łodzi.
W jej obrazach pojawiał się wpływ surrealizmu. Współpracowała z lewicowym miesięcznikiem „Sygnały”. W 1937 roku powtórnie odwiedziła Paryż. Okres II wojny światowej spędziła we Lwowie. Po wojnie nie skorzystała z możliwości repatriacji i wraz z mężem pozostała we Lwowie. Większość jej dzieł znajduje się we Lwowie w muzeach i kolekcjach prywatnych.

</doc>
<doc id="2645215" url="https://pl.wikipedia.org/wiki?curid=2645215" title="Hubert Hahne">
Hubert Hahne

Hubert Hahne (ur. 28 marca 1935 roku w Moers, zm. 24 kwietnia 2019 w Düsseldorfie) – niemiecki kierowca wyścigowy.

</doc>
<doc id="2645218" url="https://pl.wikipedia.org/wiki?curid=2645218" title="Maurice Sendak">
Maurice Sendak

Maurice Bernard Sendak (ur. 10 czerwca 1928 w Brooklynie, zm. 8 maja 2012 w Danbury) – amerykański pisarz, autor i ilustrator dziecięcej literatury. Najbardziej znany ze swojej książki "Tam, gdzie żyją dzikie stwory", która została po raz pierwszy opublikowana w 1963 roku. Pochodził z rodziny żydowskich emigrantów z Polski.

</doc>
<doc id="2645222" url="https://pl.wikipedia.org/wiki?curid=2645222" title="Modest Iljin">
Modest Iljin

Modest Iljin ps. „Klin” (ur. 19 lipca 1909 w Orenburgu na Syberii, zm. 24 lutego 1941) – hubalczyk, podporucznik magister inżynier Wojska Polskiego.
Życiorys.
Do Polski przyjechał w 1922. Po zdaniu matury odbył w Szkole Podchorążych Rezerwy Kawalerii w Grudziądzu służbę wojskową. Studiował na Wydziale Inżynierii Lądowej Politechniki Warszawskiej, którą ukończył w czerwcu 1939. Na stopień podporucznika został mianowany ze starszeństwem z 1 stycznia 1935 i 7. lokatą w korpusie oficerów rezerwy kawalerii.
W sierpniu zmobilizowany do Ośrodka Zapasowego Kawalerii Białystok, a następnie trafił do 110 pułku ułanów w Wołkowysku. Gdy ważyły się losy oddziału w Puszczy Augustowskiej, pozostał z majorem Henrykiem Dobrzańskim. Nabawiwszy się ischiasu opuścił oddział i wyjechał do Warszawy.
9 lipca 1940 został aresztowany przez Niemców. Więziony do września na Pawiaku, a następnie został wywieziony w nieznanym kierunku. Jego siostra Cezaria Iljin-Szymańska otrzymała w październiku wiadomość, że przebywa w Radomiu. Próbowała mu pomóc, ale jej wysiłki okazały się bezskuteczne. Otrzymała trzy listy z Oświęcimia, z których ostatni był z datą 16 lutego 1941. 2 października została wezwana na ul. Daniłowiczowską, gdzie wręczono jej świadectwo zgonu, w którym podano datę 24 lutego 1941 jako datę śmierci brata. Z wiadomości jakie zebrała rodzina wynikało, że ppor. Iljin został przewieziony do Radomia i tam zastrzelony.

</doc>
<doc id="2645228" url="https://pl.wikipedia.org/wiki?curid=2645228" title="Brian Naylor">
Brian Naylor

John Brian Naylor (ur. 24 marca 1923 roku w Salford, zm. 8 sierpnia 1989 roku w Marbella) – brytyjski kierowca wyścigowy.

</doc>
<doc id="2645231" url="https://pl.wikipedia.org/wiki?curid=2645231" title="Inoel Navarro">
Inoel Navarro

Inoel Navarro González (ur. 28 lipca 1987) – dominikański piłkarz występujący na pozycji pomocnika, obecnie zawodnik Deportivo Pantoja.
Kariera klubowa.
Navarro rozpoczynał swoją karierę w zespole Deportivo Pantoja z siedzibą w stołecznym mieście Santo Domingo. Już w swoim debiutanckim sezonie 2009 wywalczył z nim mistrzostwo Dominikany. Sukces ten powtórzył także trzy lata później, w rozgrywkach 2011/2012.
Kariera reprezentacyjna.
W seniorskiej reprezentacji Dominikany Navarro zadebiutował 14 października 2010 w wygranym 17:0 spotkaniu z Brytyjskimi Wyspami Dziewiczymi w ramach Pucharu Karaibów. W tym samym meczu strzelił także trzy bramki, pierwsze w kadrze narodowej. Wziął także udział w eliminacjach do Mistrzostw Świata 2014, podczas których dwukrotnie wpisał się na listę strzelców w wygranej 4:0 konfrontacji z Anguillą, a także jeden raz w pojedynku z Kajmanami, także wygranym 4:0, natomiast Dominikańczycy nie zdołali zakwalifikować się na mundial.

</doc>
<doc id="2645233" url="https://pl.wikipedia.org/wiki?curid=2645233" title="Günther Kaufmann">
Günther Kaufmann

Günther Kaufmann (ur. 16 czerwca 1947 w Monachium, zm. 10 maja 2012 w Berlinie) – niemiecki aktor.
Zmarł wieczorem 10 maja 2012 w wieku 64 lat, gdy na spacerze w Berlinie doznał ataku serca. Przechodnie i sanitariusze próbowali reanimować go na miejscu przez dwie godziny. Został pochowany na Cmentarzu Północnym w Monachium.

</doc>
<doc id="2645238" url="https://pl.wikipedia.org/wiki?curid=2645238" title="Katarzyna z Pallanza">
Katarzyna z Pallanza



</doc>
<doc id="2645243" url="https://pl.wikipedia.org/wiki?curid=2645243" title="Chhin Suos">
Chhin Suos

Chhin Suos (ur. ?) – kambodżański lekkoatleta, długodystansowiec.
Brązowy medalista igrzysk GANEFO w biegu na 10 000 metrów (1966).

</doc>
<doc id="2645247" url="https://pl.wikipedia.org/wiki?curid=2645247" title="Internazionali BNL d’Italia 2012 (mężczyźni)">
Internazionali BNL d’Italia 2012 (mężczyźni)

Internazionali BNL d’Italia 2012 – tenisowy turniej ATP rangi ATP World Tour Masters 1000 z cyklu Internazionali BNL d’Italia rozgrywany w dniach 14–20 maja 2012 roku w Rzymie na kortach ziemnych o puli nagród 2 950 475 euro.

</doc>
<doc id="2645249" url="https://pl.wikipedia.org/wiki?curid=2645249" title="Tarcza anabarska">
Tarcza anabarska

Tarcza anabarska – tarcza będąca częścią platformy syberyjskiej, położona w północnej części Wyżyny Środkowosyberyjskiej, w górnym biegu Anabaru, Olenioka i Kotuja. Na powierzchni tworzy niewysoką wyżynę, którą budują gnejsy i łupki krystaliczne sfałdowane w archaiku. Występują liczne dyslokacje i intruzje. W strefie zewnętrznej znajdują się lekko pofałdowane warstwy utworów proterozoicznych.

</doc>
<doc id="2645251" url="https://pl.wikipedia.org/wiki?curid=2645251" title="John, Georgie i cała reszta">
John, Georgie i cała reszta

John, Georgie i cała reszta (ang. "Hearts Afire", 1992-1995) – amerykański serial komediowy stworzony przez Lindę Bloodworth-Thomason i Harry'ego Thomasona.
Światowa premiera serialu miała miejsce 14 września 1992 roku na kanale CBS. Ostatni odcinek został wyemitowany 1 lutego 1995 roku. W Polsce serial nadawany był dawniej na kanale TVP2.
Obsada.
i inni

</doc>
<doc id="2645252" url="https://pl.wikipedia.org/wiki?curid=2645252" title="Archidiecezja Cashel i Emly">
Archidiecezja Cashel i Emly

Archidiecezja Cashel i Emly (ang. "Archdiocese of Cashel and Emly", irl. "Ard-Deoise Chaisil agus Imligh", łac. "Archidioecesis Casheliensis o Cassiliensis et Emeliensis") – archidiecezja metropolitalna Kościoła rzymskokatolickiego w Irlandii. Powstała w X wieku jako diecezja Cashel, zaś od 1152 roku jest archidiecezją. Obecną nazwę nosi od roku 1718, w którym nastąpiło połączenie archidiecezji Cashel z diecezją Emly. W przełożeniu na świecki podział administracyjny archidiecezja położona jest we wschodniej części prowincji Munster.

</doc>
<doc id="2645257" url="https://pl.wikipedia.org/wiki?curid=2645257" title="Synekliza tunguska">
Synekliza tunguska

Synekliza tunguska − synekliza zajmująca zachodnią i częściowo środkową część platformy syberyjskiej, rozciągająca się pomiędzy tarczą anabarską i Sajanem Wschodnim. Występują tu strefy głębinowe pęknięć skorupy ziemskiej, wzdłuż których nastąpiło obniżenie syneklizy (z owymi pęknięciami związane są również występujące tutaj trapy). Na podłożu krystalicznym leży pokrywa osadowa o miąższości przekraczającej niekiedy 6 km. Na zachodzie występują wychodzące na powierzchnię utwory dolnego paleozoiku. W pozostałych częściach syneklizy dominują karbońskie, permskie i dolnotriasowe skały węglonośne, tufy i lawy.

</doc>
<doc id="2645259" url="https://pl.wikipedia.org/wiki?curid=2645259" title="Niecka Tunguzki">
Niecka Tunguzki



</doc>
<doc id="2645260" url="https://pl.wikipedia.org/wiki?curid=2645260" title="Jhoan Sánchez">
Jhoan Sánchez

Jhoan Ernesto Sánchez Morel (ur. 17 stycznia 1989) – dominikański piłkarz występujący na pozycji pomocnika, obecnie zawodnik Jarabacoi.
Kariera klubowa.
Sánchez rozpoczynał piłkarską karierę w zespole Jarabacoa FC.
Kariera reprezentacyjna.
W reprezentacji Dominikany Sánchez zadebiutował 28 lipca 2006 w wygranym 2:0 spotkaniu z Kajmanami w ramach eliminacji do Mistrzostw Świata U–20 2007. Wystąpił w jednym meczu w kwalifikacjach do Mistrzostw Świata 2010, jednak jego drużyna nie zdołała awansować na mundial. Wziął także udział w kwalifikacjach do Mistrzostw Świata 2014, wpisał się na listę strzelców 10 lipca 2011 w wygranej 4:0 konfrontacji z Anguillą i był to zarazem jego pierwszy gol w kadrze narodowej. Dominikańczycy ponownie nie zdołali się jednak zakwalifikować na światowy czempionat.

</doc>
<doc id="2645261" url="https://pl.wikipedia.org/wiki?curid=2645261" title="Johan Sánchez">
Johan Sánchez



</doc>
<doc id="2645262" url="https://pl.wikipedia.org/wiki?curid=2645262" title="Jhoan Sanchez">
Jhoan Sanchez



</doc>
<doc id="2645264" url="https://pl.wikipedia.org/wiki?curid=2645264" title="Jadwiga Dyakowska">
Jadwiga Dyakowska

Jadwiga Dyakowska (ur. 1 lutego 1905 w Zakopanem, zm. 7 września 1992 w Krakowie) – polska botaniczka, historyczka botaniki i kynolog, wykładowca Uniwersytetu Jagiellońskiego, popularyzatorka nauki.
Życiorys.
Jadwiga Dyakowska była trzecią, najmłodszą córką Bohdana Dyakowskiego, pisarza, dydaktyka, współzałożyciela Ligi Ochrony Przyrody oraz Antoniny z Pfaffiusów. Ukończyła prywatne liceum im. H. Kaplińskiej w Krakowie. W latach 1923–1928 studiowała na Wydziale Filozoficznym Uniwersytetu Jagiellońskiego, była uczennicą Władysława Szafera. Tytuł doktora filozofii uzyskała 26 czerwca 1929 roku na podstawie pracy "Historia torfowiska na Czerwonem pod Nowym Targiem w świetle analizy pyłkowej". Od 1930 roku była starszym asystentem, od 1937 roku adiunktem Instytutu Botanicznego Uniwersytetu Jagiellońskiego. Specjalizowała się w paleobotanice i palinologii. Także od około 1930 roku sprawowała opiekę nad księgozbiorem Instytutu Botanicznego, pozostawiając go w chwili przejścia na emeryturę jako największe botaniczne zbiory biblioteczne w Polsce. Angażowała się w działalność na rzecz ochrony przyrody i popularyzację nauki, między innymi poprzez publikację artykułów w czasopismach dziecięcych i młodzieżowych.
Okres okupacji spędziła pracując jako adiunkt w Ogrodzie Botanicznym, uczestniczyła w nauczaniu na Tajnym Uniwersytecie Jagiellońskim. Po zakończeniu wojny pozostała wykładowcą na Uniwersytecie, w 1954 roku otrzymała tytuł docenta, w 1968 profesora nadzwyczajnego. W latach 1964–1966 była prodziekanem Wydziału Biologii i Nauk o Ziemi. Od 1970 roku pełniła funkcję kierownika Zakładu Paleobotaniki Instytutu Botaniki UJ. W pracy naukowej zajmowała się paleobotaniką czwartorzędu, palinologią i historią botaniki. Była autorką między innymi pierwszego polskiego podręcznika palinologii, "Podręcznik palynologii. Metody i problemy" (1959), wspólnie z Janem Zurzyckim współautorką "Gravimetric studies on pollen" (1959), pracy nad pomiarami ciężaru ziaren pyłku. Była także autorką książek popularnych "Przymierze z przyrodą" (1938), "Gawędy dla zuchów" (1946), "Rośliny podróżują" (1951). Służyła konsultacjami botanicznymi Jerzemu Schnayderowi podczas pracy nad tłumaczeniem "Historia plantarum" Teofrasta. Była członkiem rad naukowych Instytutu Botaniki PAN i Zakładu Ochrony Przyrody PAN, członkiem Zespołu Historii Botaniki Instytutu Historii Nauki, Oświaty i Techniki oraz Komisji Biologicznej Oddziału Krakowskiego Polskiej Akademii Nauk, przewodniczącą Sekcji Historii Botaniki Polskiego Towarzystwa Botanicznego oraz członkiem Polskiego Towarzystwa Geologicznego.
Zajmowała się również kynologią, była aktywną działaczką Związku Kynologicznego w Polsce, międzynarodowym sędzią kynologicznym. Popularyzowała hodowlę owczarka nizinnego i owczarka szetlandzkiego. Interesowała ją historia kynologii. Była autorką prac "Przyczynek do historii ras psa domowego" (1964) i "Psiarstwo w dawnej Polsce" (1985). W 1965 roku została Członkiem Honorowym Związku Kynologicznego w Polsce.
Była odznaczona między innymi Krzyżem Kawalerskim (1973) i Oficerskim (1988) Orderu Odrodzenia Polski oraz Medalem Komisji Edukacji Narodowej (1975). Na emeryturę przeszła w 1975 roku. Zmarła 7 września 1992 roku w Krakowie i została pochowana na Cmentarzu Rakowickim.
Jej imieniem nazwano utworzone w 1994 roku Muzeum Botaniczne i Pracownię Historii Botaniki Ogrodu Botanicznego w Krakowie.

</doc>
<doc id="2645266" url="https://pl.wikipedia.org/wiki?curid=2645266" title="Galaxie 500">
Galaxie 500

Galaxie 500 – amerykański zespół rocka alternatywnego, działający w latach 1986–1991, jeden z pionierów dream popu. Nazwa wywodzi się od modelu auta z lat 60. i 70., Forda Galaxie.
Członkowie zespołu poznali się na Uniwersytet Harvarda, gdzie wszyscy studiowali. Początkowo zespół występował w Nowym Jorku i Bostonie, a po wydaniu kilku singli pojawił się pierwszy album grupy, "Today". Następnie grupa podpisała kontrakt z Rough Trade Records, gdzie wydała dwa kolejne albumy: "On Fire" i "This Is Our Music". Wraz z upadkiem wytwórni, Galaxie 500 zakończyło działalność. Z dawnego składu wyłoniły się wówczas zespoły Luna i Damon and Naomi.

</doc>
<doc id="2645267" url="https://pl.wikipedia.org/wiki?curid=2645267" title="Ferdinand Anton Ernst Porsche">
Ferdinand Anton Ernst Porsche

Ferdinand Anton Ernst Porsche, również Ferry Porsche (ur. 19 września 1909 w Wiener Neustadt, zm. 27 marca 1998 w Zell am See) – austriacki projektant techniczny samochodów, przedsiębiorca oraz szef Porsche. Uczestniczył w rozwoju Auto Union. Syn znanego konstruktora pojazdów Ferdinanda Porschego.

</doc>
<doc id="2645268" url="https://pl.wikipedia.org/wiki?curid=2645268" title="Dolina klaunoow">
Dolina klaunoow

Dolina klaunoow – czwarty album studyjny polskiej grupy muzycznej Trzeci Wymiar. Wydawnictwo ukazało się 12 maja 2012 roku nakładem wytwórni muzycznej Labirynt Records. Nagrania zostały wyprodukowane przez DJ Creona, Donatana, Snake'a, Magierę, DJ Kut-O, i Krisa. Płyta była promowana teledyskami do utworów „Ta sama gra”, „Dolina klaunoow”, „Nieważne jak zaczynasz...”, „... ważne jak kończysz”, „Dostosowany 2” z gościnnym udziałem Ras Luta oraz „Nie wierzę w nic już!”.
W dniu 20 czerwca 2012 album został nagrodzony statusem złotej płyty.
Lista utworów.
Źródło.

</doc>
<doc id="2645269" url="https://pl.wikipedia.org/wiki?curid=2645269" title="Ferry Porsche">
Ferry Porsche



</doc>
<doc id="2645274" url="https://pl.wikipedia.org/wiki?curid=2645274" title="Dyskografia Enigmy">
Dyskografia Enigmy

Niniejszy artykuł zawiera kompletną dyskografię projektu Michaela Cretu, Enigma.

</doc>
<doc id="2645277" url="https://pl.wikipedia.org/wiki?curid=2645277" title="Johan Cruz">
Johan Cruz

Johan Alberto Cruz de la Cruz (ur. 8 października 1987) – dominikański piłkarz występujący na pozycji obrońcy, obecnie zawodnik Deportivo Pantoja.
Kariera klubowa.
Cruz rozpoczynał swoją karierę piłkarską w zespole Deportivo Pantoja ze stołecznego miasta Santo Domingo. W sezonie 2011/2012 wywalczył z nim mistrzostwo Dominikany.
Kariera reprezentacyjna.
W seniorskiej reprezentacji Dominikany Cruz zadebiutował 14 października 2010 w wygranym 17:0 spotkaniu z Brytyjskimi Wyspami Dziewiczymi w ramach Pucharu Karaibów. Pierwszego gola w kadrze narodowej strzelił 19 sierpnia 2011 w wygranym 1:0 meczu towarzyskim z Curaçao. Wziął także udział w eliminacjach do Mistrzostw Świata 2014, podczas których wpisał się na listę strzelców w przegranej 2:3 konfrontacji z Salwadorem, natomiast Dominikańczycy nie zdołali zakwalifikować się na mundial.

</doc>
<doc id="2645278" url="https://pl.wikipedia.org/wiki?curid=2645278" title="Jhoan Cruz">
Jhoan Cruz



</doc>
<doc id="2645280" url="https://pl.wikipedia.org/wiki?curid=2645280" title="Platforma turańska">
Platforma turańska

Platforma turańska − platforma zajmująca obszar między Morzem Kaspijskim oraz górami Ułytau i Tienszan, łącząca się na północy z platformą zachodniosyberyjską, a na południu (poprzez zapadlisko przedgórskie) z górami Kopet-dag. Zajmuje powierzchnię ok. 1,5 mln km². W podłożu występują głęboko zalegające utwory prekambryjskie i paleozoiczne (sylurskie i dewońskie wapienie, piaskowce i łupki oraz permskie zlepieńce i czerwone piaskowce), a także utwory dolnego i środkowego triasu, których obecność jest wynikiem dłużej trwających ruchów hercyńskich. Pokrywę osadową budują mezozoiczne osady terrygeniczne (głównie utwory gliniaste) oraz kenozoiczne piaski i gliny. Miąższość pokrywy osadowej przekracza miejscami 5 km

</doc>
<doc id="2645281" url="https://pl.wikipedia.org/wiki?curid=2645281" title="Płyta turańska">
Płyta turańska



</doc>
<doc id="2645282" url="https://pl.wikipedia.org/wiki?curid=2645282" title="Ułutau">
Ułutau



</doc>
<doc id="2645284" url="https://pl.wikipedia.org/wiki?curid=2645284" title="Peter Stetina">
Peter Stetina

Peter Stetina (ur. 8 sierpnia 1987 w Boulder, Colorado) – amerykański kolarz szosowy, zawodnik profesjonalnej grupy Trek-Segafredo.
Jego specjalnością jest jazda na czas.

</doc>
<doc id="2645285" url="https://pl.wikipedia.org/wiki?curid=2645285" title="PlusLiga (2012/2013)">
PlusLiga (2012/2013)

PlusLiga 2012/2013 − 77. sezon siatkarskich mistrzostw Polski (13. sezon jako ligi profesjonalnej) organizowany przez PLPS SA pod egidą PZPS.
W związku z decyzją zarządu PZPS z dnia 1 września 2011 roku, w lidze na kolejny sezon pozostają drużyny uczestniczące w rozgrywkach w poprzednim sezonie, o ile spełniły ustalone warunki.
W sezonie 2012/2013 w Lidze Mistrzów Polskę reprezentować będą i i , natomiast w Pucharze CEV – oraz . Z kolei wystąpi w klubowych mistrzostwach świata.
Sędziowie.
W meczach PlusLigi w sezonie 2012/2013 sędziowało 21 polskich sędziów.
Składy drużyn.
1 Do 27 listopada 2012 r. grał z numerem 10.

</doc>
<doc id="2645286" url="https://pl.wikipedia.org/wiki?curid=2645286" title="Międzynarodowy Dzień Pielęgniarek">
Międzynarodowy Dzień Pielęgniarek

Międzynarodowy Dzień Pielęgniarek, ang. International Nurses Day (IND) – święto obchodzone corocznie 12 maja ustanowione przez Międzynarodową Radę Pielęgniarek (ICN) na Kongresie w Meksyku w 1973 roku.
Tego samego dnia przypada rocznica urodzin Florence Nightingale, prekursorki nowoczesnego pielęgniarstwa.
W obchodach bierze udział WHO.
Hasłem przewodnim 2012 roku było „Niwelowanie różnic: od nauki do praktyki”.
W Polsce święto obchodzone jest jako Międzynarodowy Dzień Pielęgniarek i Położnych.

</doc>
<doc id="2645289" url="https://pl.wikipedia.org/wiki?curid=2645289" title="Improved Rain Suit">
Improved Rain Suit

Improved Rain Suit (IRS) - komplet przeciwdeszczowy Sił Zbrojnych USA wprowadzony w roku 1997. Strój składa się z kurtki z kapturem oraz spodni.
Improved Rain Suit jest następcą Rain Suit, stroju przeciwdeszczowego wprowadzonego do amerykańskich sił zbrojnych w latach 50. Dokonane zmiany miały unowocześnić konstrukcję i dostosować ją do potrzeb żołnierza. Rain Suit wykonany był z tkaniny nylonowej pokrytej poliuretanem co zapewniało świetną wodoodporność. Jednakże wadą była praktycznie zerowa oddychalność. Chcąc naprawić tę wadę Improved Rain Suit wykonano z tkaniny SympaTex. Jest to tkanina półprzepuszczalna, która chroni przed deszczem, a jednocześnie przepuszcza pot na zewnątrz. Właściwości wodoodporne Improved Rain Suit są lepsze niż kurtki goretexowej z systemu ECWCS. Aby kurtka IRS zapewniała ochronę przed zimnem wyposażona jest w guziki umożliwiające dopięcie podpinki od kurtki M65. Krój kompletu IRS wzorowany jest na kompletach goretexowych z systemów ECWCS i APECS. Nieużywany kaptur można zrolować i umieścić w kołnierzu. 
Improved Rain Suit wykonywany jest m.in. w kamuflażach Woodland i UCP.
Linki zewnętrzne.
 

</doc>
<doc id="2645303" url="https://pl.wikipedia.org/wiki?curid=2645303" title="Białostockie Zakłady Graficzne">
Białostockie Zakłady Graficzne

B.Z.Graf (Białostockie Zakłady Graficzne w Białymstoku) – drukarnia działa od sierpnia 1944, jako Białostockie Zakłady Graficzne od 1951. Początkowo funkcjonowała jako przedsiębiorstwo państwowe, następnie jako spółka akcyjna, obecnie należy do Grupy Kapitałowej Kompap.
Historia.
Początki.
Drukarstwo białostockie sięga XVI–XVIII w. W Białymstoku pierwsze drukarnie powstały w 1798 roku, kiedy to Białystok po III rozbiorze stał się centrum obwodu rejencyjnego państwa pruskiego. W okresie tym wychodzi pierwsze periodyczne pismo w języku polskim „Nowo Wschodnich Prus Doniesienia”, wydawane dwa razy w tygodniu przez władze pruskie. W 1903 roku wychodzi dziennik lokalny w języku rosyjskim „Biełostockij Wiestnik”. Jego wydawcą i redaktorem był miejscowy dziennikarz Fiodor Wasilewicz Wasiljew. W pierwszej dekadzie XX wieku wychodzą także inne gazety w języku rosyjskim. W 1909 roku powstaje Białostockie Towarzystwo Wydawnicze, które od 1 stycznia 1910 roku wydaje czasopismo „Biełostockaja Gazieta”. Pierwsze legalne pismo polskie w Białymstoku to „Gazeta Białostocka”, wychodząca od 1 grudnia 1912 roku do 15 lipca 1915 z roczną przerwą. Po odzyskaniu niepodległości następuje szybki rozwój czasopiśmiennictwa. Liczba drukarń wzrasta z 7 w 1905 r. do 17 w 1919.
II wojna światowa.
23 września 1939 roku Białystok znalazł się w strefie administrowanej przez Związek Radziecki. 18 małych zakładów drukarskich połączono w jeden kombinat „Biełgodruk”. Po zajęciu Białegostoku w czerwcu 1941 roku przez hitlerowców została spalona drukarnia wybudowana przez władze radzieckie. Okupanci uruchomili byłą drukarnię sztabu wojsk radzieckich przy ul. Mickiewicza 5, drukarnię Prużańskiego przy ul. Lipowej oraz drukarnię przy ul. Kupieckiej, gdzie było drukowane m.in. „Echo Białostockie”. 27 lipca 1944 roku Białystok został wyzwolony przez Wojska Rosyjskie i LWP. Już 1 sierpnia tegoż roku na ręcznej prasie w drukarni przy ul. Brukowej, zwanej potocznie „koperciarnią” wychodzą pierwsze druki: „Wolna Polska”, odezwa PKWN, pierwszy numer „Wiadomości Radiowych”. W listopadzie 1944 roku wydano jednodniówkę „Jedność Narodowa” poświęconą reformie rolnej. Pierwszy numer tygodnika „Jedność Narodowa” ukazał się 3 grudnia 1944 roku.
Lata powojenne.
Od maja 1945 r. „Jedność Narodowa” ukazywała się dwa razy w tygodniu, a od lipca, trzy razy w tygodniu. 5 sierpnia 1945 roku w Monitorze Polskim ukazało się orzeczenie następującej treści: „Drukarnia Białystok, ul. Stalina 16 (obecnie Lipowa) położona w Białymstoku przy ul. Malmeda 1 (dawna Kupiecka) (róg Stalina 16) stanowiąca własność byłego niemieckiego wydawnictwa Sturmwerlag Bialystokier Zeitung przeszła na własność państwa”. Drukarnia przy ul. Brukowej pracowała do listopada 1949. W listopadzie 1949 roku uruchomiono produkcję w części parterowej obudowanej drukarni przy ul. Malmeda. Lata 1944–52 to pierwszy okres rozwoju BZGraf. 
1 stycznia 1951 roku wychodzi Zarządzenie nr 176 Ministra Przemysłu Lekkiego w sprawie utworzenia przedsiębiorstwa państwowego pod nazwą Białostockie Zakłady Graficzne. Pierwszym dyrektorem został Roman Baranowski. 1 września 1951 roku wychodzi pierwszy numer „Gazety Białostockiej”, organu Komitetu Wojewódzkiego PZPR. W 1953 ukazuje się „Niwa”, gazeta w języku białoruskim.
W 1967 roku zapada decyzja budowy nowej drukarni przy ul. 1000 lecia Państwa Polskiego. Projekt wykonało Biuro Projektów i Studiów Przemysłu Poligraficznego „Grafprojekt”. Uroczyste otwarcie nastąpiło 20 lipca 1971.
Zakład świadczy pełny zakres usług poligraficznych: druk książek, czasopism, gazet, akcydensów. W międzyczasie „Gazeta Białostocka” zmieniła nazwę na „Gazeta Współczesna”. Drukowano też inne tytuły: „Kontrasty”, białoruska „Niwa”, litewska „Ausra”, tygodniki zakładowe „Fasty” i „Rytm Pracy”, tygodnik katolicki „Ład”, biuletyn „Solidarność” oraz dwutygodnik „Człowiek i Miasto”. W latach osiemdziesiątych powstały dwa nowe tytuły – popołudniówka „Kurier Podlaski” i dziennik „Kurier Poranny”.
Szybkie zmiany technologiczne doprowadziły do likwidacji działu Gazetowego, działu Typografii, przestał istnieć wydział „L”. Znikają zawody zecer, linotypista, a takie terminy jak czcionka drukarska, linotyp, stereotypia przeszły do historii.
Obecnie drukarnia oferuje usługi poligraficzne w zakresie druku i opraw introligatorskich (zeszytowa, twarda i zintegrowana). W szerokim portfolio znajdują się książki czarno-białe i wielobarwne, czasopisma, kalendarze, druki reklamowe, akcydensy i inne. Produkcja dziełowa to podręczniki, słowniki, encyklopedie, albumy, książki beletrystyczne, poradniki, przewodniki, książki dla dzieci.
B.Z.Graf aktem notarialnym z dnia 10.12.1999 zostało przekształcone w jednoosobową spółkę akcyjną Skarbu Państwa. Od 1 stycznia 2000 roku działało pod nazwą Białostockie Zakłady Graficzne S.A.
19 listopada 2009 roku w Białostockich Zakładach Graficznych S.A. miało miejsce uroczyste spotkanie z okazji jubileuszu 65-lecia istnienia drukarni połączone z oficjalnym przekazaniem do użytku offsetowej pełnoformatowej arkuszowej maszyny drukującej Heidelberg Speedmaster SM 102-8-P5 z odwracaniem, modułów systemu zarządzania produkcją Prinect oraz przygotowalni cyfrowej opartej o pełnoformatową naświetlarkę termiczną CtP, Heidelberg Suprasetter H105. 
19 kwietnia 2011 roku podpisano umowę sprzedaży akcji spółki stanowiących 85% kapitału zakładowego na rzecz OZGraf Olsztyńskie Zakłady Graficzne S.A. z siedzibą w Olsztynie, w których 85% akcji w kapitale zakładowym posiada Przedsiębiorstwo Produkcyjno-Handlowe „KOMPAP” S.A z siedzibą w Kwidzynie.
We wrześniu 2014 r. Białostockie Zakłady Graficzne obchodziły Jubileusz 70-lecia istnienia zakładu. Z tej okazji ukazało się specjalne wydanie "Drukarza Białostockiego".
Profil działalności i wyposażenie.
Oferta i stosowane technologie.
Produkcja czasopism i magazynów, książek, katalogów branżowych oraz broszur, folderów, plakatów, ulotek. Oprawa zeszytowa, miękka klejona. Uszlachetnianie foliami mat, błysk, lakierem UV. Wklejanie płyt CD, DVD, insertowanie, pakowanie jednostkowe, etykietowanie, personalizacja, własny transport.
Wyposażenie drukarni.
CtP B1 Kodak, Heidelberg Spedmaster B1 8 kol., Komori Lithrone B2+ 4 kol., linia zbierająco-klejąca Müller Martini, linia zbierająco-szyjąca Müller Martini, Horizon, falcerki: Heidelberg, Stahl, foliarki, trójnóż, krajarka, maszyna laminująca, maszyna sztancująca, inne.

</doc>
<doc id="2645304" url="https://pl.wikipedia.org/wiki?curid=2645304" title="Vancouver Film School">
Vancouver Film School

Vancouver Film School (VFS) – kanadyjska prywatna szkoła filmowa w mieście Vancouver, w prowincji Kolumbia Brytyjska. Kampus uczelni obejmuje sześć budynków zlokalizowanych w dzielnicy Downtown. 

</doc>
<doc id="2645309" url="https://pl.wikipedia.org/wiki?curid=2645309" title="Wasil Tałasz">
Wasil Tałasz

Wasil Isaakowicz Tałasz (biał. Васіль Ісаакавіч Талаш, ps. Дзед Талаш, trans. "Dzied Tałasz"; ur. 25 grudnia 1844, zm. 23 lub 28 sierpnia 1946) – białoruski rolnik i dowódca partyzancki.
Życiorys.
Tałasz urodził się 25 grudnia 1844 roku na Polesiu i tam spędził większość życia. Po rozpoczęciu wojny polsko-bolszewickiej, pomimo braku doświadczenia wojskowego, zaangażował się w działania zbrojne po stronie sowieckiej i z pomocą bolszewików zorganizował oddział partyzancki.
W listopadzie 1919 r. jego oddział wspólnie z Armią Czerwoną dokonał ataku na stacjonujących w jego rodzinnej wsi Nawasiołki polskich marynarzy Flotylli Pińskiej. Połączone uderzenie spowodowało całkowite rozbicie polskiego oddziału. Po tej akcji większość partyzantów Tałasza przeszła do regularnej armii, a oddział wkrótce potem rozwiązano. Sam Tałasz wstąpił do 417 Pułku Piechoty.
Podczas jednego z wypadów w stronę polskich pozycji został pojmany. W trakcie przesłuchania wyrwał broń jednemu ze strażników i zmusił ich do ucieczki. Za to zdarzenie został odznaczony Orderem Czerwonego Sztandaru.
W 1920 r. został zwolniony z armii, powrócił wówczas do rodzinnej miejscowości, gdzie zaangażował się w działalność polityczną i został wybrany radnym sielsowietu. Angażował się także w działalność na poziomie rejonu petrykowskiego. Dwukrotnie odwiedził także Mińsk, gdzie spotykał się z pisarzem Jakubem Kołasem, który na podstawie jego przeżyć napisał w 1933 r. opowiadanie "Dryhwa" ("Дрыгва"). Jego postać pojawia się także w operze Anatola Bahatyroua "U puszczach Palessia" ("У пушчах Палесся").
Jednocześnie w 1927 roku władze sowieckie odmówiły Tałaszowi emerytury dla weteranów rewolucji i wojny domowej, ponieważ nie było dokumentów dowodzących jego zasług dla Związku Radzieckiego, a jedynym źródłem wiadomości o jego działaniach w tym czasie są jego własne wspomnienia.
Po wybuchu wojny niemiecko-radzieckiej został aresztowany przez Niemców, ale wkrótce potem zwolniony zbiegł do partyzantki. W styczniu 1943 r. został wywieziony do Moskwy, gdzie był wykorzystywany przez radziecką machinę propagandową: wizytował fabryki, urzędy, jednostki wojskowe i agitował na rzecz pomocy partyzantom i armii.
Po zakończeniu wojny wrócił do rodzinnej wsi, gdzie mieszkał do śmierci. Zmarł 28 sierpnia 1946 r.
Upamiętnienie.
Jego imieniem zostały nazwane ulice w Mińsku i Petykowie, w Petrykowie znajduje się także poświęcony mu pomnik. We wsi Nawasiołki istnieje także muzeum Tałasza.
W styczniu 2012 r. państwowa telewizja Białoruś 1 pokazała czteroodcinkowy serial "Tałasz", który był szeroko reklamowany w środkach masowego przekazu. Serial przedstawia okres wojny polsko-bolszewickiej, a pokazany w nim obraz Polaków jest zdecydowanie negatywny, a zarazem karykaturalny.

</doc>
<doc id="2645310" url="https://pl.wikipedia.org/wiki?curid=2645310" title="Tałasz">
Tałasz



</doc>
<doc id="2645315" url="https://pl.wikipedia.org/wiki?curid=2645315" title="Sprzężenie spinowo-orbitalne">
Sprzężenie spinowo-orbitalne

Sprzężenie spinowo-orbitalne (sprzężenie spin-orbita) – wzajemne magnetyczne oddziaływanie pomiędzy orbitalnym a spinowym momentem magnetycznym. Pojęcie jest stosowane w mechanice kwantowej, spektroskopii i chemii koordynacyjnej.
Istota zjawiska.
Każdy elektron posiada własny spin, który determinuje spinowy moment pędu. Pozostają one w ciągłym ruchu, a ponieważ są obdarzone ładunkiem (ujemnym), to posiadają moment magnetyczny związany ze spinem. Zatem zachowują się jak miniaturowe magnesy, które orientują się w polu magnetycznym. Ponadto każdy elektron posiada orbitalny moment pędu, zachowujący się jak obwód prądowy i związany z nim moment magnetyczny. Wzajemne oddziaływanie momentów pędu spinowego i orbitalnego nazywane jest sprzężeniem spinowo-orbitalnym.
Wielkość sprzężenia zależy od wzajemnej orientacji obu momentów magnetycznych. Orientacja tychże momentów zależy wyłącznie od całkowitego momentu pędu elektronów, wyrażonego poprzez wektorową sumę orbitalnego i spinowego momentu pędu. Kiedy są one skierowane przeciwnie, całkowity moment ma niską wartość, natomiast gdy są niemal równoległe – wysoką.
Stała sprzężenia.
Obok efektu Jahna-Tellera sprzężenie spin-orbita ma wpływ na kształt związków kompleksowych (powoduje lekkie rozszczepienie poziomów), a w konsekwencji na obraz widm UV-Vis. Dobrą metodą do określenie rzeczywistej wartości rozszczepienia, spowodowanego przez oddziaływanie spin-orbita, jest wyznaczenie stałej sprzężenia (ζ). Opisuje ona rozszczepienie spektralne i mierzy się ją w cm−1. Rozszczepienie to odgrywa rolę jednak tylko w przypadku pasm o słabej intensywności, powstałych w wyniku przejść spinowo wzbronionych. Obliczenia kwantowomechaniczne wykazały następującą zależność energii poziomów od liczb kwantowych, z uwzględnieniem stałej sprzężenia:
gdzie:

</doc>
<doc id="2645318" url="https://pl.wikipedia.org/wiki?curid=2645318" title="Sprzężenie spin-orbita">
Sprzężenie spin-orbita



</doc>
<doc id="2645320" url="https://pl.wikipedia.org/wiki?curid=2645320" title="Święta Rodzina z aniołami">
Święta Rodzina z aniołami

Święta Rodzina z aniołami – obraz olejny autorstwa Rembrandta, sygnowany: "REMBRANDT F. 1645"
W latach 1632–1646 Rembrandt wykonywał zlecenie holenderskiego marszanda Frederika Hendrika, na siedem dzieł z życia małego Jezusa. Po 1642 roku, po urodzinach syna Tytusa (w 1641 roku) i śmierci żony Saskii (w 1642), jego dzieła nabierały szczególne znaczenie. Według historyka sztuki Stefano Zuffi, obrazy wyrażały radość malarza z możności obserwowania pierwszych lat jedynego pozostałego przy życiu dziecka - Tytusa. Temat Świętej Rodziny podejmował trzykrotnie na przestrzeni lat 1645-1646. 
Na obrazie z Ermitażu, Rembrandt ukazał na pierwszym planie Marię czytającą Biblię. Kobieta przerwała lekturę by pochylić się nad kołyską, gdzie śpi malenki Jezus. Być może postanowiła zasłonić twarz dziecka przed zbyt silnym światłem. Blask padający na dziecko o nieznanym źródle, sygnalizuje jego wyjątkowość. Podobny blask pada na twarz matki ukazując jej zatroskaną minę oraz na Biblię. Powyżej, po lewej stronie, ukazane zostały anioły roztaczające opiekę nad śpiącym dzieckiem. Obecność niebiańskich posłańców pozwala widzowi rozpoznać w przedstawionych postaciach świętą Rodzinę. Kobietę oraz kołyskę, malarz przedstawił zgodnie z modą panującą w XVII wiecznej Holandii, przez co scenę można by było identyfikować z każdą rodziną z tamtej epoki. 
W tle widać pracującego Józefa, wśród narzędzi stolarskich pracującego nad jarzmem, które później stało się jego atrybutem. Symboliczny wyraz ma również jeden z aniołów, który rozpościera ramiona na boki nawiązując do krzyża i przyszłej męki pańskiej.

</doc>
<doc id="2645697" url="https://pl.wikipedia.org/wiki?curid=2645697" title="Archidiecezja Thiruvananathapuram">
Archidiecezja Thiruvananathapuram



</doc>
<doc id="2645698" url="https://pl.wikipedia.org/wiki?curid=2645698" title="Metropolia Thiruvananathapuram">
Metropolia Thiruvananathapuram



</doc>
<doc id="2645699" url="https://pl.wikipedia.org/wiki?curid=2645699" title="Roman Sielski">
Roman Sielski

Roman Sielski (ukr. Рома́н Юліанович Се́льський ur. 21 maja 1903 w Sokalu, zm. 3 lutego 1990 we Lwowie) – polsko-ukraiński malarz, syn prawnika Juliana Sielskiego.
Uczęszczał do gimnazjum we Lwowie. Nauczyciel gimnazjum Leon Dołżycki zauważył talent chłopca. Przyjaciele Romana zaprowadzili go do pracowni malarza Ołeksy Nowakiwśkiego, gdzie zaczął przynosić swoje prace do korekty.
W wieku 18 lat rozpoczął naukę w klasie rysunkowej Lwowskiej Szkoły Artystyczno-Przemysłowej. W roku 1922 zapisał się do Akademii Sztuk Pięknych w Krakowie do pracowni Józefa Mehoffera, potem w roku 1924 do pracowni Józefa Pankiewicza.
W roku 1925 wyjechał na studia do Paryża. W roku 1926 poślubił lwowską malarkę Margit Reich. W podróż poślubną młodożeńcy wybrali się na Korsykę.
Został członkiem Stowarzyszenia Niezależnych Artystów Ukraińskich (Асоціація незалежних українських митців, АНУМ). Był współzałożycielem i pierwszym prezesem (1929-1930) awangardowej grupy artystycznej „artes”.
Od roku 1947 był wykładowcą Lwowskiego Instytutu Sztuki Użytkowej i Dekoracyjnej.

</doc>
<doc id="2645700" url="https://pl.wikipedia.org/wiki?curid=2645700" title="Carme Sala Bigas">
Carme Sala Bigas

Carme Sala Bigas (ur. 29 października 1920 w Tonie; zm. 28 grudnia 1952 w Vic) – hiszpańska dominikanka, Służebnica Boża Kościoła katolickiego.
Życiorys.
Urodziła się 29 października 1920 roku w wielodzietnej rodzinie. W dniu 14 kwietnia 1941 roku, mając 20 lat wstąpiła do dominikanek w klasztorze Santa Clara i przyjęła imię zakonne Maria z Lourdes. W zakonie wykonywała różne posługi, a także często rozmyślała o tajemnicy Trójcy Świętej. Wkrótce zachorowała na raka żołądka i zmarła 28 grudnia 1952 roku, mając 32 lata w opinii świętości. W 1987 roku rozpoczął się jej proces beatyfikacyjny.

</doc>
<doc id="2645702" url="https://pl.wikipedia.org/wiki?curid=2645702" title="Teresa Toda Juncosa">
Teresa Toda Juncosa

Teresa Toda Juncosa (ur. 28 maja 1848 w Riudecanyes; zm. 15 grudnia 1898 w Barcelonie) – hiszpańska Służebnica Boża Kościoła katolickiego.
Życiorys.
Teresa Toda Juncosa urodziła się w 1826 roku w rodzinie zamożnych rolników. W dniu 7 lipca 1847 roku wyszła za mąż za Antoniego Guasch, z tego związku urodziła córkę. W dniu 5 sierpnia 1848 roku doszło do separacji. W tym czasie jej mąż wstąpił do armii zwolenników pretendenta Karola VI i zaginął podczas II wojny karlistowskiej. Wówczas Teresa przeniosła się wraz z córką do Tarragony i postanowiła poświęcić się życiu zakonnemu i przyjęła imię Teresa od Niepokalanego Serca Maryi. W dniu 22 lutego 1878 roku założyła zgromadzenie Terezjanek Karmelitanek Sióstr św. Józefa. Zmarła 30 lipca 1898 roku w opinii świętości. W 1979 roku rozpoczął się jej proces beatyfikacyjny.

</doc>
<doc id="2645705" url="https://pl.wikipedia.org/wiki?curid=2645705" title="Uczeń czarnoksiężnika (film 2008)">
Uczeń czarnoksiężnika (film 2008)

Uczeń czarnoksiężnika – film fantasy z elementami dramatu, wyreżyserowany przez niemieckiego reżysera Marco Kreuzpaintnera według powieści Otfrieda Preusslera.
Fabuła.
XVII-wieczne Niemcy wyniszcza wojna trzydziestoletnia. Swoje żniwo zbiera także epidemia, panująca na tych terenach. W wyniku plagi czternastoletni Krabat traci rodziców i rozpoczyna tułaczkę wraz z dwoma przyjaciółmi. Pod wpływem snów opuszcza jednak swoich towarzyszy i dostaje się do młyna, w którym na ucznia przyjmuje go stary, tajemniczy młynarz. Chłopiec rozpoczyna ciężką pracę wraz z jedenastoma innymi czeladnikami, mieszkającymi tu od kilku lat. Po pewnym czasie okazuje się, że właściciel młyna jest czarnoksiężnikiem i uczy swoich podwładnych czarnej magii.

</doc>
<doc id="2645706" url="https://pl.wikipedia.org/wiki?curid=2645706" title="Katedra Najświętszej Marii Panny w Thiruvananthapuram">
Katedra Najświętszej Marii Panny w Thiruvananthapuram

Katedra Najświętszej Marii Panny w Thiruvananthapuram – najstarsza archikatedra katolickiego Kościoła syromalankarskiego, położona między Pattom a Kesavadasapuram w Thiruvananthapuram w Indiach, w stanie Kerala. Jest siedzibą zwierzchnika wyżej wymienionego Kościoła – arcybiskupa większego Trivandrum ("katolikosa").
Opis.
Kamień węgielny pod budowę katedry w Thiruvananthapuram został wmurowany w 1950 r. przez głównego założyciela Kościoła syromalankarskiego, pierwszego metropolitę Trivandrum, Geevarghese'a Mar Ivaniosa. Świątynia została konsekrowana 22 lutego 1965 r. przez arcybiskupa metropolitę Trivandrum Benedicta Mar Gregoriosa. Monumentalny kościół wybudowano w stylu eklektycznym, określanym też jako barokowy (neobarok) lub neogotycki, z elementami zaczerpniętymi z architektury indyjskiej. Front świątyni wieńczą dwie wieże z okrągłymi hełmami. Wewnątrz znajdują się groby przywódców syromalankarskich: sługi bożego abp. Geevarghese'a Mar Ivaniosa oraz abp. Benedicta Mar Gregoriosa i abp. większego Cyrila Baseliosa Malancharuvila. 
Przy katedrze wzniesiono wolno stojącą dzwonnicę. 
Świątynia znajduje się blisko drogi krajowej nr 47 ("National Highway 47"), 7 km od portu lotniczego Trivandrum i 5 km od dworca kolejowego Thiruvananthapuram ("Thiruvananthapuram Central Railway Station" TVC). Przy kościele zlokalizowane są instytucje Kościoła syromalankarskiego, m.in. seminarium, szkoła ("St.Mary's Higher Secondary School") i wydawnictwo prasowe ("St Mary's Press").
Papież Jan Paweł II odwiedził katedrę NMP w Thiruvananthapuram 8 lutego 1986 r., podczas swojej pielgrzymki do Indii.
W 2008 r. świątynia została wyremontowana.

</doc>
<doc id="2645707" url="https://pl.wikipedia.org/wiki?curid=2645707" title="Aleksander Krzywobłocki">
Aleksander Krzywobłocki

Aleksander Krzywobłocki (ur. 23 maja 1901 we Lwowie, zm. 24 listopada 1979 w Krakowie) – polski artysta, architekt, fotograf, fotomontażysta i konserwator zabytków.
Studiował w latach 1922-1928 na Wydziale Architektury Politechniki Lwowskiej. Początkowo tworzył i wystawiał realizacje architektoniczne, które przyniosły mu w latach 1924-1938 liczne nagrody na konkursach architektonicznych. Po ukończeniu w latach 1927-1928 Studium Fotograficznego u Henryka Mikolascha tworzył fotografie oraz fotomontaże. Do roku 1939 pracował we Lwowie jako architekt i konserwator zabytków. W 1929 roku został współzałożycielem grupy „artes”.
W ramach grupy „artes” zajmował się eksperymentalnym przetwarzaniem fotografii (fotokolaż, fotomontaż), tworzeniem surrealistycznych kompozycji.
Twórczość Krzywobłockiego nie da się przypisać do jednego kierunku w sztuce. W jego twórczości pojawiały się wpływy konstruktywizmu oraz surrealizmu (np. Rene Magritte). Za najbardziej reprezentatywną część twórczości artysty uznaje się prace powstałe w dwudziestoleciu międzywojennym. W fotografiach, tworzonych w latach 1928-1936, widoczne są wpływy Nowej Rzeczowości, Bauhausu oraz inspiracje pracami Man Raya czy Laszlo Moholy-Nagy'a. Fotomontaże były tworzone z przerwami, pierwsze powstawały w latach 1928-1934. Później pojawiła się w twórczości fotograficznej Krzywobłockiego piętnastoletnia przerwa spowodowana oddaniem i zaangażowaniem artysty w działalność konserwatorsko-architektoniczną.
W 1934 roku razem z Jerzym Janischem wykonał fotomontaże do ilustracji książki Aliny Lan (właśc. Paulina Landau) "Kometa Halleya".
Podczas II wojny światowej zajmował się ratowaniem zabytków sztuki we Lwowie. Po wojnie zamieszkał we Wrocławiu, gdzie pracował jako konserwator zabytków. Krzywobłocki po wojnie tworzył tylko fotomontaże. W latach 1948-1949 stworzył cykl dwudziestu jeden fotomontaży, których część przedstawił w roku 1948 we Wrocławskim Towarzystwie Fotograficznym. Następnie powstał cykl w 1955 roku z pięciu prac, w których wykorzystał fotografie zawarte w podręczniku o dziełach sztuki autorstwa Janiny Mierzeckiej. Początkowo fotomontaże miały posłużyć do realizacji zamówienia dla przemysłu koronkarskiego, ale jednak nie doszło do realizacji reklamy. Kolejny cykl powstał w latach 1970-1973 składający się z piętnastu fotomontaży. Ostatnie prace fotomontażowe tworzone były od 1974 roku do jego śmierci.
W roku 1970 został członkiem honorowym Związku Polskich Artystów Fotografików ZPAF.
W roku 1971 zamieszkał w Krakowie. W roku 1975 w Muzeum Narodowym we Wrocławiu odbyła się jego retrospektywna wystawa fotomontaży.
Prace Krzywobłockiego znajdują się w zbiorach: Muzeum Narodowego we Wrocławiu i Muzeum Sztuki w Łodzi. Artysta swoje wspomnienia spisał w dwóch maszynopisach: "Śladem spotkań i wspomnień" z 1967/1968 oraz "Wydarzenia i wrażenia" z 1970/1973, obydwa znajdują się obecnie w Muzeum Narodowym we Wrocławiu.

</doc>
<doc id="2645708" url="https://pl.wikipedia.org/wiki?curid=2645708" title="Transport w Londynie">
Transport w Londynie

Transport w Londynie stanowi centrum połączeń drogowych, kolejowych i lotniczych w Wielkiej Brytanii. Miasto posiada rozbudowaną, gęstą sieć połączeń komunikacyjnych, w której zbiegają się krajowe linie kolejowe i autostrady. Ponadto, w Londynie znajduje się jedno z najruchliwszych lotnisk na świecie - Heathrow (obsługiwane przez ULTra, pierwszą w Londynie zautomatyzowaną kolejkę), a także port morski.
Wewnętrzny system komunikacji miejskiej w Londynie stanowi jeden z czterech głównych obszarów polityki burmistrza i zarządzany jest przez agencję wykonawczą Transport for London (TfL). TfL kontroluje większość środków transportu publicznego w granicach Wielkiego Londynu, w tym: London Underground, London Buses, Tramlink, Docklands Light Railway i London Overground. Pozostałe połączenia kolejowe obsługiwane są przez zewnętrznych przewoźników, a kontrolę nad nimi sprawuje Ministerstwo Transportu ("Department for Transport"). TfL kontroluje również większość głównych dróg.
Metro i kolej lekka.
Transport for London zarządza dwoma systemami kolejowymi, które nie są częścią krajowej sieci kolejowej. Większą jest londyńskie metro, obejmujące całe miasto, a mniejszą Docklands Light Railway, zautomatyzowana kolejka obsługująca centralną, wschodnią i południowo-wschodnią część miasta. Transport for London zarządza również systemem Tramlink skupionym w dzielnicy Croydon.
London Underground.
Potocznie znane jako "The Tube", londyńskie metro jest najstarszym systemem metra w świecie, działającym od 1863 roku. Ponad 3 miliony pasażerów korzysta z niego każdego dnia, a od 2006 roku 1 miliard rocznie. Metro posiada 11 linii (Bakerloo Line, Central Line, Circle Line, District Line, Hammersmith &amp; City Line, Jubilee Line, Metropolitan Line, Northern Line, Piccadilly line, Victoria Line, Waterloo &amp; City line), z których większość łączy centrum miasta z przedmieściami, jak również zapewnia transport w obrębie centrum, zwłaszcza z głównych stacji kolejowych.
Metro obsługuje 270 stacji i ma 402 kilometry tras, z czego 45% znajduje się pod ziemią. W metrze obowiązują Oyster card i Travelcard.
Docklands Light Railway.
Docklands Light Railway (DLR) to zautomatyzowana lekka kolej, uruchomiona w 1987 roku, obsługująca dzielnicę portową Docklands we wschodnim Londynie. Stanowi uzupełnienie systemu metra, dzieląc z nim stawki opłat za przejazdy i posiadając kilka stacji z możliwymi przesiadkami pasażerów pomiędzy dwoma systemami. W skład DLR wchodzi 45 stacji, 34 kilometry tras i ponad 100 pociągów.
System obejmuje kilka dzielnic Londynu, sięgając na północ do Stratford, na południe do Lewisham, na zachód do Tower Gateway i na wschód Beckton, lotnisko City i Woolwich Arsenal. Ponadto, obsługuje stację Bank w City of London.
Rocznie z DLR korzysta prawie 70 milionów pasażerów. Docklands Light Railway jest zaznaczana na wszystkich schematach sieci metra.
ULTra.
ULTra ("Urban Light Transit") to w pełni automatyczny system złożony z „pod-ów”, małych, czteroosobowych, zasilanych bateriami samochodów. To innowacyjne rozwiązanie funkcjonuje na lotnisku Heathrow, gdzie zastąpiło dotychczasowe połączenie autobusowe między terminalem 5 a parkingiem samochodowym. Budowa zakończyła się w październiku 2008 roku, a następnie system testowany był m.in. przez pracowników lotniska. Pełne otwarcie ULTra nastąpiło w maju 2011 roku. System pozwolił na skrócenie czasu podróży z 15-20 minut do 5-6 minut, przy 50% oszczędności energii. ULTra nie znajduje się pod kontrolą Transport for London, lecz należy do zarządcy lotniska Heathrow.
Tramwaje.
System tramwajów w Londynie należy do najstarszych na świecie. Pierwsza linia tramwajowa została autoryzowana przez władze Londynu w 1870 roku i łączyła Brixton z Kennington, dzielnice położone w południowej części miasta. Rozległe linie tramwajowe zniknęły z ulic Londynu w połowie XX wieku, jednak nowy system został uruchomiony w 2000 roku w Croydon, na południowym krańcu Londynu. Sieć nazwana Tramlink łączy Croydon i okoliczne, naziemne stacje kolejowe z przedmieściami i z dzielnicą Wimbledon na południowym zachodzie miasta.
Łączna długość tras wynosi 28 kilometrów i posiada 39 przystanków. Tramwaje kursują na trzech liniach, a w czerwcu 2012 została uruchomiona czwarta.
Kolej.
Londyn jest punktem centralnym brytyjskiej sieci kolejowej. 14 stacji kolejowych zapewnia połączenia miejskie, międzymiastowe, międzynarodowe i lotniskowe. Większość obszarów miasta, nie pokrytych siatką połączeń metra i DLR, obsługiwane są przez kolej. Transport kolejowy nie jest podległy Transport for London, lecz realizowany jest przez prywatnych przewoźników.
W Londynie znajdują się następujące stacje kolejowe: Blackfriars, Cannon Street, Charing Cross, Euston, Fenchurch Street, King’s Cross, Liverpool Street, London Bridge, Moorgate, Marylebone, Paddington, St. Pancras, Victoria i Waterloo.
Kolej podmiejska.
London Overground należące do London Overground Rail Operations i działające na podstawie koncesji Transport for London, obsługuje linie: North London, West London, Barking i Watford. Razem sieć stanowi 86 kilometrów tras i jest zintergrowana z londyńskim metrem. Akceptuje też karty Oyster. London Overground łączy 20 z 33 gmin Londynu.
Ponadto, połączenia na terenie Wielkiego Londynu, oraz poza nim, oferują następujący przewoźnicy: c2c, First Capital Connect, Greater Anglia, Heathrow Connect, First Great Western, Southeastern, Southern i South West Trains.
InterCity.
Stacje kolejowe oferują długodystansowe połączenia InterCity z wybranymi częściami Wielkiej Brytanii. Należą do nich:
Połączenia międzynarodowe.
Połączenia międzynarodowe oferowane są przez przewoźnika Eurostar z St Pancras International do Gare du Nord w Paryżu i do Bruxelles Midi w Brukseli (stacje pośrednie: Gare de Lille-Europe, Ashford International, Calais-Fréthun, Ebbsfleet International). Pociągi korzystają z Eurotunelu pod kanałem La Manche. Tabor stanowi 27 pociągów TGV Eurostar, w których mieści się po 750 pasażerów.
Drogi.
Mimo iż Londyn posiada szeroko rozwinięty system transportu publicznego, samochody są powszechnie stosowane. Siecią dróg na terenie miasta, o łącznej długości 580 kilometrów, zarządza London Streets, jednostka podległa Transport for London.
Ponadto, w Londynie i wokół niego, usytuowana jest sieć autostrad, a wśród nich (od północy, zgodnie z ruchem wskazówek zegara): A10 (do Hertford), M11 (do Cambridge), A12 (do Chelmsford), A127 (do Southend-on-Sea), A13 (do Southend-on-Sea), A2/M2 (do Chatham), A2/M20 (do Maidstone), A23/M23 (do Brighton i na lotnisko Gatwick), A3 (do Guildford), A316/M3 (do Basingstoke), the A4/M4 (do Reading i na lotnisko Heathrow), the A40/M40 (do Oxford), the M1 (do Luton i Milton Keynes) i the A1 (do Stevenage).
Autobusy.
Na terenie Londynu działają 673 linie autobusowe, obsługujące około 19 000 przystanków. Za transport autobusowy odpowiedzialna jest spółka London Buses, należąca do Transport for London. Większość tras obsługiwanych jest przez nowoczesne, niskopodłogowe autobusy piętrowe, będące symbolem miasta. Wyparły one kultowe routemastery, które ostatecznie wycofano w 2005 roku. Po londyńskich drogach porusza się 7500 autobusów, obsługiwanych przez zewnętrznych przewoźników, wyłonionych na zasadach przetargu przez TfL.
Taksówki.
Czarne taksówki będące symbolem Londynu są częstym widokiem na ulicach miasta. Prowadzone przez jedynych kierowców na świecie, którzy spędzają minimum trzy lata na nauce ulic i miejsc, zanim otrzymają licencję na prowadzenie taksówki. Zezwolenia wydawane są przez Public Carriage Office, należące do Transport for London. Taryfy londyńskich czarnych taksówek ustalane są przez TfL i kalkulowane na podstawie odczytu taksometru, znajdującego się w pojeździe.
W mieście funkcjonują również "Private Hire Vehicles" (PHV lub "minicab"), które są legalne, ale nie posiadają licencji na zabieranie pasażerów z ulicy, dlatego muszą być rezerwowane z wyprzedzeniem, telefonicznie lub w biurze operatora.
Transport lotniczy.
Londyn jest jednym z największych węzłów lotniczych na świecie. Rocznie z sześciu lotnisk obsługujących miasto, korzysta prawie 150 milionów pasażerów. W kolejności od największego są to: Heathrow, Gatwick, Stansted, Luton, City i Southend.
Heathrow i Gatwick obsługują głównie dalekodystansowe, międzynarodowe połączenia, a także europejskie i krajowe loty. Stansted, Luton i Southend przystosowane są do tanich usług krajowych i europejskich. Lotnisko City przeznaczone jest dla pasażerów biznesowych na trasach krótkodystansowych.
Lotniskiem najbliższym centrum Londynu jest City, znajdujące się około 10 kilometrów na wschód od City of London, w dzielnicy portowej Docklands. Pociągi Docklands Light Railway udostępniają połączenia na lotnisko w czasie poniżej 25 minut.
Pozostałe lotniska znajdujące się na granicy miasta, ale wewnątrz Wielkiego Londynu to: Biggin Hill, około 23 kilometrów na wschód od centrum, a także główne lotnisko Londynu - Heathrow, 20-25 kilometrów na południowy zachód od centrum.
Heathrow obsługuje blisko 70 milionów pasażerów rocznie, co czyni je jednym z najbardziej ruchliwych portów lotniczych w Europie. Heathrow posiada dwa pasy startowe i pięć terminali. Połączenia z lotniskiem zapewniają: kolej Heathrow Express, Heathrow Connect, linia metra Piccadilly, a także autostrady M4 i M25.
Lotnisko Gatwick znajduje się prawie 40 kilometrów na południe od centrum Londynu, w hrabstwie Sussex. Posiada jeden pas startowy i dwa terminale. Rocznie korzystają z niego około 34 miliony pasażerów. Oferuje loty krajowe, a także międzynarodowe, krótkiego i długiego zasięgu. Połączenie z lotniskiem oferują: Gatwick Express, Thameslink i Southern, a także autostrada M23. To najbardziej ruchliwe lotnisko na świecie, posiadające jeden pas startowy.
Southend znajduje się na wschód od Londynu, skąd można dojechać drogą numer A127. Obecnie jest w trakcie rozbudowy, w związku ze zbliżającymi się Igrzyskami Olimpijskimi w 2012 roku.
Stansted to lotnisko najdalej zlokalizowane od centrum Londynu, około 50 kilometrów na północ, w hrabstwie Essex. Posiada jeden pas startowy i jeden terminal. Rocznie korzysta z niego ponad 18 milionów pasażerów, na krótkich trasach międzynarodowych i krajowych. Dojazd zapewnia linia kolejowa Stansted Express i autostrada M11.
Luton znajduje się 45 kilometrów na północny zachód od Londynu. Posiada jeden pas startowy, znacznie krótszy niż pozostałe londyńskie lotniska, i terminal. Podobnie jak Stansted, oferuje głównie loty krótkodystansowe, międzynarodowe i krajowe. Transport na lotnisko umożliwia First Capital Connect oraz autostrada M1. W 2010 roku z lotniska skorzystało prawie 9 milionów pasażerów.
Transport wodny.
Rzeka Tamiza umożliwia transport wodny za pomocą statków w głąb Wielkiego Londynu. Dawniej rzeka była jedną z głównych arterii komunikacji miejskiej w Londynie. Choć nie jest już tak popularny, ten rodzaj transportu odrodził się w 1999 roku, kiedy ustanowiono London River Services, działające z ramienia Transport for London. Obecnie działa na niewielką skalę sieć podmiejskich autobusów rzecznych i rejsów rekreacyjnych po Tamizie. Łodzie należą do prywatnych firm, Transport for London zarządza 8 pirsami w centralnym Londynie: Millbank Millennium, Westminster Millennium, Embankment, Festival, Blackfriars Millennium, Bankside, Tower Millennium i Greenwich.
W Londynie znajduje się kilka kanałów wodnych, m.in. Regent’s Canal, łączący Tamizę z Grand Union Canal (razem stanowią sieć dróg wodnych, pokrywających większą część Anglii). Zbudowane zostały w czasie rewolucji przemysłowej i służyły do przewozu węgla, surowców i żywności. Obecnie służą głównie właścicielom małych łodzi.

</doc>
<doc id="2645709" url="https://pl.wikipedia.org/wiki?curid=2645709" title="Willmus maximus">
Willmus maximus

Willmus maximus – wymarły gatunek gryzonia z monotypowego rodzaju "Willmus", należącego do rodziny gundioszczurowatych (Diatomyidae), zamieszkującego w epoce miocenu na terenach obecnego Pakistanu.
Historia odkrycia i badań.
Kopalne ślady gatunku odkrył w 1990 roku Will Downs, mieszkaniec gór Siwalik. Skamieliny odkrył w mioceńskiej formacji Nagri na płaskowyżu Potwar w Pakistanie. Po analizie znalezionych skamielin paleontolodzy z Peabody Museum, Uniwersytetu Harvarda Lawrence J. Flynn, Michèle E. Morgan doszli do wniosków, że należą one do gatunku z nieznanego dotychczas rodzaju gryzoni z rodziny Diatomyidae. W 2005 roku opisali formalnie nowy gatunek i nadali mu nazwę "Willmus maximus".
Etymologia.
Nazwa rodzajowa "Willmus" jest eponimem mającym na celu upamiętnienie odkrywcy kopalnych śladów występowania gatunku Willa Downsa. Do imienia odkrywcy dołączony jest człon ("mys"), znaczącego „mysz”. Epitet gatunkowy "maximus" (łac. największy) jest zaznaczeniem największego gatunku w Diatomyidae, lub podkreśleniem doniosłości odkrycia Downsa.

</doc>
<doc id="2645715" url="https://pl.wikipedia.org/wiki?curid=2645715" title="Eoudong">
Eoudong

Eowudong (kor. 어우동; hancha: 於宇同) i Eoeuludong (kor. 어을우동; hancha: 於乙宇同, ur. 1430; zm. 1480) – koreańska tancerka, poetka, pisarka, malarka oraz kaligrafistka pochodząca z dynastii Joseon. 

</doc>
<doc id="2645718" url="https://pl.wikipedia.org/wiki?curid=2645718" title="Willmus">
Willmus



</doc>
<doc id="2645719" url="https://pl.wikipedia.org/wiki?curid=2645719" title="Bolesław Pohorecki">
Bolesław Pohorecki

Bolesław Norbert Pohorecki (ur. 6 czerwca 1878 w Warszawie, zm. 1940 w Katyniu) – polski prawnik, specjalista prawa cywilnego, prezes Izby Cywilnej Sądu Najwyższego II RP, ofiara zbrodni katyńskiej.
Życiorys.
Syn Nikodema i Zuzanny z Turkowskich. W 1903 roku ukończył studia na Wydziale Prawa Uniwersytetu Warszawskiego. W latach 1906–1917 pracował jako adwokat, a w 1917 roku został sędzią Sądu Apelacyjnego w Warszawie. Był pracownikiem Komisji Prawa Cywilnego Tymczasowej Rady Stanu. W 1920 roku, w okresie wojny polsko-bolszewickiej, wstąpił ochotniczo do Wojska Polskiego. W latach 1920–1926 prokurator Sądu Najwyższego, od 1926 roku prezes Izby Cywilnej Sądu Najwyższego. W latach 1926–1936 prezes Trybunału Kompetencyjnego. Pełnił funkcję prezydenta Komisji Kodyfikacyjnej II RP. Autor przepisów prawnych i licznych publikacji z zakresu prawa cywilnego.
Po wybuchu II wojny światowej 1939 i agresji ZSRR na Polskę został aresztowany przez Sowietów. Został osadzony w specjalnym obozie NKWD w Kozielsku jako osoba cywilna. Wiosną 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji biura politycznego KC WKP(b) z 5 marca 1940. Został pochowany na terenie obecnego Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców pod numerem 409. Przy zwłokach zostały odnalezione dowód osobisty, telegram, list, osiem pocztówek, wizytówka oraz adres miejsca zamieszkania przy ulicy Starołowickiej 99 w Warszawie. Jego symboliczny grób znajduje się na cmentarzu Powązkowskim w Warszawie (kwatera 33-6-6/7).
Jego żoną była Jadwiga z Richterów.

</doc>
<doc id="2645720" url="https://pl.wikipedia.org/wiki?curid=2645720" title="Yun Chi-ho">
Yun Chi-ho

Yun Chi-ho (kor. 윤치호; hancha: 尹致昊, ur. 26 grudnia 1864, zm. 9 grudnia 1945) – koreański działacz niepodległościowy, pedagog, kaligraf, poeta oraz działacz społeczny.

</doc>
<doc id="2645723" url="https://pl.wikipedia.org/wiki?curid=2645723" title="Kim Seong-su">
Kim Seong-su

Kim Seong-su (김성수, ur. 11 października 1891 w Gochang, Korea, zm. 18 lutego 1955 w Seulu), południowokoreański działacz niepodległościowy, nauczyciel i polityk. Wiceprezydent Korei Południowej od 17 maja 1951 do 6 lipca 1952. Członek Demokratycznej Partii, założyciel Dong-a ilbo.

</doc>
<doc id="2645725" url="https://pl.wikipedia.org/wiki?curid=2645725" title="Katedra św. Ignacego w Wilnie">
Katedra św. Ignacego w Wilnie



</doc>
<doc id="2645726" url="https://pl.wikipedia.org/wiki?curid=2645726" title="Azjatycka Rada Olimpijska">
Azjatycka Rada Olimpijska



</doc>
<doc id="2645734" url="https://pl.wikipedia.org/wiki?curid=2645734" title="Na Hye-sok">
Na Hye-sok

Na Hye-sok (kor. 나혜석; hanja: 羅蕙錫, ur. 18 kwietnia 1896, zm. 10 grudnia 1948) – koreańska malarka, rzeźbiarka, pisarka, poetka oraz działaczka niepodległościowa i feministka.

</doc>
<doc id="2645736" url="https://pl.wikipedia.org/wiki?curid=2645736" title="Trichopodus leerii">
Trichopodus leerii



</doc>
<doc id="2645741" url="https://pl.wikipedia.org/wiki?curid=2645741" title="Lista prywatnych przedsiębiorstw przemysłu astronautycznego">
Lista prywatnych przedsiębiorstw przemysłu astronautycznego

Poniższy artykuł zawiera wykaz pozarządowych instytucji i przedsiębiorstw, które obecnie oferują lub zamierzają oferować na rynku sprzęt umożliwiający loty kosmiczne, zarówno załogowe, jak i bezzałogowe.
Producenci.
Statki kosmiczne załogowe i towarowe.
Pomimo stosunkowo dużej liczby przedsiębiorstw, które zapowiadają budowę własnych konstrukcji, wiele z nich traktuje te zapowiedzi jako wyłącznie zabieg marketingowy. W poniższym wykazie uwzględniono tylko te projekty, które znajdują się już na odpowiednim etapie ich realizacji.
Rakiety nośne.
W poniższym wykazie nie uwzględniono rakiet suborbitalnych.

</doc>
<doc id="2645742" url="https://pl.wikipedia.org/wiki?curid=2645742" title="Trichopodus microlepis">
Trichopodus microlepis



</doc>
<doc id="2645743" url="https://pl.wikipedia.org/wiki?curid=2645743" title="Osphromenus microlepis">
Osphromenus microlepis



</doc>
<doc id="2645748" url="https://pl.wikipedia.org/wiki?curid=2645748" title="Car Bomba">
Car Bomba



</doc>
<doc id="2645751" url="https://pl.wikipedia.org/wiki?curid=2645751" title="Zygonyx">
Zygonyx

Zygonyx – rodzaj ważek z rodziny ważkowatych (Libellulidae).
Podział systematyczny.
Do rodzaju należą następujące gatunki:

</doc>
<doc id="2645752" url="https://pl.wikipedia.org/wiki?curid=2645752" title="Wyeth">
Wyeth

Osoby:
Inne:
Zobacz też:

</doc>
<doc id="2645754" url="https://pl.wikipedia.org/wiki?curid=2645754" title="Józef Wüstenberg">
Józef Wüstenberg

Józef Wüstenberg, ps. „Tchórzewski” (ur. 1 lutego 1905, zm. w marcu 1943) – hubalczyk, podporucznik piechoty rezerwy Wojska Polskiego.
Życiorys.
Miał nieukończone studia prawnicze. Pracował jako sekretarz w sądzie w Opocznie od 1935. Na stopień podporucznika został mianowany ze starszeństwem z 1 stycznia 1933 i 7. lokatą w korpusie oficerów rezerwy piechoty. W 1934 pozostawał w ewidencji Powiatowej Komendy Uzupełnień Sarny. Posiadał przydział w rezerwie do 84 Pułku Piechoty w Pińsku.
Dołączył do oddziału majora Henryka Dobrzańskiego w Gałkach. Dowódca plutonu piechoty. Po demobilizacji szef wywiadu w Inspektoracie Piotrowskim Związku Walki Zzbrojnej. Funkcję tę pełnił prawdopodobnie do lutego lub października 1941. Odszedł na skutek wsypy. Podczas pracy w sądzie został 20 października 1942 aresztowany przez tomaszowską policję bezpieczeństwa. W marcu 1943 zginął na Majdanku.

</doc>
<doc id="2645757" url="https://pl.wikipedia.org/wiki?curid=2645757" title="Trithemis">
Trithemis

Trithemis – rodzaj ważek z rodziny ważkowatych (Libellulidae).
Systematyka.
Do rodzaju należą następujące gatunki:

</doc>
<doc id="2645760" url="https://pl.wikipedia.org/wiki?curid=2645760" title="Wydział Nauk Przyrodniczych Uniwersytetu Szczecińskiego">
Wydział Nauk Przyrodniczych Uniwersytetu Szczecińskiego



</doc>
<doc id="2645765" url="https://pl.wikipedia.org/wiki?curid=2645765" title="Silex">
Silex

Nazwisko Silex nosiły następujące osoby:
Inne znaczenia:

</doc>
<doc id="2645767" url="https://pl.wikipedia.org/wiki?curid=2645767" title="Dorothy Metcalf-Lindenburger">
Dorothy Metcalf-Lindenburger

Dorothy Marie „Dottie” Metcalf-Lindenburger (ur. 2 maja 1975 w Colorado Springs) – amerykańska astronautka, geolog i nauczycielka.
Urodziła się w Colorado Springs w stanie Kolorado, choć za swoje miasto rodzinne uważa Fort Collins. Uczyła przedmiotów ścisłych na Hudson’s Bay High School w Vancouver, dopóki nie została wybrana do programu Educator Astronaut Project w 2004 roku. W 2000 roku wyszła za mąż za Jasona Metcalfa-Lindenburgera.
Praca w NASA.
Dorothy została wybrana przez NASA w 2004 roku na kandydatkę do lotu. Pozytywnie przeszła szkolenie obejmujące przetrwanie w przestrzeni kosmicznej i testy fizyczne. W lutym 2006 roku została przyjęta na astronautkę NASA. 20 lipca 2009 roku zaśpiewała hymn z okazji 40 rocznicy lądowania statku kosmicznego Apollo 11 na Księżycu. Przez długi czas była główną piosenkarką w rockowym zespole astronautów "Max Q".
W kwietniu 2010 roku wzięła udział jako specjalistka misji w misji STS-131 wahadłowca kosmicznego Discovery, której celem była wizyta na Międzynarodowej Stacji Kosmicznej. Głównym celem wyprawy było dostarczenie modułu logistycznego MPLM "Leonardo".
Dowodziła misją NEEMO 16 ("NASA Extreme Environment Mission Operations") w podwodnym laboratorium Aquarius, która rozpoczęła się 11 czerwca 2012 roku.
13 czerwca 2014 roku opuściła NASA.

</doc>
<doc id="2645769" url="https://pl.wikipedia.org/wiki?curid=2645769" title="Radiatus">
Radiatus

radiatus ("ra") (łac. promienisty) – odmiana chmur. Wykazuje ona wstęgi lub pasma chmur ułożone do siebie równolegle. Wskutek perspektywy zbiegają się do jednego punktu zwanego „punktem radiacji” lub dwóch takich punktów, gdy pasma przecinają całe niebo. Zwykle są zwiastunem zbliżającego się frontu ciepłego lub zokludowanego. Termin ten jest stosowany w przypadku chmur Cirrus, Altocumulus, Altostratus, Stratocumulus i Cumulus.

</doc>
<doc id="2645772" url="https://pl.wikipedia.org/wiki?curid=2645772" title="Efik">
Efik

Efik – grupa etniczna zamieszkująca głównie południowo-wschodnią Nigerię, stany: Cross River i Akwa Ibom. Posługują się językiem efik, który jest odmianą języka ibibio. Populacja Efik liczy 564 tys. osób. Religia: chrześcijaństwo – 99% (Kościół Rzymskokatolicki: 67%, ewangelikalizm: 33%), religie tradycyjne – 1%.
W XX wieku duża część ludności Efik przeniosła się z miast i osiedliła się w rolniczych wioskach. Efik zajmują się głównie rolnictwem (uprawa: batatów, manioku, taro, kukurydzy, warzyw, i owoców) i rybołówstwem.

</doc>
<doc id="2645774" url="https://pl.wikipedia.org/wiki?curid=2645774" title="BMW T269">
BMW T269



</doc>
<doc id="2645776" url="https://pl.wikipedia.org/wiki?curid=2645776" title="Episode.0">
Episode.0

Episode.0 – trzydziesty dziewiąty singel japońskiego artysty Gackta, wydany 13 lipca 2011 roku. Limitowana edycja CD+DVD zawierała dodatkowo teledysk do utworu tytułowego. Singel osiągnął 3 pozycję w rankingu Oricon i pozostał na listach przebojów przez 6 tygodni. Sprzedano egzemplarzy.
"Episode.0" i "Paranoid Doll" to dwie piosenki Vocaloid, które zostały wcześniej wybrane przez Gackta w fanowskim konkursie wideo Nico Nico Douga w 2009 roku, z nagrodą 10 milionów jenów. Gackt zapowiedział, że nagra obie piosenki.
Lista utworów.
Wszystkie utwory zostały zaaranżowane przez Tatsuyę Kurauchi (onetrap).

</doc>
<doc id="2645779" url="https://pl.wikipedia.org/wiki?curid=2645779" title="Jerzy Janisch">
Jerzy Janisch

Jerzy Janisch (ur. 19 kwietnia 1901 w Gródku Jagiellońskim, zm. 2 października 1962 w Warszawie) – polski malarz, współzałożyciel ugrupowania „artes”.
Studia malarskie rozpoczął od prywatnych lekcji u Zofii Albinowskiej-Minkiewiczowej i W. Krycińskiego, w latach 1921-1924 studiował w Państwowej Szkole Przemysłowej we Lwowie u Kazimierza Sichulskiego. W latach 1924-1925 i 1928-1929 kształcił się w Paryżu.
W roku 1929 powrócił do Lwowa, gdzie wraz z Aleksandrem Krzywobłockim i Mieczysławem Wysockim założył stowarzyszenie „artes”.
W latach trzydziestych pracował we Lwowie przy konserwacji zabytkowych polichromii. Współpracował z miesięcznikiem „Sygnały”
Okres II wojny światowej spędził do 1941 we Lwowie, potem w Krakowie, po wojnie zamieszkał w Warszawie.
Malarstwo Janischa wykazuje wpływy neofowizmu i surrealizmu. Na początku lat pięćdziesiątych ulegał wpływom socrealizmu.
Stosował farby olejne, gwasze, zajmował się rysunkiem, fotomontażem i kolażem.

</doc>
<doc id="2645781" url="https://pl.wikipedia.org/wiki?curid=2645781" title="Erick Ozuna">
Erick Ozuna

Erick Ozuna López (ur. 5 października 1990) – dominikański piłkarz występujący na pozycji pomocnika, obecnie zawodnik Club Barcelona Atlético.
Kariera klubowa.
Ozuna rozpoczynał swoją piłkarską karierę w zespole Club Barcelona Atlético z siedzibą w stołecznym mieście Santo Domingo.
Kariera reprezentacyjna.
W seniorskiej reprezentacji Dominikany Ozuna zadebiutował 14 października 2010 w wygranym 17:0 spotkaniu z Brytyjskimi Wyspami Dziewiczymi w ramach Pucharu Karaibów. W tym samym meczu strzelił także dwie bramki, pierwsze w kadrze narodowej. Wziął także udział w eliminacjach do Mistrzostw Świata 2014, podczas których wpisał się na listę strzelców pięć razy – w zremisowanej 1:1 konfrontacji z Surinamem, przegranym 1:2 spotkaniu z Salwadorem, dwukrotnie w wygranym 3:1 rewanżu z Surinamem oraz w wygranym 4:0 pojedynku z Kajmanami, natomiast Dominikańczycy nie zdołali zakwalifikować się na mundial.

</doc>
<doc id="2645783" url="https://pl.wikipedia.org/wiki?curid=2645783" title="Birom">
Birom



</doc>
<doc id="2645784" url="https://pl.wikipedia.org/wiki?curid=2645784" title="Krzczonówka">
Krzczonówka

Krzczonówka – duży potok, lewy dopływ Raby. Powstaje z połączenia Bogdanówki z Łętówką, przy czym tę ostatnią uważa się za górny bieg Krzczonówki. Potoki te łączą się z sobą w miejscowości Tokarnia, pomiędzy masywem Zembalowej należącej do Beskidu Wyspowego, a wzniesieniami Beskidu Makowskiego. Od tego miejsca Krzczonówka spływa w północno-wschodnim, potem wschodnim kierunku, opływając masyw Zembalowej. Jej dolina oddziela Beskid Wyspowy od Beskidu Makowskiego. Krzczonówka przepływa przez miejscowości Tokarnia, Krzczonów i Pcim, w którym na wysokości 330 m n.p.m. uchodzi do Raby.
Zasilana jest wieloma potokami spływającymi z Zembalowej i wzniesień Beskidu Makowskiego. Największe z nich to: Potok Ostojów, Więcierza, Potok Proszkowców i Rusnaków Potok.

</doc>
<doc id="2645785" url="https://pl.wikipedia.org/wiki?curid=2645785" title="Beron">
Beron



</doc>
<doc id="2645786" url="https://pl.wikipedia.org/wiki?curid=2645786" title="Gbang">
Gbang



</doc>
<doc id="2645787" url="https://pl.wikipedia.org/wiki?curid=2645787" title="Papus">
Papus

Papus, właśc. Gérard Encausse (ur. 13 lipca 1865 w A Coruña, zm. 25 października 1916 w Paryżu) – francuski lekarz, hipnotyzer, okultysta, ezoteryk, teozof, różokrzyżowiec, martynista.
Syn chemika Louisa Encausse (1832–1907) i Irène z domu Pérez. Gdy miał cztery lata, jego rodzina przeniosła się do Francji, tam odebrał edukację. W młodości zainteresował się alchemią, tarotem, magią, Kabałą, i zgłębiał dzieła na ten temat w paryskiej Bibliothèque nationale. W 1887 roku był współzałożycielem Towarzystwa Teozoficznego, ale w 1890 roku wystąpił z niego i założył własne koło ezoteryczne – Groupe indépendant d’étude ésoterique. Został też członkiem Ordre Kabbalistique de la Rose-Croix. Mniej więcej w tym czasie przyjął pseudonim Papus, zaczerpnięty z dzieła Apoloniusza z Tiany "Nykthemeron ". W 1894 roku na Uniwersytecie Paryskim otrzymał tytuł doktora medycyny.
Trzykrotnie (1901, 1905, 1906) odwiedzał Rosję i dwór carski, służąc carowi Mikołajowi II i carycy Aleksandrze jako lekarz, ale także znawca ezoteryki.
Podczas I wojny światowej służył jako lekarz wojskowy w armii francuskiej. Zachorował na gruźlicę i zmarł w 1916 roku.

</doc>
<doc id="2645788" url="https://pl.wikipedia.org/wiki?curid=2645788" title="Gérard Analect Vincent Encausse">
Gérard Analect Vincent Encausse



</doc>
<doc id="2645789" url="https://pl.wikipedia.org/wiki?curid=2645789" title="Gérard Encausse">
Gérard Encausse



</doc>
<doc id="2645791" url="https://pl.wikipedia.org/wiki?curid=2645791" title="Marianna Cel">
Marianna Cel

Marianna Cel, ps. „Tereska” (ur. 14 stycznia 1918 w Budach, obecnie części wsi Cis, zm. ?) – hubalczyk, jedyna kobieta-żołnierz w oddziale mjra Henryka Dobrzańskiego.
Życiorys.
Rodzicami Marii byli Franciszek Cel i Bronisława Cel z Łuczyńskich (lat 26). Miała rodzeństwo, siostry Zofię i Janinę oraz brata Jana. Kiedy miała trzy lata zmarł jej ojciec, a mając sześć lat utraciła matkę. Przeprowadzała żołnierzy we wrześniu 1939 bezpiecznymi ścieżkami przez okoliczne lasy, a następnie z własnej inicjatywy przecinała niemieckie linie telefoniczne. Po zobaczeniu patrolu ułanów zapragnęła wstąpić do oddziału. Została w Cisie po najściu Niemców na wieś. Była indagowana, ale przez nikogo nie została zdradzona. Wyjechała ze wsi i przybyła do Bielaw w wigilię Bożego Narodzenia. Została w oddziale po jego demobilizacji. Była uczestnikiem patrolu na posterunek policji w Chlewiskach, a podczas boju pod Huciskiem opatrywała rannych. Za odwagę wykazaną podczas tego ostatniego starcia została awansowana do stopnia starszego ułana. Wyjechała z zadaniem zleconym przez „Hubala” przed ostatnią walką oddziału pod Anielinem. Po śmierci majora Dobrzańskiego mieszkała w Rzeczycy, a później wyjechała do Warszawy. Była poszukiwana przez Niemców. Przez pewien czas jeździła jako łączniczka na trasie Warszawa-Lwów, a później (w 1942) wszelki ślad po niej zaginął.
Data śmierci i miejsce pochówku nie są znane. Istnieje szereg sprzecznych relacji o okolicznościach śmierci lub dalszych dziejach, m.in. pobycie na emigracji, przeżyciu wojny i pobycie w okolicach Radoszyc pod zmienionym nazwiskiem. W rodzinnej miejscowości Cis znajduje się pomnik poświęcony jej pamięci.

</doc>
<doc id="2645792" url="https://pl.wikipedia.org/wiki?curid=2645792" title="Angara-1">
Angara-1

Angara-1 – radzieckie urządzenie do badań nad syntezą termojądrową zbudowane w latach 70. XX wieku w Instytucie Energii Atomowej im. Kurczatowa. Urządzenie mogło wytworzyć plazmę o energii 1 MeV i prądzie 150–330 kA, gęstości prądu 30 MA/cm², maksymalnej mocy wiązki 250 GW, i energii zgromadzonej w wiązce na poziomie 15 kJ. W 1980 roku dobudowano do niego akcelerator o energii 5 MJ.

</doc>
<doc id="2645793" url="https://pl.wikipedia.org/wiki?curid=2645793" title="Operacja brytyjska w Dardanelach">
Operacja brytyjska w Dardanelach

Operacja brytyjska w Dardanelach miała miejsce w roku 1807 podczas wojny angielsko-tureckiej 1807-1809. 
W lutym 1807 r. angielska eskadra dowodzona przez wiceadmirała Johna Duckwortha licząca 8 okrętów liniowych, 2 fregaty, 2 korwety i 2 galioty wpłynęła do Cieśniny Dardanelskiej, po czym skierowała się ku Yesikoy, podejmując rokowania z sułtanem tureckim, od którego zażądano przerwania wojny z Rosją. W wyniku przeciągających się bezowocnych rozmów, Duckworth zdecydował się na opuszczenie akwenu. W trakcie ponownego przekraczania Dardaneli okręty angielskie zostały ostrzelane z dział fortowych i artylerii nadbrzeżnej. Na dno poszły dwie korwety, kilka okrętów poważnie uszkodzono. Łączne straty podczas operacji dardanelskiej wyniosły 741 zabitych i rannych Brytyjczyków.
Źródło

</doc>
<doc id="2645795" url="https://pl.wikipedia.org/wiki?curid=2645795" title="CID-42">
CID-42

CID-42 – źródło promieniowania rentgenowskiego, znajdujące się w gwiazdozbiorze Sekstantu, odległe o około 3,9 miliardów lat świetlnych od Ziemi, odkryte w ramach programu Cosmic Evolution Survey (COSMOS).
Źródło znajduje się w centrum galaktyki, która powstała stosunkowo niedawno w skali astronomicznej (kilkaset milionów lat temu) w wyniku zderzenia galaktyk. Na źródło promieniowania składają się dwie supermasywne czarne dziury, poruszające się wobec siebie z bardzo dużą prędkością – prawie pięciu milionów kilometrów na godzinę. Obserwacje wskazują, że jedna z tych czarnych dziur została wyrzucona z wnętrza jej galaktyki po kolizji tych obiektów, obiekty tego typu znane są jako "recoiling black hole".
Istnieją dwie teorie wyjaśniające powstałą sytuację. W pierwszej z nich do kolizji galaktyk doszło pomiędzy „zwykłą” galaktyką a galaktyką powstałą wcześniej w wyniku wcześniejszej kolizji, w środku której znajdowały się już dwie supermasywne czarne dziury stanowiące układ podwójny. W wyniku skomplikowanych interakcji grawitacyjnych pomiędzy tymi trzema obiektami, najmniejsza z czarnych dziur została wyrzucona z wnętrza galaktyki, a dwie pozostałe zdążyły „zlać” się w jeden obiekt lub nadal stanowią bardzo ciasny układ podwójny.
Według drugiej teorii, do wyrzucenia supermasywnej czarnej dziury doszło po zwykłym zderzeniu galaktyk. W trakcie zbliżania się czarnych dziur do siebie, jedna z nich została odrzucona z wnętrza galaktyki przez asymetryczne fale grawitacyjne powstające w układach podwójnych czarnych dziur w czasie ich zbliżania do siebie.

</doc>
<doc id="2645796" url="https://pl.wikipedia.org/wiki?curid=2645796" title="Astronomiczne źródło promieniowania rentgenowskiego">
Astronomiczne źródło promieniowania rentgenowskiego



</doc>
<doc id="2645798" url="https://pl.wikipedia.org/wiki?curid=2645798" title="Tramea">
Tramea

Tramea – rodzaj ważek z rodziny ważkowatych (Libellulidae).
Podział systematyczny.
Do rodzaju należą następujące gatunki:

</doc>
<doc id="2645800" url="https://pl.wikipedia.org/wiki?curid=2645800" title="Tetrathemis">
Tetrathemis

Tetrathemis – rodzaj ważek z rodziny ważkowatych (Libellulidae).
Podział systematyczny.
Do rodzaju należą następujące gatunki:

</doc>
<doc id="2645802" url="https://pl.wikipedia.org/wiki?curid=2645802" title="Wisła Can-Pack Kraków">
Wisła Can-Pack Kraków



</doc>
<doc id="2645803" url="https://pl.wikipedia.org/wiki?curid=2645803" title="Anilacja">
Anilacja

Anilacja – proces zmiany właściwości materiału poprzez podgrzanie. Anilację stosuje się w:

</doc>
<doc id="2645806" url="https://pl.wikipedia.org/wiki?curid=2645806" title="Rhyothemis">
Rhyothemis

Rhyothemis – rodzaj ważek z rodziny ważkowatych (Libellulidae).
Podział systematyczny.
Do rodzaju należą następujące gatunki:

</doc>
<doc id="2645807" url="https://pl.wikipedia.org/wiki?curid=2645807" title="Erythrodiplax">
Erythrodiplax

Erythrodiplax – rodzaj ważek z rodziny ważkowatych (Libellulidae).
Podział systematyczny.
Do rodzaju należą następujące gatunki:

</doc>
<doc id="2645808" url="https://pl.wikipedia.org/wiki?curid=2645808" title="Paul Kraus (kompozytor)">
Paul Kraus (kompozytor)

Paul Kraus (ur. 18 lipca 1870 w Mikulczycach, zm. 12 maja 1934 w Bad Kissingen) – górnośląski kompozytor muzyki poważnej, pedagog oraz dyrektor konserwatorium w Bytomiu.
Życiorys.
Paul Kraus był synem organisty w kościele w Mikulczycach. Naukę gry na organach rozpoczął pod opieką ojca w kościele św. Wawrzyńca w swoim rodzinnym mieście. Dalszą naukę kontynuował w seminarium nauczycielskim w Pyskowicach, a następnie w Instytucie Muzyki Kościelnej w Berlinie. W wieku siedemnastu lat skomponował pierwszego walca. A w 1892 innym walcem – "Pozdrowienie ojczyzny", op. 43 – mając dwadzieścia dwa lata, wygrał konkurs dla kompozytorów w Paryżu.
Po opuszczeniu Instytutu Muzyki Kościelnej Kraus wrócił na Górny Śląsk, gdzie zajął się tworzeniem chórów w Zabrzu, Świętochłowicach i Rozbarku. Od 1907 na stałe zamieszkał w Bytomiu i od 1910 do wybuchu I wojny światowej uczył w konserwatorium Tomasza Cieplika, przy obecnej ulicy Dworcowej. Następnie do listopada 1918 i kapitulacji Niemiec mieszkał w Łodzi. Po wojnie wrócił do Bytomia, gdzie został niemal do śmierci. W 1924 Kraus został dyrektorem konserwatorium Cieślika, a po jego śmierci w 1925 także właścicielem.
W 1934 Paul Kraus zachorował i wyjechał do Bad Kissingen w Bawarii. Tam zmarł na zapalenie płuc 12 maja. 15 maja został pochowany na cmentarzu Mater Dolorosa w Bytomiu. W rodzinnych Mikulczycach przy kościele Św. Wawrzyńca jest umieszczona tablica upamiętniająca kompozytora w językach polskim i niemieckim.
Twórczość.
W trakcie swojego życia, Kraus stworzył wiele utworów, dlatego też na Górnym Śląsku okres jego twórczości nazywano "epoką Krausa". Zaś z powodu dużej ilości walców jego autorstwa, otrzymał on przydomek "górnośląskiego Straussa".
Kompozycje Paula Krausa:

</doc>
<doc id="2645809" url="https://pl.wikipedia.org/wiki?curid=2645809" title="Micrathyria">
Micrathyria

Micrathyria – rodzaj ważek z rodziny ważkowatych (Libellulidae).
Podział systematyczny.
Do rodzaju należą następujące gatunki:

</doc>
<doc id="2645810" url="https://pl.wikipedia.org/wiki?curid=2645810" title="Antykaon">
Antykaon



</doc>
<doc id="2645811" url="https://pl.wikipedia.org/wiki?curid=2645811" title="Psychiatrisch-Neurologische Wochenschrift">
Psychiatrisch-Neurologische Wochenschrift

Psychiatrisch-Neurologische Wochenschrift – niemieckie czasopismo psychiatryczne, wydawane od 1899 do 1945 roku. Tygodnik założył Johannes Bresler; pierwsze cztery roczniki ukazywały się pod tytułem „Psychiatrische Wochenschrift”. Profil czasopisma był eklektyczny, w periodyku ukazywały się różnorodne artykuły adresowane do praktykujących psychiatrów i neurologów.
Współpracownikami czasopisma byli m.in. Anton, Beyer, Bleuler, Falkenberg, Fischer, Friedländer, Herting, Ilberg, Kluge, Kure, Lehmann, Meltzer, Mercklin, Mingazzini, Oláh, Pilcz, Schaffer, Scheer, Schloess, Schultze, Sommer, Starlinger, Vogt i Weygandt.

</doc>
<doc id="2645812" url="https://pl.wikipedia.org/wiki?curid=2645812" title="Psychiatrische Wochenschrift">
Psychiatrische Wochenschrift



</doc>
<doc id="2645813" url="https://pl.wikipedia.org/wiki?curid=2645813" title="Macrothemis">
Macrothemis

Macrothemis – rodzaj ważek z rodziny ważkowatych (Libellulidae).
Podział systematyczny.
Do rodzaju należą następujące gatunki:

</doc>
<doc id="2645814" url="https://pl.wikipedia.org/wiki?curid=2645814" title="Kościół Najświętszej Marii Panny w Sanoku">
Kościół Najświętszej Marii Panny w Sanoku

Kościół Najświętszej Marii Panny (łac. "Ecclesiae Sanctae Mariae et Hospitali ipsorum") – średniowieczny kościół położony w Sanoku nadany przywilejem księcia Władysława Opolczyka z 27 lutego 1377 zakonowi minorytów ze Lwowa, sprzedany i rozebrany po 1787 roku.
Historia.
Budowa świątyni trwała w latach 1372-1376. Dokument książęcy polecał Maciejowi burgrabiemu sanockiemu wyposażenie franciszkanów również w dwór. Oba budynki kościół i dwór były drewniane i znajdowały się poza murami miasta, stanowiącymi obecnie dzielnicę Śródmieście.
W 1384 królowa węgierska Elżbieta Łokietkówna, matka króla Ludwika Węgierskiego, wydała zgodę na przeniesienie się franciszkanów w obręb miasta. W 1485 założony został przez franciszkanów szpital dla ubogich z ich własnym murowanym kościołem pod wezwaniem Marii Panny. Kościół a następnie szpital i kościół położone były za murami miejskimi, blisko Bramy Węgierskiej.
Kalekom i chorym niemającym opieki służył od 1485 również szpital, usytuowany tuż za granicą lokacyjnego miasta. W tym właśnie roku król Kazimierz IV Jagiellończyk zatwierdził dokonaną przez ks. Piotra Bala z Nowotańca, kustosza przemyskiego i pisarza królewskiego fundację dla ubogich i kalek z prepozyturą tegoż szpitala przy kościele NP Marii i uposażył go w dotacje. Uposażeniem tego szpitala był również kościół w Trepczy. Ten drewniany klasztor i kościół spłonął w 1606. W latach 1632-1640 wzniesiony został nowy kościół i klasztor.
Kościół Najświętszej Marii Panny po likwidacji fundacji szpitalnej został wystawiony przez Gubernium Krajowe w 1787 na licytację i rozebrany. W 1795 Katarzyna Łobarzewska zakupiła przykościelny plac razem ze znajdującym się na nim budynkiem i powierzyła go Janowi de Hanke, z tym warunkiem, „że ma stanowić raz na zawsze własność funduszu szpitalnego”. Grunty szpitalne znajdowały się między ówczesną ul. Leską i Rymanowską w okolicy dzisiejszej kamienicy Ramerówka, przy ulicy Grzegorza z Sanoka. Na austriackim planie Sanoka z 1841 obiekt ten nosi nazwę "Civil Spital", a na budowlanym planie sytuacyjnym Sanoka z 1880 kwartał ten określono jako Plac Marii Panny. Jeszcze na początku XX wieku miejsce po świątyni między ulicą Grzegorza z Sanoka i ulicą Tadeusza Kościuszki zwane było Placem Marii. Ostatni publiczny ośrodek zdrowia funkcjonował w tym miejscu w kamienicy przy ul. Grzegorza nr 3 - do końca lat 70. XX wieku.
Podczas prac przy budowie kanału w lipcu 1895 w okolicach miejsca po dawnym kościele robotnicy natrafili na szczątki ludzkie. Przy budowie kanału na ulicy Grzegorza z Sanoka obok magazynu augmentacyjnego 45 Pułku Piechoty w maju 1912 ponownie odkryto kości ludzkie. W latach 1935-1936 w miejscu dawnego kościoła odkryto szczątki ludzkie, które pochowano na cmentarzu w Sanoku.
We wrześniu 2012 rozpoczęto badania archeologiczne przed Klubem „Górnika”, podczas których odsłonięto fragmenty gotyckich murów, studnię oraz pochówki. W sierpniu 2013 na Cmentarzu Południowym w Sanoku dokonano zbiorowego pochówku szczątków ludzkich wydobytych w czasie wykopalisk w miejscu kościoła oraz odnalezionych podczas prac archeologicznych w innych miejscach Sanoka.
W miejscu, gdzie częściowo stał kościół wybudowano ulicę Grzegorza z Sanoka, po jednej stronie w latach 1935-1937 wybudowano budynek przy ul. Tadeusza Kościuszki 4 (mieszczący instytucje bankowe), a po drugiej kamienicę Ramerówka, przy której w 1905 utworzono skwer Plac Marii, który się nie zachował.

</doc>
<doc id="2645815" url="https://pl.wikipedia.org/wiki?curid=2645815" title="Uczeń czarnoksiężnika (film)">
Uczeń czarnoksiężnika (film)



</doc>
<doc id="2645817" url="https://pl.wikipedia.org/wiki?curid=2645817" title="Ulica Graniczna we Wrocławiu">
Ulica Graniczna we Wrocławiu

Ulica Graniczna – dawna peryferyjna droga biegnąca od ulicy Mińskiej na zachód wzdłuż dawnej granicy (stąd nazwa) miasta Wrocławia z lat 1928-1970 w rejonie wsi, a później osiedla Strachowice.
Od lat 40. XX wieku, kiedy - po uruchomieniu w Strachowicach w 1936 lotniska wojskowego "Breslau-Schöngarten" wraz z towarzyszącą mu jednostką wojskową znaczenie tej drogi (noszącej wówczas nazwę "Herrenhuterstraße"), pierwotnie lokalnej i na większości odcinka nieutwardzonej, znacznie wzrosło. Od lat 70. funkcjonował w Strachowicach kombinat warzywniczy, a w roku 1978 do Strachowic przeniesiono również wrocławski cywilny port lotniczy, w związku z czym wzrósł znacznie również ruch na ulicy Granicznej. Rosnące potrzeby komunikacyjne spowodowały wytyczenie dalszego odcinka ulicy na jej zachodnim krańcu: dziś cała ulica liczy blisko 5 kilometrów i prowadzi do uruchomionego w 2012 roku nowego terminalu lotniska we Wrocławiu, a także do znajdującego się tu obserwatorium aerologicznego.
Ulica na całej długości jest obecnie dwujezdniowa, z dodatkową ścieżką dla rowerów i chodnikiem, przechodzi mostem ponad strumieniem Kasina i wiaduktem nad Autostradową Obwodnicą Wrocławia, do której ma bezpośrednie połączenie drogowe przez zlokalizowany w pobliżu autostradowy węzeł Wrocław Lotnisko.

</doc>
<doc id="2645820" url="https://pl.wikipedia.org/wiki?curid=2645820" title="Gurami">
Gurami

Gurami – nazwa ryb akwariowych obejmująca kilka azjatyckich, wszystkożernych gatunków z różnych rodzajów w obrębie rodziny guramiowatych (Osphronemidae), oraz jeden gatunek zaliczany obecnie do rodziny całuskowatych (Helostomatidae). W hodowlach akwarystycznych wyselekcjonowano wiele odmian barwnych. 
Gurami charakteryzują się płetwami brzusznymi przekształconymi w długie, cienkie, nitkowate wyrostki stanowiące dodatkowy narząd dotyku. W okresie tarła gurami składają ikrę do wybudowanych przez siebie gniazd. Rodzice opiekują się ikrą i wylęgiem.

</doc>
<doc id="2645823" url="https://pl.wikipedia.org/wiki?curid=2645823" title="Zbrodnie w Sławentynie">
Zbrodnie w Sławentynie

Zbrodnie w Sławentynie – zbrodnie popełnione przez nacjonalistów ukraińskich na Polakach, mieszkańcach wsi Sławentyn położonej w dawnym powiecie podhajeckim województwa tarnopolskiego, w szczególności masakra dokonana w nocy z 17 na 18 września 1939 roku.
We wrześniu 1939 roku w Małopolsce Wschodniej doszło do zbrojnych wystąpień bojówek OUN. Sławentyn był położony w rejonie, gdzie natężenie rewolty kierowanej przez okręgowego prowidnyka OUN Hryhorija Goliasza "Beja" było największe.
Według świadectw zebranych przez Stowarzyszenie Upamiętniania Ofiar Zbrodni Ukraińskich Nacjonalistów w nocy z 17 na 18 września 1939 roku (pojawia się też data 7 września) Sławentyn zaatakowała bojówka OUN. Napastnicy, wśród których byli również ukraińscy mieszkańcy wsi, zabijali Polaków przy pomocy siekier, noży i wideł; do uciekających strzelano. Część ofiar torturowano przed śmiercią. Niektórzy ukraińscy mieszkańcy Sławentyna udzielali schronienia Polakom; Ukraińca Perekopa napastnicy zabili za odmowę wskazania miejsca ukrycia Władysława Świrza.
Ofiarą zbrodni padło, według różnych źródeł, od 50 do 85 Polaków, spalono także część zabudowań. Zdaniem Grzegorza Motyki masakra była zapowiedzią przyszłych czystek etnicznych.
W drugiej połowie 1943 roku doszło w Sławentynie do kolejnej zbrodni – członek OUN-B zabił 75-letnią kobietę o nazwisku Trybus oraz 3-osobową rodzinę Wierzbickich.
Obecnie w Sławentynie znajduje się kopiec i tablica ku czci OUN-UPA i „bohaterów ze Sławentyna”; ślady po bytności Polaków zostały zatarte.

</doc>
<doc id="2645824" url="https://pl.wikipedia.org/wiki?curid=2645824" title="Parafenylodwuamina">
Parafenylodwuamina



</doc>
<doc id="2645825" url="https://pl.wikipedia.org/wiki?curid=2645825" title="Yelena Lashmanova">
Yelena Lashmanova



</doc>
<doc id="2645828" url="https://pl.wikipedia.org/wiki?curid=2645828" title="Ponad nami tylko niebo">
Ponad nami tylko niebo

Ponad nami tylko niebo (niem. "Über uns das All") – niemiecki film dramatyczny w reżyserii Jana Schomburga, który zadebiutował podczas 61. Międzynarodowego Festiwalu Filmowego w Berlinie.
Opis fabuły.
Martha (Sandra Hüller) po śmierci męża Paula (Felix Knopp) związuje się z mężczyzną, który przypomina jej byłego męża.

</doc>
<doc id="2645829" url="https://pl.wikipedia.org/wiki?curid=2645829" title="Credit Default Swap">
Credit Default Swap



</doc>
<doc id="2645830" url="https://pl.wikipedia.org/wiki?curid=2645830" title="Wityczew">
Wityczew

Wityczew (także: Wyteczew, Wytyczew, Wityczew, Wityczów, Witaczów; ukr. Витачів; "Wytacziw") – wieś na Ukrainie w rejonie obuchowskim obwodu kijowskiego, centrum miejscowej silskiej rady.
Prywatne miasto szlacheckie położone było w powiecie kijowskim województwa kijowskiego w latach 30 i 40. XVII wieku.
Geografia.
Wieś położona na prawym brzegu Dniepru w okolicy Zbiornika Kaniowskiego, przy drodze regionalnej R19.
Historia.
W pobliżu Wityczewa znajdują się ślady osadnictwa z epoki brązu i cmentarzysko scytyjskie.
Miejscowość założono w 957 r. Była opisywana przez Konstantyna VII Porfirogenetę jako gród okolicznej ludności słowiańskiej (Polan naddnieprzańskich) płacący daniny Rusom oraz jako port na Dnieprze. Według Lelewela od łodzi zwanych wicinami pochodzi też nazwa Wityczewa. 
Gród Wityczew jest wielokrotnie wspominany w ruskich latopisach jako ważny element w systemie obronnym przeciwko Pieczyngom. 10 sierpnia 1100 r. z inicjatywy Włodzimierza Monomacha odbył się tu zjazd Rurykowiczów. Podobnie w 1103 r. w pobliżu Wityczewa doszło do zjazdu dołobskiego (nad Jeziorem Dołobskim) – spotkania książąt ruskich (min. Włodzimierza Monomacha i Światopełka Izjasławicza), poświęconego wspólnej wyprawie na Połowców.
Gród w Wityczewie został prawdopodobnie zniszczony w czasie najazdu Batu-chana, ale jeszcze do XIX w. zachowały się znaczne resztki grodziska.
W XVI-XVII w. Wityczew, leżący w obrębie Rzeczypospolitej Obojga Narodów, należał kolejno do różnych rodzin szlacheckich, m.in. Olizarów, Krasińskich i Jana Sobieskiego (wówczas marszałka wielkiego koronnego).

</doc>
<doc id="2645832" url="https://pl.wikipedia.org/wiki?curid=2645832" title="ANC Youth League">
ANC Youth League

African National Congress Youth League (ANCYL) – południowoafrykańska lewicowa organizacja młodzieżowa, działa jako młodzieżówka Afrykańskiego Kongresu Narodowego. Ugrupowanie zostało założone w 1944, program ugrupowania powstał w 1948.
Historia.
W 1959 roku w ugrupowaniu nastąpił rozłam, część działaczy przeszła do nowej organizacji Kongres Panafrykański. W 1960 zarówno działalność ANC i PAC została zakazana a represje wobec ich działaczy nasiliły się. Liga Młodzieżowa kontynuowała działalność w podziemiu. W 1990 roku de Klerk zalegalizował ANC i związane z nim organizacje, w tym ANCYL, nowym przywódcą młodzieżówki został Peter Mokaba. W 2005 nowym liderem został Fikile Mbalula, zastąpiony w 2008 przez Juliusa Malemę. W listopadzie 2011 roku, Julius Malema oskarżony został o prowokowanie podziałów w ugrupowanie w rezultacie został zawieszony na stanowisku przewodniczącego na okres pięciu lat. Kolejne procesy odwoławcze doprowadziły do wykluczenia go z ugrupowania. W dniu 24 kwietnia 2012 proces apelacyjny oficjalnie potwierdził wykluczenie Malemy z organizacji.
Struktury.
Według statutu ugrupowanie kierowane jest przez Krajowy Komitet Wykonawczy (NEC) i Krajowy Komitet Roboczy (NWC).

</doc>
<doc id="2645833" url="https://pl.wikipedia.org/wiki?curid=2645833" title="ANCYL">
ANCYL



</doc>
<doc id="2645838" url="https://pl.wikipedia.org/wiki?curid=2645838" title="Całusek Temmincka">
Całusek Temmincka



</doc>
<doc id="2645839" url="https://pl.wikipedia.org/wiki?curid=2645839" title="Gurami niebieski">
Gurami niebieski



</doc>
<doc id="2645840" url="https://pl.wikipedia.org/wiki?curid=2645840" title="Pandolfo (kardynał SS. Apostoli)">
Pandolfo (kardynał SS. Apostoli)



</doc>
<doc id="2645846" url="https://pl.wikipedia.org/wiki?curid=2645846" title="When Disaster Strikes">
When Disaster Strikes



</doc>
<doc id="2645849" url="https://pl.wikipedia.org/wiki?curid=2645849" title="Seismos">
Seismos



</doc>
<doc id="2645852" url="https://pl.wikipedia.org/wiki?curid=2645852" title="Rzeczywiste miejsce dostarczania energii elektrycznej">
Rzeczywiste miejsce dostarczania energii elektrycznej

Wirtualne miejsce dostarczania energii elektrycznej - miejsce dostarczania energii elektrycznej, w którym jest realizowana dostawa tej energii niepowiązana bezpośrednio z jej fizycznymi przepływami. Jej ilość wyznaczana jest przy użyciu algorytmów na podstawie umowy sprzedaży energii elektrycznej.

</doc>
<doc id="2645854" url="https://pl.wikipedia.org/wiki?curid=2645854" title="Patrulla Aguila">
Patrulla Aguila



</doc>
<doc id="2645859" url="https://pl.wikipedia.org/wiki?curid=2645859" title="Aplocheilus dageti">
Aplocheilus dageti



</doc>
<doc id="2645860" url="https://pl.wikipedia.org/wiki?curid=2645860" title="Lycocyprinus sexfasciatus">
Lycocyprinus sexfasciatus



</doc>
<doc id="2645861" url="https://pl.wikipedia.org/wiki?curid=2645861" title="Poecilia sexfasciata">
Poecilia sexfasciata



</doc>
<doc id="2645865" url="https://pl.wikipedia.org/wiki?curid=2645865" title="Brama św. Jakuba w Toruniu">
Brama św. Jakuba w Toruniu

Brama św. Jakuba także Brama Drzewna – brama Nowego Miasta w Toruniu. Zburzona pod koniec XIX w. 
Historia.
Brama została wzniesiona w XIII w., w XV w. rozbudowana. Została zburzona w 2. połowie XIX wieku, a na jej miejscu wybudowano nową Bramę św. Jakuba, przebudowaną w latach 1880-85 i zburzoną pod koniec XIX w.
Brama była również nazywana Bramą Drzewną, gdyż w jej pobliżu składowano drewno.

</doc>
<doc id="2645866" url="https://pl.wikipedia.org/wiki?curid=2645866" title="Eliminacje do Indywidualnych Mistrzostw Świata na Żużlu 1992">
Eliminacje do Indywidualnych Mistrzostw Świata na Żużlu 1992

Eliminacje kontynentalne.
Półfinały.
Miszkolc (1).
Awans: 7 do półfinałów światowych
Brokstedt (2).
Awans: 7 do półfinałów światowych
Eliminacje skandynawskie.
Eliminacje szwedzkie.
Półfinały.
Kumla (1).
Awans: 8 do finału szwedzkiego
Veltanda (2).
Awans: 8 do finału szwedzkiego
Finał szwedzki.
Awans: 4 do finału skandynawskiego oraz Henrik Gustafsson
Finał duński.
Awans: 5 do finału skandynawskiego oraz Hans Nielsen
Finał skandynawski.
Awans: 9+1 do półfinałów światowych
Eliminacje zamorskie.
Eliminacje Wspólnotych Narodów.
Finał brytyjski.
Awans: 10 do finału Wspólnoty Narodów
Finał Wspólnoty Narodów.
Awans: 11 do finału zamorskiego
Finał zamorski.
Awans: 9 do półfinałów światowych
Eliminacje światowe.
Półfinały.
Bradford (1).
Awans: 9+1 do finału światowego
Wiener Neustadt (2).
Awans: 8+1 do finału światowego

</doc>
<doc id="2645867" url="https://pl.wikipedia.org/wiki?curid=2645867" title="Stefan Pietrusiński">
Stefan Pietrusiński

Stefan Pietrusiński ps. „Rysiek” (ur. 2 września 1929 w Goszczynie, zm. 15 kwietnia 1953 w Warszawie) – działacz konspiracji powojennej w okresie Polski Ludowej, oskarżony i skazany przez władze komunistyczne Polski Ludowej na karę śmierci. Kawaler Krzyża Wielkiego Orderu Odrodzenia Polski.
Życiorys.
Młodość.
Był synem Aleksandra i Heleny z Dzwonków. Ukończył gimnazjum w Goszczynie. Był członkiem ZHP.
W latach 1947–1949 był nauczycielem w szkołach powszechnych w pow. grójeckim, najpierw (październik 1947– czerwiec 1948) w Suchostrudze, potem (wrzesień 1948 – czerwiec 1949) w Olszanach. Po powołaniu do wojska (w listopadzie 1950) służył w jednostce w Siedlcach, później był pisarzem w kancelarii ogólnej Głównej Kontroli Wojskowej Ministerstwa Obrony Narodowej.
Działalność konspiracyjna.
Od wiosny 1948 Stefan Pietrusiński współtworzył struktury konspiracyjnej organizacji niepodległościowej OK PSL (Obrona Konspiracyjna Polskiego Stronnictwa Ludowego), założonej przez Henryka Bąka, wówczas ucznia liceum. W początkowym okresie należeli do niej jeszcze ich koledzy: Herman Dąbrowski, Czesław Owczarek i Henryk Kosut. Z czasem, w 1950, przekształciła się ona w Polską Szturmówkę Chłopską (dzielącą się na grupę agitacyjną – odpowiedzialną za działalność polityczną, i bojową – podejmującą działalność militarną) która w szczytowej fazie rozwoju liczyła 500 członków i miała swoje komórki poza woj. warszawskim, także m.in. w Świętokrzyskim i we Wrocławiu. Była ona organizacją o charakterze propagandowym i militarnym, całkowicie niezależną od działających w podziemiu struktur niepodległościowych czy emigracyjnych partii politycznych. Jej celem było przeciwdziałanie tworzeniu spółdzielni produkcyjnych na wsi, a także „walka z komunizmem i obecnym ustrojem Polski Ludowej w postaci wrogiej agitacji wśród chłopów skierowanej przeciwko władzy ludowej”. Początkowo działalność ograniczona była do wydawania i kolportowania odezw i ulotek oraz bezpośrednich rozmów z chłopami na temat zagrożeń związanych z wprowadzaniem nowego ustroju, działalnością partii komunistycznej i kolektywizacją wsi. Zbierano też dane o szczególnie gorliwych komunistach i milicjantach, podejmowano akcje rozbrajania posterunków MO.
Stefan Pietrusiński został prezesem jednego z podokręgów organizacji (obejmującego gminę błędowską) i zastępcą Henryka Bąka.
Działalność konspiracyjną prowadził także w czasie pracy w MON, m.in. pozyskując nowych członków do organizacji, co było realizacją akcji PSCh o kryptonimie „O.W.” („opanowanie wojska”) która miała polegać na wstępowaniu do wojska i prowadzeniu wśród żołnierzy akcji propagandowej oraz ich werbowaniu do konspiracji celem przygotowania przyszłego powstania zbrojnego.
Aresztowanie, wyrok i śmierć.
Na przełomie zimy i wiosny 1952, kiedy było już pewne, że akcja „O.W.” nie ma szans powodzenia, bo rozpoczęty w 1950 konflikt koreański nie przerodzi się w III wojnę światową, Henryk Bąk rozpoczął przygotowania do rozwiązania organizacji. Nakazał zaprzestanie działalności agitacyjnej w wojsku oraz pozbycie się zgromadzonej broni. Jednakże w tym samym czasie UB rozpoczęło likwidację Polskiej Szturmówki Chłopskiej, rozpracowanej w wyniku prowokacji, zorganizowanej przez Wydział IV Wojewódzkiego Urzędu Bezpieczeństwa Publicznego w Warszawie. Od końca kwietnia do połowy maja 1952 trwały masowe aresztowania – do więzienia trafiło ponad 115 członków tej organizacji, w tym jej pomysłodawca – Henryk Bąk.
Stefan Pietrusiński, jako żołnierz, został aresztowany przez Informację Wojskową 9 lub 15 maja 1952.
W procesach politycznych zapadły surowe wyroki na członków PSCh, choć większość z nich nie ukończyła 30 lat i często ich udział w konspiracji ograniczał się jedynie do złożenia przysięgi i obrania pseudonimu, to Wojskowy Sąd Rejonowy w Warszawie uznał, że była to organizacja szczególnie niebezpieczna, gdyż liczyła dużą liczbę członków, posiadała znaczną ilość broni palnej i w szybkim tempie rozrastała się, a także prowadziła szeroką „działalność propagandową przeciwko kolektywizacji wsi i godziła w podstawy sojuszu robotniczo-chłopskiego”. Na kary więzienia od 2 do 15 lat skazano 62 osoby.
Stefana Pietrusińskiego Wojskowy Sąd Okręgowy I w Warszawie 6 września 1952 skazał na karę śmierci. Wraz z nim na śmierć skazano kpr. Hermana Dąbrowskiego (karę zamieniono później na 15 lat pozbawienia wolności), a na kary od 5 do 9 lat pozbawienia wolności – jeszcze ośmiu żołnierzy. Henryk Bąk, który za kierowanie organizacją skazany został na czterokrotną karę śmierci (później zamieniono mu wyrok na dożywocie), zeznawał w tym procesie jako świadek. Ponadto na karę śmierci skazano jeszcze Wacława Młodzianko.
Karę śmierci wykonano jedynie na Stefanie Pietrusińskim 15 kwietnia 1953 w więzieniu mokotowskim na Rakowieckiej, zdaniem historyka PSCh „z racji odbywania przez niego czynnej służby wojskowej i przekazywania Bąkowi danych «z terenu Ministerstwa Obrony Narodowej dot. rozmieszczenia i stanu liczebnego jednostek WKR i inne, stanowiące tajemnicę wojskową»”.
Rodzina o egzekucji nie została poinformowana i jeszcze 28 sierpnia 1953 jego matka napisała list z prośbą o ułaskawienie do przewodniczącego Rady Państwa Bolesława Bieruta (pisownia oryginalna):
„Uprzejmie proszę Pana Przewodniczącego Rady Ministrów o wyjaśnienie mi wyroku i gdzie się znajduje mój syn. Ja matka mam 60 lat i chora jestem 5 lat, o wieści aresztowania syna skótki mojej choroby się pogorszyły. Bo na wspomnienie więzienia, jestem matką która ubolewa bardzo o syna którego chowałam 21 rok. (…) co się stało od chwili przyjścia do wojska nic nie wiem”.
O straceniu syna dowiedziała się dopiero 16 października 1953 po otrzymaniu odpowiedzi na swoje pismo.
Upamiętnienie.
Pośmiertnie, postanowieniem prezydenta Lecha Kaczyńskiego z 14 listopada 2008, "za wybitne zasługi dla niepodległości Rzeczypospolitej Polskiej, za działalność na rzecz przemian demokratycznych w kraju", został odznaczony Krzyżem Wielkim Orderu Odrodzenia Polski. Order został przekazany rodzinie Stefana Pietrusińskiego 14 grudnia 2008 w Kościele św. Józefa Oblubieńca NMP na Kole w Warszawie podczas uroczystości odsłonięcia i poświęcenia tablicy pamiątkowej upamiętniającej osobę Henryka Bąka, przywódcę Polskiej Szturmówki Chłopskiej w latach 1948-1952 i jego podwładnych
W latach 70. XX w. Henryk Bąk z kilkoma kolegami z PSCh postawili na cmentarzu parafialnym w Przybyszewie pamiątkowy obelisk ku czci Stefana Pietrusińskiego.

</doc>
<doc id="2645869" url="https://pl.wikipedia.org/wiki?curid=2645869" title="BBC Radio Guernsey">
BBC Radio Guernsey



</doc>
<doc id="2645870" url="https://pl.wikipedia.org/wiki?curid=2645870" title="Ibibio">
Ibibio

Ibibio – lud afrykański zamieszkujący głównie południowo-wschodnią Nigerię. Najliczniej reprezentowani w stanach Akwa Ibom i Cross River. Posługują się językiem ibibio, z grupy języków nigero-kongijskich. Populacja liczy ok. 5,9 mln osób.
Ibibio sąsiadują z ludami: Igbo, Ijo, Idoma, Igala i Bangwa. Ibibio mieszkali na obszarze Cross River, w Nigerii przez kilkaset lat, natomiast pisemne informacje na ich temat istnieją tylko na kolonialnych zapiskach pod koniec roku 1800. Ustne przekazy w tym regionie są o wiele wcześniejsze. Ibibio aktywnie stawiali opór inwazji kolonialnej, dopiero od zakończenia I wojny światowej, Brytyjczycy zdołali zdobyć silną pozycję w regionie.
Rolniczą podstawą tego regionu jest palma oleista i olej z palmy który jest sprzedawany na rynki zewnętrzne.

</doc>
<doc id="2645871" url="https://pl.wikipedia.org/wiki?curid=2645871" title="Eliminacje do Indywidualnych Mistrzostw Świata na Żużlu 1991">
Eliminacje do Indywidualnych Mistrzostw Świata na Żużlu 1991

Eliminacje kontynentalne.
Półfinały.
Landshut (1).
Awans: 7 do półfinałów światowych
Lonigo (2).
Awans: 7+1 do półfinałów światowych
Eliminacje skandynawskie.
Eliminacje szwedzkie.
Półfinały.
Nässjö (1).
Awans: 8 do finału szwedzkiego
Uwaga! Fin Olli Tyrväinen z licencją szwedzką.
Hagfors (2).
Awans: 8 do finału szwedzkiego
Finał szwedzki.
Awans: 5 do finału skandynawskiego
Finał duński.
Awans: 6 do finału skandynawskiego
Finał skandynawski.
Awans: 9 do półfinałów światowych
Eliminacje zamorskie.
Eliminacje Wspólnotych Narodów.
Finał brytyjski.
Awans: 10 do finału Wspólnoty Narodów
Finał Wspólnot Narodów.
Awans: 11 do finału zamorskiego
Finał amerykański.
Awans: 5 do finału zamorskiego
Finał zamorski.
Awans: 9 do półfinałów światowych
Eliminacje światowe.
Półfinały.
Równe (1).
Awans: 8+1 do finału światowego
Abensberg (2).
Awans: 8+1 do finału światowego
Uwaga! Tony Rickardsson zastąpił Andy’ego Smitha, a Klaus Lausch - Ryszarda Dołomisiewicza

</doc>
<doc id="2645874" url="https://pl.wikipedia.org/wiki?curid=2645874" title="Cryptopterus bicirrhis">
Cryptopterus bicirrhis



</doc>
<doc id="2645875" url="https://pl.wikipedia.org/wiki?curid=2645875" title="Cryptopterus bicirris">
Cryptopterus bicirris



</doc>
<doc id="2645876" url="https://pl.wikipedia.org/wiki?curid=2645876" title="Dyskografia Busty Rhymesa">
Dyskografia Busty Rhymesa

Poniżej przedstawiona została dyskografia amerykańskiego rapera, producenta muzycznego Busta Rhymes. Zawiera dokonania solowe, a w tym albumy, single czy teledyski.

</doc>
<doc id="2645877" url="https://pl.wikipedia.org/wiki?curid=2645877" title="Kryptopterus bicirrus">
Kryptopterus bicirrus



</doc>
<doc id="2645878" url="https://pl.wikipedia.org/wiki?curid=2645878" title="Silurus bicirrhis">
Silurus bicirrhis



</doc>
<doc id="2645879" url="https://pl.wikipedia.org/wiki?curid=2645879" title="Uniwersytet Johanna Gutenberga w Moguncji">
Uniwersytet Johanna Gutenberga w Moguncji



</doc>
<doc id="2645880" url="https://pl.wikipedia.org/wiki?curid=2645880" title="Eliminacje do Indywidualnych Mistrzostw Świata na Żużlu 1990">
Eliminacje do Indywidualnych Mistrzostw Świata na Żużlu 1990

Eliminacje kontynentalne.
Półfinały.
Bydgoszcz (1).
Awans: 8 do Finału Kontynentalnego
Žarnovica (2).
Awans: 8 do Finału Kontynentalnego
Finał Kontynentalny.
Awans: 5 do finału światowego
Eliminacje interkontynentalne.
Eliminacje skandynawskie.
Eliminacje szwedzkie.
Półfinały.
Målilla (1).
Awans: 8 do finału szwedzkiego
Visby (2).
Awans: 7+1 do finału szwedzkiego oraz Peter Karlsson
Finał szwedzki.
Awans: 6 do finału skandynawskiego
Finał duński.
Awans: 6+1 do finału skandynawskiego
Finał skandynawski.
Awans: 7 do Finału Interkontynentalnego
Eliminacje zamorskie.
Eliminacje Wspólnoty Narodów.
Finał brytyjski.
Awans: 10 do finału Wspólnoty Narodów
Finał Wspólnoty Narodów.
Awans: 11 do finału zamorskiego
Finał amerykański.
Awans: 5 do finału zamorskiego
Finał zamorski.
Awans: 9 do Finału Interkontynentalnego
Finał Interkontynentalny.
Awans: 11 do finału światowego

</doc>
<doc id="2645882" url="https://pl.wikipedia.org/wiki?curid=2645882" title="Józef Alicki">
Józef Alicki

Józef Alicki (ur. 12 października 1913, zm. 9 czerwca 1989 w Iławie) – pseudonim „Łukasz”, „Dubicz”, hubalczyk, wachmistrz Wojska Polskiego.
Życiorys.
Przebywał w Rzeczycy po rozwiązaniu oddziału majora Henryka Dobrzańskiego. Organizował tam wspólnie z ks. Ptaszyńskim pluton konspiracyjny. Wyjechał jesienią 1940 w Miechowskie, gdzie jako instruktor wyszkolenia działał w konspiracji. Pracował od marca 1941 w wojskowym wywiadzie Związku Walki Zbrojnej. Po napaści Niemców na Związek Radziecki wyjechał w lipcu do Wilna w grupie, która była zawiązkiem Ośrodka Północ I. Był kurierem, występował pod pseudonimem „Łukasz” i przywoził do centrali w Warszawie informacje. Otrzymał za czyny bojowe Krzyż Walecznych. Od połowy 1942 do maja 1944 pracował w wywiadzie Armii Krajowej w Białymstoku, a następnie pełnił funkcję oficera do zleceń w dowództwie 30 Dywizji Armii Krajowej. Brał udział w walkach dywizji i pod Wyżarami był ranny. Odznaczony po raz drugi Krzyżem Walecznych i przedstawiony do odznaczenia Krzyżem Virtuti Militari. Mianowany podporucznikiem rozkazem dowódcy dywizji z dnia 14 sierpnia 1944. Służył do jej rozwiązania.
Po wojnie osiadł na stałe w Iławie, gdzie zmarł 9 czerwca 1989. Jest pochowany na cmentarzu komunalnym, który mieści się przy ulicy Ostródzkiej.

</doc>
<doc id="2645885" url="https://pl.wikipedia.org/wiki?curid=2645885" title="BBC Radio Berkshire">
BBC Radio Berkshire

BBC Radio Berkshire - brytyjska stacja radiowa należąca do publicznego nadawcy BBC i pełniąca w jego sieci rolę rozgłośni lokalnej dla hrabstwa Berkshire, a także północnej części hrabstwa Hampshire. Stacja została uruchomiona 21 stycznia 1992 roku, jednak już w 1996 ze względu na oszczędności została połączona z BBC Radio Oxford, tworząc radio o nazwie BBC Thames Valley FM. Obie rozgłośnie odzyskały niezależność w lutym 2000 roku. Obecnie Radio Berkshire dostępne jest w cyfrowym i analogowym przekazie naziemnym, a także w Internecie. 
Siedzibą stacji jest ośrodek BBC w Reading. Oprócz audycji własnych stacja transmituje również programy swoich siostrzanych stacji lokalnych BBC z Royal Tunbridge Wells, Oksfordu, Leeds, Southampton i Cambridge, a także audycje ogólnokrajowego BBC Radio 5 Live. 

</doc>
<doc id="2645886" url="https://pl.wikipedia.org/wiki?curid=2645886" title="Wichraż (wzgórze)">
Wichraż (wzgórze)

Wichraż (428 m n.p.m.) – wzniesienie we wsi Cichawka w województwie małopolskim, w powiecie bocheńskim, w gminie Łapanów. Jest najwyższym wzgórzem w ciągu wzgórz po wschodniej stronie rzeki Stradomka, na odcinku pomiędzy miejscowościami Cichawka i Sobolów. Od południowej strony wzgórza te opadają do doliny potoku Cichawka, od północnej i wschodniej do doliny Polanki. Szczyt i południowe stoki Wichrażu znajdują się w Cichawce, ale stoki wschodnie i północne także w miejscowościach: Sobolów, Wola Nieszkowska i Leszczyna. W wymowie miejscowej ludności używana jest nazwa Wichras, a potok wypływający na jego wschodnich stokach ma nazwę Wichracz.
Obecnie Wichraż jest niemal całkowicie porośnięty lasem. Dawniej jednak był znacznie bardziej bezleśny, zajęty przez pola uprawne. W czasie I wojny światowej takie bezleśne wzgórza stanowiły ważne punkty strategiczne, zajmującej je armii umożliwiały bowiem obserwację dużego terenu i stanowiły dobry punkt obronny. 7 grudnia Rosjanie armii generała Radko Dimitrijewa obsadzili wzgórza na zachód od Stradomki w miejscowościach Sobolów, Gierczyce i Nieprześnia. Austriacy po kilkudniowych, niezwykle zaciekłych walkach wyparli Rosjan dalej na wschód. Również na polach Wichrażu toczyły się walki, a na jego północno-wschodnich stokach Austriacy wybudowali później cmentarz wojenny nr 341 – Wola Nieszkowska-Wichras. Pochowano na nim łącznie 227 żołnierzy armii austro-węgierskiej i 270 żołnierzy armii rosyjskiej.

</doc>
<doc id="2645887" url="https://pl.wikipedia.org/wiki?curid=2645887" title="Apistogramma agassizi">
Apistogramma agassizi



</doc>
<doc id="2645888" url="https://pl.wikipedia.org/wiki?curid=2645888" title="Apistogramma parva">
Apistogramma parva



</doc>
<doc id="2645889" url="https://pl.wikipedia.org/wiki?curid=2645889" title="Geophagus agassizii">
Geophagus agassizii



</doc>
<doc id="2645891" url="https://pl.wikipedia.org/wiki?curid=2645891" title="Gurami właściwy">
Gurami właściwy



</doc>
<doc id="2645892" url="https://pl.wikipedia.org/wiki?curid=2645892" title="Dargen (stacja kolejowa)">
Dargen (stacja kolejowa)

Dargen – nieistniejąca stacja kolejowa w Dargen na wyspie Uznam w Niemczech. Znajdowała się ona przy dzisiejszej Bahnhofstraße. W pobliżu byłej stacji znajduje się Muzeum Techniki i Motoryzacji.

</doc>
<doc id="2645895" url="https://pl.wikipedia.org/wiki?curid=2645895" title="Eliminacje do Indywidualnych Mistrzostw Świata na Żużlu 1989">
Eliminacje do Indywidualnych Mistrzostw Świata na Żużlu 1989

Eliminacje kontynentalne.
Półfinały.
Rybnik (1).
Awans: 8 do Finału Kontynentalnego
Uwaga! Polak Andrzej Marynowski z licencją niemiecką
Równe (2).
Awans: 8+1 do Finału Kontynentalnego
Finał Kontynentalny.
Awans: 5+1 do finału światowego
Uwaga! Pavel Karnas i Igor Zwieriew zastąpili Petra Vandirka i Armando Castagnę, a Karl Maier - Ryszarda Franczyszyna
Eliminacje interkontynentalne.
Eliminacje skandynawskie.
Eliminacje szwedzkie.
Półfinały.
Målilla (1).
Awans: 9 do finału szwedzkiego
Visby (2).
Awans: 8 do finału szwedzkiego
Finał szwedzki.
Awans: 5 do finału skandynawskiego
Finał duński.
Awans: 6 do finału skandynawskiego
Finał skandynawski.
Awans: 7 do Finału Interkontynentalnego
Uwaga! Tony Olsson zastąpił Jana Anderssona
Eliminacje zamorskie.
Eliminacje Wspólnotych Narodów.
Finał brytyjski.
Awans: 10 do finału Wspólnoty Narodów
Finał Wspólnoty Narodów.
Awans: 12 do finału zamorskiego
Finał amerykański.
Awans: 4 do finału zamorskiego
Finał zamorski.
Awans: 9+1 do Finału Interkontynentalnego
Uwaga! Rick Miller zastąpił Shawna Morana
Finał Interkontynentalny.
Awans: 11 do finału światowego
Uwaga! Troy Butler zastąpił Sama Ermolenkę

</doc>
<doc id="2645896" url="https://pl.wikipedia.org/wiki?curid=2645896" title="Muzeum Techniki w Wiedniu">
Muzeum Techniki w Wiedniu

Muzeum Techniki w Wiedniu - (VTM, ang. "Vienna Technical Museum", TMW, niem. "Technisches Museum Wien") – muzeum znajdujące się w dzielnicy Penzing w Wiedniu przy ulicy Mariahilfer Straße 212. Jedno z największych w Europie muzeów o profilu technicznym, utworzone w 1908 roku.
Od 1921 pracownikiem, a później również wicedyrektorem (od 1942) był malarz i chemik, Franz Sedlacek.
Eksponaty.
Muzeum zawiera wiele eksponatów, m.in.:

</doc>
<doc id="2645898" url="https://pl.wikipedia.org/wiki?curid=2645898" title="Wojna domowa w Kambodży">
Wojna domowa w Kambodży

Wojna domowa w Kambodży – konflikt na terenie Kambodży toczący się w latach 1970–1975 pomiędzy Zjednoczonym Frontem Narodowym Kambodży, Wietnamem Północnym i Wietkongiem (ugrupowania wietnamskie prowadziły odrębną kampanię, a od 1974 roku walczyły również z khmerską opozycją) a Republiką Khmerów wspieraną przez Stany Zjednoczone i Wietnam Południowy.
Walki pochłonęły w sumie według różnych szacunków od 200 tys. do 300 tys. ofiar, a ranionych zostało około 750 tys. osób.
Wczesne rządy Sihanouka.
W latach 60. władzę sprawował król Norodom Sihanouk. Monarcha chciał ochronić kraj od chaosu, jaki ogarnął sąsiedni Laos i Wietnam. Zawiązał koalicję rządową z lewicową (i powiązaną z komunistami) Partią Ludową. Pod wpływem koalicjanta w 1965 roku Sihanouk zerwał stosunki dyplomatyczne ze Stanami Zjednoczonymi. W zamian za to zyskał pomoc ze strony Chin i Związku Radzieckiego, które ofiarowały Kambodży pomoc gospodarczą i militarną. W 1966 roku podpisał z Chinami porozumienie, na mocy którego zgodził się na stacjonowanie we wschodnich regionach przygranicznych wojsk Armii Ludowej Wietnamu i utworzenie przez nią w tamtym regionie baz wojskowych. Król zgodził się także, aby przez miasto Sihanoukville płynęła pomoc dla wojsk Wietkongu. Prochińska polityka Sihanouka wynikała z jego przekonania co do tego, że to właśnie Chiny w przyszłości będą państwem wywierającym największy wpływ na teren Indochin. Równocześnie mimo prokomunistycznej polityki zagranicznej jeszcze w tym samym roku król pozwolił proamerykańskiemu ministrowi obrony generałowi Lon Nolowi na rozprawienie się z Partią Ludową pod pretekstem działalności wywrotowej i rzekomej służalczości tej frakcji względem Hanoi. Niszcząc dotychczasowych lewicowych sojuszników, Sihanouk nie wziął pod uwagę, że już wcześniej utracił poparcie konserwatystów, a sytuacja gospodarcza kraju uległa pogorszeniu. 11 września odbyły się pierwsze "wolne" wybory. Konserwatyści wygrali je na skutek fałszerstw wyborczych, zdobywając (ku zaskoczeniu króla) 75 procent mandatów w Zgromadzeniu Narodowym. Lon Nol został desygnowany na premiera, a duże wpływy w rządzie zdobył ultrakonserwatywny członek rządzącego klanu Sisowath Sirik Matak znany z wrogości wobec Sihanouka. Rządy konserwatystów doprowadziły do napięć społecznych i stworzyły korzystne warunki do budowy na obszarach wiejskich partyzantki komunistycznej.
Rebelia w Battambang.
11 marca 1967 roku podczas wizyty głowy państwa we Francji, w miejscowości Battambang wybuchło powstanie, w trakcie którego chłopi zaatakowali miejscowych poborców podatków. Powstanie rozprzestrzeniło się na cały rejon. Lon Nol, pod nieobecność króla, lecz działając za jego zgodą, ogłosił stan wojenny. W rządowych represjach zabite zostały setki chłopów, a całe wioski zrównano z ziemią. Po powrocie do kraju król nakazał aresztowanie czołowych działaczy radykalnej lewicy (z której część uczestniczyła w jego wcześniejszych rządach). Wśród aresztowanych znaleźli się Khieu Samphan, Hou Yuon i Hu Nim. Król zmusił Lon Nola do dymisji, a do rządu wprowadził nowe grupy lewicowe, co miało zrównoważyć wpływy konserwatywne. Na kryzysie zyskała radykalna frakcja Komunistycznej Partii Kambodży, określona przez króla jako Czerwoni Khmerzy, przyciągnęła do swoich oddziałów tysiące rekrutów, a postać Lon Nola była przez chłopów wiązana z brutalnymi represjami.
Przegrupowanie komunistów.
O ile powstanie z 1967 roku było nieplanowane, to Czerwoni Khmerzy na następny rok próbowali zorganizować rewoltę na większą skalę. Wśród przywódców Czerwonych Khmerów znaleźli się Pol Pot, Ieng Sary i Son Sen. Grupa przyjęła prochińskie poglądy przez co nie otrzymała wsparcia z Wietnamu Północnego. W styczniu 1968 roku Czerwoni Khmerzy rozpoczęli swoją pierwszą ofensywę. Liczba rebeliantów, która wzięła w niej udział wyniosła od czterech do pięciu tysięcy żołnierzy. Jeszcze w tym samym miesiącu rebelianci utworzyli Rewolucyjną Armię Kampuczy. W listopadzie 1968 roku w obliczu postępującej rebelii król przywrócił do rządu Lon Nola, który został ministrem obrony. W maju 1969 roku Kambodża przywróciła stosunki dyplomatyczne z USA, a król utworzył Rząd Ocalenia Narodowego z Lon Nolem jako premierem. Wojsko amerykańskie wsparło rząd organizując naloty na siły północnowietnamskie stacjonujące w kraju. Naloty przyczyniły się do licznych strat pośród ludności cywilnej. W ich wyniku zginęło od 40 do 150 tysięcy mieszkańców.
Podczas kolejnej wizyty króla we Francji, w kraju wybuchły częściowo sponsorowane przez rząd antywietnamskie zamieszki. Lon Nol nie zrobił nic, aby je powstrzymać i wykorzystał je do wysłania Wietkongowi ultimatum z żądaniem wycofania się jego jednostek z terenów Kambodży (grożąc podjęciem działań wojskowych). 18 marca 1970 roku Lon Nol złożył wniosek o odsunięcie króla od władzy. W wyniku głosowania Lon zwiększył zakres władzy. Generał w miejsce królestwa powołał Republikę Khmerów. Parlamentarny pucz doprowadził do licznych protestów zwolenników monarchy. W trakcie ich trwania z rąk protestujących zginął brat Lon Nola, Lon Nil, któremu to rozwścieczony tłum wyrwał wątrobę, która została następnie zjedzona. Lon Nol winą za chaos w kraju obarczył liczącą około 400 tysięcy osób mniejszość wietnamską. Wojsko z jego rozkazu przeprowadziło masakry ludzi pochodzenia wietnamskiego. Czystki etniczne potępił Wietnam Północny, Wietnam Południowy i Wietkong.
Pozbawiony władzy Sihanouk udał się na emigrację do Pekinu, gdzie utworzył Zjednoczony Front Narodowy Kambodży i Królewski Rząd Jedności Narodowej. Król osobiście poparł Czerwonych Khmerów oraz zaprosił ich do uczestnictwa w Zjednoczonym Froncie Narodowym Kambodży, chociaż miał nad nimi niewielką kontrolę to przyczynił się w ten sposób do ogromnego zwiększenia poparcia dla grupy. Król i jego współpracownicy pozostali na emigracji, lecz kilkukrotnie odwiedził on tereny Kambodży zajęte przez Czerwonych Khmerów, wizyty te miały jednak czysto propagandowy charakter. Na wiosnę 1970 roku król złożył wizytę w Korei Północnej, gdzie zgłosił propozycję utworzenia jednolitego frontu "krajów rewolucyjnych" – Chin, Laosu, Wietnam Północnego, KRLD i Kambodży. Przywódcy KRLD przyjęli ten plan z zadowoleniem, upadł on jednak na skutek opozycji ze strony Wietnamu. Król o poparcie dla swojego rządu na uchodźstwie bezskutecznie apelował też na łamach ONZ.
W tym samym roku doszło do interwencji wojsk północnowietnamskich przeciwko rządowi Lon Nola, w obliczu czego USA wysłały do Kambodży swoje wojska. Czerwoni Khmerzy niezależnie od Wietnamu zdobyli kontrolę nad częścią kraju i zachowali swoją niezależność od komunistów wietnamskich. Czerwoni Khmerowie dotychczas nie wykazywali większych oznak fanatyzmu, który ujawnił się w okresie ich rządów, a przynajmniej nie był on dostrzeżony przez ogół społeczeństwa i władze. Z czasem, gdy Czerwoni Khmerowie na kontrolowanych obszarach zaczęli wprowadzać swoje porządki, Wietnamczycy z Północy starli się z nimi zbrojnie (od 1974), a następnie wycofali się z konfliktu kambodżańskiego obawiając się, że upadek reżimu Lon Nola doprowadzi do znacznego wzrostu wpływów rebeliantów Pol Pota.
Zakończenie wojny.
Wojna zakończyła się w kwietniu 1975 roku, gdy wojska Czerwonych Khmerów otoczył stolicę kraju i doprowadziły do upadku rządu. W miejsce dotychczasowej republiki Czerwoni Khmerzy utworzyli państwo o nazwie Demokratyczna Kampucza. Początkowo głową państwa został król Sihanouk, szybko jednak Demokratyczna Kampucza przybrała skrajnie totalitarny charakter, a pełnię władzy objęli sfanatyzowani przywódcy Czerwonych Khmerów. Jak się okazało ideologia Pol Pota była daleka od marksizmu ze względu na elementy szowinistyczne i rasistowskie, a rząd Pol Pota doprowadził do eksterminacji wielu mieszkańców kraju, w tym mniejszości wietnamskiej.

</doc>
<doc id="2645903" url="https://pl.wikipedia.org/wiki?curid=2645903" title="Eliminacje do Indywidualnych Mistrzostw Świata na Żużlu 1988">
Eliminacje do Indywidualnych Mistrzostw Świata na Żużlu 1988

Eliminacje kontynentalne.
Półfinały.
Rzeszów (1).
Awans: 8+1 do Finału Kontynentalnego
Miszkolc (2).
Awans: 8 do Finału Kontynentalnego
Finał Kontynentalny.
Awans: 5+1 do finału światowego
Eliminacje interkontynentalne.
Eliminacje skandynawskie.
Eliminacje szwedzkie.
Półfinały.
Huddinge (1).
Awans: 9 do finału szwedzkiego
Gislaved (2).
Awans: 9 do finału szwedzkiego
Finał szwedzki.
Awans: 3+1 do finału skandynawskiego oraz Jimmy Nilsen i Per Jonsson
Uwaga! Mikael Blixt i Tony Gudbrand zastąpili Niklasa Karlssona i Jana Anderssona
Finał duński.
Awans: 7 do finału skandynawskiego
Finał skandynawski.
Awans: 7 do Finału Interkontynentalnego
Eliminacje zamorskie.
Eliminacje Wspólnotych Narodów.
Finał brytyjski.
Awans: 9 do finału Wspólnoty Narodów
Finał Wspólnoty Narodów.
Awans: 11 do finału zamorskiego
Finał amerykański.
Awans: 5 do finału zamorskiego
Finał zamorski.
Awans: 9 do Finału Interkontynentalnego
Finał Interkontynentalny.
Awans: 11+1 do finału światowego

</doc>
<doc id="2645907" url="https://pl.wikipedia.org/wiki?curid=2645907" title="Eliminacje do Indywidualnych Mistrzostw Świata na Żużlu 1987">
Eliminacje do Indywidualnych Mistrzostw Świata na Żużlu 1987

Eliminacje kontynentalne.
Półfinały.
Leszno (1).
Awans: 8 do finału kontynentalnego
Krumbach (2).
Awans: 8 do finału kontynentalnego
Finał kontynentalny.
Awans: 4+1 do finału światowego oraz Henny Kroeze z Holandii
Eliminacje interkontynentalne.
Eliminacje skandynawskie.
Eliminacje szwedzkie.
Półfinały.
Nässjö (1).
Awans: 10 do finału szwedzkiego
Lindesberg (2).
Awans: 10 do finału szwedzkiego
Finał szwedzki.
Awans: 8 do finału skandynawskiego oraz Jimmy Nilsen
Uwaga! Jörgen Johansson zastąpił Thomasa Eka
Finał duński.
Awans: 6 do finału skandynawskiego oraz Jan Osvald Pedersen
Finał skandynawski.
Awans: 7+1 do finału interkontynentalnego
Eliminacje zamorskie.
Eliminacje Wspólnoty Narodów.
Finał brytyjski.
Awans: 9 do finału Wspólnoty Narodów
Finał Wspólnoty Narodów.
Awans: 11 do finału zamorskiego
Finał amerykański.
Awans: 5 do finału zamorskiego
Finał zamorski.
Awans: 9+1 do finału interkontynentalnego
Finał interkontynentalny.
Awans: 11+1 do finału światowego
Uwaga! Chris Morton zastąpił Kelly’ego Morana

</doc>
<doc id="2645908" url="https://pl.wikipedia.org/wiki?curid=2645908" title="Romuald Rodziewicz">
Romuald Rodziewicz

Romuald Rodziewicz ps. „Roman” (ur. 18 stycznia 1913 w Ławskim Brodzie, zm. 24 października 2014 w Huddersfield) – hubalczyk, wachmistrz Wojska Polskiego.
Życiorys.
Pierwsze lata życia spędził w Mandżurii (ojciec zesłany na Sybir).
Uczestnik Kampanii wrześniowej jako podoficer 102 Rezerwowego Pułku Ułanów, wchodzącego w skład Grupy „Wołkowysk” pod dowództwem generała Przeździeckiego. 23 września 1939 dołączył do 110 Rezerwowego Pułku Ułanów pod dowództwem słynnego zagończyka podpułkownika Jerzego Dąbrowskiego, z którym przeszedł cały szlak bojowy, aż do marszu na Warszawę. Po upadku Warszawy, wraz z 60-osobowym oddziałem, jako ochotnik wstąpił do Oddziału Wydzielonego Wojska Polskiego pod dowództwem majora Henryka Dobrzańskiego „Hubala”. W oddziale tym brał udział we wszystkich bitwach stoczonych na Mazowszu i Kielecczyźnie. 2 października 1939 uczestniczył w zwycięskiej potyczce z Niemcami pod Wolą Chodkowską. W grudniu 1939 został mianowany do stopnia plutonowego, a po starciu pod Huciskiem, 30 marca 1940, awansował na stopień wachmistrza kawalerii.
Po śmierci mjr „Hubala” i rozproszeniu oddziału był w Miechowskiem instruktorem szkolenia w organizacji Związku Walki Zbrojnej. Od marca 1941 był w wywiadzie wojskowym w Ośrodku Północ I w Wilnie. W rejonie Wołożyn – Mołodeczno był kierownikiem placówki, a w połowie 1942 przeniósł się do Armii Krajowej, która działała w tamtym rejonie. W sierpniu 1943, został aresztowany przez Niemców. Przebywał trzy miesiące w więzieniu w Mołodecznie, a następnie przewieziony do Oświęcimia, gdzie spotkał kolegów z oddziału: Józefa Drabika, Antoniego Piotrowskiego oraz por. „Czarnego” z koneckiego obwodu ZWZ. Przeniesiony do Buchenwaldu na początku października, a następnie do Nadrenii, gdzie naprawiał tory kolejowe. Przewieziony do Innsbrucku w Austrii wiosną 1945, gdzie 3 maja odzyskał wolność. Po pięciu tygodniach odkarmiania w szpitalu udał się do Włoch, gdzie wstąpił do 2 korpusu. Romuald Rodziewicz wystąpił z armii w 1947 i osiedlił się w Anglii.
1 lipca 2008 za wybitne zasługi dla niepodległości Rzeczypospolitej Polskiej Prezydent Rzeczypospolitej Polskiej Lech Kaczyński nadał mu Krzyż Komandorski Orderu Odrodzenia Polski.
Bohater beletrystycznej opowieści historycznej Aleksandry Ziółkowskiej-Boehm „Z miejsca na miejsce. W cieniu legendy Hubala” (3 wydania, Kraków WL 1983, Warszawa 1986, 1997; 4 wydanie [W:] „Lepszy dzień nie przyszedł już”, Iskry, Warszawa 2012. Jeden z bohaterów książki Melchiora Wańkowicza „Hubalczycy” (wiele wydań, 1 wyd. pt. „Wrzesień żagwiący”. Rodziewicz w 1945 roku we Włoszech opowiedział Wańkowiczowi dzieje oddziału Hubala i na podstawie jego opowieści powstała książka).
W ostatnich latach życia mieszkał w Domu Opieki „Jasna Góra” w Huddersfield.
Zmarł 24 października 2014 o godz. 4:20 nad ranem w Huddersfield, w hrabstwie West Yorkshire (Wielka Brytania).

</doc>
<doc id="2645915" url="https://pl.wikipedia.org/wiki?curid=2645915" title="Eliminacje do Indywidualnych Mistrzostw Świata na Żużlu 1986">
Eliminacje do Indywidualnych Mistrzostw Świata na Żużlu 1986

Eliminacje kontynentalne.
Półfinały.
Landshut (1).
Awans: 8+1 do Finału Kontynentalnego
Lonigo (2).
Awans: 8 do Finału Kontynentalnego
Finał Kontynentalny.
Awans: 5 do finału światowego
Eliminacje interkontynentalne.
Skandynawia.
Eliminacje szwedzkie.
Półfinały.
Gislaved (1).
Awans: 8 do finału szwedzkiego
Karlstad (2).
Awans: 7 do finału szwedzkiego oraz Erik Stenlund
Finał szwedzki.
Awans: 4+1 do finału skandynawskiego oraz Jan Andersson
Finał duński.
Awans: 5 do finału skandynawskiego oraz Tommy Knudsen z dziką kartą
Finał skandynawski.
Awans: 7 do finału skandynawskiego
Eliminacje zamorskie.
Eliminacje Wspólnotych Narodów.
Finał brytyjski.
Awans: 9 do finału Wspólnoty Narodów
Finał Wspólnoty Narodów.
Awans: 11 do finału zamorskiego
Finał amerykański.
Awans: 5 do finału zamorskiego
Finał zamorski.
Awans: 9 do Finału Interkontynentalnego
Uwaga! David Bargh miał zastąpić Richarda Knighta ale wybór wpadł na Malcolma Simmonsa
Finał Interkontynentalny.
Awans: 11+1 do finału światowego
Uwaga! Paul Thorp zastąpił Kelly’ego Morana

</doc>
<doc id="2645921" url="https://pl.wikipedia.org/wiki?curid=2645921" title="Eliminacje do Indywidualnych Mistrzostw Świata na Żużlu 1985">
Eliminacje do Indywidualnych Mistrzostw Świata na Żużlu 1985

Eliminacje kontynentalne.
Półfinały.
Žarnovica (1).
Awans: 8+1 do Finału Kontynentalnego
Debreczyn (2).
Awans: 8+1 do Finału Kontynentalnego
Finał Kontynentalny.
Awans: 5+1 do finału światowego
Eliminacje interkontynentalne.
Skandynawia.
Eliminacje szwedzkie.
Półfinały.
Sztokholm (1).
Awans: 6 do finału szwedzkiego
Målilla (2).
Awans: 5 do finału szwedzkiego
Mariestad (3).
Awans: 6 do finału szwedzkiego
Finał szwedzki.
Awans: 4 do finału skandynawskiego oraz Jan Andersson
Uwaga! Hans Wahlström zastąpił Mikaela Blixta, Pierre Brannefors - Pera Ove'a Gudmundssona
Finał duński.
Awans: 7 do finału skandynawskiego
Finał skandynawski.
Awans: 6+1 do Finału Interkontynentalnego
Uwaga! Erik Stenlund zastąpił Jimmy’ego Nilsena
Eliminacje zamorskie.
Finał amerykański.
Awans: 5 do finału zamorskiego
Finał brytyjski.
Awans: 8 do finału zamorskiego
Finał zamorski.
Awans: 10+1 do Finału Interkontynentalnego
Uwaga! Billy Sanders miał wystąpić ale niestety wcześniej popełnił samobójstwo.
Finał Interkontynentalny.
Awans: 11+1 do finału światowego

</doc>
<doc id="2645922" url="https://pl.wikipedia.org/wiki?curid=2645922" title="Chmura orograficzna">
Chmura orograficzna

Chmura orograficzna – stacjonarna chmura tworząca się w sąsiedztwie szczytu góry opływanej przez powietrze. Powstaje wskutek ochłodzenia wznoszącego się powietrza lub zmian ciśnienia związanych z opływem góry, które wywołują kondensację pary wodnej. Wiatr na poziomie chmury może być silny, a w powietrzu tworzą się wiry, lecz sama chmura, będąc związana z górą, nie przemieszcza się.
Chmury orograficzne mogą mieć nietypowe kształty, związane z przebiegiem wznoszących prądów powietrza w sąsiedztwie szczytu góry, tzw. prądów orograficznych, jednak nie tworzą odrębnego rodzaju. Najbardziej pospolite spośród nich należą do rodzajów altocumulus, stratocumulus i cumulus. 
Mechanizm powstawania.
Chmury orograficzne są dwojakiego rodzaju: te występujące od strony podwietrznej góry, powstają na skutek wznoszenia się wilgotnego powietrza, które ulega ochłodzeniu. Od strony zawietrznej również mogą powstać chmury, tworząc jakby "proporzec" związany z górą, kiedy powietrze po ominięciu przeszkody rozrzedza się i następuje spadek temperatury, wywołujący kondensację pary wodnej. Wskutek powstania fal w powietrzu przy omijaniu masywu górskiego tworzą się chmury falowe, także związane z górą, lecz wyraźnie oddzielone od niej. W pobliżu samotnych szczytów chmury orograficzne przybierają kształt kołnierza otaczającego górę lub "czapy" wokół wierzchołka.
Poza Ziemią.
Chmury orograficzne występują także w pobliżu wierzchołków marsjańskich wulkanów. Jasna plama obserwowana na powierzchni Marsa, nazwana "Nix Olympica" ("Śniegi Olimpu") przez Schiaparellego, w latach 60. XIX wieku, dzięki badaniom sondy Mariner 9, okazała się być formacją chmur związanych z wierzchołkiem wielkiego wulkanu. Wulkan ten nazwano Olympus Mons.

</doc>
<doc id="2645923" url="https://pl.wikipedia.org/wiki?curid=2645923" title="Eliminacje do Indywidualnych Mistrzostw Świata na Żużlu 1984">
Eliminacje do Indywidualnych Mistrzostw Świata na Żużlu 1984

Eliminacje kontynentalne.
Półfinały.
Norden (1).
Awans: 8 do Finału Kontynentalnego
Žarnovica (2).
Awans: 8+1 do Finału Kontynentalnego
Finał Kontynentalny.
Awans: 5 do finału światowego
Uwaga! Andrzej Huszcza zastąpił Josefa Aignera
Eliminacje interkontynentalne.
Skandynawia.
Eliminacje szwedzkie.
Półfinały.
Målilla (1).
Awans: 5 do finału szwedzkiego
Linköping (2).
Awans: 5 do finału szwedzkiego
Hallstavik (3).
Awans: 5 do finału szwedzkiego
Finał szwedzki.
Awans: 5+1 do finału skandynawskiego
Uwaga! Patrik Karlsson zastąpił Tommy’ego Johanssona, Lars Hammarberg miał zastąpić Mikaela Messinga ale wpadł wybór na Lillebrora Johanssona
Finał duński.
Awans: 6 do finału skandynawskiego
Finał skandynawski.
Awans: 6 do Finału Interkontynentalnego
Eliminacje zamorskie.
Finał amerykański.
Awans: 4 do finału zamorskiego
Finał brytyjski.
Awans: 8 do finału zamorskiego
Finał zamorski.
Awans: 10 do Finału Interkontynentalnego
Finał Interkontynentalny.
Awans: 11+1 do finału światowego

</doc>
<doc id="2645925" url="https://pl.wikipedia.org/wiki?curid=2645925" title="Bitwa o Aleksandrię (1807)">
Bitwa o Aleksandrię (1807)

Bitwa o Aleksandrię – starcie zbrojne, które miało miejsce w roku 1807 podczas wojny angielsko-tureckiej (1807–1809). 
W roku 1807 8-tysięczny brytyjski korpus ekspedycyjny pod wodzą gen. Aleksandra Frasera wkroczył do należącego do Turcji Egiptu, zajmując dnia 17 marca Aleksandrię. Cztery dni później pod Rosettą doszło do bitwy z wojskami namiestnika Egiptu Muhammada Alego, w której Brytyjczycy zostali pokonani, tracąc 1000 żołnierzy. W tej sytuacji Fraser z resztą wojsk oszańcował się w Aleksandrii i po półrocznym oblężeniu skapitulował. Dnia 14 września na mocy układu z Muhammadem, Fraser z resztą żołnierzy odpłynął do kraju. 

</doc>
<doc id="2645927" url="https://pl.wikipedia.org/wiki?curid=2645927" title="Eliminacje do Indywidualnych Mistrzostw Świata na Żużlu 1983">
Eliminacje do Indywidualnych Mistrzostw Świata na Żużlu 1983

Eliminacje kontynentalne.
Półfinały.
Pocking (1).
Awans: 8 do Finału Kontynentalnego
Slaný (2).
Awans: 8 do Finału Kontynentalnego
Finał Kontynentalny.
Awans: 5+1 do finału światowego
Uwaga! Zenon Plech zastąpił Romana Jankowskiego
Eliminacje interkontynentalne.
Skandynawia.
Eliminacje szwedzkie.
Półfinały.
Nässjö (1).
Awans: 6 do finału szwedzkiego
Uwaga! Björn Andersson bezpośrednio do finału skandynawskiego
Motala (2).
Awans: 6 do finału szwedzkiego
Målilla (3).
Awans: 6 do finału szwedzkiego
Finał szwedzki.
Awans: 3 do finału skandynawskiego oraz Jan Andersson
Uwaga! Göran Waltersson zastąpił Mikaela Blixta
Finał duński.
Awans: 6 do finału skandynawskiego
Finał skandynawski.
Awans: 6 do Finału Interkontynentalnego
Uwaga!' Anders Kling zastąpił Björna Anderssona
Eliminacje zamorskie.
Finał brytyjski.
Awans: 8 do finału zamorskiego
Finał amerykański.
Awans: 4 do finału zamorskiego
Finał zamorski.
Awans: 10 do Finału Interkontynentalnego
Finał Interkontynentalny.
Awans: 11+1 do finału światowego

</doc>
<doc id="2645928" url="https://pl.wikipedia.org/wiki?curid=2645928" title="Car Tank">
Car Tank



</doc>
<doc id="2645929" url="https://pl.wikipedia.org/wiki?curid=2645929" title="Car Puszka">
Car Puszka



</doc>
<doc id="2645931" url="https://pl.wikipedia.org/wiki?curid=2645931" title="Car Kołokoł">
Car Kołokoł



</doc>
<doc id="2645937" url="https://pl.wikipedia.org/wiki?curid=2645937" title="Eliminacje do Indywidualnych Mistrzostw Świata na Żużlu 1982">
Eliminacje do Indywidualnych Mistrzostw Świata na Żużlu 1982

Eliminacje kontynentalne.
Półfinały.
Abensberg (1).
Awans: 8 do Finału Kontynentalnego
Lonigo (2).
Awans: 8 do Finału Kontynentalnego
Finał Kontynentalny.
Awans: 5 do finału światowego
Uwaga! Emil Sova zastąpił Josefa Aignra
Eliminacje interkontynentalne.
Skandynawia.
Eliminacje szwedzkie.
Półfinały.
Motala (1).
Awans: 10 do finału szwedzkiego
Gislaved (2).
Awans: 9 do finału szwedzkiego
Finał szwedzki.
Awans: 4 do finału skandynawskiego oraz Jan Andersson
Uwaga! Conny Samuelsson zastąpił Bernta Perssona
Finał duński.
Awans: 6 do finału skandynawskiego
Punktacja (8-16) → "brak danych"
Finał skandynawski.
Awans: 6 do Finału Interkontynentalnego
Eliminacje zamorskie.
Eliminacje brytyjskie.
Półfinały.
Londyn (1).
Awans: 8 do Finału Brytyjskiego
Birmingham (2).
Awans: 8 do Finału Brytyjskiego
Finał brytyjski.
Awans: 8 do finału zamorskiego
Finał amerykański.
Awans: 3 do finału zamorskiego oraz Bruce Penhall jako zeszłoroczny mistrz świata
Finał zamorski.
Awans: 10+1 do Finału Interkontynentalnego
Finał Interkontynentalny.
Awans: 11+1 do finału światowego

</doc>
<doc id="2645938" url="https://pl.wikipedia.org/wiki?curid=2645938" title="Eliminacje do Indywidualnych Mistrzostw Świata na Żużlu 1981">
Eliminacje do Indywidualnych Mistrzostw Świata na Żużlu 1981

Eliminacje kontynentalne.
Półfinały.
Landshut (1).
Awans: 8 do finału kontynentalnego
Leszno (2).
Awans: 8 do finału kontynentalnego
Finał kontynentalny.
Awans: 5 do finału światowego
Uwaga! Jan Verner i Henryk Olszak zastąpili Jerzego Rembasa i Grigorija Chłynowskiego
Eliminacje interkontynentalne.
Skandynawia.
Eliminacje szwedzkie.
Półfinały.
Motala (1).
Awans: 8 do finału szwedzkiego
Mariestad (2).
Awans: 8 do finału szwedzkiego
Finał szwedzki.
Awans: 4+1 do finału skandynawskiego oraz Jan Andersson
Finał norweski.
Awans: 2 do finału interkontynentalnego
Finał duński.
Awans: 5+1 do finału skandynawskiego oraz Preben Eriksen z dziką kartą
Finał skandynawski.
Awans: 6 do finału interkontynentalnego
Eliminacje zamorskie.
Eliminacje brytyjskie.
Półfinały.
Poole (1).
Awans: 8 do finału brytyjskiego
Sheffield (2).
Awans: 8 do finału brytyjskiego
Finał brytyjski.
Awans: 8 do finału zamorskiego
Finał Australazji.
Awans: 4 do finału zamorskiego
Finał amerykański.
Awans: 4 do finału zamorskiego
Finał zamorski.
Awans: 10 do finału interkontynentalnego
Finał interkontynentalny.
Awans: 11+1 do finału światowego

</doc>
<doc id="2645940" url="https://pl.wikipedia.org/wiki?curid=2645940" title="Eliminacje do Indywidualnych Mistrzostw Świata na Żużlu 1980">
Eliminacje do Indywidualnych Mistrzostw Świata na Żużlu 1980

Eliminacje kontynentalne.
Ćwierćfinały.
Debreczyn (1).
Awans: 8 do półfinału kontynentalnego
Slaný (2).
Awans: 8 do półfinału kontynentalnego
Prelog (3).
Awans: 8 do półfinału kontynentalnego
Uwaga! Brytyjczyk Andy Cushworth z licencją niemiecką
Tabela (15-16) → "brak danych"
Punktacja (10-14) → "brak danych"
Wiedeń (4).
Awans: 8+1 do półfinału kontynentalnego
Półfinały.
Norden (1).
Awans: 8 do Finału Kontynentalnego
Târgoviște (2).
Awans: 8 do Finału Kontynentalnego
Uwaga! Brytyjczyk Andy Cushworth z licencją niemiecką
Finał Kontynentalny.
Awans: 5+1 do Finału Światowego
Uwaga! Brytyjczyk Andy Cushworth z licencją niemiecką
Eliminacje interkontynentalne.
Skandynawia.
Kwalifikacja szwedzka.
Półfinały.
Målilla (1).
Awans: 6 do Finału Szwedzkiego
Gislaved (2).
Awans: 6 do Finału Szwedzkiego
Linköping (3).
Awans: 6 do Finału Szwedzkiego oraz Jan Andersson
Finał Szwedzki.
Awans: 1 do Finału Światowego
Awans: 4 do Finału Skandynawskiego
Finał Duński.
Awans: 3 do Finału Skandynawskiego oraz Ole Olsen, Hans Nielsen i Finn Thomsen
Finał Norweski.
Awans: 3 do Finału Skandynawskiego
Finał Skandynawski.
Awans: 5 do Finału Interkontynentalnego
Uwaga! Hans Danielsson zastąpił Andersa Michanka
Eliminacje zamorskie.
Eliminacje Wspólnotych Narodów.
Eliminacje brytyjskie.
Półfinały.
Awans: 8 do Finału Brytyjskiego
Tabela (16) → "brak danych"
Punktacja (14-15) → "brak danych"
Awans: 8 do Finału Brytyjskiego
Finał Brytyjski.
Awans: 10 do Finału Wspólnoty Narodów
Finał Australazji.
Awans: 10 do Finału Wspólnoty Narodów oraz Ivan Mauger z Nowej Zelandii jako zeszłoroczny mistrz świata
Finał Wspólnoty Narodów.
Awans: 9+1 do Finału Interkontynentalnego
Finał Amerykański.
Awans: 2 do Finału Interkontynentalnego
Finał Interkontynentalny.
Awans: 10+1 do Finału Światowego

</doc>
<doc id="2645942" url="https://pl.wikipedia.org/wiki?curid=2645942" title="Opona Croya">
Opona Croya

Opona Croya – monumentalny gobelin powstały na zamówienie księcia pomorskiego Filipa I, będący manifestem wiary luterańskiej na Pomorzu Zachodnim.
Historia.
Gobelin powstał w 1554 w Szczecinie, a jego wykonanie jest m.in. ściśle związane z zawartym w lutym 1536 małżeństwem księcia pomorskiego Filipa I z Marią, córką Jana, elektora saskiego. Wykonawcą był nadworny tapiser księcia Barnima IX Pobożnego – Peter Heymans. Układ kompozycyjny gobelinu oparto na grafice Łukasza Cranacha starszego – "Wieczerza Ewangelików i potępienie papistów". Sugerowano się również wyglądem zaprojektowanych przez Cranacha ołtarzy w Wittenberdze i Weimarze. Autorem szkicu, na podstawie którego powstał gobelin, był najprawdopodobniej nadworny malarz Barnima IX Gabriel Glockendon. Wizerunki osób przedstawionych na gobelinie mają charakter portretowy. Heymans przy tworzeniu wizerunków posiłkował się już istniejącymi bądź specjalnie w tym celu zamówionymi konterfektami, których kilku twórców jest znanych.
Do 1625 oponę przechowywano na zamku książęcym w Wołogoszczy, później w Słupsku, a od 1707 do chwili obecnej znajduje się na Uniwersytecie w Gryfii (obecnie Greifswald). Uniwersytet stał się właścicielem opony w 1684 na mocy zapisu testamentowego księcia Ernesta Bogusława von Croya, który jednocześnie nakazał, by gobelin był wywieszany każdorazowo w ustanowione przez księcia święto (niem. "Croy-Fest"; obchodzone do czasów współczesnych, z przerwą 1930–1992), obchodzone co dziesięć lat w dniu śmierci Anny, matki ofiarodawcy, ku czci wymarłej dynastii Gryfitów. W XIX wieku opona była poddawana dwukrotnie pracom konserwatorskim. W czasie pierwszej renowacji (ok. 1810) na zniszczone fragmenty gobelinu naszyto łaty i pokryto je odpowiednimi malowidłami naśladującymi utracone fragmenty. Podczas drugiej renowacji przeprowadzonej w latach 1891–93 w muzeum berlińskim usunięto łaty i zastąpiono je nowo utkanymi fragmentami, które nie były jednak identyczne z oryginalnymi (np. pojawiła się nowa tablica z wersetem z Biblii).
W połowie XIX wieku wykonano kopię gobelinu, która obecnie znajduje się w Muzeum Narodowym w Szczecinie.
Opis.
Wymiary gobelinu wynoszą: 680 cm długości i 432 cm wysokości lub 690 cm i 446 cm. Osnowa wykonana została z nitek lnianych, wątek z nici wełnianych, jedwabnych, srebrnych i złotych.
W centralnym miejscu gobelinu znajduje się wizerunek Marcina Lutra stojącego na ambonie. Głoszonemu przez niego kazaniu przysłuchują się przedstawiciele książąt saskich (po lewej stronie) i pomorskich (po prawej).
Gobelin poza byciem przedstawieniem obu rodów jest równocześnie wspólnym ich portretem rodzinnym, odwołującym się do zawartego w Torgau w lutym 1536 związku małżeńskiego pomiędzy księciem wołogoskim Filipem I a Marią, córką elektora saskiego Jana Stałego.
Wśród książąt saskich widoczni są (poczynając od lewej): Fryderyk III Mądry, Małgorzata von Anhalt (druga żona Jana Stałego, widoczna tylko głowa), Jan Stały, Jan Fryderyk (przywódca związku szmalkaldzkiego), Jan Ernest I (syn Jana Stałego), Sybilla von Jülich (żona Jana Fryderyka), Jan Fryderyk II (syn Jana Fryderyka), Filip Melanchton (widoczna tylko głowa), Jan Wilhelm, Jan Fryderyk III (obaj synowie Jana Fryderyka).
Książęta pomorscy (Gryfici) reprezentowani są przez (postaci dorosłe, od lewej): Jerzego I (w czasie wykonania gobelinu nieżyjącego już od ponad 20 lat), Barnima IX Pobożnego i Filipa I. Żony Gryfitów – Amelia reńska (żona Jerzego I; w czasie wykonania gobelinu nieżyjąca już od blisko 30 lat; jest to jedyna osoba ukazana z profilu), Anna brunszwicka (żona Barnima Pobożnego) i Maria saska (żona Filipa I) ukazane są w bogatych strojach, noszą też biżuterię. Na pierwszym planie umieszczono pięcioro dzieci księcia Filipa I (tych, które w momencie powstania gobelinu miały już po kilka lat): Jana Fryderyka, Bogusława XIII, Ernesta Ludwika, Amelię (jako jedyna osoba płci żeńskiej na gobelinie, będąc urodzoną przedstawicielką rodu Gryfitów, jest opisana w legendzie w dolnej części gobelinu) i Barnima X Młodszego. Dzieci ubrane są w bogato zdobione płaszcze (chłopcy) lub suknie (Amelia) z brokatu, o tym samym motywie. Dziewczynka ma na sobie plisowaną spódnicę, w którą pośrodku wpleciony jest wąski fartuszek. Do grupy tej przynależy również, stojący między Barnimem IX Pobożnym a Filipem I, pomorski działacz reformacyjny Jan Bugenhagen (widoczna tylko głowa).
Książę Jerzy I ukazany jest na gobelinie jako najpostawniejszy z Gryfitów i być może rzeczywiście był najwyższym z rodu. Z obecnością jego osoby – nie był wyznawcą religii katolickiej w jej reformowanej odmianie – wiąże się problematyczność przyczyny ukazania go na tym zabytku reformacji. Za możliwy powód mogłaby uchodzić chęć przedstawienia przodka wołogoskiej linii Gryfitów, chociaż istotniejszym czynnikiem wydaje się być faktograficznie podbudowane (a być może wynikające również z tembru "Pomeranii" Tomasza Kantzowa) uznanie Jerzego I za swoistego prekursora nowego wyznania, któremu śmierć (w 1531) uniemożliwiła podjęcie określonych działań, co dało Filipowi I asumpt do umieszczenia zmarłego ojca na tym dziele sztuki.
Pierwowzory wyobrażeń Gryfitów.
Poszczególne postaci książąt i księżniczek pomorskich powstały na podstawie starszych – lub specjalnie na użytek powstania gobelinu stworzonych – przedstawień portretowych, w większości zebranych w księdze wizerunków księcia Filipa II:

</doc>
<doc id="2645943" url="https://pl.wikipedia.org/wiki?curid=2645943" title="Turniej kwalifikacyjny NORCECA w piłce siatkowej mężczyzn do Letnich Igrzysk Olimpijskich 2012">
Turniej kwalifikacyjny NORCECA w piłce siatkowej mężczyzn do Letnich Igrzysk Olimpijskich 2012

Turniej kwalifikacyjny stanowił drugą szansę (po Pucharze Świata) dla drużyn zrzeszonych w Konfederacji Piłki Siatkowej Ameryki Północnej, Centralnej i Regionu Karaibów (NORCECA) na awans do turnieju olimpijskiego w piłce siatkowej mężczyzn na Letnich Igrzyskach Olimpijskich 2012. Wszystkie mecze rozegrane zostały w Walter Pyramid w Long Beach w Stanach Zjednoczonych.
W rozgrywkach udział wzięło 8 reprezentacji, które podzielone zostały na dwie grupy (A i B). Zwycięzcy grup uzyskiwali automatyczny awans do półfinałów, natomiast drużyny, które zajęły miejsca 2-3 w swoich grupach rywalizowały w ćwierćfinałach. Przegrani ćwierćfinałów grali o miejsca 5-8, natomiast przegrani półfinałów o 3. miejsce. 
Awans do igrzysk olimpijskich uzyskał zespół Stanów Zjednoczonych jako zwycięzca turnieju.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2645944" url="https://pl.wikipedia.org/wiki?curid=2645944" title="USS Savannah (CL-42)">
USS Savannah (CL-42)

USS Savannah (CL-42) – amerykański krążownik lekki typu "Brooklyn". Stępkę pod niego położono 31 maja 1934 roku w stoczni New York Shipbuilding Corporation w Camden w New Jersey, wodowanie nastąpiło 8 maja 1937 roku, a jego matką chrzestną była pani Jayne Maye Bowden, siostrzenica senatora stanu Georgia Richarda B. Russella Jr. Wcielenie do służby odbyło się 10 marca 1938 roku w Philadelphia Naval Shipyard, z komandorem Robertem C. Griffin’em jako dowódcą.
Służba przedwojenna.
Po rejsie do Kuby i Haiti wiosną USS „Savannah” powrócił do Filadelfii 3 czerwca w celu dokonania modyfikacji zakończonych ostatecznymi testami na wodach niedaleko Rockland w stanie Maine. Krążownik ten przygotowany do bronienia Amerykanów w razie wybuchu wojny w Europie wypłynął z Filadelfii w kierunku Wielkiej Brytanii 26 września i dotarł do Portsmouth 4 października. Jednakże układ monachijski opóźnił wojnę, więc „Savannah” powrócił do Norfolk 18 października. Po zimowych manewrach floty na Morzu Karaibskim „Savannah” odwiedził miasto, od którego wziął swoją nazwę – Savannah w stanie Georgia, w dniach od 12 do 20 kwietnia 1939 roku. Okręt opuścił Norfolk 26 maja, przepłynął przez Kanał Panamski 1 czerwca i dotarł do San Diego 17 czerwca. Jego port macierzysty został wkrótce zmieniony na Long Beach w Kalifornii.
„Savannah” dotarł do Pearl Harbor 21 maja 1940 roku, a następnie przeprowadzał ćwiczenia bojowe i operacje treningowe na wodach hawajskich do 8 listopada. „Savannah” powrócił do Long Beach 14 listopada i wkrótce potem skierował się do Mare Island Naval Shipyard w Zatoce San Francisco. „Savannah” powrócił do Pearl Harbor 27 stycznia 1941 roku i pozostawał tam na hawajskiej granicy morskiej US Navy do 19 maja, biorąc następnie kurs w kierunku Kanału Panamskiego, docierając do Bostonu przez Kubę 17 czerwca.
Neutralny patrol.
Jako okręt flagowy 8. Dywizjonu Krążowników (ang. "Cruiser Division 8") „Savannah” przeprowadzał neutralne patrole na wodach na południu Kuby, a także u wybrzeży Virginia Capes. 25 sierpnia krążownik wypłynął z Norfolk w celu patrolowania południowego Atlantyku aż po wyspy Trindade i Martim Vaz pod osłoną lotniskowca USS „Wasp”. Grupa uderzeniowa popłynęła wtedy na północ z Bermudów do Stacji Morskiej Argentia na Nowej Fundlandii, gdzie „Savannah” dotarł 23 września. Podczas następnych ośmiu tygodni krążownik pomagał chronić brytyjskie statki transportowe i alianckie konwoje do odległości ok. kilkuset mil morskich od Wysp Brytyjskich, uzupełniając paliwo i zaopatrzenie w zatoce Casco w Maine lub w Nowym Jorku.
II wojna światowa.
Operacje na północnym Atlantyku.
W momencie japońskiego ataku na Pearl Harbor 7 grudnia 1941 roku „Savannah” znajdował się porcie w Nowym Jorku. Tego samego dnia krążownik wypłynął przez zatokę Casco i stamtąd popłynął przez Bermudy do Brazylii, docierając do Recife 12 stycznia 1942 roku. Okręt dołączył do eskorty lotniskowca USS „Ranger”, patrolującego Ocean Atlantycki na północ od Bermudów. Wyspa ta stała się główną bazą krążownika podczas obserwowania ruchów okrętów Francji Vichy na Martynice i Gwadelupie w Antylach Francuskich. „Savannah” opuścił zatokę Shelly na Bermudach 7 czerwca i wpłynął do Boston Navy Yard dwa dni później w celu przeprowadzenia remontu. Remont został zakończony 15 sierpnia. „Savannah” następnie wypłynął, by przeprowadzić ćwiczenia bojowe w zatoce Chesapeake, które miały przygotować okręt do inwazji w Afryce Północnej.
Inwazja w Afryce Północnej.
USS „Savannah” stał się jednostką Zachodniego Zespołu Uderzeniowego pod dowództwem adm. Henry’ego Kenta Hewitta, która miała wysadzić 35 000 żołnierzy i 250 czołgów na trzech różnych przyczółkach na wybrzeżu Maroka Francuskiego. Jako część Północnej Grupy Uderzeniowej, dowodzonej przez kontradm. Monroe’a Kelly’ego, „Savannah” opuścił Norfolk 24 października, a następnie cztery dni później dołączyć do Zachodniego Zespołu Uderzeniowego ok. 720 km na południowy wschód od Cape Race. Grupa uderzeniowa, razem z daleką eskortą, zajmowała teren wielkości 30-50 km, czyniąc z niej największą flotę wojenną, wysłaną ze Stanów Zjednoczonych w tym czasie. Tuż przed północą z 7 na 8 listopada trzy oddzielne grupy uderzeniowe skierowały się na trzy różne przyczółki na wybrzeżu Maroka, by rozpocząć operację „Torch”.
Północna Grupa Uderzeniowa USS „Savannah” miała desantować 9099 oficerów i żołnierzy gen. brygady Luciana K. Truscotta, razem z 65 lekkimi czołgami, na pięciu oddzielnych plażach po drugiej stronie miasta Mehedia. Głównymi celami były Port Lyautey i jego lotnisko, Wadi Sebou oraz lotnisko w Salé.
Rankiem 8 listopada „Savannah” rozpoczął ostrzeliwanie dział artyleryjskich Vichy w pobliżu Kasba, które rozpoczęły ostrzeliwanie amerykańskich barek desantowych. Krążownik także tymczasowo uciszył baterię artyleryjską, która otworzyła ogień do USS „Roe”, umożliwiając niszczycielowi uniknięcia katastrofy. Następnego ranka 152 mm działa „Savannah” dokonały precyzyjnego trafienia jednego ze 140 mm dział artyleryjskich w fortecy w Kasba i uciszyły drugie działo.
Tego samego dnia samoloty rozpoznawcze wysłane z „Savannah” rozpoczęły nową fazę działań zbrojnych, skutecznie bombardując kolumny czołgów za pomocą bomb głębinowych, których bezpieczniki zostały nastawione na natychmiastowy wybuch po uderzeniu w cel. Samoloty rozpoznawcze spędzając w powietrzu ok. osiem godzin każdego dnia bombardowały także inne cele na wybrzeżu i przeprowadzały patrole przeciwpodwodne. Samoloty „Savannah” zlokalizowały nieprzyjacielską baterię artyleryjską, która ostrzeliwała niszczyciel USS „Dallas” i zlikwidowały ją za pomocą dwóch bezpośrednich trafień bombami głębinowymi.
Za sukcesywnie desantowanie batalionu US Army w Wadi Sebou, tuż koło lotniska w Port Lyautey, USS „Dallas” został odznaczony Presidential Unit Citation.
Samoloty rozpoznawcze „Savannah” ponownie zbombardowały i ostrzelały nieprzyjacielskie czołgi na drodze Rabat rankiem 10 listopada. Tego samego dnia ostrzał artyleryjski krążownika wspomógł działania wojsk amerykańskich na lądzie. Działania wojenne zakończyły się w dniu zawieszenia broni 11 listopada 1942 roku. Cztery dni później „Savannah” skierował się w kierunku Stanów Zjednoczonych, docierając do Norfolk 30 listopada. Po krótkich naprawach w Nowym Jorku „Savannah” wypłynął 25 grudnia, by dołączyć do patroli US Navy na południowym Atlantyku, docierając do Recife 7 stycznia 1943 roku.
Patrol na południowym Atlantyku.
Najważniejszym zadaniem „Savannah” u wybrzeży Brazylii było zatapianie niemieckich łamaczy blokady zlokalizowanych na południowym Oceanie Atlantyckim. Razem z nowym lotniskowcem eskortowym US Navy, USS „Santee”, i eskortą niszczycieli, „Savannah” wypłynął w morze 12 stycznia na długi patrol, podczas którego nie nawiązano żadnego kontaktu bojowego z wrogiem. „Savannah” powrócił do portu w Recife 15 lutego, a następnie wypłynął ponownie 21 lutego w celu poszukiwania łamaczy blokady. 11 marca krążownik odłączył się od grupy uderzeniowej razem z USS „Eberle”, by sprawdzić okręt, który został zauważony przez samolot z „Santee”.
„Kota Tjandi”, wcześniejszy holenderski okręt nazywany przez załogę Kriegsmarine „Karin”, został zatrzymany przez ostrzał amerykańskich okrętów wojennych strzelających w pobliżu jego burty. W tym samym czasie, kiedy „Eberle” podpłynął do niemieckiego okrętu, po ucieknięciu łodzi ratunkowych z „Karin”, potężne bomby zegarowe eksplodowały. Jedenastu marynarzy z „Eberle” zostało zabitych, jednak jedna z łodzi „Savannah” uratowała trzech ludzi z wody. „Savannah” wziął także 72 niemieckich marynarzy, których przetrzymywano na niższych pokładach jako jeńców wojennych. „Savannah” powrócił do portu w Nowym Jorku 28 marca, gdzie przygotowano go do kolejnych operacji na Morzu Śródziemnym.
Inwazja na Sycylię.
„Savannah” opuścił Norfolk 10 maja w celu ochraniania transportów wojska do Oranu. Okręt dopłynął tam 23 maja i rozpoczął przygotowania do operacji „Husky”, operacji desantowej na południowym wybrzeżu Sycylii w rejonie miasta Gela. Wybrzeże wypełnione było klifami, na których znajdowały się ciężkie działa artylerii nadbrzeżnej i nie możliwe było przeprowadzenie desantu morskiego w tym rejonie, oprócz plaży długości 4600 m położonej ok. 2 km na wschód od delty rzeki Gela. Na płaskowyżu nad plażą znajdowała się 1. Dywizja Pancerno-Spadochronowa „Hermann Göring”, gotowa do kontrataku przeciwko jakiemukolwiek desantowi morskiemu, razem z innymi wojskami niemieckimi i włoskimi.
„Savannah” prowadził ostrzał artyleryjski w celu wsparcia rangersów amerykańskiej 1. Dywizji Piechoty przed świtem 10 lipca. Natychmiast po pojawieniu się pierwszych świateł świtu „Savannah” wysłał dwa samoloty rozpoznawcze. Messerschmitty Bf 109 Luftwaffe przechwyciły je, z katastrofalnymi skutkami dla Amerykanów. Porucznik C. A. Anderson został zabity w locie, chociaż jego radiooperator, Edward J. True, był w stanie wylądować podziurawionym samolotem na morzu. Został on wkrótce podniesiony z morza, krótko po tym jak jego samolot zatonął. Trzy z czterech samolotów rozpoznawczych „Savannah” zostały zestrzelone tego dnia.
Rankiem 11 lipca „Savannah” był pierwszym okrętem wojennym, który odpowiedział na prośbę otrzymania wsparcia artyleryjskiego w dwóch miejscach na drodze prowadzącej do Gela. Krążownik zniszczył wiele czołgów, zanim skierował swój ogień na drogę Butera w celu wsparcia nacierających żołnierzy amerykańskich. Wkrótce pozycje Amerykanów i wroga stały tak blisko siebie, że ogień krążownika nie mógł już dłużej być kontynuowany. „Savannah” zniszczył większą liczbę czołgów późnym popołudniem, a następnie przez resztę dnia pomagał rangersom w odpieraniu ataku włoskiej piechoty.
Następnego ranka „Savannah” wspierał żołnierzy amerykańskich w natarciu na Buterę wystrzeliwując ponad 500 salw ze swoich 152 mm dział. Tego samego dnia zespół sanitarny krążownika zapewnił 41 rannym żołnierzom piechoty opiekę medyczną, podczas gdy sam krążownik ostrzeliwał koncentracje wojsk wroga w głębi lądu, a także ostrzelał wrogie baterie artyleryjskie na wzgórzach. 13 lipca „Savannah” otrzyma jedną prośbę o wsparcie ogniem artyleryjskim. Okręt odpowiedział wieloma salwami na miasto Butera. Zanim 1. Dywizja Piechoty przystąpiła do ataku w głąb miasta podziękowała ona „Savannah” za odparcie trzech ataków piechoty i uciszenie czterech baterii artyleryjskich, a także przyczynienie się do upadku morale włoskich żołnierzy przez jego ostrzał. Następnego dnia „Savannah” popłynął do Algieru.
„Savannah” powrócił na Sycylię 19 lipca, by wesprzeć 7. Armię amerykańską w jej natarciu wzdłuż wschodniego i północnego wybrzeża wyspy. 30 lipca mając na swoim pokładzie proporzec kontradm. Lyala A. Davidsona USS „Savannah” wpłynął do portu w Palermo, by przeprowadzić dzienny ogień wspierający. Jego działa pomagały w odparciu nalotów nieprzyjacielskich samolotów od 1 do 4 sierpnia. 8 sierpnia grupa uderzeniowa krążownika wspomagała lądowanie 30. Pułkowego Zespołu Bojowego, mającego w swoim składzie artylerię i czołgi, na plaży oddalonej 15 km od „Monte Fratello”.
Inwazja na Salerno.
USS „Savannah” powrócił do Algieru ponownie 10 sierpnia w celu eskortowania wojsk amerykańskich, które miały przeprowadzić desanty morskie w Salerno w ramach operacji „Avalanche”. Opuszczając port w Mers el-Kébir 5 września wpłynął on ze swoją Południową Grupą Uderzeniową do zatoki Salerno na kilka godzin przed północą 8 września.
„Savannah” był pierwszym okrętem amerykańskim, który otworzył ogień do niemieckich brzegowych stanowisk obronnych w zatoce Salerno. Krążownik uciszył kolejową baterię artyleryjską 57 salwami, zmusił do odwrotu nieprzyjacielskie czołgi i przeprowadził osiem dodatkowym zadań wsparcia artyleryjskiego tego dnia. „Savannah” kontynuował swoje wartościowe wsparcie do ranka 11 września, kiedy został wyłączony z walk.
Zdalnie kierowana radiowo bomba Fritz X została zrzucona z bezpiecznego dystansu przez niemiecki samolot bombowy lecący na wysokiej wysokości i eksplodowała 15 m od USS „Philadelphia”. „Savannah” zwiększył swoją prędkość do 20 węzłów, kiedy niemiecki bombowiec Dornier Do 217 K-2 nadciągał od strony słońca. Myśliwce P-38 Lightning USAAF i działa przeciwlotnicze „Savannah” śledziły bombowiec na wysokości 5700 m, jednak nie udało się im zatrzymać bomby Fritz X, tworząc strumień dymu. Bomba przebiła się dokładnie przez opancerzony dach wieży artyleryjskiej nr 3 na „Savannah”, przebiła się przez trzy pokłady, docierając do niższego magazynu amunicji, gdzie eksplodowała, tworząc dużą dziurę w jego kilu, a także ciężko uszkadzając bakburtę. Przez ok. 30 minut dodatkowe eksplozje w wieży i magazynie amunicji powstrzymały jakiekolwiek działania przeciwpożarowe. Pracując szybko oficerowie i marynarze załogi krążownika zamknęli zalane i spalone przedziały i poprawili przechył okrętu. Z pomocą USS „Hopi” i USS „Moreno” „Savannah” odpłynął z miejsca ataku o własnych siłach o godz. 17:57, kierując się w kierunku Malty.
„Savannah” stracił 197 członków załogi podczas niemieckiego kontrataku. 15 innych marynarzy było ciężko rannych, a czterech innych było uwięzionych w zalanym przedziale przez 60 godzin. Tych czterech marynarzy nie uratowano dopóki „Savannah” nie wpłynął do Grand Harbor w Vallecie 12 września.
Po awaryjnych naprawach przeprowadzonych na Malcie „Savannah” wypłynął 7 grudnia w kierunku Philadelphia Naval Shipyard będąc po drodze w Tunisie, Algierze i na Bermudach. Krążownik dotarł do stoczni 23 grudnia i pozostał tam przez osiem miesięcy, będąc cały czas remontowany. Podczas gdy uszkodzenia „Savannah” były remontowane na okręcie zamontowano dodatkową baterię 127 mm dział artyleryjskich i dodatkowe działka przeciwlotnicze.
Późniejsze działania podczas wojny.
Remont „Savannah” w stoczni i uzupełnienie jego uzbrojenia zostało zakończone się 4 września 1944 roku. Mimo to, okręt nigdy nie został już wysłany w strefę walk podczas wojny. Krążownik wypłynął z Filadelfii następnego dnia, a następnie 10 września zgłosił się do dowódcy Treningowego Dowództwa Operacyjnego Floty w celu przeprowadzenia prób okrętu i odpoczynku załogi. „Savannah” powrócił do Norfolk 12 października, by przeprowadzić trening bojowy z 8. Dywizjonem Krążowników, a następnie wypłynął 21 stycznia 1945 roku w celu spotkania się z USS „Quincy”, mającego na swoim pokładzie prezydenta Franklina D. Roosevelta, płynącego do Jałty na konferencję z premierem Winstonem Churchillem i radzieckim premierem Józefem Stalinem.
„Savannah” wpłynął do Grand Harbor w Vallecie 2 lutego. Na tej wyspie prezydent i jego współpracownicy zeszli na ląd, lecąc następnie do Jałty samolotem. Wkrótce po tym odbyła się żałoba nad grobami marynarzy i marines z „Savannah” zabitych w nalocie w pobliżu Salerno. Następnie „Savannah” opuścił Maltę 9 lutego i popłynął do Aleksandrii, by poczekać na prezydenta, który wrócił do USS „Quincy” 12 lutego. Konwój prezydencki opuścił Aleksandrię 15 lutego i powrócił do Hampton Roads 27 lutego. „Savannah” wypłynął następnego dnia do nowego portu macierzystego, Newport na Rhode Island, przypływając tam 8 marca. Do 24 maja „Savannah” służył jako okręt szkoleniowy dla załóg okrętów wojennych, które nie zostały jeszcze przyjęte do służby.
Służba powojenna.
Po wizycie w Nowym Jorku i instalacji radarowego systemu kierowana ogniem dla jego 40 mm dział przeciwlotniczych „Savannah” stał się okrętem flagowym dywizjonu treningowego midszypmenów pod dowództwem kontradm. Franka E. Beatty’ego. „Savannah” wypłynął w morze z Annapolis 7 czerwca, by przeprowadzić trening z 400 midszypmenami na pokładzie. Po dwóch takich rejsach na Kubę i z powrotem „Savannah” zostawił midszypmenów w Annapolis 30 września, wziął na pokład innych, i popłynął 1 października do Pensacoli. Okręt spędził Dzień Marynarki Wojennej od 25 do 30 października 1945 roku w mieście Savannah, od którego krążownik wziął nazwę. „Savannah” powrócił wtedy do Norfolk 1 listopada, by przygotować się do wielkiej operacji marynarki wojennej „Magic Carpet”, która miała na celu przywiezienie przez morze tysięcy amerykańskich weteranów wojennych z powrotem do Stanów Zjednoczonych.
„Savannah” opuścił Norfolk 13 listopada i dotarł do Le Havre 20 listopada. Następnego dnia krążownik wyruszył w morze z 1370 ludźmi i 67 oficerami, przywożąc ich do Nowego Jorku 28 listopada. „Savannah” zakończył inny podobny rejs 17 grudnia.
Port macierzysty USS „Savannah” został zmieniony na Philadelphia Naval Shipyard 19 grudnia, gdzie miał przejść remont dezaktywacyjny. Okręt został przeniesiony do rezerwy 22 kwietnia 1946 roku i oficjalnie wycofany ze służby 3 lutego 1947 roku. W przeciwieństwie do jego okrętów siostrzanych, które zostały przekazane marynarkom wojennym Brazylii, Chile i Argentyny w 1951 roku, z powodu ciężkich uszkodzeń zadanych „Savannah” koło Salerno okręt był niezdolny do przekazania go innej marynarce wojennej. Krążownik został skreślony z listy floty 1 marca 1959 roku i sprzedany na złom 25 stycznia 1966 roku Bethlehem Steel Corporation.
Odznaczenia.
Za swoją służbę podczas II wojny światowej „Savannah” otrzymał trzy battle stars.

</doc>
<doc id="2645951" url="https://pl.wikipedia.org/wiki?curid=2645951" title="Witold Rudowski">
Witold Rudowski

Witold Janusz Rudowski (ur. 17 lipca 1918 w Piotrkowie Trybunalskim, zm. 10 września 2001 w Warszawie) – profesor nauk medycznych, chirurg i transfuzjolog, specjalista leczenia oparzeń, profesor zwyczajny Akademii Medycznej w Warszawie.
Życiorys.
Ukończył tajny Wydział Lekarski Uniwersytetu Warszawskiego w 1943, walczył w powstaniu warszawskim. W 1947 uzyskał stopień doktora, a w 1952 stopień doktora habilitowanego. Tytuł profesora otrzymał w 1970.
Był dyrektorem Instytutu Hematologii w Warszawie, wieloletni kierownik Kliniki Chirurgii Instytutu Hematologii w Warszawie, członek rzeczywisty PAN, prezes Towarzystwa Chirurgów Polskich, Prezes Towarzystwa Naukowego Warszawskiego (1995-2001).
Był autorem ponad 500 prac naukowych opublikowanych w czasopismach krajowych i zagranicznych, oraz 3 książek, promotorem ponad 20 prac doktorskich.
Spoczywa na Cmentarzu Komunalnym (d. Wojskowym) na Powązkach (kw. D18 kolumbarium lewe, strona A, rząd 2, nisza 3).
Odznaczenia i wyróżnienia.
Postanowieniem prezydenta Aleksandra Kwaśniewskiego z 14 marca 2000 został odznaczony Krzyżem Wielkim Orderu Odrodzenia Polski "za wybitne zasługi dla chirurgii polskiej, za osiągnięcia w pracy naukowej i dydaktycznej".
Był doktorem honoris causa Akademii Medycznej w Poznaniu (1975), Akademii Medycznej w Warszawie (1978), Akademii Medycznej w Łodzi (1980), Akademii Medycznej we Wrocławiu (1982), Akademii Medycznej w Krakowie (1989), Wojskowej Akademii Medycznej w Łodzi (1989), Akademii Medycznej w Białymstoku (1990), Akademii Medycznej w Lublinie (1993) oraz Uniwersytetu w Edynburgu (1983).

</doc>
<doc id="2645954" url="https://pl.wikipedia.org/wiki?curid=2645954" title="Wesley Vázquez">
Wesley Vázquez

Wesley Vázquez (ur. 27 marca 1994) – portorykański lekkoatleta, średniodystansowiec.

</doc>
<doc id="2645957" url="https://pl.wikipedia.org/wiki?curid=2645957" title="Gurami plamisty">
Gurami plamisty



</doc>
<doc id="2645958" url="https://pl.wikipedia.org/wiki?curid=2645958" title="Wesley Vasquez">
Wesley Vasquez



</doc>
<doc id="2645961" url="https://pl.wikipedia.org/wiki?curid=2645961" title="Kazimierz Bisping">
Kazimierz Bisping

Kazimierz Bisping-Gallen herbu własnego (ur. 24 lutego 1887 w Strubnicy (gmina Piaski, powiat wołkowyski), zm. 21 kwietnia 1941 w sowieckim łagrze w Koźwi nad Peczorą) – polski rolnik, ziemianin, żołnierz, pułkownik dyplomowany, polityk, senator w II RP.
Życiorys.
Ukończył gimnazjum w Kijowie i studia na Wydziale Rolnym Uniwersytetu w Halle (w 1911 roku uzyskał dyplom inż. rolnika). 
I wojna światowa i wojna polsko-bolszewicka.
Od 1916 roku służył w armii rosyjskiej (w 9. pułku jazdy, później w latach 1916–1917 był sekretarzem Głównej Cenzury Wojskowej w Moskwie), w 1917 roku był organizatorem, a następnie wiceprezesem Związku Wojskowych Polaków moskiewskiego okręgu wojskowego, od 1917 roku był również członkiem Naczelnego Polskiego Komitetu Wojskowego (Naczpolu), członkiem Polskiego Wojskowego Komitetu Wykonawczego, kierownikiem Wydziału Prasowo-Propagandowego i redaktorem „Polskiej Siły Zbrojnej”. 
Aresztowany przez bolszewików w 1918 roku, zbiegł z więzienia w Mińsku i został delegatem Naczpolu przy I Korpusie Polskim na Wschodzie, potem został członkiem delegacji do Rady Regencyjnej w Warszawie. Aresztowany ponownie przez bolszewików, uwolniony przez oddział niemiecki, przedarł się do Warszawy. W latach 1920–1921 służył w Wojsku Polskim, w Biurze Organizacyjnym Ochotniczych Oddziałów Kresowych, potem był oficerem łącznikowym przy Zarządzie Terenów Przyfrontowych i Etapowych. 
Okres międzywojenny.
Po zwolnieniu z WP objął majątek Strubnica (2000 ha, gorzelnia, stawy rybne, sad). Czynnie działał w organizacjach ziemiańskich, był członkiem ZG Kresowego Związku Ziemian w Wołkowysku, prezesem zarządu wojewódzkiego Towarzystwa Organizacji i Kółek Rolniczych w Białymstoku oraz okręgowego Towarzystwa Rolniczego w Wołkowysku. Był też członkiem Sejmiku i Wydziału Powiatowego w Wołkowysku, radcą Białostockiej Izby Rolniczej. Od 1937 roku był przewodniczącym Zarządu Powiatowego OZN w Wołkowysku. 
W 1935 roku został senatorem IV kadencji (1935–1938), był wybrany z województwa białostockiego, następnie był senatorem kolejnej kadencji (1938–1939), powołanym przez Prezydenta RP Ignacego Mościckiego. Należał do Koła Rolników Sejmu i Senatu. Pracował w komisji administracji (od sesji 1936/37), budżetowej (sesja 1935/36), kontroli długów państwa (był jej sekretarzem od 4 lutego 1936 roku), rolnej (od sesji 1936/37), społecznej (od sesji 1936/37), spraw zagranicznych (której był sprawozdawcą). W kadencji 1938 roku pracował w komisji budżetowej, kontroli długów państwa, rolnej i spraw zagranicznych.
Po wkroczeniu Armii Czerwonej.
17 września 1939 roku potajemnie opuścił Strubnicę. Wydany przez miejscowego proboszcza, u którego szukał schronienia, został aresztowany przez grupę operacyjno-czekistowską miasta Grodna 12 października 1939 roku w Ejsymontach Wielkich. Przewieziony do więzienia w Grodnie. 10 listopada tego roku został przewieziony do Wołkowyska, w kwietniu 1940 roku – do Mińska, w sierpniu – do Moskwy. Wyrokiem Kolegium Wojskowego Sądu Najwyższego ZSRR z 3 lutego 1941 roku został skazany na 8 lat pozbawienia wolności, 3 lata pozbawienia praw obywatelskich i konfiskatę mienia. Został zesłany do łagru w Komi ASRR, gdzie zmarł na zapalenie płuc (z nieznanych powodów jego nazwisko figuruje na listach katyńskich). Dzięki staraniom rodziny Sąd Najwyższy Republiki Białorusi orzeczeniem z 6 grudnia 1993 roku uwolnił go od stawianych zarzutów i skasował wyrok z 3 lutego 1941 roku. 
Życie prywatne.
Kazimierz Bisping był synem Józefa i Heleny z Hołyńskich. Ożenił się 11 sierpnia 1911 roku z Marią Honoratą ks. Światopełk-Czetwertyńską (podczas II wojny światowej szyfrantką w Komendzie Obwodu Łomża AK, porucznikiem czasu wojny, od 1945 roku w WiN, od 1946 roku w Wielkiej Brytanii, odznaczoną Krzyżem Niepodległości) i miał z nią dzieci: Zofię Zabiełło (1912–1995), Józefa (1913–2001) i Annę (ur. w 1920) primo voto Buyno, secundo voto Zabłocką.
Po śmierci został pochowany kilka kilometrów od obozu, przy torze kolejowym.

</doc>
<doc id="2645964" url="https://pl.wikipedia.org/wiki?curid=2645964" title="Kaługa (województwo warmińsko-mazurskie)">
Kaługa (województwo warmińsko-mazurskie)

Kaługa – osada w Polsce, położona w województwie warmińsko-mazurskim, w powiecie nowomiejskim, w gminie Biskupiec.
W latach 1975–1998 miejscowość administracyjnie należała do województwa toruńskiego.

</doc>
<doc id="2645966" url="https://pl.wikipedia.org/wiki?curid=2645966" title="Podwólka">
Podwólka



</doc>
<doc id="2645967" url="https://pl.wikipedia.org/wiki?curid=2645967" title="System ostrzegania przed wyładowaniami atmosferycznymi">
System ostrzegania przed wyładowaniami atmosferycznymi



</doc>
<doc id="2645970" url="https://pl.wikipedia.org/wiki?curid=2645970" title="Podwólka (województwo mazowieckie)">
Podwólka (województwo mazowieckie)

Podwólka – osada w Polsce położona w województwie mazowieckim, w powiecie przysuskim, w gminie Klwów.
W latach 1975–1998 miejscowość administracyjnie należała do województwa radomskiego.

</doc>
<doc id="2645971" url="https://pl.wikipedia.org/wiki?curid=2645971" title="Wielgrób">
Wielgrób

Wielgrób – osada w Polsce położona w województwie warmińsko-mazurskim, w powiecie nowomiejskim, w gminie Biskupiec.
W latach 1975–1998 miejscowość administracyjnie należała do województwa toruńskiego.

</doc>
<doc id="2645972" url="https://pl.wikipedia.org/wiki?curid=2645972" title="Jan Konieczyński">
Jan Konieczyński

Jan Konieczyński (ur. w 1933 w Środzie Wielkopolskiej, zm. 19 października 2018 w Zabrzu) – polski chemik, specjalista w dziedzinie inżynieria i ochrona środowiska, profesor zwyczajny Politechniki Śląskiej, Wydział Inżynierii Środowiska i Energetyki. Profesor zwyczajny w Instytucie Podstaw Inżynierii Środowiska PAN w Zabrzu.
Życiorys.
Ukończył szkołę podstawową, a następnie III Liceum ogólnokształcące im św. Jana Kantego w Poznaniu. Po uzyskaniu w 1952 roku matury studiował chemię na Wydziale Matematyki, Fizyki i Chemii Uniwersytetu im. Adama Mickiewicza Poznaniu. Po ukończeniu studiów uniwersyteckich, jako magister chemii, przeniósł się do Katowic. Pracował w Zakładzie Chemii Węgla Głównego Instytutu Górnictwa. Na podstawie wyników badań dotyczących chemicznej przeróbki węgla kamiennego uzyskał stopień doktora nauk technicznych, nadany w 1967 przez Radę Wydziału Chemicznego Politechniki Wrocławskiej.
Jako stypendysta ONZ w latach 1969/70 zajmował się badaniami w zakresie technologii chemicznej paliw kopalnych w ośrodkach badawczych USA, Wielkiej Brytanii, Holandii i RFN. Rezultaty badań w Głównym Instytucie Górnictwa i laboratoriach US Bureau of Mines w Pittsburghu były przedmiotem rozprawy habilitacyjnej, za którą, decyzją tej samej Rady Wydziału Politechniki Wrocławskiej, otrzymał w 1975 r. stopień doktora habilitowanego nauk technicznych. Praca habilitacyjna dotyczyła katalitycznego hydrokrakingu wielopierścieniowych węglowodorów aromatycznych i miała związek z prowadzonymi w tamtych latach pracami nad konwersją węgla na paliwa płynne. Pobyt w instytutach zagranicznych skierował jego uwagę na problemy ochrony środowiska, którymi konsekwentnie zajmował się w następnych latach. W latach 1971–1975 był kierownikiem Pracowni Systemów Ochrony Powietrza w Przedsiębiorstwie Projektowania i Dostaw Urządzeń Ochrony Powietrza OPAM w Katowicach, a w latach 1976–1984 kierownikiem Zakładu Odpylania i Oczyszczania Gazów i docentem w Ośrodku Badawczo – Rozwojowym Przemysłu Urządzeń Klimatyzacyjno-Wentylacyjnych i Odpylających BAROWENT w Katowicach.
W 1984 r. otrzymał propozycję podjęcia pracy w Politechnice Śląskiej w Gliwicach na stanowisku docenta i kierownika Zakładu Urządzeń Ochrony Powietrza i Mechaniki Aerozoli na Wydziale Inżynierii Środowiska. W następnych latach był zastępcą dyrektora ds. nauki Instytutu Ogrzewnictwa, Wentylacji i Ochrony Powietrza. Tytuł naukowy profesora uzyskał w 1989 w dziedzinie nauk technicznych.
W 1991 zorganizował na Wydziale Inżynierii Środowiska Katedrę Ochrony Powietrza, którą kierował do września 2003 r., od 1998 r. na stanowisku profesora zwyczajnego.
Był inicjatorem, opracował program i uruchomił na stacjonarnych studiach magisterskich w Politechnice Śląskiej nową specjalność: Ochrona Powietrza i Zarządzanie Środowiskiem. Po przejściu na emeryturę od 2002 r. był profesorem zwyczajnym w Instytucie Podstaw Inżynierii Środowiska PAN w Zabrzu. W latach 2012-14 był profesorem wizytującym w Instytucie Chemicznej Przeróbki Węgla w Zabrzu.
Działalność naukowo-badawcza.
Był specjalistą w zakresie:
Wypromował 11 doktorów i jako recenzent uczestniczył w wielu postępowaniach w sprawie nadania stopni naukowych i tytułu naukowego.
Publikacje.
Jest autorem:
oraz licznych opracowań nie opublikowanych (np. ekspertyzy i opinie).
Poniżej zamieszczono dla przykładu tytuły kilku artykułów, opublikowanych w Archives of Environmental Protection (Archiwum Ochrony Środowiska):
Działalność organizacyjna.
Jest biegłym z listy Ministra OŚZNiL oraz listy Wojewody Śląskiego oraz ekspertem Polskiej Izby Ekologii.
Odznaczenia i opinie.
Został odznaczony m.in. Złotym Krzyżem Zasługi (1995 r.) i Medalem Komisji Edukacji Narodowej (1999 r.). Otrzymał Złotą Odznakę za Zasługi dla Ochrony Środowiska i Gospodarki Wodnej od Ministra OŚiZN (1989 r.), Odznakę „Zasłużonemu dla Politechniki Śląskiej” od Rektora tej uczelni (1999 r.), Nagrodę Ministra Środowiska za całokształt działalności (2005 r.) oraz inne nagrody i wyróżnienia.
Z okazji Jubileuszu 45-lecia pracy zawodowej na stronie internetowej PŚl napisano:

</doc>
<doc id="2645974" url="https://pl.wikipedia.org/wiki?curid=2645974" title="Mieczysław Adam Wysocki">
Mieczysław Adam Wysocki

Mieczysław Adam Wysocki (ur. 18 listopada 1900 w Jarosławiu, zm. 6 sierpnia 1930 tamże) – polski malarz, współzałożyciel zrzeszenia „artes”.
Studiował malarstwo we Lwowie u Stanisława Batowskiego, w latach 1921-1927 w krakowskiej Akademii Sztuk Pięknych oraz u Ignacego Pieńkowskiego, Felicjana Szczęsnego Kowarskiego i Xawerego Dunikowskiego, a także w paryskiej pracowni Józefa Pankiewicza i w Conservatoire National des Arts et Métiers. Po zwiedzeniu Włoch powrócił do Lwowa. W roku 1929 wspólnie z Jerzym Janischem i Aleksandrem Krzywobłockim założył zrzeszenie artystyczne „artes”. Pracował w katedrze dekoracji wnętrz Wydziału Architektury Politechniki Lwowskiej na stanowisku starszego asystenta. Zajmował się malarstwem ściennym i konserwacją zabytkowych polichromii. 
W dniu 2 sierpnia 1930 roku Wysocki miał wypadek drogowy na gościńcu Krakowiec - Radymno, kiedy prowadzony przez niego motocykl uderzył w przydrożne drzewo. Zabrany z miejsca wypadku przez przejeżdżającą swym samochodem księżnę Czartoryską, przewieziony został do szpitala w Jarosławiu, gdzie zmarł 6 sierpnia nad ranem.. Pochowany został w grobowcu rodzinnym na Cmentarzu Łyczakowskim we Lwowie.

</doc>
<doc id="2645975" url="https://pl.wikipedia.org/wiki?curid=2645975" title="Karnin (stacja kolejowa)">
Karnin (stacja kolejowa)

Karnin – nieistniejąca stacja kolejowa w Karninie, dzielnicy miasta Usedom, na wyspie Uznam w Niemczech. W pobliżu byłej stacji znajduje się zabytkowy most podnoszony nad Pianą.

</doc>
<doc id="2645979" url="https://pl.wikipedia.org/wiki?curid=2645979" title="Karnin (Usedom)">
Karnin (Usedom)



</doc>
<doc id="2645985" url="https://pl.wikipedia.org/wiki?curid=2645985" title="Joseph Boakai">
Joseph Boakai

Joseph Boakai (ur. 30 listopada 1944 w Worsonga) – liberyjski polityk, minister rolnictwa w latach 1983-1985, wiceprezydent Liberii od 16 stycznia 2006 do 22 stycznia 2018.
Życiorys.
Boakai urodził się 30 listopada 1944 w Worsondze, w hrabstwie Lofa; jego rodzice byli niepiśmienni. Jest diakonem Kościoła baptystów.
Edukacja.
Uczęszczał do szkoły podstawowej oraz liceum w Sierra Leone oraz Liberii nim uzyskał tytuł licencjata administracji biznesu na University of Liberia w 1972 roku, a następnie kontynuował naukę na Kansas State University, kończąc go w 1976 roku.
Kariera polityczna.
Boakai pracował zarówno w prywatnym, jak i publicznym sektorze. W latach 70. XX wieku pracował dla Libera Produce Marketing Corporation. W latach 1983–1985 pełnił funkcję ministra rolnictwa w rządzie prezydenta Samuela Doe’ego, równocześnie zasiadając w radzie nadzorczej Africa Rice Center. Później pracował jako konsultant Banku Światowego w Waszyngtonie, gdzie założył firmę zajmującą się sprzętem i doradztwem rolniczym. Był także prezesem rady Liberia Wood Management Corporation oraz Liberia Petroleum Refining Company.

</doc>
<doc id="2645994" url="https://pl.wikipedia.org/wiki?curid=2645994" title="Roman Cholewicki">
Roman Cholewicki

Roman Cholewicki (Holewicki) ps. "Rafał" (ur. 1 grudnia 1886 w Dyneburgu, zm. 16 stycznia 1942 w Warszawie) – polski działacz niepodległościowy i oświatowy, polityk, senator w II RP.
Życiorys.
Ukończył Gimnazjum W. Wróblewskiego i szkołę realną w Warszawie, a następnie studia na Politechnice w Zurychu (1907–1909) i Paryżu (bez dyplomu).
Od wczesnych lat młodzieńczych był członkiem PPS i PPS „Proletariat” (Proletariat III), czterokrotnie aresztowany i więziony w Warszawie (1902, 1904 i 1905), był uczestnikiem rewolucji 1905 w Warszawie. Podczas studiów w Zurychu był sekretarzem stowarzyszenia robotników polskich, następnie, w 1909 roku współzałożył Stowarzyszenie „Filarecja” i Związek Walki Czynnej w Paryżu, od 1910 roku działał w Związku Strzeleckim.
Podczas I wojny światowej, w latach 1914–1915 walczył w I Brygadzie Legionów Polskich (odszedł z przyczyn zdrowotnych), następnie współzałożyciel POW w Oświęcimiu.
Po odzyskaniu niepodległości, od 1919 roku pracował jako urzędnik w prywatnej firmie górniczej. Od 1928 roku był członkiem Rady Powiatowej BBWR w Będzinie, od 1929 roku był organizatorem ogródków działkowych dla robotników w Sosnowcu i członkiem Zarządu Okręgowego Związku Legionistów w Zagłębiu Dąbrowskim. Od 1933 roku był sekretarzem generalnym Francusko-Polskiego Towarzystwa Górniczego w Dąbrowie Górniczej. I-wiceprezes Zarządu Okręgu Sosnowiec Związku Legionistów Polskich w 1936 roku.
W 1935 roku został senatorem IV kadencji (1935–1938) z województwa kieleckiego. Brał udział w pracach komisji opieki społecznej i (w październiku 1935) komisji dla rozpatrzenia projektu ustawy o upoważnieniu Prezydenta RP do wydawania dekretów. Zrzekł się mandatu 20 grudnia 1935 roku.
Pracował jako wicedyrektor, od 1935 p.o. dyrektora, następnie dyrektor Ubezpieczalni Społecznej w Sosnowcu. W 1938 roku był przewodniczącym Instytutu Robotniczego im. A. Skwarczyńskiego, w 1939 roku był również prezesem Pracowniczego Towarzystwa Oświatowo-Kulturalnego im. S. Żeromskiego w Sosnowcu. Od 1938 roku był członkiem RN OZN. Po wybuchu II wojny światowej razem z rodziną przeniósł się do Warszawy, gdzie pracował w Zarządzie Miejskim. Zmarł nagle w biurze.
Życie prywatne.
Był synem Augustyna Cypriana Cholewickiego i Romany z Niwińskich. Jego siostra – Janina (ur. 1887, primo voto Podgórska, secundo voto Tomaszkiewicz, żona Leopolda Tomaszkiewicza, ps. Marta, była członkinią PPS „Proletariat” i Związku Strzeleckiego w Krakowie)
Ożenił się z Józefą z domu Beiner, z którą miał córki: Romanę z męża Migurską (żołnierz AK, sanitariuszka w czasie powstania warszawskiego, następnie więziona w stalagu VIC Oberlangen) i Danutę z męża Malczewską (żołnierz AK, ppor Danka.)
Pochowany na cmentarzu Powązkowskim w Warszawie (kwatera 50-1-25).

</doc>
<doc id="2645997" url="https://pl.wikipedia.org/wiki?curid=2645997" title="Maska przeciwgazowa MCU-2/P">
Maska przeciwgazowa MCU-2/P

Maska przeciwgazowa MCU-2/P – maska przeciwgazowa będąca na wyposażeniu United States Air Force oraz United States Navy od roku 1983. Maska MCU-2/P zapewnia ochronę przed bronią chemiczną, biologiczną, toksynami oraz opadem radioaktywnym.
Historia konstrukcji.
W latach 70. rozpoczęto pracę nad maską przeciwgazową wykonaną z silikonu. Zaletą silikonu jest duża elastyczność oraz niepowodowanie reakcji alergicznych. W wyniku badań opracowano maski XM-29 i XM-30. Wyniki testów nowych masek nie zadowoliły US Army. Jednakże maskę XM-30 pozytywnie przyjęto w USAF oraz US Navy. W roku 1983 wersję rozwojową maski XM-30 przyjęto na wyposażenie USAF oraz US Navy jako MCU-2/P.
Maski MCU-2/P zastąpiły używane wcześniej w USAF i US Navy maski M17 oraz US Navy Diaphragm (ND) Mark V Gas Mask.
Konstrukcja.
Kompletna maska składa się z części twarzowej z panoramicznym wizjerem wykonanym z uretanu, filtropochłaniacza (wkręcanego) umieszczonego z boku maski (po lewej lub po prawej zależnie od preferencji użytkownika) i kapturu butylowego.
Maska MCU-2/P umożliwia picie z manierki M1961 używając specjalnej rurki oraz zestawu hydracyjnego Camelbak po zastosowaniu specjalnego adaptera.

</doc>
<doc id="2645999" url="https://pl.wikipedia.org/wiki?curid=2645999" title="Fabryka Adama Ossera">
Fabryka Adama Ossera

Fabryka Adama Ossera – zabytkowy budynek położony przy ul. Jana Kilińskiego 222 w Łodzi.
Zakład został wzniesiony w 1903 roku dla Majera Feinkinda, Alberta Jarocińskiego (fabrykanta) i Adama Ossera (fabrykanta, honorowego radnego magistratu oraz konsula honorowego Królestwa Włoch). Przedsiębiorstwo zatrudniało 364 pracowników – po wycofaniu się wspólników kierował nim Adam Osser. W czasie II wojny światowej Niemcy zdemontowali maszyny włókiennicze i zaczęli produkcję części do samolotów i samochodów. Po zakończeniu wojny utrzymano ten profil produkcji, a fabryka otrzymała nazwę Fabryki Osprzętu Samochodowego „Polmo”.
Budynek przędzalni, stylizowany na budowlę obronną (połączenie neogotyku z secesją), stanowi jeden z przykładów przedwojennej architektury przemysłowej na terenie Łodzi.
Przed budynkiem głównym, na narożniku obecnych ulic J. Kilińskiego i S. Przybyszewskiego (formalny obecny adres: J. Kilińskiego 220), powstał – według projektu Szai Marguliesa – budynek kantoru (biura dyrekcji) fabryki. Był to najmłodszy budynek kompleksu. Od około 1923 roku mieścił się tu również konsulat honorowy Królestwa Włoch. Od upadku fabryki około połowy lat 90. XX. popadał w coraz większą ruinę. W 1998 r. został podpalony przez nieznanych sprawców i niedługo potem wyburzony.
Budynek wpisany jest do rejestru zabytków pod numerem A/70 z 19 grudnia 2008.

</doc>
<doc id="2646001" url="https://pl.wikipedia.org/wiki?curid=2646001" title="Chetco (rzeka)">
Chetco (rzeka)

Chetco – rzeka w hrabstwie Curry w Oregonie w Stanach Zjednoczonych. Rzeka ma swój początek w górach Klamtah a uchodzi bezpośrednio do Pacyfiku pomiędzy miejscowościami Brookings and Harbor, około 10 km na północ od granicy stanowej z Kalifornią. Ma charakter górski i według klasyfikacji rządowej agencji "National Wild and Scenic Rivers System" 44 km rzeki mają charakter "Dziki", 12,8 km "Widokowy", 17,6 km "Rekreacyjny". W dorzeczu rzeki znajdują się najbardziej na północ wysunięte stanowiska sekwoi wieczniezielonej.
Pierwszymi Europejczykami, którzy dotarli w rejon zamieszkałej co najmniej przez 3000 lat rzeki byli w czasie swoich wypraw Francis Drake, George Vancouver i Jedediah Smith. W rejonie rzeki mieszkali Indianie Chetco. U ujścia rzeki w 1854 roku miał miejsce jeden z incydentów wojen pomiędzy ludnością tubylczą a napływającymi osadnikami.

</doc>
<doc id="2646004" url="https://pl.wikipedia.org/wiki?curid=2646004" title="Zakochany Goethe">
Zakochany Goethe

Zakochany Goethe (niem. "Goethe!") – niemiecki dramat filmowy z 2010 roku w reżyserii Philippa Stölzla, opowiadający o młodym Johannie Wolfgangu von Goethe.
Opis fabuły.
Film przedstawia historię miłości Johanna Wolfganga von Goethego, która zainspirowała go do napisania "Cierpienia młodego Wertera". 

</doc>
<doc id="2646007" url="https://pl.wikipedia.org/wiki?curid=2646007" title="Kerbi Rodríguez">
Kerbi Rodríguez

Kelvin Rafael „Kerbi” Rodríguez Pichardo (ur. 1 czerwca 1989 w Esperanzie) – dominikański piłkarz występujący na pozycji napastnika, obecnie zawodnik bośniackiego FK Modriča Maxima.
Kariera klubowa.
Rodríguez rozpoczynał karierę piłkarską w zespole Club Barcelona Atlético z siedzibą w stołecznym mieście Santo Domingo. W swoim debiutanckim sezonie 2007 wywalczył z nim mistrzostwo Dominikany. W 2009 roku, razem ze swoim rodakiem i kolegą klubowym Eduardo Acevedo, przeniósł się do serbskiego trzecioligowca FK Veternik z Nowego Sadu, gdzie spędził rok, po czym odszedł do FK Modriča Maxima z drugiej ligi Bośni i Hercegowiny.
Kariera reprezentacyjna.
W reprezentacji Dominikany Rodríguez zadebiutował 28 lipca 2006 w wygranym 2:0 spotkaniu z Kajmanami w ramach eliminacji do Mistrzostw Świata U–20 2007. W tym samym meczu strzelił także dwie bramki – pierwsze w kadrze narodowej. Dwa dni później, w tych samych rozgrywkach, zdobył cztery gole w wygranej 12:0 konfrontacji z Anguillą. Wystąpił w jednym meczu w kwalifikacjach do Mistrzostw Świata 2010, jednak jego drużyna nie zdołała awansować na mundial. Wziął także udział w kwalifikacjach do Mistrzostw Świata 2014, gdzie wpisał się na listę strzelców w wygranym 4:0 pojedynku z Kajmanami. Dominikańczycy ponownie nie zdołali się jednak zakwalifikować na światowy czempionat.

</doc>
<doc id="2646014" url="https://pl.wikipedia.org/wiki?curid=2646014" title="Oblężenie Neuss">
Oblężenie Neuss

Oblężenie Neuss – oblężenie, które miało miejsce między 29 lipca 1474 a 15 maja 1475. Armia burgundzka dowodzona przez księcia Karola Śmiałego po 11 miesiącach oblężenia, na wieść o zbliżającym się cesarskim wojsku, odstąpiła od murów i wszczęła rokowania.
Przyczyny ataku.
Książę Burgundii, Karol Śmiały pragnął rozszerzyć granice Księstwa Burgundii i stworzyć wielkie państwo rozciągające się od Morza Północnego aż do Alp. Zorganizował najlepiej wyposażoną i zorganizowaną, jak na owe czasy, armię, która liczyła 18 tysięcy żołnierzy. Złożona była z rycerzy i najemników z wielu krajów. Książę Karol, wykorzystał konflikt z Księstwem Kolonii, aby wkroczyć na jego tereny. Pierwszym celem było miasto Neuss - największa po Kolonii nadreńska twierdza.
Przebieg oblężenia.
Neuss było bronione przez hr. Hermanna Heskiego, który wzmacniał miejscowe oddziały ze swoją grupą heskich najemników liczącą 1 500 żołnierzy. Mimo że Karol Śmiały przypuszczał wiele szturmów, miasto dzielnie stawiało opór przez 11 miesięcy. Dało to czas cesarzowi niemieckiemu Fryderykowi III oraz margrabiemu Brandenburgii - Albrechtowi Achillesowi na zorganizowanie odsieczy i pospieszenie na pomoc miastu. Książę Burgundii Karol Śmiały, na wieść o zbliżającej się cesarskiej armii przerwał oblężenie 15 maja 1475 roku. Rozpoczęły się rokowania, które doprowadziły do zawarcia pokoju w Kolonii 28 czerwca 1475 roku.

</doc>
<doc id="2646015" url="https://pl.wikipedia.org/wiki?curid=2646015" title="Piotr Kibe Kasui i 187 towarzyszy męczenników">
Piotr Kibe Kasui i 187 towarzyszy męczenników

Piotr Kibe Kasui i 187 towarzyszy męczenników – japońska grupa męczenników stracona w latach 1603–1639 w czasie prześladowań chrześcijan ze strony siogunów z rodu Tokugawa, błogosławieni Kościoła katolickiego.
W okresie prześladowań instytucje i organizacja Kościoła katolickiego w Japonii nie działały (nie było biskupów, ani księży), a wierni zepchnięci zostali do katakumb co trwało aż do otwarcia Japonii. W tym czasie liczba znanych męczenników wyniosła ponad 10 tysięcy.
Wśród wyniesionej na ołtarze grupy 188 męczenników znalazło się 4 prezbiterów (3 jezuitów i 1 augustianin), 1 brat zakonny (jezuita) oraz 183 świeckich chrześcijan (między innymi: 6 katechistów, 60 kobiet, 33 osoby poniżej 20 roku życia oraz 18 dzieci poniżej 5 roku).
53 osoby z Yonezawa (płn. część wyspy Honsiu) zostały ścięte mieczem w 1629 roku, 52 wiernych z Kioto zostało spalonych żywcem w 1619 roku (tzw. "wielkie męczeństwo w Kioto").
Wybrani męczennicy.
Jezuici.
1. Piotr Kibe Kasui ペトロ岐部かすい – urodził się ok. 1587 roku na wyspie Kiusiu (Prowincja Bungo), w pobliżu Urabe (Ōita, Japonia).
Studiował teologię w Arimie (płd. część Kiusiu, Prefektura Hyōgo). Jego starania o przyjęcie do zakonu jezuitów zostały odrzucone. Przez 8 lat służył Kościołowi, jako dojuku (wolontariusz), nauczał katechezy, głosił również kazania nie będąc kapłanem. Nadano mu wówczas imię Kasui ('żywa woda', wł. "acquaviva") od nazwiska o. Claudio Acquaviva, ówczesnego generała zakonu, który w późniejszym czasie przyjął Piotra do Towarzystwa Jezusowego. W 1614 roku, po wygnaniu księży z Japonii, Piotr udał się do Makau, a następnie pieszo do Rzymu (gdzie dotarł w 1620) odwiedzając Jerozolimę (Święte Miasto), jako pierwszy japoński pielgrzym.
Uczestniczył w kanonizacji pierwszego misjonarza w Japonii św. Franciszka Ksawerego, która miała miejsce 12 marca 1622, dokończył studia i przyjął długo oczekiwane święcenia kapłańskie w zakonie jezuitów. Powrócił do swojej ojczyzny w 1630, żeby podjąć pracę duszpasterską i tajną posługę wśród rodaków. Zdradzony przez współwyznawcę poniósł śmierć męczeńską w Asakusa, powieszony za nogi, 4 lipca 1639 (Tokio, Edo).
2. Julian Nakaura ジュリアン中浦 – ur. ok. 1567 w Nakaura był synem chrześcijańskiego samuraja. Jako młodzieniec udał się do Rzymu na audiencję u papieża Grzegorza XIII (Misja Tenshō).
W roku 1590 wstąpił do nowicjatu jezuitów w Amakusa, a dwa lata później złożył pierwsze śluby zakonne. Na studia teologiczne udał się do Makau. Po powrocie do Japonii (1604) został przydzielony do pracy duszpasterskiej, kolejno w Arimie, Kioto i Hakata. W 1608 otrzymał święcenia kapłańskie w zakonie jezuitów. Zginął jako męczennik 21 października 1633 w Nishizaka, po 19 latach prowadzonej w ukryciu działalności apostolskiej jako misjonarz. Jego pomnik w rodzinnej wiosce przedstawia go, jak wskazuje drogę do Rzymu.
3. Dydak Yūki Ryōsetsu ヤコブ結城了雪 – ur. ok. 1574–1575 w Awa, Tokushima, jako członek starego rodu siogunów Ashikaga. Przemierzał Japonię podtrzymując na duchu chrześcijan i nawracając współbraci. Udzielał łask sakramentu osadzonym w więzieniach chrześcijanom. Zginął 25 lutego 1636 w Osace (Ōsaka).
4. Mikołaj Fukunaga Keian ニコラス永原慶安 – ur. ok. 1570 w Nagawara, zm. 31 lipca 1633 w Nishizaka.
Augustianin.
1. Tomasz od św. Augustyna, właśc. Tomasz Ochia Jihyōe, znany jako Kintsuba トマス・デ・サン・アグスチン金鍔次兵衛 – ur. ok. 1602 w Ōmura, student seminarium w Arimie, zm. 6 listopada 1637 w Nishizaka. Od jego przydomku pochodzi nazwa doliny Kintsuby w okolicach Nagasaki.
Świeccy chrześcijanie.
1. Damian ダミアン (ur. ok. 1560 w Sakai, zm. 19 sierpnia 1605 w Yamaguchi) – katechista z diecezji Hiroszimy.
2. Katechiści z Yatsushiro - wywodzący się z ludu zamordowani w latach 1606–1609:
Katechiści z Yatsushiro podjęli działalność ewangelizacyjną wśród rodaków i wzięli na siebie odpowiedzialność za tamtejszy Kościół po tym, jak daimyō Katō Kiyomasa (1562–1611), prześladowca chrześcijan, wypędził misjonarzy ze swoich ziem. Nieśli pomoc prześladowanym i odzyskiwali ciała męczenników. Kontynuowali misję przez wiele lat wychowując przy tym własne dzieci.
3. Leon Saisho Shichiemon レオ税所七右衛門 (ur. ok. 1569 w Jōnai, Miyakonojō, zm. 17 listopada 1608 w Sendai) – członek dominikańskiego Bractwa Różańcowego.
4. Adam Arakawa アダム荒川 (ur. ok. 1551 w Arima, Hyōgo, zm. 5 czerwca 1614 w Shiki, Amakusa) – katechista w diecezji Fukuoka.
5. Jan Hara Mondo ヨハネ原主水 (ur. w Usui, Prefektura Chiba, zm. 4 grudnia 1623 w Tokio vel Edo) – świecki franciszkanin.
6. Joachim Kurōemon ジョアキム九郎衛門 (ur. ok. 1559 w Aki, teraz część Hiroszimy, zm. 8 marca 1624 w Hiroszimie) – katechista w diecezji Hiroszymy.
7. Rodzina Nishi – zamordowani 14 listopada 1609 roku w Ikitsuki, Nagasaki:
Dwóch młodszych synów Kacpra Nishi Genka zostało również męczennikami, z których Hioji Rokyzayemon (zm. 11–17 października 1634), dominikanin (Tomasz od św. Józefa) został kanonizowany przez Jana Pawła II w dniu 18 października 1987 roku.
8. Rodzina Ogasawary – zamordowani 30 stycznia 1636 w Kumamoto, rodzice z dziewięciorgiem dzieci w tym sześcioma synami i trzema córkami urodzonymi w Kokura.
9. Rodzina Hashimoto – zamordowani 6 października 1619 w Kioto, rodzice z pięciorgiem dzieci w tym trzema synami i dwoma córkami urodzonymi w Kioto.
Beatyfikacja.
Proces beatyfikacyjny japońskich męczenników rozpoczął się w 1981 roku za pontyfikatu Jana Pawła II, który w lutym tegoż roku odbył wizytę duszpasterską do Nagasaki.
1 czerwca 2007 Benedykt XVI podpisał dekret otwierający drogę do beatyfikacji, a uroczystego aktu dokonał legat papieski, kardynał José Saraiva Martins w dniu 24 listopada 2008 roku. Ceremonia odbyła się w Nagasaki i była to pierwsza w historii beatyfikacja na terenie Japonii.

</doc>
<doc id="2646019" url="https://pl.wikipedia.org/wiki?curid=2646019" title="ISO 17025">
ISO 17025

ISO 17025 – norma systemu zarządzania jakością opracowana w 1999 roku (pierwsza edycja) w celu ujednolicenia wymagań technicznych i wymagań z zakresu zarządzania jakością, przeznaczonych dla laboratoriów badawczych. 
Druga edycja normy ISO 17025 została wydana w 2005 roku..
Wymagania opisano w dwóch rozdziałach.
Część pierwsza zawierała wymagania dotyczące:
W części drugiej normy zostały zebrane wymagania określające kompetencje techniczne laboratoriów w zakresie pomiarów i badań, w tym wymagania dotyczące:
Trzecie (aktualne) wydanie normy ISO 17025 zostało wydane w listopadzie 2017 roku..
Struktura trzeciego wydania normy nawiązuje do pozostałych norm serii ISO 17000 oraz norm serii ISO 9001. Standard składa się z pięciu sekcji:
Głównym celem wdrożenie systemu ISO 17025 jest poprawa jakości przeprowadzanych badań oraz pomiarów. Wymagania systemu ISO 17025 są głównie przeznaczone do laboratoriów badawczych i testujących w celu potwierdzenia ich kompetencji w zakresie przeprowadzanych badań, pomiarów i wzorcowań. Wymagania normy ISO 17025 są zgodne z wymaganiami jakościowymi normy ISO 9001 i stanowią jej uzupełnienie techniczne. Wdrożenie systemu ISO 17025 jest zakończone złożeniem wniosku do Polskiego Centrum Akredytacji, a następnie po pozytywnej weryfikacji dokumentacji i procedur, wydaniem akredytacji dla danego laboratorium.

</doc>
<doc id="2646020" url="https://pl.wikipedia.org/wiki?curid=2646020" title="Obraz Madonny Sobieskiej">
Obraz Madonny Sobieskiej

Madonna Sobieska – obraz znajdujący się we wrocławskiej katedrze.
Historia.
Obraz został najprawdopodobniej namalowany przez Carla Marattiego na płótnie o wymiarach 45 x 57 cm. Został podarowany Janowi III Sobieskiemu przez papieża Innocentego XI. Według innej hipotezy obraz otrzymał Aleksander Sobieski z rąk papieża Klemensa XI. Miał on być darem dziękczynnym za wiktorię Wiedeńską. Następnie królowa Marysieńka miała go ofiarować parafii w Międzylesiu. 8 IV 1952 został przeniesiony (za sprawą wikariusza kapitulnego archidiecezji wrocławskiej Kazimierza Lagosza) do wrocławskiej katedry, gdzie znajduje się do dziś otoczony stale rosnącym kultem. Według następnej hipotezy z Sobieskim obraz nie miał nic wspólnego. Dzieło kościołowi miał ofiarować baron von der Goltz.
W 1997 roku Jan Paweł II koronował obraz oraz nadał mu tytuł "Mater Adoramus".
Opis obrazu.
Madonna została ukazana na ciemnym tle, w niebieskim maforionie oraz w czerwonej sukni. Patrzy wprost na widza. Dawniej dzieciom opowiadano legendę o tym, że Matka Boża odwraca swój wzrok od niegrzecznych.

</doc>
<doc id="2646021" url="https://pl.wikipedia.org/wiki?curid=2646021" title="Władysław Skoraczewski">
Władysław Skoraczewski

Władysław Skoraczewski (ur. 3 grudnia 1919 w Warszawie, zm. 2 stycznia 1980 tamże) – polski śpiewak operowy, dyrygent, instruktor harcerski, założyciel i kierownik Centralnego Zespołu Artystycznego Związku Harcerstwa Polskiego.
Życiorys.
W 1926 wstąpił do harcerstwa. Działał w drużynie przy Gimnazjum im. Jana Zamoyskiego, w którym również zdawał maturę. W 1937 po kursie instruktorskim otrzymał stopień podharcmistrza.
Studiował prawo na Uniwersytecie Warszawskim.
Edukację wokalną rozpoczął w 1938 u prof. Grzegorza Orłowa i kontynuował przez cały okres wojny. Studiował także dyrygenturę chóralną u księdza Wacława Gieburowskiego. Podczas okupacji niemieckiej uczestniczył w chórze kościoła Wszystkich Świętych, a po aresztowaniu przez gestapo jego dyrygenta, przejął kierownictwo nad chórem. Harcerz Szarych Szeregów, uczestniczył w powstaniu warszawskim. Po upadku powstania ukrywał się we wsi Zagość koło Pińczowa.
Po wojnie pracował w zespole Sceny Muzyczno-Operowej, początkowo w miejscu dawnego przedwojennego teatru Malickiej przy ul. Marszałkowskiej 8 (późniejszy teatr Rozmaitości), następnie w sali Romy przy ul. Nowogrodzkiej (Operetka Warszawska) i w odbudowanym Teatrze Wielkim.
W październiku 1945 założył Warszawski Chór Harcerski. Chór harcerski w 1957 przekształcił się w kilkusetosobowy Centralny Zespół Artystyczny Związku Harcerstwa Polskiego z siedzibą w Teatrze Wielkim. W skład zespołu wchodził również Harcerski Chór Dziecięcy i orkiestra symfoniczna. Zespół brał udział w Festiwalach Moniuszkowskich w Kudowie Zdroju, Festiwalach Kultury Młodzieży Szkolnej w Kielcach, w 1978 wystąpił na festiwalu "Jeunesses Musicales" w Częstochowie. Zespół wielokrotnie występował w przedstawieniach operowych Teatru Wielkiego i Filharmonii Narodowej, m.in. w "Tosce" Giacoma Pucciniego, "Carmen" Georges’a Bizeta, "Królu Rogerze" Karola Szymanowskiego, "Borysie Godunowie" Modesta Musorgskiego i innych.
Władysław Skoraczewski organizował dla zespołu obozy letnie, podczas których harcerze koncertowali w wielu miejscowościach. Obozy na Warmii i Mazurach przyniosły Zespołowi odznakę „Zasłużony dla Warmii i Mazur”.
Pochowany na cmentarzu Powązki Wojskowe w Warszawie (kwatera B39-4-2).
Upamiętnienie.
Po śmierci Skoraczewskiego Centralny Zespół Artystyczny Związku Harcerstwa Polskiego przyjął jego imię, w 1983 zakończył działalność jako CZA ZHP w formule, jaką wypracował Władysław Skoraczewski. Jego ostatnia kierowniczka Sabina Włodarska utworzyła z byłych członków Zespołu (młodszych dziewcząt) dziewczęcy chór, który w 1990 zmienił nazwę na "Alla Polacca".
Był jednym z twórców i pierwszym dyrektorem artystycznym Festiwali Moniuszkowskich w Kudowie-Zdroju. Rada miasta w 1962 nadała mu tytuł honorowego obywatela Kudowy-Zdroju. Podczas 50. Festiwalu Moniuszkowskiego w 2012 park muzyczny w tym mieście, stanowiący część Parku Zdrojowego, nazwano Ogrodem muzycznym im. druha harcmistrza Władysława Skoraczewskiego. Umieszczono tam metalowe atrapy instrumentów muzycznych: fortepian, kontrabas oraz harfę, przy których fotografują się licznie kuracjusze i turyści.
W 30. rocznicę śmierci Władysława Skoraczewskiego, jego wychowankowie zorganizowali w Teatrze Muzycznym Roma w Warszawie wielki koncert jubileuszowy. Praca Druha Władka wydała po latach nowe efekty – zespół wznowił swoją działalność pod nazwą Chór Wychowanków harcmistrza Władysława Skoraczewskiego JUBILUS. W 2011 roku powstała "Fundacja Wychowanków harcmistrza Władysława Skoraczewskiego", w ramach której działa Chór "JUBILUS". Próby odbywają się, jak niegdyś, w Teatrze Wielkim Operze Narodowej, nawiązano również współpracę ze Staromiejskim Domem Kultury.
Imię Władysława Skoraczewskiego nosi chór i Towarzystwo Muzyczne "Artos".
Od roku 1997 działa Stowarzyszenie Wychowanków Harcmistrza Władysława Skoraczewskiego, zrzeszające byłych członków Centralnego Zespołu Artystycznego Związku Harcerstwa Polskiego (CZA ZHP).

</doc>
<doc id="2646023" url="https://pl.wikipedia.org/wiki?curid=2646023" title="Szpital uniwersytecki UWM w Olsztynie">
Szpital uniwersytecki UWM w Olsztynie



</doc>
<doc id="2646026" url="https://pl.wikipedia.org/wiki?curid=2646026" title="Michał (Mudiugin)">
Michał (Mudiugin)



</doc>
<doc id="2646030" url="https://pl.wikipedia.org/wiki?curid=2646030" title="Klasztor w Pieczenga">
Klasztor w Pieczenga



</doc>
<doc id="2646035" url="https://pl.wikipedia.org/wiki?curid=2646035" title="Sin-kaszid">
Sin-kaszid

Sin-kaszid (akad. "Sîn-kāšid", w transliteracji z pisma klinowego zapisywane dEN.ZU-"kà-ši-id") – władca mezopotamskiego miasta Uruk, panujący w XIX w. p.n.e., współczesny Nur-Adadowi z miasta Larsa. Długość jego panowania nie jest znana, ale liczne pozostawione przez niego inskrypcje budowlane wskazują, że panowanie to musiało być dość długie. Sin-kaszid najprawdopodobniej był uzurpatorem, gdyż w żadnej z jego inskrypcji nie jest wymieniane imię jego ojca. Używany przez niego tytuł „król Amnanu” wskazuje, iż wywodził się z plemienia Amnanu, które zaczęło się wówczas osiedlać w południowej Mezopotamii. Pozostawił po sobie liczne inskrypcje. Znany jest głównie ze swej działalności budowlanej w mieście Uruk, gdzie kazał m.in. odnowić i rozbudować kompleks świątynny E-ana. 

</doc>
<doc id="2646039" url="https://pl.wikipedia.org/wiki?curid=2646039" title="Technisches Museum Wien">
Technisches Museum Wien



</doc>
<doc id="2646040" url="https://pl.wikipedia.org/wiki?curid=2646040" title="Sterling and Francine Clark Art Institute">
Sterling and Francine Clark Art Institute

Sterling and Francine Clark Art Institute (w skrócie The Clark) – muzeum sztuki oraz instytut naukowo-badawczy w Williamstown. Posiada w swych zbiorach wyjątkowe dzieła sztuki europejskiej i amerykańskiej (malarstwo i rzeźba), zbiory grafiki i rysunku, angielskich wyrobów ze srebra i porcelany, oraz wczesnych fotografii. Najbardziej znane jest z kolekcji obrazów francuskich impresjonistów. Przy muzeum działa też biblioteka specjalizująca się w historii sztuki i centrum konserwacji dzieł sztuki Williamstown Art Conservation Center.
Historia.
Muzeum założyli małżonkowie Sterling i Francine Clarkowie. Robert Sterling Clark (1877–1956), z wykształcenia inżynier, po zakończeniu kariery wojskowej w 1910 osiedlił się w Paryżu, gdzie rozpoczął kolekcjonowanie dzieł sztuki, którą to pasję odziedziczył po rodzicach.
W 1912 dokonał pierwszych zakupów: "Pejzaż leśny z zagrodą" w stylu Meinderta Hobbemy, "Widok na wybrzeże morskie" pędzla następcy Jacoba van Ruisdaela i "Portret mężczyzny" Hyacinthe’a Rigauda. W tym czasie Clark interesował się zwłaszcza malarstwem włoskim, holenderskim i flamandzkim, a poza tym wyrobami ze srebra, grafiką, ilustrowanymi książkami oraz rysunkami, których kolekcjonowanie rozpoczął od "Chrystusa, który znalazł śpiących apostołów" Rembrandta. Zakupił też prace niektórych swoich ulubionych artystów: Sargenta, Homera, Degas’a i Renoira.
W 1919 Clark ożenił się z francuską aktorką Francine Clary (1876–1960), która podzielała jego kolekcjonerskie zainteresowania. Oboje zgromadzili znaczącą kolekcję obrazów, rysunków, grafiki, sreber, porcelany i rzeźb. Głównym punktem ich zbiorów stało się malarstwo francuskie drugiej połowy XIX w. Zakres chronologiczny zgromadzonych dzieł to XIV/XV wiek do końca XIX w. Nie ma natomiast prac powstałych w XX w. Kolekcja Clarków zachowała przez cały czas charakter wyłącznie prywatny.
W miarę powiększania się zbiorów Clarkowie zaczęli planować budowę siedziby dla ich przechowywania. Najpierw miała ona powstać w Copperstown koło Nowego Jorku, a następnie (1946) na Manhattanie. Na jesieni 1949 ich wybór padł na miejscowość Williamstown w stanie Massachusetts. 14 marca 1950 Clarkowie podpisali akt założycielski Sterling and Francine Clark Art Institute.
W 1952 rozpoczęto wznoszenie budynku muzeum według projektu architekta Daniela Perry. W 1955 muzeum oddano do użytku. Pierwszym dyrektorem placówki został Peter Guille. Do dyspozycji zwiedzających były początkowo tylko dwie galerie, a większość zbiorów była niedostępna; Clark udostępniał je stopniowo, poprzez kolejne wystawy.
W 1960 rozpoczęły się istotne zmiany w życiu placówki. Po śmierci Francine Clark w kwietniu muzeum pozyskało dodatkowy kapitał, dzięki któremu mogło myśleć zarówno o nowych nabytkach, jak i specjalnych inicjatywach programowych. W pobliskim Williams College utworzono stanowisko profesora dla The Clark (Clark Professorship), co przyciągnęło doń historyków, służących radą i pomocą muzeum, przy którym rozpoczęto organizowanie centrum naukowo-badawczego. Postanowiono uruchomić dwuletnie studium historii sztuki.
W 1964 roku The Clark otworzył własną bibliotekę, dziś jedną z najlepszych bibliotek historii sztuki w Ameryce Północnej. Na potrzeby biblioteki zakupiono zbiory bibliograficzne historyka sztuki, W. R. Juynbolla; jej zasoby zasiliła ponadto darowizna fundacji Robert Sterling Clark Foundation z Nowego Jorku. Istnienie biblioteki było niezbędnym wymogiem dla uruchomienia planowanego programu edukacyjnego, który zainaugurowano w 1972. Program ten był i jest współfinansowany przez Williams College i Sterling and Francine Clark Art Institute. W związku z rosnącymi potrzebami rozpoczęto budowę nowego budynku, którą ukończono w 1973. W zaprojektowanym przez firmę Pietro Belluschi and The Architects Collaborative gmachu ulokowano bibliotekę, pracownie, sale konferencyjne, galerie, biura i audytorium. W 1977 na terenie muzeum uruchomiono centrum konserwacji Williamstown Regional Art Conservation Laboratory (obecnie Williamstown Art Conservation Center), organizację non-profit poświęconą ochronie dzieł sztuki. W 1978 założono stowarzyszenie przyjaciół The Clark – Friends of the Clark. W latach 80. miały miejsce kolejne zakupy znaczących dzieł do kolekcji.
W 1996 rozbudowano nowy budynek, co pozwoliło na zorganizowanie wystaw specjalistycznych poświęconych Renoirowi, Sargentowi i Milletowi. Pod koniec lat 90. w muzeum pojawił się nowy dział – fotografia.
W 2001 przyjęto kompleksowy plan rozwoju i modernizacji całego kompleksu muzealno-przyrodniczego. Za jego wykonanie odpowiedzialny był japoński architekt Tadao Andō, oraz architekci krajobrazu ze spółki Reed Hilderbrand Associates. W 2008 oddano do użytku Stone Hill Center, nowy budynek (zaprojektowany przez Andō), przeznaczony między innymi na galerie i miejsca spotkań. Na czerwiec 2014 zaplanowano oddanie do użytku zmodernizowanego parku krajobrazowego.
Zbiory.
W kolekcji muzeum znajduje się ponad 8 000 dzieł, obejmujących przeważnie europejskie i amerykańskie malarstwo i rzeźbę, prace na papierze, rzemiosło artystyczne od renesansu do początku XX w. Najbardziej znana część kolekcji to obrazy francuskich impresjonistów, ale na uwagę zasługuje też włoskie malarstwo renesansowe, zbiór angielskich wyrobów ze srebra, europejska porcelana, kolekcja rysunków i grafiki.
Malarstwo renesansu
Akademizm
Impresjonizm
Postimpresjonizm
Malarstwo amerykańskie

</doc>
<doc id="2646042" url="https://pl.wikipedia.org/wiki?curid=2646042" title="Zygmunt Morawski">
Zygmunt Morawski

Zygmunt Morawski ps. „Bem” (ur. w styczniu 1921 w Pruszkowie pod Warszawą, zm. 7 sierpnia 1943) – hubalczyk, podporucznik Wojska Polskiego.
Życiorys.
Zygmunt Morawski wstąpił ochotniczo do wojska po zdanej maturze w 1938 roku. Nie wiadomo w jakiej jednostce służył podczas Kampanii wrześniowej. Do oddziału majora Henryka Dobrzańskiego dołączył w drodze z Puszczy Augustowskiej do Warszawy i pozostał w nim do czasu jego rozwiązania. Służył w szwadronie. Po śmierci „Hubala” był dowódcą jednej z grup udających się na spotkanie z jego następcą. Po rozwiązaniu oddziału przebywał w Warszawie, a następnie przez Węgry i Turcję dostał się na Bliski Wschód. Przebywał w końcu 1940 w polskim obozie w Latrum w Palestynie.
Nieznane są okoliczności jego śmierci. W „Biuletynie Wolnej Polski” napisano, że nieustraszony partyzant oddziału „Hubala” z roku 1939–1940, kawaler orderu Virtuti Militari został doprowadzony do samobójstwa. „Bem” zginął 7 sierpnia 1943.

</doc>
<doc id="2646044" url="https://pl.wikipedia.org/wiki?curid=2646044" title="Jack Michael Morillo">
Jack Michael Morillo

Jack Michael Morillo (ur. 24 października 1986) – dominikański piłkarz występujący na pozycji napastnika, obecnie zawodnik Deportivo Pantoja.
Kariera klubowa.
Morillo rozpoczynał swoją karierę piłkarską w zespole Deportivo Pantoja z siedzibą w stołecznym mieście Santo Domingo.
Kariera reprezentacyjna.
W seniorskiej reprezentacji Dominikany Morillo zadebiutował 19 sierpnia 2011 w wygranym 1:0 meczu towarzyskim z Curaçao. Premierowego gola w kadrze narodowej strzelił 11 listopada tego samego roku w wygranej 4:0 konfrontacji z Kajmanami w ramach eliminacji do Mistrzostw Świata 2014. Jego drużyna nie zdołała się jednak zakwalifikować na mundial.

</doc>
<doc id="2646045" url="https://pl.wikipedia.org/wiki?curid=2646045" title="Jack Michel Morillo">
Jack Michel Morillo



</doc>
<doc id="2646046" url="https://pl.wikipedia.org/wiki?curid=2646046" title="Michael Morillo">
Michael Morillo



</doc>
<doc id="2646047" url="https://pl.wikipedia.org/wiki?curid=2646047" title="Julia Kratowska">
Julia Kratowska

Julia Kratowska (ur. 24 kwietnia 1870 w Puławach, zm. 27 sierpnia 1946 w Ciechanowie) – polska działaczka niepodległościowa, społeczna i oświatowa, polityk, senator w II RP.
Życiorys.
W 1888 roku ukończyła ze złotym medalem Instytut Maryjski w Warszawie.
Praca nauczycielska i działalność w PPS przed 1918 rokiem.
Po ukończeniu Instytutu, w latach 1889–1891 prowadziła pensję w Lublinie, zamkniętą przez władze rosyjskie „za panujący w niej duch polski”, w latach 1891–1907 prowadziła tajne komplety dla chłopców w zakresie 8 klas szkoły handlowej i 8 klas gimnazjum filologicznego. W 1901 wstąpiła do PPS i organizowała partię w Lublinie. W jej mieszkaniu w 1902 roku odbył się VI Zjazd PPS, w 1905 roku uczestniczyła w strajku szkolnym, organizowała pomoc dla więźniów politycznych. Została aresztowana w 1907 roku, przez 6 miesięcy była więziona w Lublinie, następnie została zesłana do Krasnego Jaru, skąd w 1908 roku został przewieziona do więzienia kobiecego, tzw. Serbii w Warszawie. W 1909 roku uzyskała zwolnienie na pogrzeb siostry, Marii i zbiegła do Galicji. W latach 1909–1918 pracowała w Zakopanem, początkowo w sanatorium, a następnie, w latach 1911–1915 jako nauczycielka języków w prywatnym gimnazjum Ksawerego Praussa, następnie prowadziła komplety w zakresie klas niższych, a w latach 1917–1918 jako nauczycielka języków, historii i geografii w prywatnym gimnazjum koedukacyjnym.
Działalność niepodległościowa w I wojnie światowej.
W czasie I wojny światowej działała w POW, pracowała w Intendenturze Legionów Polskich i prowadziła ochronkę dla dzieci legionistów. W czasie wojny polsko-bolszewickiej pracowała w szpitalu i zorganizowała Gospodę Żołnierza Polskiego.
Okres międzywojenny.
W okresie międzywojennym 1918–1932 była nauczycielką (1920–1922 kierowniczką) w Społecznym Gimnazjum Żeńskim w Ciechanowie (później Gimnazjum Z. Choromańskiego), w latach 1933–1935 pracowała jako nauczycielka w państwowym gimnazjum koedukacyjnym, a w okresie 1938–1939 jako nauczycielka prywatna w Ciechanowie.
Od 1927 roku była członkinią BBWR, przewodniczącą ZG Związku Pracy Obywatelskiej Kobiet, członkinią Rady Miejskiej w Ciechanowie, a w okresie 1932–1935 była członkinią Rady Szkolnej Powiatowej.
W 1935 roku została senatorem IV kadencji (1935–1938) powołanym przez Prezydenta RP Ignacego Mościckiego. Pracowała w komisjach oświatowej, regulaminowej i społecznej.
II wojna światowa i po niej.
W 1939 roku została wysiedlona przez Niemców z Ciechanowa, ale zbiegła do Warszawy, gdzie utrzymywała się z lekcji prywatnych i dzięki pomocy TON. Po upadku powstania warszawskiego została wysiedlona z miasta, przez 7 miesięcy mieszkała w Rzeczkowie koło Białej Rawskiej, jednak już w czerwcu 1945 roku wróciła do Ciechanowa, gdzie od października tego roku pracowała w gimnazjum i udzielała lekcji prywatnych.
Życie prywatne.
Była córką Józefa (1840–1880, lekarza weterynarii, profesora Instytutu Gospodarstwa Wiejskiego i Leśnictwa w Puławach) i Zofii z domu Filipkowskiej (1841–1927, członkini PPS). Jej siostra Maria (1864–1909) – również była członkinią PPS; dziadek Jan Kratowski był żołnierzem napoleońskim, kapitanem wojsk polskich w powstaniu listopadowym.
Nie założyła rodziny.
Po śmierci pochowana na cmentarzu w Ciechanowie.

</doc>
<doc id="2646055" url="https://pl.wikipedia.org/wiki?curid=2646055" title="Tadeusz Wojciechowski (malarz)">
Tadeusz Wojciechowski (malarz)

Tadeusz Wojciechowski (ur. 1902 w Krakowie, zm. 3 marca 1982 tamże) – polski malarz, architekt, witrażysta, członek lwowskiego zrzeszenia „artes”.
Życiorys.
W 1931 ukończył studia na Wydziale Architektury Politechniki Lwowskiej.
Studiował malarstwo prywatnie u Karola Gustawa Polityńskiego, Pawła Gajewskiego, Kazimierza Sichulskiego i Jana Henryka Rosena.
W latach 1936-1937 przebywał we Francji na stypendium. Zwiedził też Włochy, Grecję, Niemcy i Austrię.
Został członkiem zrzeszenia artystów „artes”. Uczestniczył w wystawach zrzeszenia, przedstawiając projekty z dziedziny architektury wnętrz. W dalszych latach wystawiał wyłącznie prace malarskie.
W latach 1940-1941 wykładał w lwowskim instytucie sztuk plastycznych witrażownictwo i kompozycję malarską.
W okresie powojennym przebywał w Krakowie, gdzie zajmował się głównie projektowaniem witraży i polichromii kościelnych, m.in. katedrach we Wrocławiu i Przemyślu, kolegiacie w Wiślicy oraz w kościele cysterskim w Mogile. W prezbiterium kościoła św. Michała w Warszawie znajduje się od 1967 r. zaprojektowany przez artystę witraż „Zesłanie Ducha świętego”, który jest jednym z największych witraży w Polsce (ok. 15 m wysokości).

</doc>
<doc id="2646067" url="https://pl.wikipedia.org/wiki?curid=2646067" title="Potok Proszkowców">
Potok Proszkowców

Potok Proszkowców – potok, lewy dopływ Krzczonówki o długości 4,53 km i powierzchni zlewni 5,14 km².
Potok spływa spływający ze stoków Beskidu Makowskiego. Jego zlewnia znajduje się w obrębie gminy Tokarnia w województwie małopolskim, a źródła położone są na wysokości około 800 m na południowych stokach masywu Kotonia, a dokładniej na stokach Jaworzyńskiego Wierchu, Gronia i Solniska (Kotonia). Spływa początkowo w południowym, później południowo-wschodnim kierunku i na wysokości 391 m, na należącym do Tokarni przysiółku Proszkowce uchodzi do Krzczonówki.
Potok Proszkowców spływa w dolnej części głęboką doliną, a jego jar ma bardzo stromo podcięte zbocza. Orograficznie lewymi zboczami potoku prowadzi asfaltowa droga do wysoko położonej pod szczytem Gronia i Kotonia miejscowości Zawadka.

</doc>
<doc id="2646071" url="https://pl.wikipedia.org/wiki?curid=2646071" title="Dejan Mileusnic">
Dejan Mileusnic



</doc>
<doc id="2646075" url="https://pl.wikipedia.org/wiki?curid=2646075" title="Nowe Miasto Tychy">
Nowe Miasto Tychy



</doc>
<doc id="2646076" url="https://pl.wikipedia.org/wiki?curid=2646076" title="César García">
César García

César Manuel García Peralta (ur. 13 marca 1993 w Jarabacoi) – dominikański piłkarz występujący na pozycji obrońcy, obecnie zawodnik portorykańskiego Puerto Rico Islanders.
Kariera klubowa.
García pochodzi z miasta Jarabacoa i jest wychowankiem tamtejszego zespołu piłkarskiego Jarabacoa FC. W Primera División de República Dominicana zadebiutował w wieku 17 lat, w sezonie 2010. W pierwszej drużynie Jarabacoi spędził łącznie dwa lata, po czym odszedł do portorykańskiego klubu Puerto Rico Islanders, występującego na co dzień w drugiej lidze amerykańskiej – North American Soccer League.
Kariera reprezentacyjna.
W seniorskiej reprezentacji Dominikany García czadebiutował 14 października 2010 w wygranym 17:0 spotkaniu z Brytyjskimi Wyspami Dziewiczymi w ramach Pucharu Karaibów. Był podstawowym zawodnikiem kadry narodowej w eliminacjach do Mistrzostw Świata 2014, podczas których wpisał się na listę strzelców 14 listopada 2011 w zremisowanej 1:1 konfrontacji z Kajmanami – było to zarazem jego pierwsze trafienie w reprezentacji. Dominikańczycy nie zdołali się jednak zakwalifikować się na mundial.

</doc>
<doc id="2646077" url="https://pl.wikipedia.org/wiki?curid=2646077" title="Pokłon pasterzy (obraz Rembrandta)">
Pokłon pasterzy (obraz Rembrandta)

Pokłon pasterzy – obraz olejny autorstwa Rembrandta, datowanych na 1646 rok, sygnowany w lewym dolnym rogu: [...]dt f 1646
Opis obrazu.
W 1646 roku Rembrandt maluje kolejny z siedmiu obrazów religijnych zamówionych przez holenderskiego marszanda Frederika Hendrika. Tym razem malarz przedstawił motyw zaczerpnięty z Ewangelii św. Łukasza (Łk 2, 15-21), dotyczący wydarzeń zaraz po narodzeniu Chrystusa. Rembrandt w mistrzowski sposób operuje światłocieniem. W spowitej ciemnościami stajence, przy blasku słabego światła z latarni skupili się pasterze i prości ludzie wokół nowo narodzonego Jezusa. Maria obejmuje opiekuńczo ramieniem dziecko a Józef pochylony zapala świecę. Od Dzieciątka bije mocne światło oświetlające pochylone postacie. Blask nasuwa u widza jednoznaczne skojarzenia idące ku Świętej Rodzinie. Mrok panujący wokół, z ledwo widocznymi zarysami belek potęguje nastrój wyjątkowości.
Inne wersje i akwaforty.
W tym samym roku, powstała inna wersja "Pokłonu pasterzy". Przez wiele lat uznawana była za dzieło Rembrandta. Badania z ostatniego stulecia wskazały, iż obraz powstał w warsztacie Rembrandta przez jego uczniów. Dzieło jest lustrzanym odbiciem wersji monachijskiej. Wszystkie postacie a głównie Maria, Józef i Dzieciątko są przedstawione w identycznej pozie. Różnice jakie można zaobserwować, polegają jedynie na kosmetycznym przesunięciu np. wizerunku krowy czy bawiącego się chłopca z psem. W wersji londyńskiej, dwaj pasterze na pierwszym planie mają złożone ręce do modlitwy, gdy w wersji monachijskiej jeden z nich szeroko rozciąga ramiona. Badania rentgenowskie wykazały, że i na pierwowzorze Rembrandt namalował również modlącego się pasterza ale w późniejszym okresie przerobił fragment. Kopista nie wiedział już o tych zabiegach.
Rembrandt kilka lat później wykonał kilka akwafort przedstawiających pokłon pasterzy. Z 1652 roku znana jest grafika przechowywana obecnie w British Museum

</doc>
<doc id="2646082" url="https://pl.wikipedia.org/wiki?curid=2646082" title="Buntaro Adachi">
Buntaro Adachi



</doc>
<doc id="2646084" url="https://pl.wikipedia.org/wiki?curid=2646084" title="Zabytki Chwalimierza (województwo dolnośląskie)">
Zabytki Chwalimierza (województwo dolnośląskie)

Wykaz obiektów w wojewódzkiej ewidencji zabytków oraz wpisanych do rejestru zabytków: 

</doc>
<doc id="2646085" url="https://pl.wikipedia.org/wiki?curid=2646085" title="Maltese Premier League (2011/2012)">
Maltese Premier League (2011/2012)

Premier League Malti 2011/2012 (ze względów sponsorskich zwana jako "BOV Premier League") – była 97. edycją najwyższej klasy rozgrywkowej piłki nożnej na Malcie. 
W porównaniu z poprzednim sezonem w rozgrywkach brało udział 12 drużyn, które w okresie od 19 sierpnia 2011 do 12 maja 2012 rozegrały w dwóch rundach 32 kolejki meczów.
Tytuł mistrzowski obroniła drużyna Valletta zdobywając drugi tytuł z rzędu, a dwudziesty pierwszy w swojej historii.
Format rozgrywek.
Rozgrywki składały się z dwóch faz. W pierwszej drużyny grały ze sobą dwukrotnie, raz u siebie i raz na wyjeździe.
W drugiej fazie liga została podzielona na dwie grupy.
Sześć najlepszych drużyn grających o tytuł oraz miejsca startowe w międzynarodowych rozgrywkach, zaś pozostałe o pozostanie w lidze. Punkty zdobyte w fazie zasadniczej zostały podzielone z zaokrągleniem w górę.

</doc>
<doc id="2646089" url="https://pl.wikipedia.org/wiki?curid=2646089" title="Bartosz Osewski">
Bartosz Osewski

Bartosz Osewski (ur. 20 marca 1991 w Gdańsku) – polski lekkoatleta specjalizujący się w rzucie oszczepem.
Kariera sportowa.
13 maja 2012 zdobywając srebrny medal mistrzostw Polski AZS w Łodzi i poprawiając swój rekord życiowy o ponad 11 metrów uzyskał minimum Polskiego Związku Lekkiej Atletyki na igrzyska olimpijskie w Londynie oraz mistrzostwa Europy w Helsinkach. Podczas mistrzostw w Helsinkach oraz igrzysk w Londynie nie zdołał awansować do finału.
Medalista młodzieżowych mistrzostw Polski (Bydgoszcz 2013 – srebro; Radom 2012 – brąz) oraz mistrzostw Polski Akademickiego Związku Sportowego.
Rekord życiowy: 83,89 (13 maja 2012, Łódź) – rezultat ten do 2019 był rekordem Polski w kategorii młodzieżowców (zawodników do lat 23) oraz dziewiątym wynikiem w historii polskiej lekkoatletyki.

</doc>
<doc id="2646092" url="https://pl.wikipedia.org/wiki?curid=2646092" title="Przekładnik">
Przekładnik

Przekładnik (ang. "instrument transformer") – transformator przeznaczony do wytwarzania sygnału informacyjnego i przesyłania go do obwodu zewnętrznego, zawierającego urządzenia pomiarowe, zabezpieczeniowe lub sygnalizacyjne.
Termin "przekładnik" obejmuje także urządzenia działające na innej zasadzie, niż transformator, lecz mające to samo zastosowanie.

</doc>
<doc id="2646096" url="https://pl.wikipedia.org/wiki?curid=2646096" title="Sampoorna Teerth Yatra">
Sampoorna Teerth Yatra

Sampoorna Teerth Yatra (hindi: संपूर्ण तीर्थ यात्रा) — pełnometrażowy film fabularny produkcji indyjskiej z gatunku filmów przygodowych i fantasy, wyreżyserowany przez Dhirubhaia Desaia w 1970 roku.
Fabuła.
Kapłan Shankarnath twierdzi, iż złe duchy otaczają związek Bimli i Uttama, przepowiadając śmierć Uttama w przypadku ich ślubu. Bilma, nie mogąc porzucić miłości udaje się po pomoc trzech mistycznych żon: Bhagwan Brahmy, Bhagwan Vishnu i Bhagwan Mahesh. Inicjuje to wielką bitwę między potężnymi kobietami a wszechmocnym kapłanem Shankarnathem.

</doc>
<doc id="2646101" url="https://pl.wikipedia.org/wiki?curid=2646101" title="Kazimierz Leszczyński">
Kazimierz Leszczyński



</doc>
<doc id="2646102" url="https://pl.wikipedia.org/wiki?curid=2646102" title="Diagram Tanabe-Sugano">
Diagram Tanabe-Sugano

Diagram Tanabe-Sugano – w spektroskopii i chemii koordynacyjnej, wykres przedstawiający zależność energii termów, od wielkości rozszczepienia orbitalu d. Nazwa pochodzi od nazwiska japońskich naukowców Yukito Tanabe i Satoru Sugano. Podobnym wykresem jest diagram Orgela.
Opis diagramów.
W atomach centralnych związków kompleksowych, które zawierają więcej niż jeden elektron zachodzą oddziaływania pomiędzy elektronami a polem ligandów oraz oddziaływanie zwane sprzężeniem Russella-Saundersa. W wyniku tegoż oddziaływania następuje zmniejszenie degeneracji termów i towarzyszące temu rozszczepienie na kilka termów.
Dla zobrazowania różnic energii jaka towarzyszy rozszczepieniu termów, kreśli się diagramy Tanabe-Sugano. Podobnie jak diagramy Orgela, są one w ogólności zależnością energii termu (E) w funkcji parametru rozszczepienia w polu ligandów (Δ). Jednak w przeciwieństwie do diagramów Orgela, mają one ściśle liniową skalę Δ. Jest to spowodowane wprowadzeniem do diagramów T-S parametru Racah (B). Zarówno energia termu, jak i parametr rozszczepienia jest dzielony przez B. Energia stanu podstawowego jest ustalona jako zero, natomiast energie wszystkich pozostałych termów są kreślone w odniesieniu do termu podstawowego. 
Z diagramów Tanabe-Sugano można wyznaczyć wartości Δ i B. Jednak ich sens fizyczny można ocenić tylko po odwołaniu się do wartości B dla swobodnych jonów oraz do szeregu spektrochemicznego (dla Δ).
Przykłady wykresów.
Poniżej przedstawiono diagramy Tanabe-Sugano dla kompleksów oktaedrycznych:
Diagramy dla konfiguracji d1, d9 i d10 nie istnieją. W konfiguracjach d1 i d9 jest możliwe tylko jedno przejście elektronu, zatem istnieje tylko jeden stan wzbudzony (o energii rozszczepienia Δ większej od stanu podstawowego. Atom o konfiguracji d10 ma całkowicie zapełniony orbital d i nie wykazuje przejść elektronowych.
Zalety względem diagramów Orgela.
Diagramy Tanabe-Sugano są uznawane za lepsze niż diagramy Orgela z kilku powodów:

</doc>
<doc id="2646103" url="https://pl.wikipedia.org/wiki?curid=2646103" title="Partie polityczne Liberii">
Partie polityczne Liberii

Partie polityczne Liberii – Liberia posiada wielopartyjny system, w którym zarządzanie odbywa się najczęściej poprzez koalicje, jako że zdobycie większości parlamentarnej przez jedną partię jest rzadkością.

</doc>
<doc id="2646104" url="https://pl.wikipedia.org/wiki?curid=2646104" title="David Katoatau">
David Katoatau

David Katoatau (ur. 17 lipca 1984 w Nonouti) – kiribatyjski sztangista, olimpijczyk.
Wziął udział w Letnich Igrzyskach Olimpijskich 2008 w kategorii wagowej 85 kilogramów. Uzyskał 313 kg (135 w rwaniu, 178 w podrzucie), co dało mu 15. lokatę. Cztery lata później, w Letnich Igrzyskach Olimpijskich 2012 wystartował w kategorii wagowej do 94 kilogramów. Zajął 17. miejsce uzyskując 325 kg (140 w rwaniu, 185 w podrzucie). 
Zdobył złoty medal na Igrzyskach Wspólnoty Narodów 2014 w kategorii wagowej do 105 kilogramów. Jest to pierwszy medal w historii Kiribati na tych zawodach. 

</doc>
<doc id="2646105" url="https://pl.wikipedia.org/wiki?curid=2646105" title="Franciszek Lipiński">
Franciszek Lipiński

Franciszek Dominik Lipiński (ur. 4 sierpnia 1883 w Glinicach, zm. 18 lutego 1951 w Szczawnie-Zdroju) – polski polityk, poseł na Sejm i senator w II RP.
Życiorys.
Urodził się 4 sierpnia 1883 roku w Glinicach, w rodzinie Franciszka a Paulo Lipińskiego de Schur h. Schur (ur. 1842), ziemianina i Franciszki z Zawadzkich h. Rogala. W 1903 roku ukończył V Gimnazjum w Warszawie, następnie w latach 1903–1905 studiował medycynę na Uniwersytecie Warszawskim (5 semestrów). Za udział w ruchu akademickim był dwukrotnie relegowany z Uniwersytetu Warszawskiego (1904–1905), próbował kontynuować naukę na UJ.
W późniejszych latach zaliczył Kurs Wyszkolenia Wojsk Polskich (3 marca – 20 maja 1918) i Szkołę Podchorążych w Ostrowi Mazowieckiej (20 maja – 9 listopada 1918). 
W 1906 roku wstąpił do PPS w Krakowie, był instruktorem i tzw. okręgowcem w Łodzi, Kaliszu i Warszawie. W 1907 roku został aresztowany i był przez 6 miesięcy więziony. Został zwolniony za kaucją 1000 rubli, wyjechał do Krakowa, gdzie prowadził Koło Milicyjne PPS. Był organizatorem i pierwszym komendantem krakowskiego oddziału Związku Walki Czynnej (do sierpnia 1910 roku). W 1910 roku wyjechał do Zagłębia Dąbrowskiego, gdzie w 1911 roku znów został aresztowany i skazany na 10 lat katorgi. Przebywał w więzieniach w Wilnie, Pskowie i Jarosławiu. W czasie rewolucji 1917 roku został zwolniony. Organizował na Wileńszczyźnie (jako pomocnik Pełnomocnika na Gubernię Wileńską w Polskim Towarzystwie Pomocy Ofiarom Wojny) m.in. polskie szkolnictwo ludowe. W 1918 roku przeszedł front (przebywał w niemieckich obozach dla reemigrantów) i wstąpił do Polskiej Siły Zbrojnej (od 3 marca 1918 roku). 1 stycznia 1919 roku otrzymał przydział do Szkoły Podchorążych Wojska Polskiego w Warszawie. Został wtedy też sekretarzem redakcji „Bellony”. Od 1 marca 1922 roku pracował w Wojskowym Instytucie Naukowo-Wydawniczym. Został przeniesiony w stan spoczynku 31 sierpnia 1929. Był kapitanem ze starszeństwem od 20 października 1920 roku. 
Od 1928 roku kierował łódzką organizacją BBWR, a od 1931 roku – organizacją poznańską. Od 1933 roku był wiceprezesem Rady Wojewódzkiej BBWR w Krakowie. 
W 1930 został posłem na Sejm III kadencji (1930–1935) – mandat uzyskał z listy państwowej nr 1 (BBWR), a w 1935 roku został senatorem IV kadencji (1935–1938) z województwa krakowskiego. W III kadencji pracował w komisjach: morskiej (zastępca członka) i wojskowej; w IV kadencji w komisjach: administracji (1937–1938), budżetowej (1935–1936, był w niej referentem), gospodarczej (1937–1938) i regulaminowej (1937–1938). 
W czasie II wojny światowej był pracownikiem Biura Informacji i Propagandy Komendy Głównej Związki Walki Zbrojnej – Armii Krajowej
Był mężem Wandy Zofii z Wysockich (ur. 1894). 
Dalsze jego losy powojenne nie są znane, być może jest tożsamy z Franciszkiem Lipińskim straconym w więzieniu w PRL? 
Na metryce Chrztu znajduje się adnotacja, że zmarł 18 lutego 1951 roku w Szczawnie-Zdroju. 

</doc>
<doc id="2646108" url="https://pl.wikipedia.org/wiki?curid=2646108" title="Kazimierz Stanisław Leszczyński">
Kazimierz Stanisław Leszczyński

Kazimierz Stanisław Leszczyński (też Stanisław Leszczyński) ps. "Czarny" (ur. 27 sierpnia 1926 w Liśniku Dużym, zm. 15 marca 2017 w Lublinie), pułkownik; założyciel, dyrektor, kierownik artystyczny i choreograf Zespołu Tańca Ludowego Uniwersytetu Marii Curie-Skłodowskiej w Lublinie (1953-2009).
Życiorys.
Od września 1941 był żołnierzem Batalionów Chłopskich (w obwodzie II – gmina Kraśnik, Okręg IV) mjr Bolesława Resztaka. Uczestniczył w akcji „Burza” Armii Krajowej.
Po wojnie ukończył Akademię Wychowania Fizycznego w Warszawie (1952), od 1953 pracował w Centrum Kultury Fizycznej Uniwersytetu Marii Curie-Skłodowskiej w Lublinie. W 1953 założył Zespół Tańca Ludowego UMCS, którym kierował do 30 września 2009. Zespół ten pod jego dyrekcją odbył ponad 300 wyjazdów do 56 krajów świata na 5 kontynentach.
Leszczyński był też inicjatorem Międzynarodowych Lubelskich Spotkań Folklorystycznych w Lublinie i Poleskiego Lata z Folklorem we Włodawie, założycielem Zespołów Tańca Ludowego, m.in. „Gracja” (1965), Ziemi Chełmskiej, Kraśnik, Akademii Medycznej i PSS Społem w Świdniku, twórcą (1975) i kierownikiem Studium Folklorystycznego dla Instruktorów Zespołów Polonijnych Towarzystwa Polonia (później Stowarzyszenia „Wspólnota Polska”). W latach 1975–1979 był wicedyrektorem Polonijnego Centrum Kulturalno-Oświatowego w Lublinie, a przez dwie kadencje radnym Miejskiej Rady Narodowej w Lublinie (1984–1992).
Był członkiem Polskiej Sekcji Międzynarodowej Organizacji Festiwali Folklorystycznych jako ekspert od spraw folkloru, Światowej Organizacji Folklorystycznej IOV, a także Klubu Kawalerów Orderu Wojennego Virtuti Militari, Stowarzyszenia Szarych Szeregów, Stowarzyszenia Byłych Żołnierzy Batalionów Chłopskich i Stowarzyszenia Synów Pułku.
Pochowany na cmentarzu komunalnym na Majdanku w Lublinie (kwatera S1J2-7-11).
Publikacje.
Jest autorem opracowań książkowych (pod imieniem Stanisław):
Odznaczenia i wyróżnienia.
Państwowe:
Resortowe:
Regionalne:
Kombatanckie:
Pozostałe:
Inne wyróżnienia:

</doc>
<doc id="2646109" url="https://pl.wikipedia.org/wiki?curid=2646109" title="BBC Radio Cambridgeshire">
BBC Radio Cambridgeshire

BBC Radio Cambridgeshire - brytyjska stacja radiowa należąca do publicznego nadawcy BBC i pełniąca w jego sieci rolę stacji lokalnej dla hrabstwa Cambridgeshire. Nadaje od 1 maja 1982 roku i obecnie dostępna jest w cyfrowym i analogowym przekazie naziemnym oraz w Internecie. Do najbardziej znanych prezenterów rozgłośni należy Richard Spendlove. 
Główny ośrodek stacji znajduje się w Cambridge, zaś drugie studio w Peterborough. Pasmo śniadaniowe w dni powszednie, od 6:00 do 9:00, nadawane jest równolegle z obu miast, z zastosowaniem rozszczepienia sygnału. Oprócz audycji własnych stacja transmituje również programy siostrzanych stacji lokalnych BBC z Chelmsford, Ipswich, Northampton, Leeds i Norwich, a także programy ogólnokrajowego BBC Radio 5 Live. 

</doc>
<doc id="2646113" url="https://pl.wikipedia.org/wiki?curid=2646113" title="Anatol Muhlstein">
Anatol Muhlstein



</doc>
<doc id="2646117" url="https://pl.wikipedia.org/wiki?curid=2646117" title="Alderman Lesmond">
Alderman Lesmond

Alderman Rowe Nicholas Lesmond (ur. 7 lipca 1978) – piłkarz i krykiecista z Wysp Dziewiczych Stanów Zjednoczonych występujący na pozycji napastnika, obecnie zawodnik Helenites SC.
Kariera klubowa.
Lesmond rozpoczynał swoją karierę piłkarską w zespole Helenites SC z siedzibą na wyspie Saint Croix. W sezonie 2004/2005 wywalczył z nim wicemistrzostwo Wysp Dziewiczych Stanów Zjednoczonych, natomiast w rozgrywkach 2006/2007 został już mistrzem kraju. Ostatni z wymienionych sukcesów powtórzył także pięć lat później, w sezonie 2011/2012.
Równocześnie z grą w piłkę Lesmond kontynuował karierę krykiecisty. W sezonie 2005/2006 jako zawodnik reprezentacji Wysp Podwietrznych wystąpił w KFC Cup, natomiast później w Carib Beer Cup i turnieju Stanford Super Series.
Kariera reprezentacyjna.
W piłkarskiej reprezentacji Wysp Dziewiczych Stanów Zjednoczonych Lesmond zadebiutował 3 lipca 2011 w wygranym 2:0 spotkaniu z Brytyjskimi Wyspami Dziewiczymi w ramach eliminacji do Mistrzostw Świata 2014. Było to zarazem pierwsze od trzynastu lat i drugie w historii zwycięstwo jego kadry narodowej. W tym samym meczu strzelił także premierowego gola w reprezentacji. Zawodnicy Wysp Dziewiczych Stanów Zjednoczonych nie zdołali się jednak zakwalifikować na mundial.

</doc>
<doc id="2646124" url="https://pl.wikipedia.org/wiki?curid=2646124" title="Diecezja Cloyne">
Diecezja Cloyne

Diecezja Cloyne (ang. "Diocese of Cloyne", irl. "Deoise Chluana", łac. "Dioecesis Cloynensis") – diecezja Kościoła katolickiego w Irlandii w metropolii Cashel-Emly. Została erygowana w 580 roku. W przełożeniu na świecki podział administracyjny, obejmuje wschodnią i centralną część hrabstwa Cork.

</doc>
<doc id="2646132" url="https://pl.wikipedia.org/wiki?curid=2646132" title="7Q12">
7Q12

7Q12 – niewielki fragment spisany na pergaminie w języku greckim znaleziony w grocie 7 w Kumran, należący do zwojów znad Morza Martwego. Jest on datowany na około 100 rok p.n.e. Choć zawiera zaledwie dwie litery zachowane w całości odegrał on ważną rolę w identyfikacji tekstów znalezionych w 7 grocie w Qumran.
W 1972 roku José O’Callaghan zidentyfikował fragment oznaczony "7Q4", jako pochodzący z około 100 roku n.e. fragment zawierający urywek 1. Listu do Tymoteusza 3:16, 4:1-3 oraz fragment oznaczony "7Q8" jako urywek Listu Jakuba 1:23, 24. Informacja, że wśród rękopisów znad Morza Martwego znaleziono fragmenty Nowego Testamentu została podana do wiadomości publicznej. Jednak opinia ta została odrzucona przez społeczność uczonych, a identyfikacja O’Callaghana została uznana za błędną. W czasopismach pojawiła się fala krytyki. Identyfikację dokonaną przez José O’Callaghana zakwestionowali: Maurice Baillet, P. Benoit, Colin Hemer, Colin Roberts i Kurt Aland.
W 1988 roku G. Wilhelm Nebe zaproponował identyfikację fragmentu "7Q4,1" jako część Księgi Henocha 103:3-4, a fragment "7Q4,2", jako część Henocha 98:11. Identyfikacja Wilhelma Nebe "7Q4,1-2" została zakwestionowana przez Carstena Thiede, który wspierał identyfikację O’Callaghana.
W 1996 roku Émile Puech bronił identyfikacji fragmentu "7Q4,1" przez Nebe jako części Henocha 103:3-4, jednocześnie sugerując, że "7Q4,2" jest częścią Henocha 105:1. Badania nad rekonstrukcją tekstu wykonane przez Ernesta Muro oraz Puecha wykazały w sposób przekonujący, że fragment "7Q4,1" (Henoch 103:3-4) wraz z "7Q8" (Henoch 103:7-8) oraz "7Q12" (Henoch 103:4) są częścią tego samego dokumentu. Wszystkie trzy fragmenty łączą się ze sobą brzegami i zawierają jeden tekst pochodzący z Księgi Henocha. Badanie to zdecydowanie wyklucza identyfikację fragmentów "7Q4" i "7Q8" jako urywków listów Nowego Testamentu. Połączonym trzem fragmentom tekstu nadano wspólne oznaczenie "7Q En gr".

</doc>
<doc id="2646133" url="https://pl.wikipedia.org/wiki?curid=2646133" title="Status epilepticus">
Status epilepticus



</doc>
<doc id="2646136" url="https://pl.wikipedia.org/wiki?curid=2646136" title="Federacja Lewicy">
Federacja Lewicy

Federacja Lewicy (język włoski: "Federazione della Sinistra", wcześniej Antykapitalistyczna Lewica Komunistyczna) - włoska koalicja lewicowych partii politycznych. Stanowi przedłużenie Antykapitalistycznej Lewicy Komunistycznej.
W skład koalicji wchodzi
Na poziomie Europejskim współpracuje z Europejską Partią Lewicy. W wyborach samorządowych w 2011 ugrupowanie uzyskało 4,10 procent poparcia. 

</doc>
<doc id="2646137" url="https://pl.wikipedia.org/wiki?curid=2646137" title="System ósemkowy">
System ósemkowy



</doc>
<doc id="2646139" url="https://pl.wikipedia.org/wiki?curid=2646139" title="Diecezja Cork i Ross">
Diecezja Cork i Ross

Diecezja Cork i Ross (ang. "Diocese of Cork and Ross", irl. "Deoise Chorcaí agus an Rois", łac. "Dioecesis Corcagiensis et Rossensis") – diecezja Kościoła katolickiego w Irlandii w metropolii Cashel-Emly. Stolica biskupia w Corku została ustanowiona w VII wieku, zaś w swej dzisiejszej postaci diecezja powstała 19 kwietnia 1958 roku, w wyniku połączenia diecezji Cork i diecezji Ross. W przełożeniu na świecki podział administracyjny, diecezja obejmuje południowo-zachodnią część prowincji Munster.

</doc>
<doc id="2646141" url="https://pl.wikipedia.org/wiki?curid=2646141" title="Nikola Jurišić">
Nikola Jurišić

Nikola Jurišić (węg. "Jurisics Miklós"; ur. w 1490 r. w Senju, zm. w 1545 r. w Kőszeg) – chorwacki szlachcic, dowódca wojskowy i dyplomata w służbie króla Ferdynanda I Habsburga.
Po bitwie pod Mohaczem (1526) stanął w szeregach węgierskiego stronnictwa magnackiego, optującego za obraniem na króla Węgier austriackiego arcyksięcia Ferdynanda. Później posłował do Konstantynopola w celu negocjowania warunków pokoju z Imperium Osmańskim.
W 1529 r. dowodził oddziałami wojsk z terenów chorwackiej Krainy, idącymi na pomoc Wiedniowi oblężonemu przez Turków. Najbardziej wsławił się w 1532 r., kiedy dysponując niespełna 800 żołnierzami, bez dział, przez 25 dni kierował obroną węgierskiego miasta Kőszeg przed liczącymi co najmniej 120 tys. ludzi wojskami tureckimi sułtana Sulejmana Wspaniałego. Za ten wyczyn został obdarowany przez Ferdynanda I tytułem barona.
Imię Jurišicia nosi m.in. plac w Kőszeg i jedna z ulic w Zagrzebiu.

</doc>
<doc id="2646148" url="https://pl.wikipedia.org/wiki?curid=2646148" title="The Avengers">
The Avengers



</doc>
<doc id="2646156" url="https://pl.wikipedia.org/wiki?curid=2646156" title="Marek Cichosz">
Marek Cichosz

Marek Cichosz (ur. 9 czerwca 1979; zm. 13 maja 2012 w Borzytuchomiu) – polski kolarz przełajowy i szosowy, dwukrotny mistrz Polski.
Największe sukcesy odnosił w kolarstwie przełajowym, gdzie wielokrotnie zdobywał medale mistrzostw Polski, a w 2006 i 2007 roku zdobył złote medale mistrzostw kraju. Zmarł nagle 13 maja 2012 roku w kościele w Borzytuchomiu, dzień po swoim ostatnim starcie w Małopolskim Wyścigu Górskim.
Był żołnierzem Wojska Polskiego w stopniu starszego szeregowego.

</doc>
<doc id="2646160" url="https://pl.wikipedia.org/wiki?curid=2646160" title="Order Wojskowy Virtuti Militari">
Order Wojskowy Virtuti Militari



</doc>
<doc id="2646161" url="https://pl.wikipedia.org/wiki?curid=2646161" title="Order Wojenny Virtuti Militari">
Order Wojenny Virtuti Militari



</doc>
<doc id="2646163" url="https://pl.wikipedia.org/wiki?curid=2646163" title="Włodzimierz Bzowski">
Włodzimierz Bzowski

Włodzimierz Piotr Antoni Janota Bzowski (ur. 29 kwietnia 1881 w Gorzkowie, zm. w 1942 w Bucharze) – polski inżynier rolnik, ziemianin w Cholewiczach, organizator kas oszczędnościowo-pożyczkowych w powiecie wołkowyskim, członek Rady Głównej Centralnego Towarzystwa Organizacji i Kółek Rolniczych od 1934 roku, prezes Wojewódzkiego Związku Towarzystw i Kółek Rolniczych w Białymstoku, członek Sekretariatu Generalnego BBWR. Poseł na Sejm III kadencji 1930–1935. 
Został aresztowany przez NKWD 23 listopada 1939 roku w Cholewiczach, gdzie stale zamieszkiwał (powiat wołkowyski), 1 lipca 1941 roku został skazany na 8 lat łagru, przewieziony do Uzbekistanu, zwolniony 6 września 1941 roku. W 1942 r. dotarł do Buchary (Uzbecka SRR), gdzie zmarł z wycieńczenia. Grób symboliczny znajduje się na cmentarzu Powązki Wojskowe w Warszawie (kwatera G-11-12).

</doc>
<doc id="2646164" url="https://pl.wikipedia.org/wiki?curid=2646164" title="Emeryson">
Emeryson

Emeryson Cars – brytyjski konstruktor samochodów wyścigowych, założony w latach 30. XX wieku. Emeryson brał udział w kilku wyścigach Formuły 1, nie odnosząc sukcesów.
Historia.
W latach 30. George Emery zaczął budować samochody wyścigowe pod nazwą Emeryson. Po II wojnie światowej jego syn Paul wznowił działalność. Kierowcą pierwszego samochodu Emeryson po wojnie był Eric Winterbottom, który wygrał wyścig na lotnisku Gransden Lodge w 1947 roku. Rodzina planowała debiut w Formule 1, ale ze względu na brak pieniędzy skoncentrowała się raczej na produkowaniu i sprzedawaniu klientom samochodów Formuły 3. W 1953 roku Emeryson, napędzany silnikiem Alta, zadebiutował w Formule 2, a kierowcą był Paul Emery. Wystawiono również samochody z silnikami Aston Martin, prowadzone przez Petera Joppa i Alana Browna. W następnym roku Emery wciąż się ścigał, ale rezultaty nie poprawiły się. W roku 1955 Emery był natomiast drugi w zawodach London Trophy.
W roku 1956 Emeryson zadebiutował w Formule 1 (Emery nie ukończył Grand Prix Wielkiej Brytanii, nadal brał także udział w niższych seriach, ale niewielki budżet i problematyczne silniki powodowały słabe rezultaty. W roku 1957 Emery wziął udział tylko w jednym wyścigu.
Na rok 1960 nowym pracownikiem Emeryson został były fabryczny kierowca Coopera, Alan Mann. Zbudowano wówczas nową serię samochodów, przejęta została też fabryka Connaught w miejscowości Send. Kierowcami byli Ron Flockhart, John Turner i George Wicken. W 1961 roku Bruce Halford ścigał się samochodem napędzanym silnikiem Coventry Climax. Kilka modeli zostało zakupionych także przez Ecurie Nationale Belge, jednak zespół korzystał później z Lotusów 18. Jednakże kierowca Emeryson, Mike Spence, odnosił sukcesy w Formule Junior, między innymi wygrywając wyścig na torze Silverstone. Spence ponadto był drugi w zawodach Lewis-Evans Trophy na torze Brands Hatch. Pod koniec roku firma została zakupiona przez Hugh Powella, ale Emery pozostał w zespole w charakterze projektanta, pracując nad modelem Mk3, którym ścigali się John Campbell-Jones i Tony Settember, a z klientów Graham Eden.
W roku 1962 Powell utworzył Scirocco-Powell, który w sezonie 1963 wystawiał wyposażone w silniki BRM samochody Emeryson pod nazwą Scirocco SP. Pod koniec 1962 roku Emery opuścił zespół i zajął się tuningowaniem silników. Jego syn Peter konstruował później samochody Formuły Junior Elfin.

</doc>
<doc id="2646165" url="https://pl.wikipedia.org/wiki?curid=2646165" title="Emeryson Cars">
Emeryson Cars



</doc>
<doc id="2646166" url="https://pl.wikipedia.org/wiki?curid=2646166" title="Emeryson Cars Ltd.">
Emeryson Cars Ltd.



</doc>
<doc id="2646172" url="https://pl.wikipedia.org/wiki?curid=2646172" title="Odznaczeni Krzyżem Wielkim Orderu Odrodzenia Polski (III Rzeczpospolita)">
Odznaczeni Krzyżem Wielkim Orderu Odrodzenia Polski (III Rzeczpospolita)

Lista osób odznaczonych Krzyżem Wielkim Orderu Odrodzenia Polski w okresie III Rzeczypospolitej – obejmuje damy i kawalerów Orderu Odrodzenia Polski I klasy (najwyższej klasy tego orderu), którym został on przyznany na mocy postanowienia Prezydenta Rzeczypospolitej Polskiej w okresie III RP. Każdy Prezydent RP jest z urzędu również kawalerem Krzyża Wielkiego Orderu Odrodzenia Polski.
Order Odrodzenia Polski został ustanowiony w 1921. Jest nadawany za wybitne zasługi położone w służbie Państwu i społeczeństwu osobom, które zasłużyły się Polsce zwłaszcza poprzez wybitne osiągnięcia w podejmowanej z pożytkiem dla kraju działalności państwowej i publicznej, szczególne zasługi dla umacniania suwerenności i obronności kraju, szczególne zasługi dla rozwoju gospodarki narodowej, służby publicznej oraz wybitną twórczość naukową, literacką i artystyczną, wybitne zasługi dla rozwoju współpracy Rzeczypospolitej Polskiej z innymi państwami i narodami. Krzyż Wielki jest najwyższą klasą tego orderu, w precedencji polskich odznaczeń III RP zajmuje drugie miejsce wśród odznaczeń cywilnych po Orderze Orła Białego. Order ten nadaje w formie ogłaszanego w Monitorze Polskim postanowienia Prezydent RP, przy czym obowiązek publikacji tych decyzji wprowadziła dopiero ustawa z dnia 16 października 1992 r. o orderach i odznaczeniach.
Prezydent RP z tytułu swego wyboru na ten urząd staje się kawalerem Krzyża Wielkiego Orderu Odrodzenia Polski, Wielkim Mistrzem Orderu i przewodniczącym Kapituły Orderu Odrodzenia Polski. Krzyż Wielki Orderu Odrodzenia Polski może być nadany obywatelom polskim, jak również cudzoziemcom za zasługi położone dla Rzeczypospolitej Polskiej lub jej obywateli, a także stosownie do zwyczajów międzynarodowych.
Odznaczeni przez Bronisława Komorowskiego.
Marszałek Sejmu.
Po śmierci Lecha Kaczyńskiego od 10 kwietnia do 8 lipca 2010 Bronisław Komorowski jako marszałek Sejmu tymczasowo wykonywał obowiązki Prezydenta RP.

</doc>
<doc id="2646176" url="https://pl.wikipedia.org/wiki?curid=2646176" title="Ducherow (stacja kolejowa)">
Ducherow (stacja kolejowa)

Ducherow – stacja kolejowa w Ducherow, w kraju związkowym Meklemburgia-Pomorze Przednie, w Niemczech.
Historia.
Ducherow został włączony do sieci kolejowej 16 marca 1863 roku wraz z otwarciem linii kolejowej z Angermünde do Anklamu. Dworzec początkowo zaprojektowany jako prosty przystanek, został rozbudowany przy okazji budowy linii kolejowej do Świnoujścia w 1876 roku. Oprócz peronu przy budynku dworca został wybudowany drugi peron wyspowy. Oba perony zostały połączone za pomocą tunelu dla pieszych.
28 kwietnia 1945 wycofujące się wojska niemieckie wysadziły przęsło mostu w Karnin, ruch pociągów na wyspę Uznam stał się nie możliwy. Ruch na stacji wrócił do stanu sprzed 1876 roku i został zredukowany jedynie do relacji Angermünde–Stralsund. W związku ze spadkiem znaczenia stacji jej wyposażenie nie mogło być w pełni wykorzystane i zostało częściowo usunięte. Finalnie niemal całkowicie zdemontowano tory kolejowe i zastąpiono je dwoma nowymi peronami bez zadaszeń w 2005 roku.
Połączenia.
Na stacji zatrzymują się wyłącznie pociągi kategorii Regional-Express, kursujące w takcie dwugodzinnym w kierunku Stralsund oraz Berlina i Elsterwerdy.

</doc>
<doc id="2646178" url="https://pl.wikipedia.org/wiki?curid=2646178" title="Base16">
Base16



</doc>
<doc id="2646179" url="https://pl.wikipedia.org/wiki?curid=2646179" title="Ługi (województwo warmińsko-mazurskie)">
Ługi (województwo warmińsko-mazurskie)

Ługi – osada w Polsce położona w województwie warmińsko-mazurskim, w powiecie olsztyńskim, w gminie Biskupiec.
W latach 1975–1998 miejscowość należała administracyjnie do województwa olsztyńskiego.
Zobacz też: Ługi

</doc>
<doc id="2646181" url="https://pl.wikipedia.org/wiki?curid=2646181" title="Rudziska (osada leśna)">
Rudziska (osada leśna)

Rudziska (niem.: Forsthaus "Rudzisken"; w okresie 1930–1945: "Rudau") – osada leśna w Polsce położona w województwie warmińsko-mazurskim, w powiecie olsztyńskim, w gminie Biskupiec.
W latach 1975–1998 miejscowość należała administracyjnie do województwa olsztyńskiego.

</doc>
<doc id="2646183" url="https://pl.wikipedia.org/wiki?curid=2646183" title="Żołna obrożna">
Żołna obrożna

Żołna obrożna ("Merops leschenaulti") – gatunek średniej wielkości ptaka z rodziny żołn (Meropidae), zamieszkujący subkontynent indyjski i Azję Południowo-Wschodnią. Nie jest zagrożony.

</doc>
<doc id="2646185" url="https://pl.wikipedia.org/wiki?curid=2646185" title="Staliniec">
Staliniec



</doc>
<doc id="2646186" url="https://pl.wikipedia.org/wiki?curid=2646186" title="Anatol Mühlstein">
Anatol Mühlstein

Anatol Mühlstein (ur. 22 sierpnia 1889 w Warszawie, zm. 29 września 1957 w Paryżu) – polski dyplomata, radca poselstwa i Chargé d’affaires w Brukseli, radca ambasady RP w Paryżu, biznesmen, publicysta.
Życiorys.
Syn Naftalego Mühlsteina (Bera – według PSB) i Marii z Zyskindów. Pochodził z żydowskiej rodziny kupieckiej. W Pińsku uczył się w szkole rabinackiej, ale jej nie ukończył. W okresie gimnazjalnym brał udział w rewolucji 1905 roku. W związku z wykryciem przez carską policję bomb, które przechowywał w składach drewna swojego ojca na Solcu, zmuszony był do ucieczki za granicę zaboru rosyjskiego. Studiował na uniwersytecie w Genewie, w Paryżu i Brukseli. Był wówczas rzecznikiem asymilacji Żydów – poglądy na ten temat przedstawił w wydanej w 1913 r. w Warszawie książce "Asymilacja, polityka i postęp".
W czasie I wojny światowej uczestniczył w belgijskim ruchu oporu i był współzałożycielem oraz redaktorem "Le Flambeau", pisma rozprowadzanego konspiracyjnie w Belgii pod okupacją armii Cesarstwa Niemieckiego. Swe artykuły podpisywał pseudonimem "Saint-Georges".
Po odzyskaniu niepodległości przez Polskę wstąpił do służby dyplomatycznej RP. Został przyjęty 24 maja 1919 r. i przydzielony do Poselstwa RP w Brukseli, gdzie pełnił funkcje sekretarza legacyjnego, a następnie radcy poselstwa. W 1927 r. przez pół roku był Chargé d’affaires RP w Brukseli. 1 maja 1930 został przeniesiony do Ambasady RP w Paryżu, najpierw jako I sekretarz ambasady, później jako radca ambasady i minister pełnomocny (od lutego 1931). W ambasadzie odgrywał rolę pierwszoplanową. 4 maja 1932 r. ożenił się z córką bankiera francuskiego Dianą; ślubu w Wielkiej Synagodze w Paryżu udzielił naczelny rabin Francji. Ich dom był znanym salonem paryskim, gdzie bywali politycy i dyplomaci. W 1934 marszałek Józef Piłsudski wysłał go do Kowna z (nieudaną) misją próby nawiązania stosunków dyplomatycznych z Litwą. 30 czerwca 1936 został odwołany z Paryża do Warszawy i objął stanowisko radcy w Ministerstwie Spraw Zagranicznych.
Przed II wojną światową odszedł z MSZ i wyjechał do Paryża, gdzie zajmował się biznesem i wydał m.in. książkę "Le Maréchal Pilsudski: (1867-1919)". Kontynuował wydawanie "Le Flambeau" w Brukseli. Wraz z żoną prowadzili znany salon towarzyski w Paryżu. W lipcu 1940, po klęsce Francji wyjechał wraz z rodziną do USA, gdzie był przedstawicielem Wolnej Francji i zajmował się publicystyką polityczną. W 1942 r. ogłosił tam swoją koncepcję "Stanów Zjednoczonych Europy Środkowej". Przyjął obywatelstwo amerykańskie. Po zakończeniu II wojny światowej powrócił do Paryża. Utrzymywał stały kontakt ze środowiskiem "Kultury" w Maisons-Laffitte, zwłaszcza z Józefem Czapskim.
W młodości socjalista, później ewoluował w kierunku liberalizmu. Był przyjacielem Józefa Piłsudskiego i autorem książki o nim. Fragmenty jego wspomnień ukazały się w "Zeszytach Historycznych".
Był dwukrotnie żonaty. Po raz pierwszy z Suzanne Dumont, córką wydawcy belgijskiego pisma "Le Flambeau". Po raz drugi z Dianą de Rothschild, z którą rozszedł się w 1952. Z małżeństwa z nią miał trzy córki: Nathalie, Ankę i Cecile. to historyk i pisarka francuska, żona pisarza Louisa Begleya.
Ordery.
Pośmiertnie, "za wybitne zasługi w długoletniej służbie dyplomatycznej", został w 1998 r. dwukrotnie odznaczony przez prezydenta Aleksandra Kwaśniewskiego. 20 kwietnia został mu nadany Krzyż Komandorski Orderu Zasługi Rzeczypospolitej Polskiej, a 17 września został uhonorowany Krzyżem Wielkim Orderu Odrodzenia Polski.
Ponadto posiadał otrzymane w czasach II RP:

</doc>
<doc id="2646190" url="https://pl.wikipedia.org/wiki?curid=2646190" title="Doradca ADR">
Doradca ADR



</doc>
<doc id="2646191" url="https://pl.wikipedia.org/wiki?curid=2646191" title="Bob Veith">
Bob Veith

Bob Veith (ur. 1 listopada 1926 roku w Tulare w Kalifornii, zm. 29 marca 2006 roku w Santa Rosa w Kalifornii) – amerykański kierowca wyścigowy.

</doc>
<doc id="2646193" url="https://pl.wikipedia.org/wiki?curid=2646193" title="Doradca do spraw bezpieczeństwa przewozu towarów niebezpiecznych">
Doradca do spraw bezpieczeństwa przewozu towarów niebezpiecznych



</doc>
<doc id="2646199" url="https://pl.wikipedia.org/wiki?curid=2646199" title="Reid Klopp">
Reid Klopp

Reid William Klopp (ur. 2 czerwca 1984 w Salisbury) – piłkarz z Wysp Dziewiczych Stanów Zjednoczonych pochodzenia amerykańskiego występujący na pozycji pomocnika.
Kariera klubowa.
Klopp pochodzi z miasta Salisbury położonego w amerykańskim stanie Maryland. Uczęszczał do tamtejszej Parkside High School, gdzie występował w drużynie piłkarskiej. Przez cztery sezony był zawodnikiem uniwersyteckiego zespołu Salisbury Sea Gulls z placówki Salisbury University. W późniejszym czasie znalazł pracę na Wyspach Dziewiczych Stanów Zjednoczonych i grał w lokalnej ekipie Free Will Baptist.
Kariera reprezentacyjna.
W seniorskiej reprezentacji Wysp Dziewiczych Stanów Zjednoczonych Klopp zadebiutował 3 lipca 2011 w wygranym 2:0 spotkaniu z Brytyjskimi Wyspami Dziewiczymi w ramach eliminacji do Mistrzostw Świata 2014. Było to zarazem pierwsze od trzynastu lat i drugie w historii zwycięstwo jego kadry narodowej. W tym samym meczu strzelił także premierowego gola w reprezentacji. Wpisał się także na listę strzelców w wygranej 2:1 konfrontacji rewanżowej z tym samym przeciwnikiem. Zawodnicy Wysp Dziewiczych Stanów Zjednoczonych nie zdołali się jednak zakwalifikować na mundial.

</doc>
<doc id="2646208" url="https://pl.wikipedia.org/wiki?curid=2646208" title="KKR 25">
KKR 25

KKR 25 (PGC 2801026) – karłowata galaktyka sferoidalna lub nieregularna położona w gwiazdozbiorze Smoka w odległości około 6 milionów lat świetlnych od Drogi Mlecznej. Należy do galaktyk o niskiej jasności powierzchniowej.
Znajduje się w pobliżu Grupy Lokalnej i leży w odległości około 5,8 mln lat świetlnych od jej środka ciężkości, oddalając się od niego z prędkością około 72 km/s. W promieniu 500 kiloparseków od KKR 25 nie znajduje się żadna inna znana galaktyka.

</doc>
<doc id="2646215" url="https://pl.wikipedia.org/wiki?curid=2646215" title="Karta Florencka">
Karta Florencka

Karta Florencka – dokument stanowiący uzupełnienie Karty Weneckiej w zakresie ochrony ogrodów historycznych, zatwierdzony przez ICOMOS 15 grudnia 1981 roku. Zawiera 25 artykułów, które:

</doc>
<doc id="2646217" url="https://pl.wikipedia.org/wiki?curid=2646217" title="Transport kolejowy w Gliwicach">
Transport kolejowy w Gliwicach

Początki transportu kolejowego w Gliwicach sięgają pierwszej połowy XIX wieku. Gliwicki dworzec kolejowy należy do największych dworców kolejowych konurbacji górnośląskiej i, według kategoryzacji PKP, oznaczony jest kategorią A. Przez Gliwice przebiegają międzynarodowe linie kolejowe E30 i CE30 łączące Drezno ze Lwowem. Znajduje się tutaj oddział Newagu i Gliwicka Fabryka Wagonów oraz węzeł intermodalny przy porcie Gliwice, łączący transport kolejowy z rzecznym i drogowym.
Historia.
Okres pruski.
Pierwszy projekt połączenia kolejowego łączącego Górny Śląsk z Wrocławiem stworzył w 1816 Carl Johann Bernhard Karsten. Dwutorowa trasa o trakcji parowej i długości ponad 200 km miała służyć przede wszystkim transportowi węgla, z możliwością uruchomienia przewozu osób. Projekt ten został odrzucony w Berlinie ze względu na niższy koszt transportu węgla Odrą&lt;ref name="ŚK11/2006"&gt;&lt;/ref&gt;.
3 czerwca 1836 środowisko burżuazji śląskiej powołało do życia Komitet Założycielski Kolei Górnośląskiej (niem. "Oberschlesische Eisenbahn"), na czele którego stanął prezydent rejencji opolskiej hrabia Püchler. W wyniku sporów o przebieg linii od Opola na wschód rozpoczęto budowę jedynie na odcinku z Wrocławia do Opola, zakończoną 29 maja 1843. Ostateczny przebieg trasy od Opola do Nowego Bierunia (przez Gliwice) zatwierdzono w październiku 1842. Równo trzy lata później, 2 października 1845 otwarto odcinek do Gliwic, a po kolejnych dwóch tygodniach do Świętochłowic. Budowę linii zakończono ostatecznie 3 października 1846 w Mysłowicach, a planowane połączenie z Bieruniem nie zostało zrealizowane. Linia liczyła 196,3 km, a otwarcia dokonał król pruski Fryderyk Wilhelm IV. Wraz z otwarciem linii otwarto również stację kolejową Gliwice Łabędy (niem. "Laband").
W tym samym roku (1846) Gliwice zyskały połączenie z całą pruską siecią kolejową poprzez nowo otwartą Kolej Dolnośląsko-Marchijską (niem. "Niederschlesisch-Märkische Eisenbahn"), łączącą Berlin z Wrocławiem. Rok później Gliwice uzyskały połączenie z Galicją poprzez Kolej Krakowsko-Górnośląską (niem. "Krakau-Oberschlesische Eisenbahn"), łączącą Kraków z Mysłowicami. Dostęp kolei Królestwa Polskiego był możliwy dwa lata później, gdy powstała Kolej Warszawsko-Wiedeńska.
W 1872 Koleje Górnośląskie otwarły linię do Bytomia, a w 1879 do Opola (drugą linię z pominięciem Kędzierzyna-Koźla). W 1883 Koleje Górnośląskie zostały znacjonalizowane i przejęte przez Zarząd Królewskich Pruskich Kolei Żelaznych (niem. "Königlich Preußische Eisenbahn-Verwaltung"), które w 1904 otworzyło linię do Katowic Ligoty. W 1924 Polskie Koleje Państwowe otworzyły linię od granicy polsko-niemieckiej w Gierałtowicach, która umożliwiła utworzenie bezpośredniego połączenia z Rybnikiem (znajdującym się po I wojnie światowej na terenie Polski).
W 1895 oddano do użytku warsztaty wagonowe (niem. "Hauptreparatur-Werkstatt"), późniejsze Zakłady Naprawcze Taboru Kolejowego Gliwice, a obecnie Gliwicka Fabryka Wagonów Holding S.A. 1 października 1904 rozpoczęły działalność Królewskie Kolejowe Warsztaty Lokomotyw (niem. "Königliche Eisenbahn-Lokomotivwerkstätte"), funkcjonujące od 1971 jako Zakłady Naprawcze Lokomotyw Elektrycznych.
25 marca 1899 Górnośląskie Tramwaje Parowe (niem. Oberschlesische Dampfstrassenbahnen AG, w skr. ODS) otworzyły odcinek linii wąskotorowej z Trynku do Rud Raciborskich o prześwicie 785 mm. Ostatecznie budowę linii Gliwice – Racibórz zakończono w Raciborzu Płoni w 1903 roku.
W 1913 powstał pierwszy projekt rozbudowy dworca do obecnych rozmiarów, który został kilkukrotnie zmodyfikowany zanim doczekał się realizacji. W 1923 roku rozpoczęto przebudowę otoczenia dworca, a budowę samego dworca 24 kwietnia. Obiekt oddano do użytku 9 grudnia 1925.
Od 15 maja 1936 do 21 sierpnia 1939 ze stacji Berlina-Charlottenburg do Bytomia, przez Gliwice, kursował Latający Ślązak (niem. "Fliegender Schlesier"). Był to luksusowy pociąg ekspresowy łączący Berlin ze Śląskiem. Pociąg ten osiągał prędkość maksymalną 160 km/h i należał wówczas do najszybszych na świecie. Podróż z Bytomia do Dworca Śląskiego w Berlinie trwała 4 godziny i 24 minut&lt;ref name="ŚK11/2007"&gt;&lt;/ref&gt;.
W 1939 zakończono budowę Kanału Gliwickiego (niem. "Gleiwitzer Kanal") kończącego się w gliwickim porcie w Łabędach, obsługiwanego przez stację kolejową Gliwice Port.
Okres polski.
Po II wojnie światowej i zmianie granic tabor i infrastruktura kolejowa została przejęta przez Polskie Koleje Państwowe.
W grudniu 1952 uruchomiono ekspresowe połączenie z Warszawą wykonywane za pomocą wagonu spalinowego MsBx, a od 1958 za pomocą elektrycznego zespołu trakcyjnego E58 już jako ekspres "Górnik".
W latach 50. rozpoczęto intensywną elektryfikację polskiej kolei, i tak: 1 czerwca 1957 zakończono elektryfikację linii do Katowic, 3 października 1960 do Opola (przez Strzelce Opolskie), 18 lipca 1962 do Kędzierzyna-Koźla, 8 września 1977 do Katowic Ligoty, a 23 grudnia 1980 do Bytomia.
Począwszy od lat 60. rozpoczęto likwidację pociągów osobowych: do Raciborza Markowic (1 lipca 1966), do Lublińca (15 października 1973), do Rud (4 listopada 1991), do Jastrzębia-Zdroju (9 stycznia 1995), do Katowic Ligoty i dalej (1 czerwca 1997) oraz do Rybnika (28 listopada 2000). 31 lipca 2001 zlikwidowano połączenia do Bytomia, jednakże zostało ono reaktywowane 31 stycznia 2008 oraz ponownie zlikwidowane 1 marca 2012.
W 1992 ekspres "Górnik" został przemianowany na InterCity i stał się pierwszym połączeniem klasy InterCity zatrzymującym się w Gliwicach. W 1993 roku rozbudowano gliwicki dworzec poprzez dobudowę czwartego peronu. Zbudowano go rozbierając wcześniej trzeci peron bagażowy.
1 stycznia 2001 w ramach restrukturyzacji PKP PLK Zakład Linii Kolejowych w Gliwicach został włączony do zakładu w Tarnowskich Górach.
25 września 2010, w związku z 165-leciem istnienia kolei w Gliwicach, na stacji Gliwice odbyły się uroczystości rocznicowe w ramach których m.in. została wydana książka "Węzeł kolejowy Gliwice 1845-2010" oraz odsłonięto tablicę pamiątkową na budynku dworca.
W 2010 roku rozpoczęto rewitalizację linii do Opola (linie kolejowe nr 137 Gliwice – Gliwice Łabędy, 135 Gliwice Łabędy – Pyskowice i 132 Pyskowice – Opole). 1 października 2011 w Gliwicach zadebiutowały pociągi Kolei Śląskich na trasie Gliwice – Częstochowa. 1 lutego 2013 KŚ reaktywowały linię Gliwice – Bytom, a 1 czerwca ponownie ją zawiesiły. W 2013 roku rozpoczęto rewitalizację linii do Katowic (linia kolejowa nr 137).
13 grudnia 2015 w Gliwicach zaczęły się zatrzymywać pociągi kategorii EIP obsługiwane składami ED250 "Pendolino".
Linie.
Normalnotorowe.
Przez Gliwice przebiega linia kolejowa nr 137, będąca częścią europejskiej linii kolejowej E 30 (Drezno – Moskwa).
Od stacji Gliwice rozpoczynają się linie kolejowe nr 141 (do stacji Katowice Ligota), nr 147 (do stacji Zabrze Biskupice) oraz nr 200 (do Kopalnia Węgla Kamiennego Sośnica). Od stacji Łabędy rozpoczyna się linia kolejowa nr 135 (do stacji Opole Główne przez Strzelce Opolskie).
Stacja Gliwice jest połączona ze stacją Łabędy drugą, dodatkową linią nr 168, a ze stacją Sośnica linią nr 200.
W ruchu pasażerskim wykorzystywane są linie nr 135 (Opole), nr 137 (Katowice, Kędzierzyn-Koźle, Opole) oraz nr 147 (Bytom). Pozostałe linie wykorzystywane są jedynie w ruchu towarowym.
Wąskotorowe.
Wszystkie linie wąskotorowe na terenie Gliwic są nieczynne i w znacznej części rozebrane. Linia kolei wąskotorowej została 1 marca 1993 wpisana do rejestru zabytków, w Studium Uwarunkowań i Kierunków Zagospodarowania Przestrzennego Miasta Gliwice z 2009 roku zakłada się możliwość odtworzenia kolejki dla celów turystycznych.
Punkty eksploatacyjne.
Czynne.
Główną stacją Gliwic jest stacja Gliwice znajdująca się w Śródmieściu. Jest to drugi co do wielkości dworzec konurbacji górnośląskiej, według kategoryzacji PKP oznaczony kategorią A. W dzielnicy Łabędy na rozgałęzieniu linii do Opola (linia nr 135) i Kędzierzyna Koźla (linia nr 137) znajduje się stacja Gliwice Łabędy. Za stacją Łabędy na linii nr 137 znajduje się jeszcze przystanek osobowy Gliwice Kuźnica.
Ruch towarowy poza stacjami Gliwice i Gliwice Łabędy obsługują również stacje Gliwice Port (znajdująca się na początku Kanału Gliwickiego) oraz stacja Gliwice Sośnica, która do 1 czerwca 1997 obsługiwała również ruch pasażerski.
Nieczynne.
Na linii kolejowej nr 141 pomiędzy stacją Gliwice i Gliwice Sośnica znajdują się dwa nieczynne przystanki służbowe: "Gliwice Lokomotywownia" i "Gliwice ZNTK".
Wszystkie wąskotorowe przystanki kolejowe na terenie Gliwic są nieczynne.
Bocznice stacyjne.
Na terenie Gliwice znajdują się bocznice do firm:
Producenci taboru.
W Gliwicach znajdują się dwa zakłady zajmujące się produkcją, modernizacjami i naprawami taboru kolejowego: Gliwicka Fabryka Wagonów – wagonami oraz Zamiejscowy Wydział Produkcji Lokomotyw Elektrycznych Newagu – lokomotywami elektrycznymi i elektrycznymi zespołami trakcyjnymi.
Oświata.
W 1953 roku w Gliwicach utworzono Technikum Kolejowe, które powstało na bazie funkcjonującej od 1945 szkoły w Kędzierzynie. W 1954 roku szkoła otworzyła własny internat w pobliskim Zameczku Leśnym. W 1956 roku otwarto wydział dla pracujących oraz przeniesiono internat na ulicę Górnych Wałów. W 1965 roku został oddany budynek szkoły, a w 1985 roku po raz kolejny przeniesiono internat, tym razem na ulicę Krakusa. W 1991 roku zamknięty został wydział dla pracujących, a w 2002 roku szkoła przyjęła obecną nazwę, czyli Zespół Szkół Techniczno-Informatycznych. W 2013 Koleje Śląskie objęły patronat w tej szkole nad klasą kształcącą w zawodzie technik elektroenergetyk transportu szynowego.
Kolejowe kluby sportowe.
W latach 1926-1945 w Gliwicach działał kolejowy klub sportowy "Reichsbahn SG 1926 Gleiwitz", którego macierzystym stadionem był "RSG-Stadion" przy obecnej ulicy Sportowej. W sierpniu 1945 utworzony został klub Kolejarz Gliwice, który przejął też stadion po RSG.

</doc>
<doc id="2646218" url="https://pl.wikipedia.org/wiki?curid=2646218" title="Rebel Salute">
Rebel Salute

Rebel Salute – jeden z największych festiwali muzyki reggae na Jamajce, organizowany w nadmorskim kompleksie sportowym Port Kaiser w pobliżu miejscowości Alligator Pond w regionie Saint Elizabeth, nieprzerwanie od roku 1994.
Początkowo była to niewielka impreza, organizowana z okazji urodzin popularnego wokalisty i DJ-a, Patricka Barretta (znanego pod pseudonimem Tony Rebel) przez należącą do niego agencję Flames Production. Kilka pierwszych edycji odbyło się na niezabudowanym obszarze kompleksu rekreacyjnego Brooks Park w Mandeville, stolicy regionu Manchester, z którego pochodzi Barrett. Wraz ze wzrostem popularności festiwalu, został on przeniesiony na bardziej rozległy teren kompleksu sportowego Port Kaiser, położonego na południowym wybrzeżu wyspy. Impreza odbywa się pod hasłem "No weapons, no drugs, no alcohol, no meat" ("Żadnej broni, żadnych narkotyków, żadnego alkoholu, żadnego mięsa"), w jej trakcie sprzedawana jest wyłącznie wegetariańska żywność Ital.
Po podpisaniu 3-letniego kontraktu sponsorskiego z firmą PepsiCo, w latach 2010-2012 festiwal nosił nazwę "Pepsi Rebel Salute". Ostatnia jak do tej pory, XIX edycja festiwalu, miała szczególny charakter ze względu na równoległe obchody 50. urodzin Barretta i 50. rocznicy odzyskania przez Jamajkę niepodległości. Podczas imprezy, oprócz Tony'ego Rebela, wystąpili m.in.: Capleton, Gramps Morgan, Johnny Clarke, Johnny Osbourne, Luciano, Max Romeo, Maxi Priest, Queen Ifrica, Romain Virgo, Stephen Marley, Tarrus Riley oraz Yami Bolo.

</doc>
<doc id="2646219" url="https://pl.wikipedia.org/wiki?curid=2646219" title="Linia kolejowa Mediolan-Asso">
Linia kolejowa Mediolan-Asso



</doc>
<doc id="2646220" url="https://pl.wikipedia.org/wiki?curid=2646220" title="Linia kolejowa Marsylia-Ventimiglia">
Linia kolejowa Marsylia-Ventimiglia



</doc>
<doc id="2646221" url="https://pl.wikipedia.org/wiki?curid=2646221" title="Linia kolejowa Lukka–Piza">
Linia kolejowa Lukka–Piza



</doc>
<doc id="2646222" url="https://pl.wikipedia.org/wiki?curid=2646222" title="Linia kolejowa Genua-Mediolan">
Linia kolejowa Genua-Mediolan



</doc>
<doc id="2646223" url="https://pl.wikipedia.org/wiki?curid=2646223" title="Linia kolejowa Foligno-Terontola">
Linia kolejowa Foligno-Terontola



</doc>
<doc id="2646224" url="https://pl.wikipedia.org/wiki?curid=2646224" title="Linia kolejowa Faenza-Rawenna">
Linia kolejowa Faenza-Rawenna



</doc>
<doc id="2646225" url="https://pl.wikipedia.org/wiki?curid=2646225" title="Linia kolejowa Bolonia-Ankona">
Linia kolejowa Bolonia-Ankona



</doc>
<doc id="2646226" url="https://pl.wikipedia.org/wiki?curid=2646226" title="Linia kolejowa Asti-Genua">
Linia kolejowa Asti-Genua



</doc>
<doc id="2646227" url="https://pl.wikipedia.org/wiki?curid=2646227" title="Linia kolejowa Werona-Bolonia">
Linia kolejowa Werona-Bolonia



</doc>
<doc id="2646228" url="https://pl.wikipedia.org/wiki?curid=2646228" title="Linia kolejowa Wenecja-Udine">
Linia kolejowa Wenecja-Udine



</doc>
<doc id="2646229" url="https://pl.wikipedia.org/wiki?curid=2646229" title="Linia kolejowa Udine-Triest">
Linia kolejowa Udine-Triest



</doc>
<doc id="2646230" url="https://pl.wikipedia.org/wiki?curid=2646230" title="Linia kolejowa Termoli-Vairano">
Linia kolejowa Termoli-Vairano



</doc>
<doc id="2646231" url="https://pl.wikipedia.org/wiki?curid=2646231" title="Linia kolejowa Tarent-Brindisi">
Linia kolejowa Tarent-Brindisi



</doc>
<doc id="2646232" url="https://pl.wikipedia.org/wiki?curid=2646232" title="Linia kolejowa Salerno-Caserta">
Linia kolejowa Salerno-Caserta



</doc>
<doc id="2646233" url="https://pl.wikipedia.org/wiki?curid=2646233" title="Linia kolejowa Rzym–Frascati">
Linia kolejowa Rzym–Frascati



</doc>
<doc id="2646234" url="https://pl.wikipedia.org/wiki?curid=2646234" title="Linia kolejowa Neapol-Salerno">
Linia kolejowa Neapol-Salerno



</doc>
<doc id="2646235" url="https://pl.wikipedia.org/wiki?curid=2646235" title="Linia kolejowa Rzym-Albano">
Linia kolejowa Rzym-Albano



</doc>
<doc id="2646236" url="https://pl.wikipedia.org/wiki?curid=2646236" title="Adderly Fong">
Adderly Fong

Adderly Fong Chun-Yu (; ur. 2 marca 1990 w Vancouver) – hongkońsko–chiński kierowca wyścigowy.

</doc>
<doc id="2646237" url="https://pl.wikipedia.org/wiki?curid=2646237" title="Linia kolejowa Parma-Brescia">
Linia kolejowa Parma-Brescia



</doc>
<doc id="2646238" url="https://pl.wikipedia.org/wiki?curid=2646238" title="Kościół Zwiastowania Najświętszej Maryi Panny w Popowie Kościelnym">
Kościół Zwiastowania Najświętszej Maryi Panny w Popowie Kościelnym

 
Kościół Zwiastowania NMP w Popowie Kościelnym - drewniany kościół katolicki pod wezwaniem Zwiastowania NMP, zlokalizowany w Popowie Kościelnym.
Historia.
Obiekt pochodzi z 1629 roku, postawiony w miejscu wcześniejszego kościoła sprzed 1423. Odbudowany po zniszczeniach w 1730 przez plebana Stanisława Łepkowskiego. W 1863 kościół odnowiono i pokryto łupkiem. Na uwagę zasługuje wyposażenie wnętrza (XVII-XVIII w.) oraz szereg kapliczek (z 1926 r.) z figurami wokół kościoła. W samym kościele zachowały się umieszczone na bocznych ścianach XVII-wieczne portrety trumienne, w tym portret fundatora, Stanisława Zagórskiego z Zagorzyc. Interesującą zagadkę stanowi sprawa herbu rodziny - na kartuszu trumiennym Stanisława występuje herb Grzymała. Jednak w górnej części i w antepedium barokowego ołtarza bocznego znajduje się Ostoja, herb rodziny Zagórskich. Jeden z portretów wiszących na prawej bocznej ścianie pochodzi z XVIII wieku i przedstawia osobę duchowną, najprawdopodobniej Stanisława Łepkowskiego.

</doc>
<doc id="2646240" url="https://pl.wikipedia.org/wiki?curid=2646240" title="Linia kolejowa Syrakuzy-Gela-Canicattì">
Linia kolejowa Syrakuzy-Gela-Canicattì



</doc>
<doc id="2646245" url="https://pl.wikipedia.org/wiki?curid=2646245" title="Drużynowe Mistrzostwa Polski na Żużlu 2012">
Drużynowe Mistrzostwa Polski na Żużlu 2012

Drużynowe Mistrzostwa Polski na Żużlu 2012 – 65. edycja drużynowych mistrzostw Polski, organizowanych przez Polski Związek Motorowy.
ENEA Ekstraliga.
Jest to pierwszy sezon od 1999 roku i od momentu utworzenia Ekstraligi żużlowej, kiedy w najwyższej klasie rozgrywkowej na żużlu w Polsce występuje 10 zespołów.
I Liga.
Faza finałowa.
W fazie finałowej uwzględniono punkty zdobyte w fazie zasadniczej.
II Liga.
Faza zasadnicza.
W dniu 16 czerwca 2012 drużyna KSM Krosno wycofała się z rozgrywek przez co zdecydowano, że wyniki meczów rundy rewanżowej z tą drużyną będą anulowane.
Faza ćwierćfinałowa.
Victoria Piła jako zwycięzca fazy zasadniczej automatycznie zakwalifikowała się do półfinału.
Faza półfinałowa.
ROW Rybnik zakwalifikował się do półfinału jako "lucky loser".

</doc>
<doc id="2646249" url="https://pl.wikipedia.org/wiki?curid=2646249" title="Katarzyna Borek">
Katarzyna Borek

Katarzyna Borek (ur. 5 stycznia 1980 w Pucku) – polska pianistka, kompozytorka.
Edukacja muzyczna.
Naukę gry na fortepianie rozpoczęła w wieku 6 lat pod kierunkiem matki oraz Mariusza Mańkowskiego w Państwowej Szkole Muzycznej I stopnia w Pucku, jednocześnie pobierając lekcje gry na skrzypcach w klasie Iwony Osuchowskiej-Sokołek. Następnie kontynuowała naukę w Państwowej Szkole Muzycznej I st. w Gdyni w klasie fortepianu Łucji Giedrojć i w klasie skrzypiec Barbary Schwarz. Przez kolejne 12 lat uczyła się pod kierunkiem znakomitej polskiej pianistki bułgarskiego pochodzenia – Katarzyny Popowej-Zydroń, uczęszczając początkowo do Ogólnokształcącej Szkoły Muzycznej w Gdańsku, a następnie do Szkoły Muzycznej II st. im. Fryderyka Chopina w Gdańsku Wrzeszczu, którą ukończyła z wyróżnieniem w 1999.
Studia muzyczne podjęła w Akademii Muzycznej im. Feliksa Nowowiejskiego w Bydgoszczy (w klasie K.Popowej-Zydroń), by dzięki stypendium Ministerstwa Kultury i Sztuki w Warszawie oraz Ministerstwa Wspólnoty Flamandzkiej w Belgii kontynuować je w Royal Flemish Conservatory of Music w Brukseli (w klasie Daniela Blumenthala). Uczelnię tę ukończyła z wyróżnieniem w 2007. Studiowała też w Hochschule für Musik, Theater und Medien Hannover w Hanowerze (specjalizacja – duet fortepianowy) pod kierunkiem pianistów z duetu Aglika Genova &amp; Liuben Dimitrov.
Swoje umiejętności wykonawcze doskonaliła na kursach mistrzowskich pod kierunkiem takich znakomitości, jak Menahem Pressler, Dominique Merlet, Evgeny Moguilevsky, Lee Kum Sing, Andrzej Jasiński, Regina Smendzianka, Alexei Nasedkin, Daniel Pollack i Hans Leigraff.
Nagrody.
Nagrody w dziedzinie pianistyki:
Inne nagrody:
Źródło:.
Koncerty.
W projekcie jazzowym Sławomira Jaskułke pt. „Chopin na 5 fortepianów” wystąpiła w Chinach (2010) w Changing Art Center, Peking University Centennial Hall oraz w Forbidden City Concert Hall w Pekinie oraz w Polsce na Artloop Festiwal w Sopocie (2011).
Ma na koncie występ w Teatrze Polskim we Wrocławiu podczas Gali Festiwalu Piosenki Aktorskiej – w przedstawieniu teatralnym „Rewolucyjna” w reżyserii Agaty Dudy – Gracz (2010). W duecie z Karoliną Piątkowską – Nowicką (skrzypce) wzięła udział w projekcie zatytułowanym „Chopin na fortepian, skrzypce i wizualizacje”, którym zainaugurowały Rok Chopinowski w Radio Gdańsk (2010), wystąpiły także podczas Festiwalu Kultury Polskiej w Luksemburgu, w Ambasadzie Polskiej w Pekinie oraz w Teatrze Muzycznym im. Danuty Baduszkowej w Gdyni. Recitalem w Centrum Paderewskiego Tarnów – Kąśna Dolna uświetniła obchody 70. rocznicy śmierci tego wybitnego polskiego pianisty i kompozytora.
Była uczestniczką kilku festiwali muzycznych: Międzynarodowym Festiwalu Paderewski in Memoriam w Warszawie, w Międzynarodowym Festiwal im. F. Busoniego w Bolzano, Festiwal Pianistyki Polskiej w Słupsku, Festiwalu „Chopin Opera Omnia” w Filharmonii Bałtyckiej w Gdańsku, VII Europejskim Festiwal Muzycznym w Otwocku oraz Festiwalu „Chopin Open” w Operze Narodowej w Warszawie (2010).
Nagrania.
Jej występy zostały utrwalone przez Rozgłośnię Regionalną Polskiego Radia w Gdańsku – Radio Gdańsk SA, Polskie Radio Pomorza i Kujaw (Radio PiK), Polskie Radio Program II, Brytyjską Korporację Nadawczą (BBC) oraz TVP Gdańsk i TVP Polonia.
W 2011 wytwórnia Subito Records wydała jej debiutancką płytę „Ignacy Jan Paderewski – Works For Piano Solo”, na której znalazły się Menuet G-dur z cyklu „Humoresques de Concert” op. 14, Burleska z cyklu „Humoresques de Concert” op.14, Legenda As-dur z cyklu „Miscellanea” op.16, Polonez H-dur op.9 z cyklu „Tańce polskie”, Nokturn B-dur z cyklu „Miscellanea” op.16 oraz Wariacje i fuga es moll op.23.
W 2013 podjęła współpracę z jedną z czołowych wytwórni fonograficznych: Warner Classics. W 2014 owocem tej współpracy stała się płyta CLASSICA &amp; ELECTRONICA – „Tempus Fantasy” stworzyła wspólnie z producentem Vojto Monteur Wojciechem Orszewskim. Projekt jest fuzją klasycznej muzyki fortepianowej improwizowanej z nowoczesną elektroniką.
W maju 2016 ukazał się solowy album Katarzyny Borek „Space in Between” zawierający nagrania ulubionych kompozytorów artystki, które poddała własnej interpretacji, a przerwy pomiędzy utworami wypełniła dźwiękami kosmosu zarejestrowanymi przez sondę międzyplanetarną Voyager 1 udostępnionymi na stronach amerykańskiej agencji kosmicznej NASA. Swój wybór uzupełniła o własną kompozycję „Planet X”. Płytę wydała w limitowanym nakładzie oficyna Leszka Możdżera – BITTT Records.

</doc>
<doc id="2646252" url="https://pl.wikipedia.org/wiki?curid=2646252" title="Pal Csernai">
Pal Csernai



</doc>
<doc id="2646254" url="https://pl.wikipedia.org/wiki?curid=2646254" title="Juan Jesus">
Juan Jesus

Juan Jesus, właśc. Juan Guilherme Nunes Jesus (ur. 10 czerwca 1991 w Belo Horizonte) – brazylijski piłkarz występujący na pozycji obrońcy we włoskim klubie SSC Napoli. Były reprezentant Brazylii.
Kariera klubowa.
Internacional.
Pierwszy kontakt z piłką miał w wieku 5–6 lat. W późniejszym czasie dzięki ojcu trafił do szkółki piłkarskiej. Swoją przygodę z futbolem łączył z uprawianiem futsalu. W wieku 11 lat trafił do klubu Minas Gerais, gdzie występował przez 4 lata. Początkowo występował jako napastnik, by z czasem coraz bardziej się cofać i przez pozycję pomocnika i później lewego obrońcy wylądować na stoperze. W 2007 r. dołączył do drużyn młodzieżowych Sport Club Internacional. W pierwszej drużynie zadebiutował 12 marca 2010 r. w meczu Pucharu Wyzwolicieli z Deportivo Quito. Pierwszy sezon zakończył zdobyciem Pucharu Wyzwolicieli 2010 oraz wicemistrzostwa Brazylii. Jego dobre występy spowodowały, iż został okrzyknięty „nowym Lucio”. 16 grudnia 2011 65% praw do karty zawodnika zostało sprzedane za 2.6 mln euro Giuliano Bertolucciemu w ramach spłaty długu powstałego w wyniku podpisania kontraktu z Oscarem, którego jest agentem. W barwach Internacionalu wystąpił w 25 spotkaniach ligowych.
Inter.
30 stycznia 2012 został zakupiony przez Inter Mediolan za 4 mln euro. Wybrał ten klub, a nie też zabiegające o niego SSC Napoli, z powodu obecności w nim jego rodaków. Na początku swej przygody z Interem został włączony do drużyny Inter Mediolan Primavera z którą zdobył Mistrzostwo Włoch. Pierwszy mecz w barwach pierwszego zespołu zaliczył 13 maja 2012, gdy zmienił w 90 minucie Diego Milito w przegranym 1:3 meczu 38 kolejki Serie A z S.S. Lazio. W sierpniu odrzucił ofertę przenosin do Bologny.
Od początku sezonu 2012/2013 wywalczył sobie pewne miejsce w wyjściowym składzie Interu jako grający najbardziej z lewej ze środkowych obrońców. 23 sierpnia zadebiutował w europejskich pucharach w meczu eliminacyjnym do Ligi Europy z FC Vaslui. 19 maja 2013 zdobył pierwszą bramkę dla Interu w ostatniej kolejce Serie A w meczu z Udinese Calcio. 30 czerwca 2016 został wypożyczony z opcją wykupu z Interu Mediolan do AS Romy.
AS Roma.
1 lipca 2017 AS Roma postanowiła wykupić go za 8 mln €.
Kariera reprezentacyjna.
Był członkiem brazylijskich drużyn młodzieżowych U-18 i U-19. W 2010 otrzymał pierwsze powołanie od Neya Franco do zespołu U-20 przygotowującego się do Mistrzostw Ameryki Południowej U-20 w 2011 r. W zakończonym zwycięstwem turnieju rozegrał wszystkie 7 z 9 spotkań. Dzięki tryumfowi w tym samym roku Brazylijczyk wziął udział w Mistrzostwach Świata U-20, które również wygrali młodzi "Canarinhos". W turnieju zagrał w 6 meczach partnerując na środku obrony Brunowi Uviniemu. 11 maja 2012 został powołany przez Mano Menezesa do pierwszej reprezentacji w której zadebiutował 26 maja meczem z Danią (3:1). Zagrał także w kolejnych spotkaniach ze Stany Zjednoczone (30 czerwca), Meksykiem (3 lipca) i Argentyną (9 lipca). 10 lipca otrzymał powołanie do drużyny U-23. Z olimpijską reprezentacją Brazylii wywalczył w Londynie na Igrzyskach Olimpijskich srebrny medal będąc jej podstawowym graczem.
Styl gry.
Jest silny i szybki. Posiada umiejętność bardzo dobrej gry w powietrzu.
Życie prywatne.
Imię swe otrzymał po bohaterze książki „Don Juan”. Ma starszego brata. Wyprowadził się z domu mając 14 lat. Jest żonaty od stycznia 2010 r. z Caroline. W wolnym czasie lubi grać na Playstation, pójść do kina lub zagrać w tenisa. Podziwia grę Rafaela Nadala. Jego idolami są Lúcio i Juan.
Statystyki.
Reprezentacyjne.
Brazylia U-23

</doc>
<doc id="2646260" url="https://pl.wikipedia.org/wiki?curid=2646260" title="Damiano Caruso">
Damiano Caruso

Damiano Caruso (ur. 12 października 1987 w Ragusie) – włoski kolarz szosowy. Olimpijczyk (2016).
W 2012 został ukarany przez Włoski Narodowy Komitet Olimpijski wsteczną roczną dyskwalifikacją (liczoną od 6 października 2010 do 5 października 2011) za naruszenie przepisów antydopingowych w 2007 – wszystkie jego wyniki osiągnięte między październikiem 2010 a październikiem 2011 zostały anulowane.
Osiągnięcia.
Opracowano na podstawie:

</doc>
<doc id="2646261" url="https://pl.wikipedia.org/wiki?curid=2646261" title="Linia kolejowa Werona-Mantua-Modena">
Linia kolejowa Werona-Mantua-Modena



</doc>
<doc id="2646262" url="https://pl.wikipedia.org/wiki?curid=2646262" title="Szybka kolej Bolonia-Florencja">
Szybka kolej Bolonia-Florencja



</doc>
<doc id="2646266" url="https://pl.wikipedia.org/wiki?curid=2646266" title="Szybka kolej Mediolan-Bolonia">
Szybka kolej Mediolan-Bolonia



</doc>
<doc id="2646267" url="https://pl.wikipedia.org/wiki?curid=2646267" title="Szybka kolej Neapol-Salerno">
Szybka kolej Neapol-Salerno



</doc>
<doc id="2646268" url="https://pl.wikipedia.org/wiki?curid=2646268" title="Szybka kolej Florencja-Rzym">
Szybka kolej Florencja-Rzym



</doc>
<doc id="2646273" url="https://pl.wikipedia.org/wiki?curid=2646273" title="Meinrad II">
Meinrad II

Meinrad II Karl Anton (ur. 1 listopada 1673 w Sigmaringen, zm. 20 października 1715 tamże) – książę Hohenzollern-Sigmaringen, jego władztwo było częścią Świętego Cesarstwo Rzymskiego Narodu Niemieckiego.
Był najstarszym synem księcia Hohenzollern-Sigmaringen Maksymiliana I i jego żony księżnej Marii Klary. Na tron wstąpił po śmierci ojca 13 sierpnia 1689. Do 1698 regencję w jego imieniu sprawowali matka i stryj hrabia Hohenzollern-Haigerloch Antoni Franciszek.
22 listopada 1700 w Sigmaringen poślubił hrabiankę Montfort-Tettnang Joannę Katarzynę. Para miała czworo dzieci:

</doc>
<doc id="2646274" url="https://pl.wikipedia.org/wiki?curid=2646274" title="Linia kolejowa Piza–Livorno–Rzym">
Linia kolejowa Piza–Livorno–Rzym



</doc>
<doc id="2646275" url="https://pl.wikipedia.org/wiki?curid=2646275" title="Linia kolejowa Piza–La Spezia–Genua">
Linia kolejowa Piza–La Spezia–Genua



</doc>
<doc id="2646277" url="https://pl.wikipedia.org/wiki?curid=2646277" title="Linia kolejowa Rzym-Sulmona-Pescara">
Linia kolejowa Rzym-Sulmona-Pescara



</doc>
<doc id="2646278" url="https://pl.wikipedia.org/wiki?curid=2646278" title="Linia kolejowa Rzym-Capranica-Viterbo">
Linia kolejowa Rzym-Capranica-Viterbo



</doc>
<doc id="2646279" url="https://pl.wikipedia.org/wiki?curid=2646279" title="Linia kolejowa Rzym-Formia-Neapol">
Linia kolejowa Rzym-Formia-Neapol



</doc>
<doc id="2646280" url="https://pl.wikipedia.org/wiki?curid=2646280" title="Linia kolejowa Rzym-Cassino-Neapol">
Linia kolejowa Rzym-Cassino-Neapol



</doc>
<doc id="2646282" url="https://pl.wikipedia.org/wiki?curid=2646282" title="Anaang">
Anaang

Anaang (lub Annang) – lud afrykański zamieszkujący południowo-wschodnią Nigerię, głównie stan Akwa Ibom. Posługują się językiem anaang, z grupy języków benue-kongijskich. Populacja wynosi 2 277 000 osób.
Wyznania:

</doc>
<doc id="2646287" url="https://pl.wikipedia.org/wiki?curid=2646287" title="Linia kolejowa Aarhus-Randers">
Linia kolejowa Aarhus-Randers



</doc>
<doc id="2646288" url="https://pl.wikipedia.org/wiki?curid=2646288" title="Linia kolejowa Amsterdam-Zutphen">
Linia kolejowa Amsterdam-Zutphen



</doc>
<doc id="2646289" url="https://pl.wikipedia.org/wiki?curid=2646289" title="Linia kolejowa Amsterdam-Rotterdam">
Linia kolejowa Amsterdam-Rotterdam



</doc>
<doc id="2646290" url="https://pl.wikipedia.org/wiki?curid=2646290" title="Linia kolejowa Tuluza-Bajonna">
Linia kolejowa Tuluza-Bajonna



</doc>
<doc id="2646291" url="https://pl.wikipedia.org/wiki?curid=2646291" title="Linia kolejowa Tours-Le Croisic">
Linia kolejowa Tours-Le Croisic



</doc>
<doc id="2646292" url="https://pl.wikipedia.org/wiki?curid=2646292" title="Linia kolejowa Paryż-Marsylia">
Linia kolejowa Paryż-Marsylia



</doc>
<doc id="2646293" url="https://pl.wikipedia.org/wiki?curid=2646293" title="Linia kolejowa Nantes-Châteaubriant">
Linia kolejowa Nantes-Châteaubriant



</doc>
<doc id="2646294" url="https://pl.wikipedia.org/wiki?curid=2646294" title="Linia kolejowa Nantes - Saintes">
Linia kolejowa Nantes - Saintes



</doc>
<doc id="2646295" url="https://pl.wikipedia.org/wiki?curid=2646295" title="Linia kolejowa Lyon-Grenoble">
Linia kolejowa Lyon-Grenoble



</doc>
<doc id="2646296" url="https://pl.wikipedia.org/wiki?curid=2646296" title="Linia kolejowa Le Mans-Angers">
Linia kolejowa Le Mans-Angers



</doc>
<doc id="2646297" url="https://pl.wikipedia.org/wiki?curid=2646297" title="Linia kolejowa Bordeaux - Irun">
Linia kolejowa Bordeaux - Irun



</doc>
<doc id="2646298" url="https://pl.wikipedia.org/wiki?curid=2646298" title="Tojad bukowiński">
Tojad bukowiński



</doc>
<doc id="2646301" url="https://pl.wikipedia.org/wiki?curid=2646301" title="Linia kolejowa Berlin-Poczdam-Magdeburg">
Linia kolejowa Berlin-Poczdam-Magdeburg



</doc>
<doc id="2646303" url="https://pl.wikipedia.org/wiki?curid=2646303" title="Linia kolejowa Reading - Plymouth">
Linia kolejowa Reading - Plymouth



</doc>
<doc id="2646304" url="https://pl.wikipedia.org/wiki?curid=2646304" title="Linia kolejowa Exeter - Plymouth">
Linia kolejowa Exeter - Plymouth



</doc>
<doc id="2646306" url="https://pl.wikipedia.org/wiki?curid=2646306" title="Linia kolejowa Bristol - Exeter">
Linia kolejowa Bristol - Exeter



</doc>
<doc id="2646311" url="https://pl.wikipedia.org/wiki?curid=2646311" title="Alexis Knapp">
Alexis Knapp

Alexis Knapp (ur. 31 lipca 1989 w Allegheny, w stanie Pensylwania) – amerykańska aktorka i modelka.
Życiorys.
Knapp urodziła się 31 lipca 1989 w Allegheny w stanie Pensylwania. W wieku 18 lat przeniosła się do Los Angeles. 
Pojawiła się m.in. w filmach "" jako dziewczyna Afrodyty oraz "Raj dla par" jako dziewczyna z "San Diego Dance Academy". W 2012 zagrała rolę Alexis w filmie "Projekt X".
Ma córkę Kailani Merizalde Phillippe Knapp (ur. 01.07.2011) z aktorem Ryanem Phillippe’em.

</doc>
<doc id="2646315" url="https://pl.wikipedia.org/wiki?curid=2646315" title="Stanisław Woś">
Stanisław Woś

Stanisław J. Woś (ur. 1951 w Jeżowem, zm. 11 września 2011 w Suwałkach) – polski artysta fotograf specjalizujący się w fotografii pejzażu, zajmował się także malarstwem, rysunkiem i grafiką. Członek Związku Polskich Artystów Fotografików. Autor ponad 50 wystaw indywidualnych.
W 2009 uhonorowany Brązowym Medalem „Zasłużony Kulturze Gloria Artis”.

</doc>
<doc id="2646317" url="https://pl.wikipedia.org/wiki?curid=2646317" title="Ruch uświęceniowy">
Ruch uświęceniowy

Ruch uświęceniowy (ang. "Holiness Movement") – powstały w połowie XIX wieku ruch wewnątrz chrześcijaństwa stanowiący zbiór wierzeń i praktyk, wywodzących swe źródła z metodyzmu, a pośrednio z chrześcijańskiego ruchu przebudzeniowego tamtego okresu. Ruch kładzie nacisk zgodnie z przekonaniem Johna Wesleya, że każdy chrześcijanin powinien dążyć do osiągnięcia doskonałości chrześcijańskiej rozumianej praktycznie jako codzienne osobiste uświęcanie każdego wierzącego. Szczególnie zwraca uwagę na konieczność osobistego nawrócenia i pobożnego życia. Jest częścią ruchu ewangelikalnego.
Założenia i cele.
Celem ruchu była odnowa moralna, ewangelizacja oraz przywrócenie mocy Ducha Świętego w Kościele na wzór chrześcijaństwa opisanego w Dziejach Apostolskich. Spowodowało to odnowienie doświadczenia osobistego nawrócenia i chrztu w Duchu Świętym, którego widzialnym znakiem było mówienie innymi językami oraz uzdrowienia. W swoich początkach ruch skupiał się na trzech doświadczeniach: zbawienia, uświęcenia oraz chrztu w Duchu Świętym.
Doktryna ruchu opiera się na czterech głównych punktach:
Powszechnie uważany jest za bezpośredni poprzednik ruchu zielonoświątkowego i jeden z jego głównych korzeni, który na swój sposób akcentował sprawę tzw. drugiego błogosławieństwa czyli chrzest w Duchu Świętym, przy położeniu szczególnego nacisku na glosolalię.
Główny wpływ na ruch uświęceniowy wywarli m.in. Asa Mahan, Dwight L. Moody, Charles G. Finney, Reuben A. Torrey, Maria Woodworth-Etter i inni. Pragnęli oni ożywić wesleyańskie rozumienie dwóch kolejnych i odrębnych przełomowych doświadczeń religijnych w życiu człowieka. Pierwsze z tych doświadczeń religijnych nazywali odrodzeniem (ang. "regeneration"), wspomniane przez Jezusa i opisane w Ewangelii (Jana 3,3), a drugie chrztem w Duchu Świętym (ang. "baptism with the Holy Spirit"), którego definicja jest oparta na (Łukasza 24,49) i (Dziejach Apostolskich 2,4).
Kościoły.
Na gruncie ruchu uświęceniowego wyrosło bezpośrednio wiele organizacji chrześcijańskich i wspólnot kościelnych. Wszystkie je łączy teologiczny konserwatyzm, pietystyczna pobożność, prosta liturgia, przekonanie o konieczności pracy wśród ubogich i niewierzących oraz wiara w niezbędność powtórnych narodzin i rozwoju osobistej świętości czyli uświęcanie.
Większość z nich nawiązuje do tradycji arminiańskiej. Człowiek jest obdarzony daną ludziom przez Boga wolną wolą i ma możliwość wyboru: zbawienia lub potępienia.
Reprezentują wspólne z metodyzmem przekonanie, że Chrystus wybawia nas od wszystkich grzechów, odnawiając w nas obraz dzieci Bożych. Większość wspólnot charakteryzuje się absolutnym chrystocentryzmem oraz kładzie mocny nacisk na duchowe i fizyczne uzdrowienie, jakie można osiągnąć dzięki wytrwałej modlitwie. Największym Kościołem należącym do tej tradycji jest Chrześcijański i Misyjny Sojusz. Inne to Kościół Nazarejczyka, Armia Zbawienia, Kościół Boży (Anderson), wolni metodyści czy Kościoły wesleyańskie.
Jednym z największych kościołów uświęceniowych na świecie jest Koreański Ewangeliczny Kościół Świętości z 1 milionem wiernych. Według "Światowej Rady Kościołów" wszystkich wiernych wyznań uświęceniowych w Korei Południowej jest blisko 3 miliony. Całkowitą liczbę wyznawców ruchu świętości na świecie szacuje się na ok. 12 milionów wierzących.

</doc>
<doc id="2646319" url="https://pl.wikipedia.org/wiki?curid=2646319" title="Wasyl Romanowicz">
Wasyl Romanowicz



</doc>
<doc id="2646321" url="https://pl.wikipedia.org/wiki?curid=2646321" title="Bożena Brun-Barańska">
Bożena Brun-Barańska

Bożena Brun-Barańska (ur. 3 marca 1919 w Warszawie, zm. 7 września 1993 tamże) – polska śpiewaczka operowa i aktorka.
Życiorys.
Karierę rozpoczęła od występów w Teatrze Rozmaitości (wówczas Scena Muzyczno-Operowa). W 1948 otrzymała angaż w Operze Wrocławskiej, gdzie występowała przez dwa sezony. Od 1951 do 1954 występowała w Operze Poznańskiej, a następnie powróciła do Warszawy. Od 1954 do 1980 była solistką Teatru Wielkiego, po przejściu w stan spoczynku występowała gościnnie na scenach teatrów warszawskich. Karierę zakończyła występując w Teatrze na Targówku (obecnie Teatr Rampa). Poza występami w operze i w teatrze Bożena Brun-Barańska występowała również w filmach i Teatrze Telewizji.
Zmarła 7 września 1993, spoczywa na cmentarzu Bródnowskim (kw. 16R-IV-2). W uznaniu zasług dla rozwoju kultury narodowej Bożenę Brun-Barańską odznaczono m.in. Krzyżem Kawalerskim Orderu Odrodzenia Polski i Złotym Krzyżem Zasługi.
Role.
Teatralne.
Źródło.
Telewizyjne.
Źródła.
Odznaczenia.
Źródło.

</doc>
<doc id="2646322" url="https://pl.wikipedia.org/wiki?curid=2646322" title="Staż podyplomowy">
Staż podyplomowy



</doc>
<doc id="2646323" url="https://pl.wikipedia.org/wiki?curid=2646323" title="Euschausia">
Euschausia



</doc>
<doc id="2646324" url="https://pl.wikipedia.org/wiki?curid=2646324" title="Zuzanna i starcy">
Zuzanna i starcy



</doc>
<doc id="2646325" url="https://pl.wikipedia.org/wiki?curid=2646325" title="Międzynarodowy Dziecięcy Festiwal Piosenki i Tańca">
Międzynarodowy Dziecięcy Festiwal Piosenki i Tańca



</doc>
<doc id="2646344" url="https://pl.wikipedia.org/wiki?curid=2646344" title="Google Authenticator">
Google Authenticator

Google Authenticator – programowy token uwierzytelniania dwuetapowego, stworzony przez Google. Aplikacja generuje sześć cyfr, które należy podać podczas logowania razem z loginem i hasłem do usług Google.
Można stworzyć również listę „papierowych” haseł jednorazowych (tym razem jest to kilka zestawów ośmiocyfrowych), które można użyć awaryjnie w przypadku braku dostępu do telefonu (aplikacji). Hasła te należy zapisać lub wydrukować i przechowywać w bezpiecznym, ale dostępnym miejscu, np. portfelu. W każdej chwili listę tych haseł można odwołać i wygenerować nowy zestaw.
Google Authenticator można wykorzystać do logowania do systemu w połączeniu z modułem PAM i OpenSSH.
Implementacje.
Google stworzyło wersje dla iOS, BlackBerry, Android i moduł PAM. Istnieją implementacje stworzone przez inne osoby na następujące platformy:
Opis techniczny.
Serwer tworzy 80-bitowy tajny klucz dla każdego użytkownika w postaci ciągu 16 znaków Base32 oraz jako QR Code. Klient tworzy skrót HMAC-SHA1 używając do tego celu tajnego klucza oraz wiadomości, która jest liczbą 30-sekundowych okresów, które upłynęły od czasu uniksowego. Część HMAC jest wyodrębniana i konwertowana na sześciocyfrowy kod.
Pseudokod.
 function GoogleAuthenticatorCode("string" secret)
 key := base32decode(secret)
 message := current Unix time ÷ 30
 hash := HMAC-SHA1(key, message)
 offset := last nybble of hash
 truncatedHash := hash[offset..offset+3] //4 bajty zaczynające się od ofsetu
 Set the first bit of truncatedHash to zero //usuń najbardziej znaczący bit
 code := truncatedHash mod 1000000
 pad code with 0 until length of code is 6
 return code
Technologia.
Google Authenticator używa algorytmu dla haseł jednorazowych bazujących na czasie zgodnie z RFC 6238.

</doc>
<doc id="2646351" url="https://pl.wikipedia.org/wiki?curid=2646351" title="Muzeum Nauki Księcia Filipa">
Muzeum Nauki Księcia Filipa



</doc>
<doc id="2646356" url="https://pl.wikipedia.org/wiki?curid=2646356" title="Orzeszek (film)">
Orzeszek (film)

Orzeszek (ang. "Chestnut: Hero of Central Park") – amerykański film familijny z 2004 roku, który premierę miał 2006 roku.
Premiera filmu z polskim dubbingiem odbyła się 8 sierpnia 2018 roku na antenie Boomerang.
Treść.
Dwie dziewczynki, Sal i Ray, po śmierci rodziców trafiają do położonego na wsi domu dziecka. Pewnego dnia znajdują małego szczeniaka, z którym zaprzyjaźniają się. Nadają mu imię Orzeszek. Po pewnym czasie dowiadują się, że zostaną adoptowane przez pewne małżeństwo. Ponieważ wiedzą, że ich przybrani rodzice nie lubią zwierząt, postanawiają zabrać go ze sobą i ukrywać przed nimi. Jednak pies szybko rośnie i ukrywanie go w małym mieszkaniu staje się coraz bardziej kłopotliwe.
Wersja polska.
Wersja polska: SDI Media Polska
Reżyseria: Artur Tyszkiewicz
Dialogi polskie: Zofia Jaworowska
W rolach głównych:
W pozostałych rolach:
i inni
Lektor: Maciej Orłowski

</doc>
<doc id="2646357" url="https://pl.wikipedia.org/wiki?curid=2646357" title="Bonaventura Codina Augerolas">
Bonaventura Codina Augerolas

Bonaventura Codina Augerolas (ur. 3 czerwca 1785 w Hostalric; zm. 18 listopada 1857 w Las Palmas de Gran Canaria) – hiszpański lazarysta, biskup Wysp Kanaryjskich, Sługa Boży Kościoła katolickiego.
Życiorys.
Bonaventura Codina Augerolas urodził się w bardzo religijnej rodzinie. Rozpoczął studia na uniwersytecie Cervera, gdzie ukończył filozofię i teologię. W 1841 roku został przełożonym Zgromadzenia Misji, a w 1848 roku został mianowany biskupem Las Palmas. W czerwcu 1851 roku doszło do wybuchu epidemii cholery, wówczas zaopiekował się z chorymi. Za swoją działalność został odznaczony Orderem Izabeli Katolickiej. Zmarł 18 listopada 1857 roku w wieku 72 lat w opinii świętości. W dniu 19 stycznia 1995 roku rozpoczął się jego proces beatyfikacyjny.

</doc>
<doc id="2646359" url="https://pl.wikipedia.org/wiki?curid=2646359" title="Potwór z bagien (serial telewizyjny)">
Potwór z bagien (serial telewizyjny)

Potwór z bagien (ang. "Swamp Thing") – amerykański serial przygodowy emitowany w latach 1990-1993. Serial oparty jest na serii komiksów pt. "Saga o potworze z bagien"
Treść.
Młody chłopak Jim Kipp poznaje na bagnach niezwykłego stwora, obdarzonego nadnaturalną siłą i mocą. Okazuje się, że stwór był kiedyś naukowcem, który w wyniku nieszczęśliwego wypadku w laboratorium uległ mutacji, zamieniając się w potwora. Od tej pory mieszka on na bagnach. Swoje nadnaturalne zdolności wykorzystuje, by chronić ludzi. Jim postanawia mu pomóc.

</doc>
<doc id="2646360" url="https://pl.wikipedia.org/wiki?curid=2646360" title="Ludzie krety">
Ludzie krety

Ludzie krety (ang. "The Mole People") – amerykański film fantastyczno-naukowy z 1956 roku. 
Opis fabuły.
Grupa archeologów, prowadzących wykopaliska pod ziemią, odkrywa dziwną rasę istot mieszkających po powierzchnią ziemi. Rasa ta czuje paniczny strach przed światłem słonecznym. Owi Albinosi wykorzystują inną rasę zmutowanych ludzi jako niewolników, pracujących dla nich. Naukowcy, uwięzieni w świecie dwóch tajemniczych ras, muszą odnaleźć powrotną drogę na powierzchnię. 

</doc>
<doc id="2646362" url="https://pl.wikipedia.org/wiki?curid=2646362" title="Listonosz zawsze dzwoni dwa razy (film 1946)">
Listonosz zawsze dzwoni dwa razy (film 1946)

Listonosz zawsze dzwoni dwa razy (ang. "The Postman Always Rings Twice")
– amerykański dramat kryminalny z 1946 roku na podstawie powieści Jamesa Caina.
Opis fabuły.
Cora Smith (Lana Turner) jest atrakcyjną kobietą znudzoną kilkuletnim związkiem ze starszym mężczyzną, Nickiem (Cecil Kellaway). Nawiązuje więc romans z przypadkowo poznanym włóczęgą, Frankiem (John Garfield). Oboje postanawiają zamordować Nicka.

</doc>
<doc id="2646363" url="https://pl.wikipedia.org/wiki?curid=2646363" title="Listonosz zawsze dzwoni dwa razy (powieść)">
Listonosz zawsze dzwoni dwa razy (powieść)

Listonosz zawsze dzwoni dwa razy (ang. "The Postman Always Rings Twice") – powieść kryminalna Jamesa Mallahana Caina z 1934 roku. 
Treść.
Młoda kobieta, Cora Papadakis (z domu Smith), jest pełna obrzydzenia do swojego starszego męża, Nicka Papadakisa, właściciela podupadającego przydrożnego baru. Wdaje się w romans z przygodnym włóczęgą, Frankiem Chambersem i wraz z nim morduje męża. 
Narratorem utworu jest włóczęga i morderca Frank Chambers. Z jego perspektywy widzimy całe to zdarzenie. 
Powieść jest znakomitym studium psychologicznym ludzkiej namiętności, a także obrazem Ameryki czasu kryzysu lat trzydziestych.
Akcja powieści toczy się w stanie Kalifornia.

</doc>
<doc id="2646368" url="https://pl.wikipedia.org/wiki?curid=2646368" title="Heinz Lechmann">
Heinz Lechmann

Heinz Lechmann (ur. 26 czerwca 1920 w Świętochłowicach, zm. w styczniu 2007 w Bad Godesberg) – niemiecki polityk.
Przynależał do partii CSU. Pełnił funkcję sekretarza Komitetu Ekonomicznego Rady CSU. Poza tym był również komisarycznym Sekretarzem Generalnym CSU od dnia 18 grudnia 1954 do stycznia 1955 roku po ustąpieniu Josefa Brunnera.

</doc>
<doc id="2646374" url="https://pl.wikipedia.org/wiki?curid=2646374" title="Paweł Gajewski (malarz)">
Paweł Gajewski (malarz)

Paweł Gajewski (ur. 18 grudnia 1889 w Drogojówce, zm. 15 stycznia 1950 w Sopocie) – polski malarz, członek Towarzystwa Zachęty Sztuk Pięknych.
Życiorys.
Był uczniem Szkoły Przemysłowej w Krakowie oraz Państwowego Instytutu Sztuk Plastycznych we Lwowie. W latach 1908–1913 kształcił się w Akademii Sztuk Pięknych w Krakowie w pracowni Wojciecha Weissa. Dzięki stypendiom Towarzystwa Zachęty Sztuk Pięknych w Warszawie wyjechał na stypendium do Paryża.
W latach 1918–1922 był nauczycielem gimnazjum w Zamościu, w latach 1922–1939 w Szkole Sztuki Zdobniczej i Przemysłu we Lwowie. Założył Społeczne Szkoły Przemysłu Ludowego w Drogojówce, Horodle, Putnowicach Górnych i w Ładyczynie (obecnie w granicach Ukrainy). Zajmował się malarstwem sztalugowym i ściennym, mozaiką i snycerką. Stworzył polichromie w kilku kościołach i cerkwiach.
W czasie II wojny światowej był więziony w Zamościu, na zamku w Lublinie oraz w obozach koncentracyjnych w Sachsenhausen i Dachau.
Po wojnie pracował jako inspektor sztuk plastycznych Ministerstwa Kultury i Sztuki w Lublinie i Warszawie. W roku 1946 został powołany na stanowisko profesora Państwowej Wyższej Szkoły Sztuk Plastycznych w Gdańsku, gdzie prowadził pracownie tkactwa i tkaniny dekoracyjnej.
Jego obrazy znajdują się w zbiorach Lwowskiej Galerii Sztuki, Muzeum im. ks. Stanisława Staszica w Hrubieszowie oraz w kolekcjach prywatnych.

</doc>
<doc id="2646375" url="https://pl.wikipedia.org/wiki?curid=2646375" title="St. Petersburg Times">
St. Petersburg Times

„St. Petersburg Times” – petersburski tygodnik ukazujący się w języku angielskim od maja 1993 roku. Służy jako źródło informacji dla diaspory rosyjskiej, turystów i Rosjan interesujących się międzynarodową perspektywą na lokalne i światowe wydarzenia.
Gazeta, wraz z jej siostrzanym tygodnikiem, „Moscow Times”, jest wydawana przez Independent Media, należące do fińskiej korporacji Sanoma, wydawcy „Helsingin Sanomat”.

</doc>
<doc id="2646381" url="https://pl.wikipedia.org/wiki?curid=2646381" title="Order Dobrej Nadziei">
Order Dobrej Nadziei

Order Dobrej Nadziei (ang. "Order of Good Hope", afr. "Orde van de Goede Hoop") – cywilne odznaczenie Republiki Południowej Afryki istniejące i nadawane w latach 1973–2002.
Historia i zasady nadawania.
Order został ustanowiony w 1973 w celu nagradzania w imię pokoju, przyjaźni i dobrej woli wysokiej rangi zagranicznych dostojników państwowych, którzy zasłużyli się w „promowaniu stosunków międzypaństwowych oraz interesów Republiki Południowej Afryki”. W latach 1980-1988 odznaczenie było przyznawane także obywatelom RPA. Nadającym order był urzędujący prezydent kraju.
Pod koniec lat 90. XX wieku pierwszy czarny prezydent RPA, Nelson Mandela, zapowiedział reformę systemu odznaczeń państwowych, stwierdzając, że ich geneza i symbolika wywodzą się z tradycji europejskich oraz że są pozostałością kolonializmu i apartheidu. W wypadku Orderu Dobrej Nadziei uznano ponadto, że koszty jego wytworzenia są zbyt duże. Wskutek tego w 2002 – podczas prezydentury Thabo Mbekiego – odznaczenie zostało zniesione i zastąpione Orderem Towarzyszy O. R. Tambo.
Stopnie orderu.
"Order of Good Hope" dzielił się na pięć klas:
Do modyfikacji orderu w 1988 jego najwyższym stopniem był Wielki Łańcuch ("Grand Collar"), nadawany głowom państwa.
Insygnia.
Odznakę orderu stanowi wykonana z pozłacanego srebra gwiazda (śr. 46 mm) o ośmiu wiązkach z sześcioma różnej długości promieniami. Na środku awersu gwiazdy umieszczony jest okrągły, emaliowany na biało medalion z sylwetkami dwóch gołębic na turkusowym polu. Pod obrysem medalionu znajduje się łaciński napis: „Spes Bona” (pol. „dobra nadzieja”) i wieniec z czerwono-zielonych pąków kwiatów. Na rewersie odznaki umieszczono wypukłe godło Republiki Południowej Afryki, obowiązujące do 2000. Odznaka od stopnia komandorskiego była zawieszona na kotwicy owiniętej liną.
Wielka Gwiazda orderu różni się od odznaki wielkością (śr. 56 mm) i mniej zróżnicowaną długością promieni.
Wstążki orderu są koloru zielonego z umieszczonymi skrajnie, szerokimi, żółtymi bordiurami.

</doc>
<doc id="2646382" url="https://pl.wikipedia.org/wiki?curid=2646382" title="Romavia">
Romavia

Rumuńska Kompania Lotnicza „Romavia” (ru. "Compania Românã de Aviatie Romavia R.A.") – nieistniejące rumuńskie linie lotnicze z siedzibą w 4. sektorze Bukaresztu. Były spółką skarbu państwa kontrolowaną przez Ministerstwo Obrony Narodowej i oferowały loty VIP-owskie, rządowe, czartery oraz loty rejsowe dla pasażerów i ładunków z portu lotniczego Bukareszt-Otopeni.
Historia.
„Romavia” została założona 3 kwietnia 1991 roku i jeszcze tego samego roku rozpoczęła pracę; kursy odbywały się na linii Bukareszt-Otopeni-Tel Awiw. W październiku 2010 roku linie zaprzestały operacji komercyjnych.
Flota.
W sierpniu 2011 roku flota Romavii składała się z pojedynczego samololtu BAe 146.
Przez lata Romavia używała następujących typów samolotów:

</doc>
<doc id="2646384" url="https://pl.wikipedia.org/wiki?curid=2646384" title="Lugaid V Sriab nDerg">
Lugaid V Sriab nDerg

Lugaid V Sriab nDerg („z Czerwonymi Kołami”) lub Lugaid V Riab nDerg („z Czerwonymi Pasami”) – legendarny zwierzchni król Irlandii z dynastii Milezjan (linia Eremona) w latach 65-73 p.n.e., postać występująca w cyklu ulsterskim, wnuk zwierzchniego króla Irlandii Eochaida IX Feidlecha („Solidnego”), brat mleczny (czasami przybrany syn) herosa Cúchulainna. 
Poczęcie.
Bres, Lothar i Nar, synowie arcykróla Eochaida IX Feidlecha, zwani Finemnas, postanowili obalić swego ojca w bitwie pod Druimm Criaich. Siostra Clothra obawiając się, że bracia mogliby zginąć bezpotomnie, uwiodła ich w noc przed bitwą. Następnego dnia wszyscy bracia zginęli w bitwie. Po dziewięciu miesiącach Clothra, będąc w ciąży, urodziła syna Lugaida Sriab nDerga. Jego przydomek pochodził z dwu czerwonych pasów dookoła jego szyi i talii, które dzieliły go na trzy części; powyżej szyi miał być podobny do Nara, od szyi do talii do Bresa, a od talii w dół do Lothara. Inna wersja mówi, że czerwone pasy były bojowymi bliznami. Niektóre źródła uściślają imię ojca. Podają, że był nim Bres Finemnas.
Rządy.
Są rozbieżności w źródłach, co do jego rządów w Irlandii. „Księga najazdów Irlandii” ("Lebor Gabála Érenn") podała, że doszedł do władzy po pięcioletnim bezkrólewiu, następującym po śmierci arcykróla Conaire’a I Mora. Zaś "Roczniki Czterech Mistrzów" podały, że "interregnum" trwało sześć lat. Jego przybrany ojciec, heros ulsterski Cúchulainn, rozdzielił kamień Lia Fáil (kamień koronacyjny w Tarze, który ryczał, gdy prawny król stanął lub usiadł na nim) swym mieczem, kiedy nie zaryczył pod Lugaidem. Źródła podają, że panował dwadzieścia, dwadzieścia pięć lub dwadzieścia sześć. Jednak Flann poinformował, że Lugaid zmarł w piątym roku cesarza rzymskiego Wespazjana. W jego czasach powstały jeziora Loch nEchach, (sadzawka uryny) koło Liath Muine, Loch Rib koło Maga nAirbthen oraz doszło do pożaru Rzymu.
Małżeństwo.
Najlepiej został zapamiętany ze swego tragicznego małżeństwa z Derbforgaill, córką króla Lochlainn (ob. Norwegia). Ta będąc zakochana w Cúchulainnie, przyleciała ze służebnicą do Irlandii w postaci łabędzia. Cúchulainn i Lugaid byli w tym czasie nad jeziorem Loch Cuan (ob. Jezioro Strangford). Cúchulainn rzucił kamieniem z procy, który przebił jej macicę. Dwie kobiety spadły na plażę w postaci ludzkiej. Cúchulainn uratował jej życie przez ssanie zakrwawionego kamienia. Derbforgaill zadeklarowała mu swą miłość, ale heros nie mógł jej poślubić z powodu skosztowania jej krwi. Cúchulainn postanowił dać księżniczkę Lugaidowi, który poślubił ją. 
Pewnego zimowego dnia mężczyźni Ulsteru wykonali słupy ze śniegu, by kobiety współzawodniczyły ze sobą o ich względy. Miały one sikać jak najgłębiej przez słup śniegu. Derbforgaill wygrała, bowiem jej uryna osiągnęła grunt. Kobiety, będąc zazdrosne, zaatakowały i okaleczyły ją, wydłubując oczy, odcinając nos, uszy oraz włosy. Lugaid widząc, że śnieg na dachu jej domu nie stopniał, zrozumiał, że żona była bliska śmierci. Wraz z Cúchulainnem pognał do domu, ale Derbforgaill zmarła niebawem po ich przybyciu. Z tego powodu Lugaid zmarł z żalu. Cúchulainn postanowił pomścić ich śmierć przez zburzenie domu z kobietami wewnątrz, zabijając 150 z nich. Lugaid z żoną mieli syna Crimthanna Niadnaira, przyszłego zwierzchniego króla Irlandii.
Alternatywna wersja.
Współcześni komentatorzy uważają Lugaida za wymyślonego, celem wypełnienia cyklu ulsterskiego. Bowiem jego aspekty charakteru zostały zapożyczone od innych Lugaidów, np. Lugaida Réoderga. Podają w wątpliwość jego rządy nad Irlandią. Kroniki rejestrują, że został zabity przez Trzy Czerwone Głowy z Leinsteru, oczywisty wynalazek sprzeciwiający się trzem Finnom („Białym”, „Sprawiedliwym”) którzy spłodzili go.

</doc>
<doc id="2646387" url="https://pl.wikipedia.org/wiki?curid=2646387" title="Kontyngenty w okupowanej przez Niemców Polsce">
Kontyngenty w okupowanej przez Niemców Polsce

Kontyngenty w okupowanej przez Niemców Polsce – obowiązkowe dostawy produktów rolnych oraz hodowlanych (m.in. zboże, mięso i mleko) nakładane przez władze III Rzeszy w okresie II wojny światowej na terenie okupowanej Polski.
Historia.
Kontyngenty zostały nałożone zarówno na gospodarstwa leżące na zaanektowanych ziemiach wcielonych w granice III Rzeszy przejętych przez niemieckich zarządców, jak również znajdujących się w polskich rękach na terenie Generalnego Gubernatorstwa. Ich wysokość sumarycznie ustalał namiestnik Rzeszy w porozumieniu z centralnymi władzami w Berlinie, a potem rozdzielano je na rejencje oraz powiaty. Władze powiatowe z kolei dzieliły je na dwie części w zależności od areału. Były one również zróżnicowane w zależności od obszaru i większe były w Gubernatorstwie niż w Rzeszy.
Chociaż władze III Rzeszy po raz pierwszy urzędowo wprowadziły kontyngenty w połowie roku 1940 to z inicjatyw lokalnych władz okupacyjnych pobierano je już w 1939 roku. Dla przykładu na mocy zarządzenia powiatu Busko wydanego 15 grudnia 1939 roku lokalni rolnicy zobowiązani zostali do dostarczenia do końca miesiąca 834,2 ton czterech podstawowych zbóż, 775 t ziemniaków oraz 866 świń i 749 sztuk bydła. Początkowo w latach 1940–1941 przymusowe kontyngenty były stosunkowo niewielkie. Gwałtowny ich wzrost wysokości nastąpił od roku 1942. W latach 1942–1943 w dystrykcie krakowskim wyniosły 35%, a w dystrykcie warszawskim 60% zbiorów.
Kontyngenty ściągane były przez Niemców siłą, a za ich niedostarczenie w terminie stosowano surowe kary jak bicie, areszty i zsyłki do obozów koncentracyjnych oraz różnorakie represje, włącznie z karą śmierci. Na podstawie rozporządzenia generalnego gubernatora Hansa Franka z 31 października 1939 „w sprawie zwalczania czynów gwałtu w Generalnym Gubernatorstwie”; „wytyczne do walki z bandytyzmem na wschodzie” z 18 sierpnia 1942 oraz rozporządzenie Hansa Franka z 2 października 1943 „o zwalczaniu zamachów na niemieckie dzieło odbudowy GG” wsie, które nie dostarczały kontyngentów pacyfikowano. Do pacyfikacji tych dochodziło na podstawie rozporządzeń wydawanych w trybie roboczym, związanych z akcjami ujęcia zbiorów oraz ściąganiem kontyngentów. W akcji ściągania kontyngentów stosowano oddziały policyjne jak Sonderdienst oraz niejednokrotnie siły wojskowe.
Oprócz pacyfikacji stosowano również przymusowe wysiedlenie z miejsca zamieszkania połączone z konfiskatą gospodarstw rolnych. Od lata 1942 wprowadzono nawet stan wyjątkowy w okresie żniw (niem. "Ernteausnahmezustand") trwający od połowy lipca do drugiej dekady grudnia, do których zatrudniono pochwyconych robotników z łapanek w majątkach ziemskich zarządzanych przez Niemców (niem. "Liegenschaft"). Rozporządzenie o stanie wyjątkowym z okazji żniw przewidywały od 1943 roku karę śmierci w czasie jego trwania dla osób złośliwie uchylających się od oddawania kontyngentów, dokonujących nielegalnego uboju zwierząt hodowlanych, niszczących produkty rolne i hodowlane oraz nawołujących do tych czynów.
Obrót rynkowy artykułami żywnościowymi podlegał ścisłej kontroli – karano przemyt towarów rolno-spożywczych (nawet śmiercią). Zakazany był handel, zwłaszcza tłuszczami i mięsem. Restrykcje te i rabunkowa eksploatacja sektora rolniczego powodowały ciągłe niedożywienie dużych grup ludności i pozbawienie ich materialnych podstaw rozwoju biologicznego (średni przydział żywności wynosił 2600 kalorii dla Niemców, 700 dla Polaków i tylko 400 dla Żydów). Dodatkowo brak lekarstw, niejednokrotnie odzieży i opału w okresach zimowych przyczyniały się do powstawania chorób i ognisk głodu, zwłaszcza wśród ludności żydowskiej odizolowanej w gettach na terenie Generalnego Gubernatorstwa.
Szacunek rekwizycji dokonanych w ramach kontyngentów.
Narzucone normy kontyngentowe spowodowały złą sytuację aprowizacyjną ludności i niedożywienie, zwłaszcza w miastach (oficjalne niemieckie przydziały żywności nie zapewniały jej minimum egzystencji) – rabunek produktów rolnych przekraczał ich przedwojenny polski eksport, w latach 1940–1941 z Generalnego Gubernatorstwa wywieziono do Rzeszy 40 000 ton zboża, w 1942–1943 aż 633 470 ton, a pomiędzy 1942–1943 571 000 ton. W okresie 1940 do 1944 podobnie kształtowały się narzucone kontyngentami ilości wywiezionego bydła (7 510 ton w stosunku do 53 768 ton), cukru (4 500 ton w stosunku do 27 546 ton), kartofli (121 000 ton i 387 741 ton na koniec 1944) oraz tłuszczów (800 ton i 1355 ton w 1944).

</doc>
<doc id="2646389" url="https://pl.wikipedia.org/wiki?curid=2646389" title="Conchobar I Abradruad">
Conchobar I Abradruad

Conchobar I Abradruad („z Czerwonymi Rzęsami”) – legendarny król Leinsteru, zwierzchni król Irlandii z dynastii Milezjan (linia Eremona) 73-74 n.e. Syn Finna File („Poety”), prawnuka Nuady III Nechta („Białego”), zwierzchniego króla Irlandii.
Według średniowiecznej irlandzkiej legendy i historycznej tradycji doszedł do władzy po śmierci Lugaida V Sriab nDerga („z Czerwonymi Kołami”). Miał panować jeden rok, kiedy został zabity przez Crimthanna II Niadnaira, syna Lugaida V. Roczniki z Tigernach, zgadzają się z "Rocznikami Czterech Mistrzów" co do roku rządów, mianowicie piąty rok rządów cesarza rzymskiego Wespazjana, tj. 74 r. n.e. 
Potomstwo.
Conchobar pozostawił po sobie syna:

</doc>
<doc id="2646391" url="https://pl.wikipedia.org/wiki?curid=2646391" title="Amador (film 2010)">
Amador (film 2010)

Amador – hiszpański film dramatyczny w reżyserii Fernando León de Aranoa, opowiadający o parze imigrantów.
Opis fabuły.
Para imigrantów Nelson (Pietro Sibille), handlarz kwiatów i Marcela (Magaly Solier) mają problemy finansowe. Kobieta postanawia od niego odejść jednak zachodzi w ciążę i dodatkowo nie ma pracy. 

</doc>
<doc id="2646392" url="https://pl.wikipedia.org/wiki?curid=2646392" title="Boston Symphony Orchestra">
Boston Symphony Orchestra



</doc>
<doc id="2646394" url="https://pl.wikipedia.org/wiki?curid=2646394" title="Philadelphia Orchestra">
Philadelphia Orchestra



</doc>
<doc id="2646397" url="https://pl.wikipedia.org/wiki?curid=2646397" title="Maska przeciwgazowa M9">
Maska przeciwgazowa M9

Maska przeciwgazowa M9 - amerykańska wojskowa maska przeciwgazowa używana w latach 1947-1959. Zastąpiona przez maskę M17.
Maska M9 jest rozwinięciem drugowojennej maski M5. W konstrukcji części twarzowej zastosowano lepszą gumę, która pozostawała elastyczna w niskich temperaturach. Filtropochłaniacz w postaci puszki umieszczono z boku - ułatwiało to strzelanie. Maski występowały w dwóch wersjach: dla leworęcznych oraz dla praworęcznych. Różniły się one miejscem umieszczenia pochłaniacza - po lewej lub po prawej stronie. Wczesne wersje maski M9 były koloru czarnego, później maski produkowano w kolorze szarym i zielonym.
Maska M9 występowała w trzech rozmiarach: S, M i L. 
W roku 1951 wprowadzono wersję M9A1. Zmiany dotyczyły tylko pokrowca.

</doc>
<doc id="2646398" url="https://pl.wikipedia.org/wiki?curid=2646398" title="Drapacz chmur (ujednoznacznienie)">
Drapacz chmur (ujednoznacznienie)



</doc>
<doc id="2646401" url="https://pl.wikipedia.org/wiki?curid=2646401" title="Algoma (Wisconsin)">
Algoma (Wisconsin)

Algoma – miasto w hrabstwie Kewaunee, stanie Wisconsin, USA. Według spisu z 2010 r. 3 167 mieszkańców, Należy do aglomeracji miejskiej miasta Green Bay. Położone jest nad jeziorem Michigan, u ujścia rzeki "Ahnapee River".
Historia.
Pierwsze zabudowania na terenie dzisiejszego miasta zostały założone w 1834 przez osadnika o nazwisku Joseph McCormick z Manitowoc. w 1851 roku osadnicy z Irlandii i Anglii zmienili nazwę osady na "Wolf River", a w 1859 roku imigranci z Niemiec, Czech, Belgii i Skandynawii zmienili nazwę na "Ahnapee".
23 lutego 1879 "Ahnapee " zostało zarejestrowane jako miasto, a jego nazwę zmieniono na "Algoma"
W 1892 roku do miasta przybyła kolej, co przyczyniło się do rozwoju miejscowości.
Demografia.
W 2010 roku w mieście "Algoma" mieszkało 3 167 mieszkańców tworzących 1 406 gospodarstwa domowe.

</doc>
<doc id="2646402" url="https://pl.wikipedia.org/wiki?curid=2646402" title="Lollipop Monster">
Lollipop Monster

Lollipop Monster – niemiecki film dramatyczny w reżyserii Ziski Riemann.
Opis fabuły.
Dwie dziewczyny Ari (Jella Haase) i Oona (Sarah Horvath) postanawiają uciec ze swoich domów i poczuć wolność. 

</doc>
<doc id="2646406" url="https://pl.wikipedia.org/wiki?curid=2646406" title="Strefa uskokowa Owena">
Strefa uskokowa Owena

Strefa uskokowa Owena (ang. "Owen Fracture Zone", "Owen Transform Fault") – uskok transformacyjny znajdujący się w północno-zachodniej części Oceanu Indyjskiego. Należy do ogólnoświatowego systemu rozłamów skorupy ziemskiej.
Ciągnie się od Grzbietu Arabsko-Indyjskiego na południu do Grzbietu Adeńskiego na północy, rozsuwając znajdujące się w nich doliny ryftowe i strefy spreadingu. Kontynuuje się ku północnemu wschodowi w głąb Oceanu Indyjskiego.
Angielski termin "Owen Transform Fault" (uskok transformacyjny Owena) oznacza aktywną część uskoku, leżącą pomiędzy oboma grzbietami.
Oddziela leżącą na wschodzie płytę arabską od płyty indoaustralijskiej oraz na krótkim dystansie od płyty afrykańskiej.
Nazwa pochodzi od okrętu Królewskiej Marynarki Wojennej "HMS Owen" który w kwietniu i maju 1963 r. odkrył tę strefę.

</doc>
<doc id="2646407" url="https://pl.wikipedia.org/wiki?curid=2646407" title="Tony Stark">
Tony Stark



</doc>
<doc id="2646409" url="https://pl.wikipedia.org/wiki?curid=2646409" title="Arbeiderpartiet">
Arbeiderpartiet



</doc>
<doc id="2646411" url="https://pl.wikipedia.org/wiki?curid=2646411" title="Det norske Arbeiderparti">
Det norske Arbeiderparti



</doc>
<doc id="2646412" url="https://pl.wikipedia.org/wiki?curid=2646412" title="M-346">
M-346



</doc>
<doc id="2646414" url="https://pl.wikipedia.org/wiki?curid=2646414" title="Sonata Kreutzerowska">
Sonata Kreutzerowska

Sonata Kreutzerowska (oryg. ros. "Крейцерова соната") – nowela Lwa Tołstoja ukończona w 1889.
Okoliczności powstania utworu.
Od II poł. lat 60. Tołstoj planował napisanie utworu o mężczyźnie zabijającym swoją żonę. Według zachowanego zarysu fabularnego tekstu mąż po zabójstwie żony miał sam zgłosić się do więzienia, gdzie wszyscy traktowaliby go ze współczuciem i życzliwością, on zaś sam nie potrafił znaleźć spokoju i zrozumieć, do czego tak naprawdę doszło. Problem zanikającego uczucia w małżeństwie przewija się również w opowieści "Śmierć Iwana Iljicza".
W 1888 Tołstoj wysłuchał w domu wykonania sonaty skrzypcowej nr 9 Beethovena, tzw. kreutzerowskiej i zainspirowany muzyką napisał siedemnastostronicowe opowiadanie w formie monologu zazdrosnego męża-mordercy. Dzieło to nie zawierało jeszcze refleksji ogólnych, jakie znalazły się w ostatecznej wersji tekstu, zaś całą winę za zniszczenie małżeństwa ponosił mąż.
Po ukończeniu prac nad opowieścią Tołstoj zamierzał dokonać w niej znaczących zmian, usuwając scenę zabójstwa, by rozwiązać intrygę bez wprowadzania śmierci kobiety. We wrześniu 1889 Tołstoj przeczytał w gazecie historię nauczyciela Zauzego z Odessy, który popełnił samobójstwo; w rezultacie jego żona zamordowała trójkę dzieci, po czym również odebrała sobie życie. Pisarz zamierzał w podobny sposób zakończyć opisywany w utworze konflikt. Ostatecznie zrezygnował z tego projektu i zachował główny wątek w swoim pierwotnym zarysie.
Treść.
Grupa pasażerów pociągu dyskutuje w podróży o instytucji małżeństwa: starsza kobieta i adwokat twierdzą, że jedynie miłość prowadzi do szczęścia małżeńskiego dwojga ludzi, kupiec utrzymuje, że kobiety winne pozostawać podporządkowane mężczyznom i wchodzić w związki małżeńskie z wybranymi przez rodzinę kandydatami, a następnie być wobec nich bezwzględnie lojalne. Samotny mężczyzna, niebiorący dotąd udziału w dyskusji, pyta kobietę, ile jej zdaniem trwa prawdziwa miłość, o której mówiła. Zaprzecza trwaniu takiego uczucia przez całe życie i oznajmia, że małżeństwa (o ile zawierający je ludzie nie byli wierzący i nie widzieli w nich misterium) w większości przypadków opierają się na oszustwie lub prowadzą mężczyznę i kobietę do wzajemnej nienawiści. Mężczyzna ujawnia narratorowi swoje nazwisko: Wasilij Pozdnyszew, oskarżony niedawno o zabójstwo własnej żony i uniewinniony, gdy sąd uznał, że działał w obronie własnego honoru.
Pozdnyszew opowiada następnie narratorowi własną historię. W młodości, pod wpływem środowiska, zaczął prowadzić rozwiązłe życie, poczytując erotyczne przygody z przypadkowymi kobietami za naturalne i korzystne dla zdrowia. W wieku trzydziestu lat ożenił się z kobietą, która urzekła go swoją urodą; uczucie to wziął za wielką miłość. Już w czasie miodowego miesiąca zaczęło dochodzić między nimi do nieporozumień. Mężczyzna dzieli się z narratorem swoimi refleksjami na temat pożycia małżeńskiego: jego zdaniem namiętność cielesna jest nienaturalna, zawstydzająca, zaś niezdemoralizowane kobiety nienawidzą jej. Współczesna cywilizacja czyni z kobiet niewolnice, zmuszane do spełniania seksualnych potrzeb mężczyzn, w zamian zaś uwodzące ich i uzależniające ich od siebie.
W ciągu kilku lat małżeństwa przychodzi na świat pięcioro dzieci. Między małżonkami narasta konflikt; w miarę dorastania dzieci obydwoje zaczynają nimi manipulować, wykorzystując je w swoich kłótniach. Do sporów dochodzi z powodu najbardziej błahych spraw związanych z codziennym życiem. Po urodzeniu piątego dziecka lekarze zalecają żonie bohatera, by nie zachodziła więcej w ciążę. Kobieta zaczyna wówczas marzyć o nowej, prawdziwej miłości.
Małżeństwo poznaje półzawodowego skrzypka Truchaczewskiego, który zaczyna odwiedzać dom Pozdnyszewów w celu wspólnego muzykowania z żoną bohatera. Pozdnyszew od pierwszych dni dostrzega, że między obojgiem powstaje coraz silniejsza zażyłość. Jest przekonany, że za sprawą Truchaczewskiego jego rodzina stopniowo się rozpada. Pewnego wieczoru, w czasie proszonego obiadu, oboje wykonują sonatę skrzypcową nr 9 Ludwiga van Beethovena, tzw. Kreutzerowską. Nastrój pierwszej części utworu wzmaga gwałtowne uczucia Pozdnyszewa; dalsze części przekonują go jednak, że jego podejrzenia były bezpodstawne. Dwa dni później Pozdnyszew wyjeżdża z domu. Otrzymuje list od żony, w którym kobieta pisze o spotkaniu ze skrzypkiem i dalszych planach wspólnego grania. Moment ten staje się przyczyną nowego wybuchu zazdrości. Pozdnyszew, analizując zachowanie żony i Truchaczewskiego, dochodzi do przekonania, że oboje z pewnością mieli romans. Wraca do domu i zabija żonę sztyletem. Kończąc swoją opowieść stwierdza, że dopiero widząc martwą żonę w trumnie zdał sobie sprawę z tego, co uczynił, i że nigdy nie będzie w stanie tego naprawić.
Forma utworu.
"Sonata Kreutzerowska" jest pod względem formalnym opowieścią (ros. "powiest"'), jednak z uwagi na specyficzny układ treści Semczuk określa ją jako „połączenie noweli z artykułem publicystycznym”.
Mottem utworu są dwa fragmenty Ewangelii Mateusza:
Zajmujący znaczną część dzieła monolog Pozdnyszewa otrzymuje charakter uogólniający: bohater wypowiada nie tylko własne poglądy, lecz formułuje sądy odnoszące się do całej ludzkości, które mają uzasadnić wymowę motta. W efekcie kompozycja dzieła staje się schematyczna – najpierw następuje przedstawienie tezy, później przywoływane są ilustrujące je wydarzenia z życia bohaterów, wreszcie padają wnioski. Zasadniczy charakter fabularny mają fragmentu począwszy od XVII rozdziału (na XXVIII), w których Pozdnyszew opisuje tragedię swojego małżeństwa. We fragmencie tym na pierwszy plan wysuwa się psychologiczna analiza przeżyć bohatera – opis jego wewnętrznego rozdarcia, utraty poczucia realności, uczucia kompletnego chaosu i nierozwiązywalności konfliktu, jaki musi nastąpić między jednostkami.
Wymowa utworu.
Wizja małżeństwa.
Jak pisze Maria Leśniewska, Lew Tołstoj postrzegał każdą dziedzinę życia człowieka w kategoriach walki między dobrem a złem. Zastanawiając się nad istotą miłości pisarz doszedł do przekonania, że głównym złem jest ciało ludzkie, duch zaś – przeciwstawionym mu dobrem. Niechęć twórcy do ciała pogłębiała się w miarę upływu czasu, pociągając za sobą potępienie współżycia małżeńskiego. Pogląd ten został wyłożony w "Sonacie Kreutzerowskiej". Antoni Semczuk podkreśla związek koncepcji Tołstoja z interpretacją fragmentu Ewangelii Mateusza poświęconego cudzołóstwu. Pisarz widzi w panujących obyczajach związanych z małżeństwem grzech, z którego wyzwala jedynie asceza.
Tołstoj, potępiając małżeństwo, poszukuje zarazem winnych istniejącego stanu rzeczy. Dochodzi przy tym do wniosku, że obie płcie są jedynie igraszką własnych popędów, dodatkowo wynaturzanych przez warunki życia, jakie zapewnia cywilizacja. Twierdzi, że udane współżycie seksualne w małżeństwie trwa krótko, zawsze następuje po nim uczucie przesytu i wzajemnej nienawiści. Zdaniem Leśniewskiej pogląd ten zrodził się z własnych doświadczeń pisarza i jego relacji z żoną Sofią, mógł też mieć związek z jej fascynacją kompozytorem Siergiejem Taniejewem. Wiktor Szkłowski, akceptując możliwość istnienia w małżeństwie Tołstojów złych relacji, które następnie przełożyły się na wymowę "Sonaty Kreutzerowskiej", odrzuca pogląd, by literacka postać Truchaczewskiego miała związek z osobą Taniejewa.
"Sonata Kreutzerowska" zawiera przy tym wiele poglądów wewnętrznie sprzecznych: Pozdnyszew, wypowiadający osobiste oceny autora, potępia antykoncepcję, równocześnie sugerując, że rodzenie dzieci nie jest dla ludzkości konieczne (lepiej, by zdemoralizowani ludzie wyginęli). Twierdząc, że umiarkowanie w życiu seksualnym jest zalecane, przywołuje przykład chłopów, którzy swoją energię wyładowują w pracy fizycznej – następnie przypomina sobie, że chłopki rodzą wiele dzieci i głosi, że popadają w efekcie w histerię zupełnie jak kobiety z wyższych sfer, które starały się unikać macierzyństwa.
Leśniewska podkreśla, że przed wydaniem "Sonaty Kreutzerowskiej" w literaturze światowej nie powstał utwór, który byłby tak gwałtownym atakiem na instytucję małżeństwa. Z tego powodu dzieło wywołało skandal. Jako przeciwwagę dla szlacheckiego małżeństwa Tołstoj wskazywał tradycyjną moralność patriarchalną, rezygnację z edukacji uniwersyteckiej i kształcenia kobiet. Program ten został nieprzychylnie przyjęty przez krytykę i czytelników.
Postać Pozdnyszewa.
Główny bohater utworu jest przykładem człowieka miotanego sprzecznymi uczuciami, działającego na przekór rozsądkowi, w poczuciu panującego na świecie chaosu. Doskonale zdaje sobie sprawę z charakteru i moralnej wartości skrzypka, domyśla się, że za sprawą tego człowieka jego małżeństwo może się ostatecznie rozpaść, nie chce jednak, z ambicji, przeciwstawiać się jego wpływowi na żonę. Pozdnyszew widzi, że rosnąca zazdrość pozbawia go ludzkich uczuć, nie ma jednak sił powstrzymywać własnej nienawiści. Popełnia morderstwo z premedytacją, chociaż rozumie, że sytuacja poprzedzająca ten czyn jest niepotrzebnie napięta i nielogiczna. W ocenie Szkłowskiego zabójstwo kobiety jest zemstą mężczyzny za zniewolenie, konsekwencją narastającego gniewu.
Recepcja.
Córka Tołstoja, Aleksandra, opisywała w swoich wspomnienia ogromny rozgłos utworu, który jeszcze przed dopuszczeniem do publikacji drukiem krążył w ręcznie przepisywanych kopiach i był szeroko komentowany. Dzieło pozytywnie ocenił car Aleksander III, natomiast u jego żony Marii Fiodorowny tekst wywołał szok. Konstantin Pobiedonoscew nazwał "Sonatę Kreutzerowską" „utworem o wielkiej mocy”.

</doc>
<doc id="2646418" url="https://pl.wikipedia.org/wiki?curid=2646418" title="Antoni Sikorski (lekarz)">
Antoni Sikorski (lekarz)

Antoni Sikorski (ur. 18 grudnia 1834, zm. 23 czerwca 1913) – polski lekarz pediatra, twórca pierwszego na ziemiach polskich Szpitala dla Dzieci w Warszawie, dożywotni prezes zarządu szpitala i jego naczelny lekarz.
Życiorys.
Szpital założył w 1869 jako prywatną lecznicę. Początkowo pacjentów przyjmowano przy ul. Solnej, a od 1875 lecznica działa przy ul. Aleksandrii (dzisiaj ul. Kopernika)
Pochowany na cmentarzu Powązkowskim (kwatera 174-4-27/28).

</doc>
<doc id="2646420" url="https://pl.wikipedia.org/wiki?curid=2646420" title="Kongregacja Chrześcijan">
Kongregacja Chrześcijan

Zbór Brazylii lub Kongregacja Chrześcijan ("Congregação Cristã no Brasil") – ewangelikalne wyznanie zielonoświątkowe w Brazylii, założone przez włosko-amerykańskiego misjonarza Luigiego Francescona w 1910 roku.
Zbór Brazylii liczy 2,3 mln wiernych w Brazylii i ok. 3,5 mln wiernych na świecie.
Wierzenia.
Wierzenia kongregacji chrześcijańskiej są określone w ich dwunastu artykułach wiary, a nauka kościoła jest zbieżna z szeroko rozumianą doktryną ewangelikalną. Wierzą w Trójcę Świętą, w nieomylność Biblii oraz w zbawienie przez wiarę w Jezusa Chrystusa. Przyjmują chrzest w Duchu Świętym oraz boskie uzdrowienie i cuda, w chrzest Duchem Świętym, przeżywanie pełni Ducha i Jego darów. Kościół wypełnia dwa sakramenty – chrzest wodny przez zanurzenie oraz Wieczerzę Pańską.
Nie praktykuje się chrztu niemowląt, tylko człowiek w wieku świadomym może zostać ochrzczony przez zanurzenie w wodzie
Ważną część kultu stanowi tzw. uwielbienie. Kobiety zobowiązane są podczas nabożeństw do nakrywania głów chustami. Wierni witają się nawzajem „pocałunkiem świętym”.
Duchowni.
W kongregacji chrześcijańskiej nie ma podziału na duchownych i laików. Według doktryny wierzący powinni być „duchowi”, czyli pełni Ducha Świętego, by reprezentować Boga w świecie i zwiastować Jego zbawienie. Nie ma też hierarchii władzy, bo wszyscy są równi przed Bogiem. Istnieje natomiast podział ze względu na pełnioną służbę i odpowiedzialność (starsi, diakoni).
Kościół nie zbiera dziesięcin, a pracownicy kościoła nie są opłacani. Wydatki kościoła pokrywane są przez dobrowolne i anonimowe datki.

</doc>
<doc id="2646421" url="https://pl.wikipedia.org/wiki?curid=2646421" title="Przewodnictwo równoważnikowe">
Przewodnictwo równoważnikowe

Przewodnictwo równoważnikowe (symbol Λ) – miara zdolności przenoszenia ładunku elektrycznego przez gramorównoważnik substancji rozpuszczonej.
lub
Wartość przewodnictwa równoważnikowego odpowiada przewodnictwu elektrycznemu roztworu zawierającego jeden gramorównoważnik elektrolitu i mającego grubość równą 1 jednostce. Dla substancji, których gramorównoważnik jest równy molowi, przewodnictwo równoważnikowe jest równe przewodnictwu molowemu.

</doc>
<doc id="2646430" url="https://pl.wikipedia.org/wiki?curid=2646430" title="Mistrzostwa Azji w piłce siatkowej kobiet">
Mistrzostwa Azji w piłce siatkowej kobiet



</doc>
<doc id="2646431" url="https://pl.wikipedia.org/wiki?curid=2646431" title="Larry the Cable Guy">
Larry the Cable Guy

Larry the Cable Guy, właściwie Daniel Lawrence „Larry” Whitney (ur. 17 lutego 1963 w Pawnee City, Nebraska) – amerykański aktor komediowy i głosowy.

</doc>
<doc id="2646433" url="https://pl.wikipedia.org/wiki?curid=2646433" title="Keith Ferguson">
Keith Ferguson

Keith James Ferguson (ur. 26 lutego 1972 w Los Angeles) – amerykański aktor komediowy i głosowy, były futbolista.

</doc>
<doc id="2646438" url="https://pl.wikipedia.org/wiki?curid=2646438" title="Mick Wingert">
Mick Wingert

Mick Wingert (ur. 1974 we Lemoore, California) – amerykański aktor komediowy, aktor głosowy, były futbolista.

</doc>
<doc id="2646439" url="https://pl.wikipedia.org/wiki?curid=2646439" title="James Sie">
James Sie

James Sie (ur. 1962 w Summit) – amerykański aktor komediowy i głosowy, były futbolista.

</doc>
<doc id="2646440" url="https://pl.wikipedia.org/wiki?curid=2646440" title="Fred Tatasciore">
Fred Tatasciore

Frederick „Fred” Tatasciore (ur. 15 czerwca 1967 w Nowym Jorku) – amerykański aktor komediowy i głosowy, były futbolista. 

</doc>
<doc id="2646441" url="https://pl.wikipedia.org/wiki?curid=2646441" title="Juan Guilherme Nunes Jesus">
Juan Guilherme Nunes Jesus



</doc>
<doc id="2646443" url="https://pl.wikipedia.org/wiki?curid=2646443" title="Kari Wahlgren">
Kari Wahlgren

Kari K. Wahlgren (ur. 13 lipca 1977 w Hoisington, Kansas) – amerykańska aktorka komediowa i głosowa.

</doc>
<doc id="2646444" url="https://pl.wikipedia.org/wiki?curid=2646444" title="Kevin Michael Richardson">
Kevin Michael Richardson

Kevin Michael Richardson (ur. 25 października 1964 w Bronx, Nowy Jork) – amerykański aktor filmowy, telewizyjny i głosowy. Jego znakiem rozpoznawczym jest bardzo niski głos, z powodu którego często użycza głosu czarnym charakterom.

</doc>
<doc id="2646445" url="https://pl.wikipedia.org/wiki?curid=2646445" title="Danny Jacobs">
Danny Jacobs

Daniel Charles „Danny” Jacobs, Jr. (ur. 7 lipca 1968 w Detroit w Michigan) – amerykański aktor komediowy i głosowy.
Uczęszczał do St. Matthew Elementary, Bishop Gallagher High School. Naukę kontynuował w dwuletniej szkole handlowej w Wayne State University. W 1988 przeniósł się na University of Arizona, gdzie ukończył studia na wydziale teatralno-muzycznym. Pracował w regionalnych teatrach w całym kraju.

</doc>
<doc id="2646450" url="https://pl.wikipedia.org/wiki?curid=2646450" title="Manuel Barrón y Carrillo">
Manuel Barrón y Carrillo

Manuel Barrón y Carrillo − hiszpański malarz tworzący w XIX wieku. Specjalizował się w pejzażu romantycznym. Na swoich obrazach utrwalał widoki Andaluzji, szczególnie Sewilli.
Studiował w Akademii Sztuk Pięknych w Sewilli i w szkole Antonia Cabral Bejarano, gdzie następnie pracował jako nauczyciel rysunku, perspektywy i pejzażu.
Żył i mieszkał w Sewilli zajmując tam kilka ważnych stanowisk. Był dyrektorem Akademii Sztuk Pięknych, a w 1838 r. założył "Liceo Artístico". Brał udział w licznych regionalnych i krajowych wystawach a jego prace były zawsze bardzo dobrze przyjmowane przez publiczność.
Zyskał sławę i uznanie dzięki swoim niezwykłym pejzażom. Część jego dzieł zachowała się do dziś, zwłaszcza te z okresu 1852–1869, w którym nawet królowa Hiszpanii Izabela II nabyła jego płótno "Vista general de Sevilla". Obraz ten zachował się do dziś w Pałacu Riofrío w Segowii.

</doc>
<doc id="2646452" url="https://pl.wikipedia.org/wiki?curid=2646452" title="Kościół Zielonoświątkowy w Indonezji">
Kościół Zielonoświątkowy w Indonezji

Kościół Zielonoświątkowy w Indonezji (ang. "Pentecostal Church in Indonesia", PCI) – protestancki kościół zielonoświątkowy w Indonezji. Został założony w 1921 roku. Jest to największa denominacja zielonoświątkowa w Indonezji. Kościół liczy ok. 3 miliony wiernych w 12 000 zborach.
PCI ma związek z Kościołem Poczwórnej Ewangelii. Wyznanie wiary kościoła oraz doktryny są podobne do wszystkich kościołów zielonoświątkowych.
PCI znajduje się w Dżakarcie, Tangerang, Cianjur, Medan, Manado, Tegal i innych miastach. PCI również utworzyło oddziały za granicą, np. w Stanach Zjednoczonych, Kanadzie, Malezji, Australii, Korei i Singapurze.

</doc>
<doc id="2646458" url="https://pl.wikipedia.org/wiki?curid=2646458" title="Andy Richter">
Andy Richter

Paul Andrew „Andy” Richter (ur. 28 października 1966 w Grand Rapids) – amerykański aktor komediowy i głosowy, były futbolista.

</doc>
<doc id="2646462" url="https://pl.wikipedia.org/wiki?curid=2646462" title="Dean Edwards">
Dean Edwards

Dean Edwards (ur. 30 lipca 1970 w Bronksie) - amerykański aktor komediowy i głosowy, były futbolista.

</doc>
<doc id="2646471" url="https://pl.wikipedia.org/wiki?curid=2646471" title="John Benson">
John Benson

John Benson (ur. 27 kwietnia 1991 w Akrze) — ghański piłkarz występujący obecnie w klubie Al Ahli Ad-Dauha na pozycji środkowego pomocnika. Wraz z reprezentacją Ghany wygrał w 2009 roku Mistrzostwa Świata U-20 w Egipce, zaliczając 2 występy i spędzając łącznie 65 minut na boisku.

</doc>
<doc id="2646478" url="https://pl.wikipedia.org/wiki?curid=2646478" title="Dune (seria)">
Dune (seria)

Dune – seria gier komputerowych opartych na powieści fantastycznonaukowej Franka Herberta pod tytułem "Diuna".
Seria gier.
W 1979 i w 1984 roku zostały wydane gry planszowe oparte na świecie Diuny, zaś w 1995 roku wydano również grę karcianą.

</doc>
<doc id="2646489" url="https://pl.wikipedia.org/wiki?curid=2646489" title="Głębia Romanche">
Głębia Romanche

Głębia Romanche (ang. "Romanche Furrow", "Romanche Gap") – głęboki rów o przebiegu równoleżnikowym, znajdujący się w środkowej części Oceanu Atlantyckiego.
Znajduje się w pobliżu równika, pomiędzy wybrzeżami Brazylii i Zachodniej Afryki. Przybliżone położenie: 2°N – 2°S i 16°W – 20°W.
Jest trzecią głębią Oceanu Atlantyckiego, po Rowie Portorykańskim i Rowie Sandwichu Południowego. Ma 7.760 m głębokości, 300 km długości i 19 km szerokości. Oddziela Grzbiet Północnoatlantycki i Basen Sierra Leone na północy od Basenu Angolskiego, Grzbietu Południowoatlantyckiego i Basenu Brazylijskiego na południu.
Głębia Romanche umożliwia cyrkulację przydennych wód z zachodniej do wschodniej części Atlantyku. Poprzez nią przepływa z zachodu na wschód ok. 3,6×106 m³/s wody o temperaturze 1,57 °C. Prąd przydenny płynie w kierunku przeciwnym niż powierzchniowy.
Głębia Romanche leży ponad strefą uskokową Romanche (ang. "Romanche Fracture Zone"), będącą uskokiem transformacyjnym. Powstała w wyniku rozsuwania się Grzbietu Śródatlantyckiego wraz z doliną ryftową i strefy spreadingu.

</doc>
<doc id="2646496" url="https://pl.wikipedia.org/wiki?curid=2646496" title="City Harvest Church">
City Harvest Church

City Harvest Church () – megakościół zielonoświątkowy w Singapurze. Założony w 1989 roku przez pastora Kong Hee. Kościół, chociaż funkcjonuje jako niezależna denominacja, opiera swoje nauki i nawiązuje do kościołów zielonoświątkowych. Kościół liczy 33 000 wiernych (2010). Średnia frekwencja w kościele w grudniu 2010 wynosiła 23 256 uczestników.

</doc>
<doc id="2646499" url="https://pl.wikipedia.org/wiki?curid=2646499" title="Bigtable">
Bigtable

BigTable – nierelacyjna, skompresowana baza danych o wysokiej wydajności stworzona przez Google. BigTable działa na infrastrukturze Google i nie jest dostępna poza nią, ale Google udostępnia ją w ramach usługi Google App Engine.
Historia.
Pracę nad Big Table rozpoczęły się w 2004. Aktualnie (2012) jest ona używana przez wiele aplikacji Google, takich jak jego indeks wyszukiwarki, Google Earth, Google Finance czy YouTube. BigTable może być używany razem z MapReduce, który jest często używany do generowania i modyfikowania danych zapisanych w BigTable.

</doc>
<doc id="2646502" url="https://pl.wikipedia.org/wiki?curid=2646502" title="Uskok Romanche">
Uskok Romanche

Uskok Romanche (ang. "Romanche Trench", "Romanche Furrow", "Romanche Gap") – uskok transformacyjny o przebiegu równoleżnikowym, znajdujący się w środkowej części Oceanu Atlantyckiego. Należy do ogólnoświatowego systemu rozłamów skorupy ziemskiej.
Znajduje się w pobliżu równika, pomiędzy wybrzeżami Brazylii i Zachodniej Afryki. Przybliżone położenie: 2°N - 2°S i 16°W - 20°W. Ma ok. 300 km długości. Oddziela Grzbiet Północnoatlantycki i Basen Sierra Leone na północy od Basenu Angolskiego, Grzbietu Południowoatlantyckiego i Basenu Brazylijskiego na południu. Powstał w wyniku rozsuwania się Grzbietu Śródatlantyckiego wraz z doliną ryftową i strefy spreadingu.
Ponad uskokiem znajduje się Głębia Romanche, która jest trzecią głębią Oceanu Atlantyckiego, po Rowie Portorykańskim i Rowie Sandwichu Południowego.

</doc>
<doc id="2646511" url="https://pl.wikipedia.org/wiki?curid=2646511" title="Apache Cassandra">
Apache Cassandra

Cassandra, Apache Cassandra – rozproszony system zarządzania bazą danych o charakterze open source. Został zaprojektowany do obsługi dużej ilości rozproszonych danych na wielu serwerach, który będzie nadal funkcjonował nawet jeśli jeden z serwerów przestanie działać. Baza danych została nazwana po wieszczce Kasandrze z mitologii greckiej.
Jest to rozwiązanie typu NoSQL, które zostało pierwotnie stworzone przez Facebooka. Udostępnione jako open source w 2008. W styczniu 2009 Facebook przekazał ją do Apache Software Foundation, pełnoprawnym projektem została rok później.

</doc>
<doc id="2646513" url="https://pl.wikipedia.org/wiki?curid=2646513" title="Wojewódzki Specjalistyczny Szpital Dziecięcy w Olsztynie">
Wojewódzki Specjalistyczny Szpital Dziecięcy w Olsztynie

Wojewódzki Specjalistyczny Szpital Dziecięcy w Olsztynie istnieje od 1954 roku. Zaspokaja potrzeby zdrowotne dzieci i młodzieży od okresu noworodkowego do 18. roku życia w zakresie diagnostyki, leczenia szpitalnego, rehabilitacji leczniczej i ambulatoryjnej opieki specjalistycznej. Jeśli jest niezbędna kontynuacja leczenia Szpitalu, możliwa jest opieka nad pacjentami do wieku 25 lat. Część swojej oferty szpital kieruje również do pacjentów dorosłych. Dotyczy to przede wszystkim badań diagnostycznych, ale także porad specjalistycznych i rehabilitacji leczniczej. W 2017 r. placówka zajęła 1. miejsce w kraju w kategorii szpitali pediatrycznych w Rankingu Szpitali dziennika Rzeczpospolita i Centrum Monitorowania Jakości w Ochronie Zdrowia. 

</doc>
<doc id="2646535" url="https://pl.wikipedia.org/wiki?curid=2646535" title="Manitowoc (Wisconsin)">
Manitowoc (Wisconsin)

Manitowoc – miasto w hrabstwie Manitowoc w stanie Wisconsin, USA. Jest siedzibą administracyjną hrabstwa. Według spisu z 2010 r. 33 736 mieszkańców. Położone jest nad jeziorem Michigan, przy ujściu rzeki "Manitowoc River".
Historia.
W 1820 roku w okolicy miasta pojawił się pierwszy osadnik. W 1835 roku prezydent Andrew Jackson zezwolił na handel gruntami w tamtym rejonie.
5 września 1962 roku na jedną z głównych ulic miasta spadł ważący ponad 9 kg fragment radzieckiego satelity Korabl-Sputnik 1 (często nazywanego w mediach "Sputnik 4").
Demografia.
W 2010 roku w mieście Manitowoc mieszkało 33 736 mieszkańców tworzących 14 623 gospodarstwa domowe. Biali stanowili 89,9% populacji, Azjaci 4,6%, Afroamerykanie 1,0% inni 4,5%.

</doc>
<doc id="2646543" url="https://pl.wikipedia.org/wiki?curid=2646543" title="Weinberger">
Weinberger



</doc>
<doc id="2646546" url="https://pl.wikipedia.org/wiki?curid=2646546" title="Arp 220">
Arp 220



</doc>
<doc id="2646552" url="https://pl.wikipedia.org/wiki?curid=2646552" title="PTC 2010/2011">
PTC 2010/2011



</doc>
<doc id="2646573" url="https://pl.wikipedia.org/wiki?curid=2646573" title="Bagna (powiat kościerski)">
Bagna (powiat kościerski)

Bagna (dodatkowa nazwa w j. ; ) – osada kaszubska w Polsce położona w województwie pomorskim, w powiecie kościerskim, w gminie Lipusz. Miejscowość wchodzi w skład sołectwa Śluza.
W latach 1975–1998 miejscowość administracyjnie należała do województwa gdańskiego.

</doc>
<doc id="2646576" url="https://pl.wikipedia.org/wiki?curid=2646576" title="José Jiménez Aranda">
José Jiménez Aranda

José Jiménez Aranda − hiszpański malarz, jego bracia Luis i Manuel Jiménez y Aranda również trudnili się malarstwem.
W 1851 r. wstąpił do Akademii Sztuk Pięknych w Sewilli. Początkowo wzorował się na malarzach takich jak Manuel Cabral i Eduardo Cano. W 1868 wyjechał do Madrytu i w Muzeum Prado studiował prace Francisca Goi i Diego Velázqueza. W 1867 roku przeniósł się do Jerez de la Frontera w Andaluzji, gdzie pracował jako konserwator zabytków i projektant witraży. Lata 1871-1875 spędził w Rzymie, gdzie spotkał się z malarzem Mariano Fortuny, który mocno wpłynął na jego prace.
W 1881 r. przeniósł się do Paryża, gdzie pozostał przez dziewięć lat i pracował nad historyczną tematyką z XVIII wieku. W 1890 roku przeniósł się do Madrytu i zmienił temat swoich prac; zaczął malować sceny z życia codziennego, hołdując hiszpańskiemu kostumbryzmowi.
Po śmierci żony i córki w 1892 roku na stałe powrócił do swojego rodzinnego miasta Sewilli. Został mianowany członkiem Akademii Sztuk Pięknych, gdzie pracował jako nauczyciel aż do śmierci w 1903 roku. Jego uczniami byli Daniel Vázquez Díaz, Eugenio Hermoso, Ricardo López Cabrera, Manuel González Santos i Sanz Arizmendi.
Do najwybitniejszych dzieł zalicza się "Una desgracia", "Un lance en la plaza de toros" i "Una esclava en venta". Był również utalentowanym rysownikiem i ilustratorem; stworzył 689 ilustracji do specjalnego wydania z okazji stulecia "Don Kichota".

</doc>
<doc id="2646593" url="https://pl.wikipedia.org/wiki?curid=2646593" title="Dębowa Góra (powiat kościerski)">
Dębowa Góra (powiat kościerski)

Dębowa Góra (dodatkowa nazwa w j. kaszub. Dãbòwô Góra) – osada w Polsce położona w województwie pomorskim, w powiecie kościerskim, w gminie Lipusz.
Do końca 2015 roku stanowiła część wsi Tuszkowy.

</doc>
<doc id="2646599" url="https://pl.wikipedia.org/wiki?curid=2646599" title="Iskiernik gazowy">
Iskiernik gazowy

Iskiernik gazowy (odgromnik gazowy, element gazowydmuchowy) – urządzenie zabezpieczające linie przesyłowe sygnałów przed wpływem prądu piorunowego. Zazwyczaj iskiernik gazowy składa się z dwóch jednakowych elektrod położonych blisko siebie. Elektrody mogą być pokryte materiałem przyspieszającym emisję elektronów. Identyczność elektrod zapewnia bipolarność i powtarzalność parametrów elektrycznych. Elektrody umieszczone są w cylindrycznej obudowie. Materiałem izolacyjnym obudowy zazwyczaj jest ceramika lub szkło. Hermetycznie zamknięte wnętrze wypełnione jest najczęściej gazem szlachetnym. Do ochrony linii symetrycznych stosowane są też iskierniki trójelektrodowe. 

</doc>
<doc id="2646602" url="https://pl.wikipedia.org/wiki?curid=2646602" title="Odgromnik gazowy">
Odgromnik gazowy



</doc>
<doc id="2646603" url="https://pl.wikipedia.org/wiki?curid=2646603" title="Element gazowydmuchowy">
Element gazowydmuchowy



</doc>
<doc id="2646614" url="https://pl.wikipedia.org/wiki?curid=2646614" title="Manuel Cabral Aguado-Bejarano">
Manuel Cabral Aguado-Bejarano

Manuel Cabral Aguado-Bejarano (ur. w 1824 w Sewilli, zm. w 1890 tamże) – hiszpański malarz, jeden z najważniejszych przedstawicieli andaluzyjskiego romantyzmu i kostumbryzmu.
Pochodził z rodziny artystów. Sztuką zainteresowali go ojciec Antonio i brat Francisco, również malarze. Jego pierwszym nauczycielem był malarz José Domínguez Bécquer, po jego śmierci Cabral kształcił się u swojego ojca. Studiował w Akademii Sztuk Pięknych w Sewilli, gdzie później został profesorem. Został mianowany oficjalnym malarzem królowej Izabeli II. Jego przedstawienia procesji i pielgrzymek (hiszpański kostumbryzm) odniosły wielki sukces zarówno w Sewilli, jak i Madrycie.

</doc>
<doc id="2646617" url="https://pl.wikipedia.org/wiki?curid=2646617" title="Wincenty Trojanowski">
Wincenty Trojanowski

Wincenty Trojanowski (ur. 22 stycznia 1859 w Warszawie, zm. 19 października 1928 tamże) – polski malarz.
Życiorys.
Studia malarskie rozpoczął 1878-1880 w Warszawskiej Klasie Rysunkowej u Wojciecha Gersona i Aleksandra Kamińskiego, naukę kontynuował wstępując w 1880 w Akademii Sztuk Pięknych w Petersburgu, od 1885 studiował przez rok na Akademii Sztuk Pięknych w Monachium u Alexandra von Wagnera. W 1890 wyjechał w podróż po Bliskim Wschodzie.
W 1893 zamieszkał w Paryżu gdzie tworzył. Zajmował się tam praktycznie tylko medalierstwem, brał udział w licznych wystawach, a o kunszcie jego pracy świadczyły liczne nagrody i wyróżnienia. W 1897 roku mianowany członkiem honorowym Muzeum w Rapperswilu. W maju 1901 roku odznaczony przez rząd francuski Orderem Palm Akademickich ("Officier d’Académie)".
W 1903 powrócił do Warszawy. Zajął się działalnością pedagogiczną. Był profesorem Gimnazjum męskiego im. Ludwika Lorentza. W 1904 roku założył Szkołę Artystyczną Sztuki Stosowanej.
W latach 1906-1918 był wykładowcą historii sztuki na Wydziale Humanistycznym Towarzystwa Kursów Naukowych w Warszawie. Od 1919 profesor historii sztuki i prorektor Wolnej Wszechnicy Polskiej.
Pochowany na cmentarzu Powązkowskim w Warszawie (kwatera L-2-1/2/3).
Twórczość.
Zajmował się początkowo malarstwem, później medalierstwem. Malował sceny sakralne oraz postacie kostiumowe w strojach paziów, lutnistów lub mnichów. Medale jego autorstwa należą rzadkich, ponieważ tworzył je w jednym egzemplarzu. Krytycy sztuki za okres największej świetności twórczości Wincentego Trojanowskiego uważają czas pobytu we Francji.
Pisał artykuły o sztuce. Wydał książkę "„Wyspiański – Artysta – Człowiek – Życie"" (1927). Był autorem urny na serce Tadeusza Kościuszki, która znajduje się w Muzeum Tadeusza Kościuszki w Solothurnie (1937).

</doc>
<doc id="2646619" url="https://pl.wikipedia.org/wiki?curid=2646619" title="Romell Quioto">
Romell Quioto

Romell Samir Quioto Robinson (ur. 9 sierpnia 1991 w Balfate) – honduraski piłkarz występujący na pozycji skrzydłowego lub napastnika w kanadyjskim klubie CF Montréal i reprezentacji Hondurasu.
Kariera klubowa.
Quioto jest wychowankiem zespołu Unión Ájax, w którym występował razem ze swoim bratem – Loganem. Następnie przeszedł do klubu CD Vida z siedzibą w mieście La Ceiba. W sezonie Clausura 2010 zadebiutował w lidze, strzelając wówczas także pierwszego gola w najwyższej klasie rozgrywkowej – 7 marca 2010 roku w wygranym 4:1 meczu z Realem Juventud. Na koniec sezonu zajął z Vidą trzecie miejsce w ligowej tabeli. Wynik ten powtórzył z drużyną również rok później, w rozgrywkach Clausura 2011. W maju 2012 roku Quioto trafił na testy do Wisły Kraków, do której został wypożyczony w lipcu na rok z opcją pierwokupu. W barwach „Białej Gwiazdy” zadebiutował 11 sierpnia w meczu Pucharu Polski z Lubońskim KS, wygranym przez Wisłę 5:0. Po rundzie jesiennej sezonu 2012/2013, krakowski klub zdecydował o skróceniu okresu wypożyczenia piłkarza.
Kariera reprezentacyjna.
W 2012 roku Quioto znalazł się w kadrze reprezentacji Hondurasu U-23 na eliminacje do Igrzysk Olimpijskich w Londynie. Wystąpił wówczas w przegranym 0:3 spotkaniu fazy grupowej z Meksykiem, a także w finałowym meczu z tym samym rywalem, w którym wpisał się na listę strzelców. Jego drużyna przegrała 1:2, jednak zakwalifikowała się na igrzyska. W czerwcu został powołany do szerokiej 22-osobowej kadry Hondurasu na przygotowania do Igrzysk Olimpijskich. Ostatecznie nie znalazł się w ścisłej kadrze na ten turniej.
Pierwsze powołanie do seniorskiej reprezentacji Hondurasu Quioto otrzymał od kolumbijskiego selekcjonera Luisa Fernando Suáreza. W kadrze narodowej zadebiutował 29 lutego 2012 roku w przegranym 0:2 meczu towarzyskim z Ekwadorem, kiedy to pojawił się na placu gry w 62. minucie, zmieniając Anthony’ego Lozano.

</doc>
<doc id="2646622" url="https://pl.wikipedia.org/wiki?curid=2646622" title="Romel Quioto">
Romel Quioto



</doc>
<doc id="2646632" url="https://pl.wikipedia.org/wiki?curid=2646632" title="Lorenzo Crisetig">
Lorenzo Crisetig

Lorenzo Crisetig (ur. 20 stycznia 1993 w Cividale del Friuli) – defensywny pomocnik młodzieżowych reprezentacji Włoch i włoskiego klubu występującego w Serie A – Bologny. Piłkarz pochodzenia słoweńskiego.
Kariera klubowa.
Rozpoczął swą karierę w lokalnym klubie Audace San Leonardo. W następnym sezonie przeniósł się do Donatello. W wieku 14 lat podpisał umowę z Interem. W latach 2007-08 grał dla "Giovanissimi Nazionali" (U-15), a dla "Allievi Nazionali" w następnym sezonie. W sierpniu 2009 zagrał w towarzyskim meczu pierwszej drużyny, a niedługo potem otrzymał powołanie do kadry Włoch U-21. W tym sezonie awansował do zespołu Primavery. W styczniu 2010 został pierwszy raz powołany na oficjalny mecz pierwszej drużyny, ale w nim nie zagrał. 11 sierpnia zadebiutował w kadrze Włoch U-21 jako najmłodszy jej gracz w historii. W 2011 wygrał z Primaverą Torneo Viareggio. 27 września 2011 zagrał po raz pierwszy w oficjalnym meczu Interu w Lidze Mistrzów zmieniając w ostatniej minucie Cristiana Chivu. W styczniu 2012 połowę jego zawodniczej karty nabyła Parma F.C. 25 marca 2012 wygrał pierwszą edycję NextGen series pokonując po karnych AFC Ajax. Latem 2012 Inter zadecydował o jego wypożyczeniu do Spezii w której zadebiutował 10 sierpnia w meczu z Brescią zmieniając w 66 min. Mirka Antenucciego. Po powrocie w styczniu do Interu został ponownie wypożyczony. Jego nowym klubem zostało FC Crotone grające w Serie B. Debiut w nowym zespole odbył się podczas meczu z Cittadellą.
Kariera reprezentacyjna.
Crisetig otrzymał pierwsze powołanie w grudniu 2007 na Bożonarodzeniowy Turniej Młodzieżowy i zadebiutował w styczniu 2008 w kadrze U-16. W 2009 wziął udział w Mistrzostwach Europy U-17 jako najmłodszy ich uczestnik. Zagrał we wszystkich 4 meczach docierając do półfinału przegranego z Niemcami. Wziął w tym roku również udział w Mistrzostwach Świata U-17 w których rozegrał 5 spotkań docierając do ćwierćfinału. Po tym turnieju został przeniesiony do kadry U-18. 11 sierpnia 2010 zadebiutował w drużynie U-21 stając się najmłodszym w historii jej graczem.

</doc>
<doc id="2646640" url="https://pl.wikipedia.org/wiki?curid=2646640" title="Alfons Dzięciołowski">
Alfons Dzięciołowski

Alfons Wojciech Dzięciołowski, ps. "Powracki", "Andrzej Trzaska" (ur. 20 października 1891 w Warszawie, zm. sierpień 1944 tamże) – polski poeta i dziennikarz, 
Życiorys.
Urodził się 20 października 1891 w Warszawie, w rodzinie Józefa (1863–1935), dyrektora drukarni „Kuriera Warszawskiego”, i Ewy z Siennickich. Ukończył gimnazjum w Warszawie i wydział humanistyczny Towarzystwa Kursów Naukowych. Był członkiem PPS, następnie POW (1915–1916). Był związany przez kilka lat z Tomaszowem Mazowieckim, jako nauczyciel polskiego i opiekun szkolnego teatru w dzisiejszym Liceum Ogólnokształcącym im. Dąbrowskiego. W latach 1927–1930 pełnił funkcję przewodniczącego rady miejskiej w Tomaszowie Mazowieckim. Był tam także prezesem zarządu oddziału Związku Nauczycieli Szkół Średnich. Współpracował z „Kurierem Warszawskim”. Członek Towarzystwa Literatów i Dziennikarzy.
Autor znanej piosenki legionowej „Pieśń o Józefie Piłsudskim”. Piosenkę znaleźć można między innymi we "Wstań Polsko moja. Antologia poezji i piosenki z okresu I wojny światowej" (Kr.: Wydawnictwo Krzyża Nowohuckiego 1981).
Zmarł podczas powstania warszawskiego. Pochowany na Cmentarzu Powstańców Warszawy. Jego symboliczny grób znajduje się na cmentarzu Powązkowskim w grobowcu rodzinnym (kwatera 173-1-5), gdzie spoczywają także jego ojciec Józef i syn Włodzimierz (1921–1979), także poeta i dziennikarz.

</doc>
<doc id="2646649" url="https://pl.wikipedia.org/wiki?curid=2646649" title="Władimir Puchalski">
Władimir Puchalski

Władimir Wiaczesławowicz Puchalski, Włodzimierz Puchalski, ros. Владимир Вячеславович (Вацлавович) Пухальский, ukr. Володимир В'ячеславович Пухальський (ur. w Mińsku, zm. 23 lutego 1933 w Kijowie) – ukraiński pianista polskiego pochodzenia, dyrygent, nauczyciel, kompozytor, profesor i pierwszy rektor Konserwatorium Kijowskiego.
Życiorys.
Urodził się w polskiej rodzinie szlacheckiej herbu Ślepowron (według innych źródeł pieczętowała się herbem Jastrzębiec). Jego rodzicami byli Wacław Puchalski i Anna z Wołotowskich. Uczył się w Konserwatorium Cesarskiego Rosyjskiego Towarzystwa Muzycznego w Sankt Petersburgu, jego nauczycielem gry na fortepianie był Teodor Leszetycki, kompozycji uczył się u Juliusa Johannsena i Nikołaja Zaremby. Studia ukończył ze srebrnym medalem w 1874 roku. Po otrzymaniu dyplomu przez dwa lata był nauczycielem fortepianu na tej uczelni. Od 1876 do 1913 dyrektor i wykładowca szkoły muzycznej Cesarskiego Rosyjskiego Towarzystwa Muzycznego w Kijowie. Usprawnił działalność uczelni, przyczyniając się do wybudowania sali koncertowej i zwiększenia liczby uczniów. Szkoła została potem przemianowana na Państwowe Konserwatorium Muzyczne, a Puchalski był jego profesorem i rektorem w latach 1913–1914. W 1861 roku znalazł się w wykazie szlachty guberni kijowskiej. Z żoną Julią miał dzieci Annę, Zinaidę, Juliusa i Wacława. Zmarł w 1933 roku, pochowany jest na Cmentarzu Łukianowskim.
Komponował utwory na fortepian, etiudy, romanse do śpiewu, utwory symfoniczne. Wśród jego dzieł są dwuaktowa opera "Waleria" (1923) i "Koncert fortepianowy d-moll" (1892). Dawał koncerty fortepianowe w Sankt Petersburgu, Odessie i Kijowie. Zajmował się również edytorstwem muzycznym (m.in. pod jego redakcją ukazywała się w Kijowie seria "Choix de Compositions Modernes pour Piano").
Jako pedagog wyznawał tzw. szkołę Leszetyckiego, rozwijającą technikę palcową. Uczniami Puchalskiego byli m.in. Alszwang, Artobolewska, Berkowicz, Braiłowski, Bron, Goldenberg, Horowitz, Isserlis, Jaworski, Kogan, Michajłow, Mikłaszewski, Milicz, Nikołajew, Tutkowski, Wołyńska.

</doc>
<doc id="2646651" url="https://pl.wikipedia.org/wiki?curid=2646651" title="Pawieł Jausiejenka">
Pawieł Jausiejenka

Pawieł Jausiejenka (biał. Павел Яўсеенка; ur. 30 października 1980 w Mińsku) – białoruski piłkarz, występujący na pozycji obrońcy.

</doc>
<doc id="2646652" url="https://pl.wikipedia.org/wiki?curid=2646652" title="Condohotel">
Condohotel

Condohotel, hotel condo – budynek stanowiący połączenie condominium (zbioru jednostek mieszkalnych) i hotelu. Najczęściej jest to obiekt z segmentu premium, kategoryzowany na 4-5 gwiazdek lub luksusowy tzw. holiday resort, czyli obiekt wakacyjny w miejscowości wypoczynkowej. Od typowego hotelu różni się sposobem użytkowania poszczególnych jednostek mieszkalnych oraz finansowania. Pierwsze konwersje w condo hotele miały miejsce w latach 50. w Miami Beach na Florydzie. Pierwsze od podstaw, jak słynne Shelborne, Casablanca czy Alexander, powstawały również tam w latach 80. W Polsce w połowie pierwszej dekady XXI w., jak Dom Zdrojowy w Jastarni, Sand Hotel czy Marine Hotel w Kołobrzegu.
Funkcjonowanie.
Deweloper buduje obiekt i sprzedaje poszczególne jednostki mieszkalne osobom fizycznym, przedsiębiorcom i innym podmiotom – to alternatywny sposób finansowania do kapitału własnego czy długu, na przykład kredytu bankowego. Następnie właściciel lokalu korzysta z niego na własne potrzeby. Stąd pod względem funkcjonalnym często przypominają klasyczne mieszkania – są większe i mają przyłącza lub aneksy kuchenne. Ma możliwość również wynajęcia lokalu bezpośrednio turystom, zewnętrznemu pośrednikowi lub operatorowi, który wypłaca mu czynsz na zasadzie określonego procenta wartości lokalu lub udziału w przychodach na rynku turystycznym. To właściciel decyduje o sposobie wykorzystania swojego lokalu i w każdym momencie może go zmienić. Na bazie jednostek i infrastruktury, jak restauracja czy "spa &amp; wellness", prowadzony jest hotel lub inny obiekt hotelarski.
Aspekty prawne.
Jednostki mieszkalne w budynku nie stanowią samodzielnych lokali mieszkalnych w rozumieniu ustawy z dnia 24 czerwca 1994 r. o własności lokali, są to zazwyczaj lokale klasyfikowane jako użytkowe. Nie istnieje więc możliwość zameldowania się w takim lokalu na stałe. Każdy lokal stanowi odrębną nieruchomość, na którą założona jest księga wieczysta. Dzięki temu każdy lokal stanowi odrębny przedmiot obrotu gospodarczego i może być obciążony hipoteką, co umożliwia zaciągnięcie przez właściciela kredytu mieszkaniowego. Ogół właścicieli, którzy posiadają lokale w budynku, tworzy wspólnotę mieszkaniową.
Aspekty finansowe.
Właściciele jednostek ponoszą wszelkie opłaty związane z utrzymaniem własności nieruchomości, to znaczy koszty utrzymania nieruchomości wspólnej, w tym fundusz remontowy, opłaty za wywóz nieczystości i odprowadzanie ścieków, opłaty za dostawę wody i ogrzewanie, często ochronę oraz podatek od nieruchomości. W przypadku wynajęcia jednostki mieszkalnej operatorowi często to on ponosi te koszty, zasadniczo oprócz podatku do nieruchomości za sam lokal. Wysokość tych opłat, mimo standardu i charakteru inwestycji, nie różni się od standardowych wysokości takich opłat ponoszonych przez właścicieli lokali umiejscowionych w tradycyjnych osiedlach mieszkaniowych.
Rentowność inwestycji.
Rentowność inwestycji w condohotele może kształtować się na poziomie 5–8% w skali roku w zależności od lokalizacji i typu hotelu. Od tej sumy należy odjąć podatek od nieruchomości, jaki zobowiązany jest opłacać właściciel oraz ubezpieczenie apartamentu. Obecnie coraz częściej pojawiają się artykuły prasowe, które bardziej krytycznie oceniają tę formę inwestycji.

</doc>
<doc id="2646661" url="https://pl.wikipedia.org/wiki?curid=2646661" title="Dick Lugar">
Dick Lugar



</doc>
<doc id="2646667" url="https://pl.wikipedia.org/wiki?curid=2646667" title="Dwayne Thomas">
Dwayne Thomas

Dwayne Virgil Thomas (ur. 22 kwietnia 1984) – piłkarz z Wysp Dziewiczych Stanów Zjednoczonych występujący na pozycji pomocnika, obecnie zawodnik Skills FC.
Kariera klubowa.
Thomas rozpoczynał swoją piłkarską karierę w zespole Helenites SC z siedzibą na wyspie Saint Croix. W sezonie 2006/2007 wywalczył z nim mistrzostwo Wysp Dziewiczych Stanów Zjednoczonych, natomiast w 2008 roku przeszedł do drużyny Skills FC.
Kariera reprezentacyjna.
W seniorskiej reprezentacji Wysp Dziewiczych Stanów Zjednoczonych Thomas zadebiutował w 2002 roku. Rozegrał dwa spotkania w ramach eliminacji do Mistrzostw Świata 2006, na które jego drużyna się ostatecznie nie zakwalifikowała. Zanotował także jeden występ w ramach eliminacji do Mistrzostw Świata 2010, jednak jego zespół ponownie nie zdołał awansować na mundial. Z podobnym skutkiem zakończyły się dla zawodników z Wysp Dziewiczych Stanów Zjednoczonych kwalifikacje do Mistrzostw Świata 2014, podczas których Thomas wpisał się na listę strzelców 10 lipca 2011 w wygranym 2:1 meczu z Brytyjskimi Wyspami Dziewiczymi. Był to zarazem jego pierwszy gol w kadrze narodowej.

</doc>
<doc id="2646675" url="https://pl.wikipedia.org/wiki?curid=2646675" title="Prabulion">
Prabulion



</doc>
<doc id="2646678" url="https://pl.wikipedia.org/wiki?curid=2646678" title="Qian Qichen">
Qian Qichen

Qian Qichen (ur. 5 stycznia 1928 w Tiencinie, zm. 9 maja 2017 w Pekinie) − chiński polityk i dyplomata, minister spraw zagranicznych ChRL w latach 1988–1998 i jednocześnie wicepremier w latach 1993–1998.
Urodził się w Jiading (ob. dzielnica Szanghaju), w 1942 roku wstąpił do KPCh. W latach 1954–1955 studiował w Moskwie. Po ukończeniu studiów zajmował kolejno następujące stanowiska: II sekretarza Ambasady ChRL w Moskwie; dyrektora Departamentu ds. Chińskich Studentów za Granicą, zastępcy dyrektora generalnego Departamentu Zagranicznego Ministerstwa Szkolnictwa Wyższego.
Po rozpoczęciu w 1966 roku rewolucji kulturalnej zesłany na wieś, gdzie przebywał do 1972 roku. W latach 1972–1974 pracował jako radca Ambasady ChRL w Moskwie, a następnie od 1974 do 1976 był ambasadorem w Gwinei, z jednoczesną akredytacją w Gwinei Bissau w latach 1974–1975. W latach 1976–1982 dyrektor generalny Departamentu Informacji Ministerstwa Spraw Zagranicznych.
W latach 1982–1988 sprawował urząd wiceministra spraw zagranicznych. W 1987 roku wybrany na członka Komitetu Centralnego KPCh, w którym zasiadał do 2002 roku. W latach 1988–1998 był ministrem spraw zagranicznych. Jako szef MSZ, był odpowiedzialny za stworzenie warunków i organizację procesu powrotu Hongkongu i Makau do ChRL w ramach polityki "jeden kraj, dwa systemy". W latach 1993–1998 sprawował urząd wicepremiera łącznie z urzędem ministra spraw zagranicznych.
Qian odegrał istotną rolę w procesie uregulowania stosunków dwustronnych z ZSRR i następnie z Rosją. W latach 1982-1987, jako specjalny wysłannik rządu chińskiego, prowadził na szczeblu wiceministrów rozmowy z ZSRR w sprawie normalizacji stosunków dyplomatycznych i rozwiązania konfliktów granicznych. Stosowne porozumienia podpisał w imieniu rządu ChRL w 1991 i 1994 roku. W 1991 roku odwiedził Polskę, Czechosłowację i Węgry. Wizyta ta miała istotne znaczenie dla stosunków dwustronnych ze względu na zmiany ustrojowe, jakie zaszły w krajach Europy Środkowo-Wschodniej.
Władał biegle językami rosyjskim i angielskim. W 2005 roku został odznaczony mongolskim Orderem Gwiazdy Polarnej. Jego żona nazywała się Zhou Hanqiong. Mieli syna i córkę.

</doc>
<doc id="2646680" url="https://pl.wikipedia.org/wiki?curid=2646680" title="Wołodymyr Puchalski">
Wołodymyr Puchalski



</doc>
<doc id="2646683" url="https://pl.wikipedia.org/wiki?curid=2646683" title="Cesar Garcia">
Cesar Garcia



</doc>
<doc id="2646688" url="https://pl.wikipedia.org/wiki?curid=2646688" title="Eduardo Rothschild">
Eduardo Rothschild

Eduardo Rothschild (ur. ? – zm. ?) – argentyński piłkarz, grający podczas kariery na pozycji napastnika.
Kariera klubowa.
Eduardo Rothschild podczas piłkarskiej kariery występował w klubie San Isidro Buenos Aires.
Kariera reprezentacyjna.
W reprezentacji Argentyny Rothschild zadebiutował 15 sierpnia 1909 w wygranym 2-1 meczu z Urugwajem, którego stawką była Copa Lipton. Ostatni raz w reprezentacji wystąpił 27 listopada 1910 w przegranym 2-5 meczu z Urugwajem, którego stawką była Gran Premio de Honor Argentino. Ogółem w barwach "albicelestes" rozegrał 3 mecze.

</doc>
<doc id="2646689" url="https://pl.wikipedia.org/wiki?curid=2646689" title="Andrej Szerakou">
Andrej Szerakou

Andrej Szerakou (biał. Андрэй Шэракоў; ur. 10 listopada 1982 w Brześciu) – białoruski piłkarz, występujący na pozycji napastnika.

</doc>
<doc id="2646694" url="https://pl.wikipedia.org/wiki?curid=2646694" title="Grupa Reiff">
Grupa Reiff

Reiff Gruppe – rodzinne przedsiębiorstwo w Niemczech założone przez Alberta Reiffa w 1910 roku w Reutlingen. 
W 2011 roku grupa zatrudniała ponad 1600 pracowników w ponad 80 oddziałach, w Niemczech, Luksemburgu, Belgii, Francji, Polsce i w Chinach, osiągając obrót 565 milionów euro.
R.TEC – Polska.
R.TEC – Polska – jest hurtownią prowadzącą sprzedaż produktów motoryzacyjnych, głównie opon i felg aluminiowych, należącą do Grupy Reiff.
Działalność na rynku polskim R.TEC – Polska rozpoczęła się w 1998 roku. Firma prowadzi również serwis internetowy rtec.pl przeznaczony wyłącznie dla hurtowych odbiorców opon i felg.

</doc>
<doc id="2646705" url="https://pl.wikipedia.org/wiki?curid=2646705" title="Harold Lloyd (piłkarz)">
Harold Lloyd (piłkarz)

Harold Lloyd (ur. ? – zm. ?) – argentyński piłkarz, grający podczas kariery na pozycji pomocnika.
Kariera klubowa.
Harold Lloyd podczas kariery występował w Quilmes.
Kariera reprezentacyjna.
W reprezentacji Argentyny Lloyd jedyny raz wystąpił 19 września 1909 w zremisowanym 2-2 meczu z Urugwajem, którego stawką była Copa Newton.

</doc>
<doc id="2646727" url="https://pl.wikipedia.org/wiki?curid=2646727" title="Henry Lawrie">
Henry Lawrie

James Henry Lawrie (ur. ? – zm. ?) – argentyński piłkarz, grający podczas kariery na pozycji pomocnika.
Kariera klubowa.
Henry Lawrie podczas kariery występował w Lomas Athletic Buenos Aires i Alumni AC. Z Alumni czterokrotnie zdobył mistrzostwo Argentyny w 1907, 1909, 1910 i 1911. W 1906 z 8 bramkami na koncie był królem strzelców ligi argentyńskiej.
Kariera reprezentacyjna.
W reprezentacji Argentyny Lawrie występował w latach 1909–1911. W reprezentacji zadebiutował 10 października 1909 w wygranym 3-1 meczu z Urugwajem, którego stawką była Gran Premio de Honor Argentino.
Ostatni raz w reprezentacji Murray wystąpił 29 października 1911 w przegranym 0-3 meczu z Urugwajem, którego stawką było Gran Premio de Honor Uruguayo. Ogółem w barwach "albicelestes" wystąpił w 3 meczach, w których zdobył bramkę.

</doc>
<doc id="2646748" url="https://pl.wikipedia.org/wiki?curid=2646748" title="Wapniak">
Wapniak

według słownika języka polskiego oznacza również:

</doc>
<doc id="2646749" url="https://pl.wikipedia.org/wiki?curid=2646749" title="Francisco Cabral y Aguado Bejarano">
Francisco Cabral y Aguado Bejarano

Francisco Cabral y Aguado Bejarano – hiszpański malarz, przedstawiciel andaluzyjskiego romantyzmu i kostumbryzmu.
Jego pierwszym nauczycielem był jego ojciec Antonio Cabral Bejarano. Studiował na Akademii Sztuk Pięknych w Sewillii razem z bratem Manuelem Cabral Aguado-Bejarano. Jego twórczość składa się głównie z andaluzyjskich pejzaży, portretów, dzieł o tematyce religijnej i kopii dzieł Murillo. Namalowany przez niego portret "Retrato del señor Aguado" znajduje się w Muzeum Prado w Madrycie.

</doc>
<doc id="2646757" url="https://pl.wikipedia.org/wiki?curid=2646757" title="Dysosma">
Dysosma

Dysosma – rodzaj bylin z rodziny berberysowatych ("Berberidaceae"). Należy tu od 7 do 10 gatunków (według The Plant List nawet 13) wyodrębnionych przez Roberta E. Woodsona w 1928 roku z rodzaju stopkowiec ("Podophyllum"), ale przez niektórych taksonomów nadal do niego zaliczanych. Przedstawiciele rodzaju występują w Chinach i w północnym Wietnamie.
Systematyka.
Rodzaj należy do podrodziny "Podophylloideae", rodziny berberysowatych ("Berberidaceae") zaliczanej do jaskrowców ("Ranunculales").
Zagrożenia.
Cztery gatunki wymienione są w Czerwonej księdze gatunków zagrożonych IUCN jako zagrożone: "D. aurantiocaulis", "D. tsayuensis", "D. veitchii", "D. versipellis".

</doc>
<doc id="2646764" url="https://pl.wikipedia.org/wiki?curid=2646764" title="Lista tramwajów produkowanych w Polsce">
Lista tramwajów produkowanych w Polsce

Lista tramwajów produkowanych w Polsce – lista tramwajów produkowanych w Polsce po II wojnie światowej.

</doc>
<doc id="2646775" url="https://pl.wikipedia.org/wiki?curid=2646775" title="Sziroka polana">
Sziroka polana

Sziroka polana (bułg."Широка поляна") – wieś w południowej Bułgarii, w obwodzie Chaskowo, w gminie Chaskowo. Według danych Narodowego Instytutu Statystycznego, 31 grudnia 2011 roku wieś liczyła 308 mieszkańców.

</doc>
<doc id="2646777" url="https://pl.wikipedia.org/wiki?curid=2646777" title="Parafia Miłosierdzia Bożego w Chełstach">
Parafia Miłosierdzia Bożego w Chełstach

Parafia Miłosierdzia Bożego – rzymskokatolicka parafia w Chełstach, należąca do dekanatu żarnowskiego w diecezji radomskiej.
Historia.
W latach siedemdziesiątych XX w. zorganizowano w Chełstach i Zdyszewicach punkty katechetyczne w prywatnych domach. Parafia o podwójnej nazwie Chełsty-Zdyszewice została erygowana 1 września 1989 przez bp. Edwarda Materskiego z wydzielonych wiosek parafii Żarnów.
Terytorium.
Do parafii należą: Antoniów, Chełsty, Dłużniewice, Kamieniec, Marcinków, Siedlów, Tomaszów, Widuch, Zdyszewice. 

</doc>
<doc id="2646778" url="https://pl.wikipedia.org/wiki?curid=2646778" title="Antonio Cabral Bejarano">
Antonio Cabral Bejarano

Antonio Cabral Bejarano – hiszpański malarz, przedstawiciel andaluzyjskiego romantyzmu i kostumbryzmu, wspierał budowę Muzeum Sztuk Pięknych w Sewilli.
Namalował liczne portrety, obrazy o tematyce religijnej oraz bogatą dekorację nieistniejącego już Teatru Św. Ferdynanda w Sewilli. Był profesorem, a później dyrektorem Akademii Sztuk Pięknych w Sewilli, wykładał też na Królewskiej Akademii Sztuk Pięknych św. Ferdynanda w Madrycie. Współtworzył i rozwijał andaluzyjski kostumbryzm.
W jego pracowni malarskiej uczyło się wielu znanych malarzy, m.in. jego dwaj synowie Francisco Cabral y Aguado Bejarano i Manuel Cabral Aguado-Bejarano, bracia Valeriano Domínguez Bécquer i Gustavo Adolfo Bécquer oraz mistrz andaluzyjskiego pejzażu romantycznego Manuel Barrón y Carrillo.

</doc>
<doc id="2646782" url="https://pl.wikipedia.org/wiki?curid=2646782" title="Chateauvallon">
Chateauvallon

Chateauvallon (fran. "Châteauvallon", 1985) – francusko-włosko-luksembursko-szwajcarsko-brytyjski serial obyczajowy.
Emisja.
Światowa premiera serialu miała miejsce 4 stycznia 1985 r. na francuskim kanale France 2. Ostatni odcinek został wyemitowany 24 maja 1985 r. 

</doc>
<doc id="2646787" url="https://pl.wikipedia.org/wiki?curid=2646787" title="Parafia św. Łukasza w Skórkowicach">
Parafia św. Łukasza w Skórkowicach

Parafia pw. św. Łukasza w Skórkowicach – rzymskokatolicka parafia w Skórkowicach, należąca do dekanatu żarnowskiego w diecezji radomskiej. 

</doc>
<doc id="2646789" url="https://pl.wikipedia.org/wiki?curid=2646789" title="Parafia św. Andrzeja Apostoła w Wójcinie">
Parafia św. Andrzeja Apostoła w Wójcinie

Parafia pw. św. Andrzeja Apostoła w Wójcinie – rzymskokatolicka parafia w Wójcinie, należąca do dekanatu żarnowskiego w diecezji radomskiej.
Terytorium.
Do parafii należą: Bogusławy, Honoratów, Irenów, Krasik, Mariampol, Mikułowice, Olimpiów, Piaski (Wójcin), Podgaj, Stok, Świeciechów, Władysławów (Olimpiów), Wójcin, Wójcin A, Wójcin B, Wójcinek.

</doc>
<doc id="2646791" url="https://pl.wikipedia.org/wiki?curid=2646791" title="Hubert Wojtasek">
Hubert Wojtasek

Hubert Joachim Wojtasek (ur. 1964) - polski chemik, specjalizujący się w chemii biologicznej, chemii bioorganicznej i enzymologii; nauczyciel akademicki związany z Uniwersytetem Opolskim.
Życiorys.
Po zdanym egzaminie maturalnym w 1983 roku, podjął studia na Wydziale Matematyki, Chemii i Fizyki Wyższej Szkoły Pedagogicznej im. Powstańców Śląskich w Opolu (od 1994 roku Uniwersytet Opolski), które ukończył w 1989 roku, zdobywając dyplom magistra chemii ze specjalnością agrobiochemia. Jeszcze przed ukończeniem studiów w styczniu 1989 roku został zatrudniony w Instytucie Chemii swojej macierzystej uczelni na stanowisku asystenta. W międzyczasie do 1990 roku odbył zasadniczą służbę wojskową. W latach 1991-1996 odbył studia doktoranckie w Stanach Zjednoczonych na Wydziale Chemii Uniwersytetu Stanowego Stanu Nowy Jork w Stony Brook, które zakończył uzyskując stopień naukowy doktora nauk chemicznych w zakresie chemii o specjalności chemia biologiczna na podstawie pracy pt. "Molecular and Biochemical Characterization of Proteins Involved in Action of Insect Juvenile Hormones: Binding Proteins and Metabolic Enzymes", napisanej pod kierunkiem prof. Glenna Prestwicha. Potem do 1998 roku był stypendystą Science and Technology Agency, a następnie do 1999 roku pracownikiem badawczym w Narodowym Instytucie Entomologii w Tsukuba w Japonii. W latach 1999-2000 przebywał na stypendium naukowym z ramienia Japan Society for the Promotion of Science na Wydziale Medycznym Uniwersytetu w Mie (Japonia).
W 2000 roku powrócił na stałe do Polski, zatrudniając się Zakładzie Biochemii Uniwersytetu Opolskiego, którego dwa lata później został kierownikiem. W 2003 roku otrzymał stopień naukowy doktora habilitowanego nauk biologicznych w zakresie biochemii na Wydziale Nauk Przyrodniczych Uniwersytetu Wrocławskiego na podstawie rozprawy nt. "Mechanizmy chemicznego porozumiewania się owadów". Niedługo potem w 2005 roku otrzymał stanowisko profesora nadzwyczajnego na opolskiej uczelni. W latach 2005-2008 był zastępcą dyrektora Instytutu Chemii UO do spraw dydaktyki, a następnie od 2008 do 2012 roku pełnił funkcję dziekana nowo utworzonego Wydziału Chemii UO.
Dorobek naukowy.
Jego zainteresowania naukowe koncentrują się wokół problematyki związanej z szeroko pojętą biochemią owadów - molekularnymi podstawami ich rozwoju, mechanizmem działania hormonów, chemicznymi porozumiewaniami się owadów, mechanizmem działania feromonów, oddziaływaniem chemicznym owadów z roślinami, mechanizmami działania enzymów związanych z procesami melanizacji i sklerotyzacji. Jak dotychczas wypromował ponad 100 magistrów i 1 doktora.

</doc>
<doc id="2646792" url="https://pl.wikipedia.org/wiki?curid=2646792" title="Parafia św. Michała Archanioła w Zachorzowie">
Parafia św. Michała Archanioła w Zachorzowie

Parafia pw. św. Michała Archanioła w Zachorzowie – rzymskokatolicka parafia w Zachorzowie, należąca do dekanatu żarnowskiego w diecezji radomskiej.
Terytorium.
Do parafii należą: Józefów, Zachorzów, Zachorzów-Kolonia.

</doc>
<doc id="2646795" url="https://pl.wikipedia.org/wiki?curid=2646795" title="Parafia św. Michała w Zachorzowie">
Parafia św. Michała w Zachorzowie



</doc>
<doc id="2646801" url="https://pl.wikipedia.org/wiki?curid=2646801" title="Irena Grywiczówna">
Irena Grywiczówna

Irena Grywiczówna z domu Nikołajewicz, I voto Stankiewicz, II voto Kopczyńska (ur. 9 sierpnia 1909 w Warszawie, zm. 29 sierpnia 1986 tamże) – polska aktorka teatralna i filmowa.
Córka Aleksandra i Marii z Kozerów. Szkołę średnią ukończyła w Warszawie. W latach 1929-1939 występowała w warszawskich teatrach rewiowych i operetkowych w tym między innymi w teatrze Praskie Oko (sez. 1933/1934), a następnie w 1936 r., w Wesołym Ulu. W sez. 1937/1938 grała w Teatrze Miejskim w Bydgoszczy, a w 1939 z zespołem operetkowych i operowych aktorów warszawskich pod kier. Tadeusza Wołowskiego grała między innymi w Kielcach. W czasie II wojny światowej była kelnerką w warszawskiej kawiarni „U Elny Gistedt” przy Nowym Świecie, występowała także w Teatrze Nowości. W latach 1949-1953 grała w Teatrze Aleksandra Węgierki w Białymstoku. Od 1954 występowała w Warszawie, w Teatrze Nowym, Operetce i Teatrze Ateneum.
Pochowana na cmentarzu Powązkowskim w Warszawie (kwatera 166-6-2/3).

</doc>
<doc id="2646802" url="https://pl.wikipedia.org/wiki?curid=2646802" title="Mandra (Bułgaria)">
Mandra (Bułgaria)

Mandra (bułg. "Мандра") – wieś w południowej Bułgarii, w obwodzie Chaskowo, w gminie Chaskowo. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 467 mieszkańców.
W pobliżu wsi znajduje się Jezioro Mandra, które jest zbiornikiem retencyjnym. Jezioro Mandra jest bogate w łowiska rybne, służy jako miejsce wypoczynkowe.

</doc>
<doc id="2646803" url="https://pl.wikipedia.org/wiki?curid=2646803" title="Władysław Matecki">
Władysław Matecki

Władysław Matecki (ur. 10 września 1895 w Tomaszowie Lubelskim, zm. 1 sierpnia 1941 w Warszawie) – polski lekarz neurolog i psychiatra, psychoanalityk.
Życiorys.
Syn Mendla Mateckiego i Bajli z Halpernów. Uczęszczał do Gimnazjum im. Zamojskiego (od 1904), a od 1908 do gimnazjum rządowego w Lublinie. W czerwcu 1913 otrzymał tam świadectwo dojrzałości ze złotym medalem. Ponieważ musiał utrzymywać rodzinę, przerwał edukację. Od 1918 studiował medycynę na Uniwersytecie Jagiellońskim, studia kontynuował od października 1916 na Uniwersytecie Warszawskim. Dyplom doktora wszech nauk lekarskich otrzymał w lutym 1925.
Specjalizował się w neurologii i psychiatrii, był asystentem Adama Wizla, a potem Maurycego Bornsztajna na oddziale psychiatrycznym Szpitala na Czystem. Zajmował się psychoanalizą, publikował przede wszystkim na temat psychoanalitycznych aspektów leczenia psychoz.
Podczas II wojny światowej przesiedlony do getta warszawskiego. Zmarł w sierpniu 1941 roku na tyfus plamisty, pochowany na cmentarzu żydowskim przy ul. Okopowej.
Żonaty ze Stefanią Różą Cynberg, mieli synów Mariana i Antoniego Wiktora. Synami opiekował się po śmierci ich ojca Ludwik Hirszfeld. Henryk Makower wspominał Mateckiego jako jednego z najinteligentniejszych warszawskich lekarzy.

</doc>
<doc id="2646807" url="https://pl.wikipedia.org/wiki?curid=2646807" title="Jelena Bodrazic">
Jelena Bodrazic

Jelena Bodrazic (ur. 1971 w Bačkiej Palance) – serbska śpiewaczka operowa i koncertowa.
Początkowo była zawodową koszykarką, kiedy w 1988 dyrygent chóru "Gusle" w Kikindze, Radivoje Terzin, odkrył ją i została członkiem chóru w grupie sopranów. W 1990 zaczęła naukę śpiewu jako mezzosopran w klasie profesor Prizenki Petrovic w Szkole Muzycznej im. Izydora Bajica w Nowym Sadzie i otrzymała stypendium od Melanie Bugarinovic. Szkołę ukończyła po trzech latach nauki. Następnie rozpoczęła studia w Akademii Sztuki w Belgradzie, gdzie trafiła do klasy profesor Radmiły Smiljanic, a po roku nauki przeniosła się do klasy profesor Biserki Cvejic do Nowego Sadu. 
W roku 1992 otrzymała pierwszą stałą posadę w Serbskim Teatrze Narodowym w Nowym Sadzie, gdzie debiutowała jako Hrabia Orlovski w operetce "Zemsta nietoperza" J. Straussa. Tego samego roku wygrała Międzynarodowy Konkurs Josifa Marinkovica w Nowym Beceju. Skutkiem były angaże w Teatrze Narodowym w Belgradzie i w Mediolańskiej Operze Kameralnej Madlenianum, gdzie na otwarciu opery śpiewała partię Fidalmy w "Potajemnym Małżeństwie" Domenica Cimarosy. W tym samym roku została finalistką konkursu głosów kobiecych im. Marii Canigli we włoskiej Sulmonie. Zwróciła na siebie uwagę rolą Lukrecjii w "Gwałcie na Lukrecji" B. Brittena i w roku 2000 wyjechała do Niemiec kontynuować swoją międzynarodową karierę. Otrzymała tutaj Stypendium Wagnerowskie miasta Wiesbaden oraz Stypendium Ernesta Kalka od miasta Mainz. Tutaj doskonaliła swoje umiejętności pod okiem Claudii Eder i Gertie Charlent. Wzięła aktywny udział w kursach mistrzowskich z Mady Mesplé we Francji oraz Claudią Eder w Niemczech. Od roku 2008 jej mentorem został Josef Loibl. 
Artystka śpiewała na scenach wiedeńskiej Volksoper, Nicei, Modeny, Piacenzy, Wiesbaden, Mainzu, Bemu i Berlina. Wzięła udział w wielu festiwalach operowych, jak Earl, Schwetzingen, Schwerin. W jej repertuarze znajdziemy ponad 30 partii operowych w pięciu językach. Najbardziej znane to Azucena z Trubadura G. Verdiego, Ulrica z Balu Maskowego G. Verdiego, Erda z opery Złoto Renu R. Wagnera czy Hrabiny Gewic z Lulu A. Berga. 
Na scenie koncertowej wykonuje utwory starych mistrzów, jak Bach, Haendel, Schubert, Schumann, Rachmaninow, Czajkowski, Mahler, Wagner, Debussy aż po dzieła Poulenca. Od 2011 śpiewa też utwory takich kompozytorów, jak Morley czy Dowland na głos z lutnią lub gitarą. Wśród partii oratoryjnych znajdziemy Requiem Verdiego, Requiem Dvořáka, Mszę h-moll Bacha itd. 
Współpracowała z takimi dyrygentami, jak profesor Gustav Kuhn, Michael Guettler, Mladen Jagust, Ralf Reuter, Leopold Hager, Niksa Bareza oraz reżyserami: Borą Popovicem, Johannesem Felsensteinem, Richardem Perrittem, Manfredem Schweigkoflerem, Johnem Due. Obecnie mieszka w Niemczech.

</doc>
<doc id="2646808" url="https://pl.wikipedia.org/wiki?curid=2646808" title="Lista odcinków serialu Gra o tron">
Lista odcinków serialu Gra o tron

Lista odcinków Gry o tron (ang. "Game of Thrones") – amerykańskiego serialu, stworzonego na podstawie "Pieśni lodu i ognia", sagi fantasy autorstwa amerykańskiego pisarza George’a R.R. Martina. Twórcami są David Benioff oraz D.B. Weiss. Akcja rozgrywa się na fikcyjnych kontynentach: Westeros i Essos i przedstawia losy wojny bogatych rodzin szlacheckich o Żelazny Tron Siedmiu Królestw.
Emitowany był od 17 kwietnia 2011 przez stację HBO. Od 18 kwietnia 2011 do 9 czerwca 2014 premiera w Polsce odbywała się o godzinie 22.00 w poniedziałki, dzień po premierze w USA. Od 16 czerwca 2014 premiera polska odbywała się równolegle z amerykańską, czyli o 3.00 w nocy czasu polskiego.
Serial został przedłużony o sezon siódmy i ósmy, który jest ostatnim sezonem produkcji. Seria siódma składa się z siedmiu zamiast tradycyjnie z dziesięciu odcinków, natomiast ósma składa się z sześciu odcinków. Premiera sezonu siódmego odbyła się 16 lipca 2017 roku, a sezonu ósmego 14 kwietnia 2019 roku.

</doc>
<doc id="2646824" url="https://pl.wikipedia.org/wiki?curid=2646824" title="Jonathon Juilfs">
Jonathon Juilfs

Jonathon Henry Juilfs (ur. 7 lutego 1993 w Eugene) – amerykański lekkoatleta, tyczkarz.
Osiągnięcia.
Mistrz USA w kategorii juniorów (2011).

</doc>
<doc id="2646825" url="https://pl.wikipedia.org/wiki?curid=2646825" title="Titeuf (film)">
Titeuf (film)

Titeuf (fr. "Titeuf, le film") – francuski film animowany z 2011 roku w reżyserii Philippe'a Chappuis, tworzącego pod pseudonimem Zep, oparty na komiksach "pod tym samym tytułem". Film zrealizowany w technice trójwymiarowej.
Światowa premiera filmu miała miejsce 6 kwietnia 2011 roku. W Polsce premiera filmu odbyła się 9 kwietnia 2012 roku na kanale HBO w wersji lektorskiej. Premiera filmu z polskim dubbingiem odbyła się 1 czerwca 2013 roku na kanale teleTOON+. 
Opis fabuły.
Mały rozrabiaka Titeuf, dla którego do tej pory najważniejsi byli kumple ze szkoły, zakochuje się w Nadii. Ta jednak nie zaprasza go na swoje urodziny. Titeuf przeżywa ogromne rozczarowanie. Postanawia jednak nie poddawać się i zrobić wszystko, by znaleźć się na liście gości.
Obsada.
i inni
Wersja polska.
Opracowanie i udźwiękowienie wersji polskiej: Studio Sonica
Reżyseria: Jerzy Dominik
Dźwięk: Agnieszka Stankowska
Dialogi polskie: Dariusz Dunowski
Tłumaczenie: Agata Podemska, Filip Rogalski
Organizacja produkcji: Dorota Furtak
Wystąpili:
oraz:
i inni
Lektor: Jerzy Dominik

</doc>
<doc id="2646828" url="https://pl.wikipedia.org/wiki?curid=2646828" title="Rheasilvia (krater)">
Rheasilvia (krater)

Rheasilvia – największy krater uderzeniowy na powierzchni planetoidy (4) Westa o średnicy 505 kilometrów, co stanowi 90% średnicy planetoidy. Zajmuje dużą część półkuli południowej Westy, sprawiając, że jej kształt odbiega od pierwotnej elipsoidy hydrostatycznej.
Basen uderzeniowy Rheasilvia został odkryty dzięki obserwacjom Teleskopu Hubble'a w 1997 roku, a dokładnie zbadany dzięki obserwacjom sztucznego satelity Westy, sondy Dawn. Krater został nazwany imieniem Rei Sylwii, mitycznej westalki i matki Romulusa i Remusa.
Charakterystyka i powstanie.
Krawędź krateru Rheasilvia wznosi się od 4 do 12 km ponad otaczający teren. Jest to krater z wyjątkowo dużym wzniesieniem centralnym, które ma wysokość 22 km ponad dno krateru oraz 200 km średnicy; jest to jedna z największych gór w Układzie Słonecznym. Analizy spektroskopowe ujawniły, że wewnątrz krateru odsłonięte jest kilka kolejnych warstw skorupy Westy, a także prawdopodobnie skały płaszcza, na co wskazuje obecność oliwinu.
Rheasilvia oraz częściowo zniszczony starszy basen, Veneneia, są geologicznie dosyć młode, mając odpowiednio ok. 1 i mniej niż 2 miliardy lat. Powstanie tych ogromnych kraterów sprawiło, że Westa zmieniła oś obrotu i Rheasilvia znajduje się obecnie na południowym biegunie planetoidy. Impakt, który utworzył basen Rheasilvia, wyrzucił w przestrzeń kosmiczną ok. 1% objętości Westy. Efektem tej kolizji było powstanie rodziny planetoidy Westa, planetoid typu V oraz mniejszych obiektów, które spadły także na Ziemię jako meteoryty szczególnych typów: howardyty, eukryty i diogenity (tzw. meteoryty HED).

</doc>
<doc id="2646844" url="https://pl.wikipedia.org/wiki?curid=2646844" title="Edwin Avila">
Edwin Avila



</doc>
<doc id="2646860" url="https://pl.wikipedia.org/wiki?curid=2646860" title="Sanskara">
Sanskara



</doc>
<doc id="2646865" url="https://pl.wikipedia.org/wiki?curid=2646865" title="Hot hatch">
Hot hatch

Hot hatch − sportowe wersje kompaktowych i subkompaktowych samochodów osobowych z 3- lub 5-drzwiowym nadwoziem typu hatchback. Nazwa jest skrótem od hot hatchback.
Pojazdy te oparte są zazwyczaj w większości na standardowych odpowiednikach, wyposażone są jednak w mocniejsze jednostki napędowe, ulepszony układ zawieszenia oraz czasami dodatkowe elementy nadwozia (spoilery, dokładki zderzaków) czy też większe felgi z szerszymi oponami. Najczęstszym stosowanym układem jest montowany z przodu silnik napędzający oś przednią, jednakże coraz częściej spotykane są także samochody z jednostkami wysokoprężnymi, napędem AWD czy też układem hybrydowym.
Początki.
Termin "hot hatch" pojawił się na początku lat 80. w Wielkiej Brytanii, początkowo jako 'hot hatchback' (1983), rok później dzięki prasie motoryzacyjnej spopularyzowana została skrócona wersja - 'hot hatch', w roku 1986 została użyta w "The Times", od tamtej pory jest powszechnie używana, mimo to jest określeniem nieformalnym. Stosuje się ją także do opisu pojazdów z lat 70, mimo że nie była wówczas znana.
Niektóre pojazdy sportowe charakteryzują się nadwoziem typu hatchback, nie są jednak podrasowanymi wersjami pojazdów rodzinnych, przez co nie mogą być określane mianem "hot hatch". Z tego względu samochody takie jak: Porsche 928, Porsche Panamera, Reliant Scimitar GTE czy Ferrari FF nie mogą zostać określone tym mianem.
Rozwój pojazdów.
Samochód który spopularyzował segment hot hatchów to sprzedawany od 1976 Volkswagen Golf GTI, zaprezentowany na Frankfurt Motor Show 1975. Mimo to nie Golf GTI nie był pierwszym samochodem tego typu, już wcześniej pojawiały się usportowione wersje kompaktowych pojazdów, jak na przykład Simca 1100 Ti (od 1974).
VW Golf GTI dzięki mocniejszemu silnikowi o pojemności 1,6 l z wtryskiem paliwa, lepszymi właściwościami i marketingiem nastawionym na podkreślanie sportowego charakteru, przyczynił się do powstała rynku zbytu dla małych rodzinnych pojazdów ze sportowymi osiągami.
Do początku lat 80. nienazwany jeszcze wówczas segment rynku zdominowały dwa pojazdy, Volkswagen Golf I GTI oraz Renault 5 Alpine/Gordini. Pod koniec lat 70. do segmentu dołączał kolejne pojazdy, Chrysler/Talbot Sunbeam Ti czy Peugeot 104 ZS.
Lata 80. i 90..
Od momentu wprowadzenia do branży motoryzacyjnej nazwy "hot hatch" w 1984, segment tego typu pojazdów zaczął się szybko rozrastać, prawie każdy producent miał w swojej ofercie usportowiony samochód kompaktowy. Istniała duża różnorodność wzmacniania osiągów, w Fordzie Fiesta XR2 (1981) zastosowano wydajniejszy gaźnik, w Peugeocie 205 GTI i 309 GTI wtrysk paliwa, turbodoładowanie w Renault 5 GT Turbo i 11 Turbo po montaż większych jednostek napędowych jak R4 2.0 w Fiacie Ritmo/Strada Abarth 130 TC. Volkswagen w swoich pojazdach stosował niespotykane w tym segmencie wcześniej doładowanie mechaniczne (Polo G40 i Golf G60).
Pozostałe hot hatche z lat 80. to m.in.: Citroën AX Sport / GT, Daihatsu Charade GTti, Fiat Uno Turbo i.e, Ford Escort XR3/XR3i, Mitsubishi Colt 1600 Turbo, MG Metro, MG Maestro, Opel Corsa/Vauxhall Nova SR/GT/GSi/GTE, Opel Kadett i Astra GT/SRi/GSi/GT.
Od lat 90. rozpoczęło się powiększanie segmentu hot hatchów o głównie japońskie pojazdy skierowane głównie na rynek europejski. Na rynku zadebiutowały modele takie jak: Citroën ZX 16V i Saxo VTS, Ford Fiesta RS Turbo i Escort RS Cosworth, Honda Civic Type R, Nissan Sunny GTi i Pulsar GTi-R, Peugeot 106 XSi/Rallye/GTi/S16 i 306 GTi-6/Rallye/S16, Proton Satria GTi, Renault Clio Williams/16V, SEAT Ibiza GTi/GT 16v/Cupra oraz Toyota Corolla (E100) GTi.
Po roku 2000.
Po roku 2000 nastąpił wzrost mocy maksymalnej silników stosowanych do napędu hot hatchów, zaczęła ona przekraczać 200 KM (147 kW), w 2010 osiągnięto wartości 350 KM (257 kW) - Ford Focus Focus RS 500 i 400 KM (294 kW) - Subaru Cosworth Impreza STI CS400. Na początku nowego milenium magazyn motoryzacyjny "Evo" nazwał je mianem "superhatchów".
Po roku 2000 pojawiło się kilka marek podległych większym producentom, były to np: Renault Sport Opel Performance Center, VXR czy też Abarth.
Przedstawicielami segmentu hot hatch po roku 2000 były: Alfa Romeo 147 GTA i MiTo GTA, Citroën DS3 Racing, Abarth Grande Punto, Ford Focus ST i RS, MG ZR i ZS, Mini Cooper i John Cooper Works, Opel/Vauxhall Astra SRi, OPC i VXR, Opel/Vauxhall Corsa OPC/VXR, Peugeot 206 S16/GT i RC, Peugeot 207 GTi, Renault Clio RS 2.0/V6, Renault Mégane Renault Sport, SEAT León Cupra i FR, Volkswagen Golf V GTI i Golf VI R.
Ameryka Północna.
Przed wprowadzeniem Volkswagena Rabbit we wrześniu 1982 amerykańscy producenci mieli w swojej ofercie usportowione rodzinne pojazdy. Były to np: 1981 Dodge Charger 2.2 i 1980 Chevrolet Citation X-11. Ford oferował model Escort GT oraz niemal identycznego Mercury Lynx XR3. W 1984 Chrysler użył jednostki 2.2 turbo do napędu modeli Daytona i Laser. Dostępny był także turbodoładowany Dodge Omni GLH (skrót rozwijano jako "Goes Like Hell"). General Motors miał w swojej ofercie kilka hatchbacków opartych o platformę J-body, były to modele Cavalier Z24 oraz turbodoładowane Sunbird i Skyhawk.
Do nowszych amerykańskich hot hatchów należą np: Ford Focus SVT z 2002 roku, Dodge Caliber SRT-4 z 2007 czy też Chevrolet Sonic RS z 2012.
Japońscy producenci przygotowali także kilka modelów z myślą o rynku amerykańskim, były to np: Acura Integra, Toyota Corolla FX-GT, Corolla (E80) GT-S oraz Honda Civic Si.
Azja i Australia.
Termin hot hatch nie rozpowszechnił się zbyt na terenie Azji i Australii, mimo to lokalni producenci oferowali kompaktowe pojazdy typu hatchback o podwyższonych osiągach. Były to np: Ford Laser TX3, Honda City Turbo/Turbo II czy też Suzuki Cultus GT/Swift GTi. Na rynku australijskim oferowano Forda Focusa XR5 oraz HSV Astra VXR.
Warm hatch.
W czasach rozkwitu segmentu hot hatch (lata 90. i 2000-2009) coraz większą popularność zdobywał termin warm hatch odnoszący się do nieco słabszych odmian tych pojazdów. Wciąż oferowały one stosunkowo dobre osiągi jednak przy zachowaniu funkcjonalności podstawowej wersji, zachęcały także nabywców niższymi taryfami ubezpieczeniowymi. Moc maksymalna mieści się zazwyczaj w przedziale 100-150 KM, przykładowe pojazdy z tego segmentu to: Mini Cooper, Peugeot 207 GT, Suzuki Swift Sport czy też Toyota Yaris SR.

</doc>
<doc id="2646866" url="https://pl.wikipedia.org/wiki?curid=2646866" title="Bitwa pod Coffrane">
Bitwa pod Coffrane

Bitwa pod Coffrane – starcie zbrojne, które miało miejsce w roku 1296 pomiędzy hrabstwami Neuchâtel i Valangin.
Zatarg pomiędzy oboma hrabstwami miał długotrwałe znaczenie natury prawnej, gospodarczej oraz ekonomicznej. Stosunek lenny hrabstwa Neuchâtel był tematem przewodnim spotkania władców Jana I, oraz Thierry'ego von Aarberg-Valangin z biskupem Bazylei Piotrem I Reich von Reichenstein. W wyniku zawartych umów biskup przez 3 lata mógł sprawować władzę nad kilkoma posiadłościami w rejonie Val-de-Ruz, warunkiem było zbudowanie twierdzy niedaleko zamku Valangin. Sojusz Valanginu z biskupstwem Bazylei zaniepokoił hrabiego Rudolfa IV z Neuchâtel (zwanego Rollinem), który uznał to za zagrożenie. W konsekwencji dnia 28 lutego 1296 r. hrabia wysłał swoje wojsko w rejon Val-de-Ruz. Do spotkania z siłami Valanginu i biskupstwa Bazylei doszło w rejonie Coffrane. W wyniku bitwy wojska Rudolfa pobiły i zmusiły do ucieczki przeciwnika, biorąc do niewoli Jeana I i Thierryego von Aarberg. Hrabia Neuchâtel starał się wykorzystać zwycięstwo, żądając od pokonanych zapłaty wysokiej kontrybucji. Hrabstwo Valangin zmuszone zostało również do oddania kilku wiosek (m.in. Boudevilliers). W roku 1301 biskup Bazylei ponownie próbował odzyskać utracone tereny, starania te okazały się jednak nieskuteczne.

</doc>
<doc id="2646878" url="https://pl.wikipedia.org/wiki?curid=2646878" title="Heterantera">
Heterantera

Heterantera ("Heteranthera") – rodzaj roślin jednorocznych i bylin z rodziny rozpławowatych z rzędu komelinowców. Swym zasięgiem obejmują tereny tropikalne i subtropikalne Ameryki i Afryki. Rosną w płytkiej wodzie i na terenach podmokłych o wilgotnej glebie. Niektóre gatunki są hodowane jako rośliny akwariowe, zwłaszcza heterantera paskowana ("H. zosterifolia").

</doc>
<doc id="2646894" url="https://pl.wikipedia.org/wiki?curid=2646894" title="Góry Gagrińskie">
Góry Gagrińskie



</doc>
<doc id="2646899" url="https://pl.wikipedia.org/wiki?curid=2646899" title="Jang Cien">
Jang Cien



</doc>
<doc id="2646918" url="https://pl.wikipedia.org/wiki?curid=2646918" title="Kamienica Leona Rosseta">
Kamienica Leona Rosseta

Kamienica Leona Rosseta – kamienica znajdująca się przy ulicy Nawrot 8 w Łodzi.
Historia.
Budynek został zbudowany w 1911 roku według projektu Dawida Lande. Zleceniodawcą budowy był Leon Rosset.
W 1945 roku w tej kamienicy mieszkał Papcio Chmiel – twórca serii komiksów "Tytus, Romek i A'Tomek". Upamiętnia to tablica pamiątkowa umieszczona na froncie budynku.
Budynek wpisany jest do rejestru zabytków pod numerem A-326 z 14.09.1992.
Architektura.
Oficyny tej kamienicy są starsze od budynku frontowego. Pochodzą z 1900 roku, zaprojektowane zostały przez Kazimierza Pomian Sokołowskiego.

</doc>
<doc id="2646923" url="https://pl.wikipedia.org/wiki?curid=2646923" title="Igor Jerochin">
Igor Jerochin

Igor Nikołajewicz Jerochin (ros. Игорь Николаевич Ерохин; ur. 4 września 1985 w Sarańsku) – rosyjski lekkoatleta specjalizujący się w chodzie sportowym. Uczestnik Letnich Igrzysk Olimpijskich 2012.
W 2005 został młodzieżowym mistrzem Europy w chodzie na 20 kilometrów. Dwa lata później zdobył na tym dystansie brąz pucharu Europy w chodzie. Testy dopingowe przeprowadzone w lipcu 2008 wykazały w organizmie zawodnika niedozwoloną substancję (EPO) – Rosjanin został zdyskwalifikowany na okres dwóch lat od 9 września 2008 do 8 września 2010. W chodzie na 50 kilometrów był drugi w 2011 na pucharze Europy oraz w 2012 na pucharze świata. W 2013 ponownie wykryto w jego organizmie niedozwolone substancje, za co nałożono na niego karę dożywotniej dyskwalifikacji.
Medalista mistrzostw Rosji.
Rekordy życiowe: chód na 20 kilometrów – 1:19:21 (17 lutego 2007, Adler); chód na 50 kilometrów – 3:37:54 (11 sierpnia 2012, Londyn). 

</doc>
<doc id="2646926" url="https://pl.wikipedia.org/wiki?curid=2646926" title="Igor Erochin">
Igor Erochin



</doc>
<doc id="2646928" url="https://pl.wikipedia.org/wiki?curid=2646928" title="Reggae Sumfest">
Reggae Sumfest

Reggae Sumfest – największy na świecie festiwal muzyki reggae, organizowany na terenie kompleksu rekreacyjnego Catherine Hall w Montego Bay na Jamajce nieprzerwanie od roku 1993; głównym sponsorem imprezy jest producent marki piwa lager Red Stripe. 
W latach 1978-1992 w Montego Bay odbywał się inny wielki festiwal reggae, Reggae Sunsplash
. Gdy jego organizatorzy zdecydowali się przenieść go na przeciwległy kraniec wyspy do Portmore, grupa lokalnych aktywistów i biznesmenów (John Gourzong, Hartley Morris, Robert Russell, Walter Elmore, Sydney Reid, Godfrey Dyer, Lucille Lue, Dennis Morgan, David Lindo, Walt Crooks, Josef Forstmayer, Heinz Simonitsch, Nathan Robb oraz Barry Jenoure) utworzyła własną agencję Summerfest Productions, która do dziś zajmuje się organizacją Reggae Sumfest. Wszystkie dotychczasowe edycje imprezy przyciągały niemal całą czołówkę jamajskiej sceny reggae i dancehall, jak również liczne gwiazdy R&amp;B i hip-hop z zagranicy (m.in. 50 Cent, Akon, Alicia Keys, Ashanti Douglas, Blu Cantrell, Chris Brown, Destiny's Child, Fantasia Barrino, Ja Rule, Jay-Z, Kanye West, Lionel Richie, LL Cool J, Ludacris, Mary Jane Blige, Missy Elliott, Rihanna, Snoop Dogg, Usher, Wyclef Jean). 
W roku 2010 festiwal zakłóciły trzydniowe obfite opady deszczu, zamieniając trawiaste tereny kompleksu Catherine Hall w błotniste bagno. Mimo propozycji, by w ostatniej chwili przenieść imprezę na położony 30 km na wschód od miasta Stadion Trelawny, zdecydowano, że odbędzie się ona zgodnie z planem. Furorę podczas festiwalu, złośliwie określanego mianem "Reggae Mudfest", robili pucybuci oraz sprzedawcy kaloszy i foliowych ochraniaczy na obuwie. Problemy z wszechobecnym błotem, jak również szereg innych organizacyjnych niedociągnięć, wywołały wiele nieprzychylnych komentarzy ze strony uczestników imprezy. W efekcie, w porozumieniu z będącą właścicielem kompleksu Komisją Rozwoju Miasta (UDC), zainwestowano ok. 2 mln dolarów amerykańskich w gruntowną modernizację nawierzchni terenu. Jubileuszowa, XX edycja festiwalu odbędzie się w dniach 15-21 lipca 2012 roku.

</doc>
<doc id="2646941" url="https://pl.wikipedia.org/wiki?curid=2646941" title="Reprezentacja Angoli w piłce siatkowej mężczyzn">
Reprezentacja Angoli w piłce siatkowej mężczyzn

Reprezentacja Angoli w piłce siatkowej mężczyzn – narodowa drużyna reprezentująca Angolę w rozgrywkach międzynarodowych.
Obecnie drużyna angolska zajmuje 98. miejsce w rankingu FIVB (stan na 15 stycznia 2011).

</doc>
<doc id="2646942" url="https://pl.wikipedia.org/wiki?curid=2646942" title="Michał Paszkiewicz">
Michał Paszkiewicz

Michał Paszkiewicz (ur. 8 września 1883, zm. pod koniec kwietnia 1940 w Katyniu) – polski prawnik, pułkownik Wojska Polskiego, ofiara zbrodni katyńskiej.
Życiorys.
Michał Paszkiewicz urodził się 8 września 1883, w rodzinie Stanisława i Anny. Był prawnikiem. Po odzyskaniu przez Polskę niepodległości został urzędnikiem Ministerstwa Sprawiedliwości. 30 czerwca 1923 ze stanowiska kontrolera został mianowany referentem w MS. Naczelnik więzienia we Wronkach w latach 1929–1932, następnie w latach 1932–1934 naczelnik więzienia w Drohobyczu, a w latach 1935–1939 inspektor w Departamencie Karnym Ministerstwa Sprawiedliwości.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Przebywał w obozie w Kozielsku. W drugiej dekadzie kwietnia 1940 został przewieziony do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Jego nazwisko figuruje na „liście wywózkowej” nr 032/1 jeńców obozu w Kozielsku skierowanych do dyspozycji szefa Zarządu NKWD w Smoleńsku z dnia 14 kwietnia 1940. Od 28 lipca 2000 spoczywa na Polskim Cmentarzu Wojennym w Katyniu, gdzie w 1943 jego ciało zostało zidentyfikowane w toku ekshumacji prowadzonych przez Niemców pod numerem 1130 (przy zwłokach zostały odnalezione książeczka członkowska urzędnika, dwie metryki urodzenia).
Upamiętnienie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
16 kwietnia 2009 na placu przy Publicznym Gimnazjum nr 4 im. Marszałka Józefa Piłsudskiego w Białej Podlaskiej został posadzony Dąb Pamięci ku czci generała brygady Michała Paszkiewicza.

</doc>
<doc id="2646956" url="https://pl.wikipedia.org/wiki?curid=2646956" title="Juan Olegario Gil">
Juan Olegario Gil

Juan Olegario Gil (ur. ? – zm. ?) - argentyński piłkarz, grający podczas kariery na pozycji napastnika. 
Kariera klubowa.
Juan Olegario Gil podczas piłkarskiej kariery występował w klubie San Isidro Buenos Aires.
Kariera reprezentacyjna.
Jedyny raz reprezentacji Argentyny Gil wystąpił 11 września 1910 w wygranym 3-0 towarzyskim meczu z Chile.

</doc>
<doc id="2646959" url="https://pl.wikipedia.org/wiki?curid=2646959" title="Korea Południowa na Letnich Igrzyskach Olimpijskich 1996">
Korea Południowa na Letnich Igrzyskach Olimpijskich 1996

Koreę Południową na Letnich Igrzyskach Olimpijskich 1996 reprezentowało 300 zawodników (189 mężczyzn, 111 kobiet). Był to 12 start reprezentacji Korei Południowej na letnich igrzyskach olimpijskich. Reprezentacja zdobyła 27 medali.
Skład kadry.
Badminton.
Kobiety
Mężczyźni
Mikst
Baseball.
Mężczyźni
Boks.
Mężczyźni
Gimnastyka.
Kobiety
Mężczyźni
Hokej na trawie.
Kobiety
Mężczyźni
Judo.
Kobiety
Mężczyźni
Kajakarstwo górskie.
Mężczyźni
Kolarstwo.
Kobiety
Mężczyźni
Koszykówka.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Mężczyźni
Pięciobój nowoczesny.
Mężczyźni
Piłka nożna.
Mężczyźni
Piłka ręczna.
Kobiety
Pływanie.
Kobiety
Mężczyźni
Podnoszenie ciężarów.
Mężczyźni
Siatkówka.
Kobiety
Mężczyźni
Skoki do wody.
Kobiety
Mężczyźni
Strzelectwo.
KObiety
Mężczyźni
Szermierka.
Kobiety
Mężczyźni
Tenis stołowy.
Kobiety
Mężczyźni
Tenis ziemny.
Kobiety
Mężczyźni
Wioślarstwo.
Kobiety
Mężczyźni
Zapasy.
Mężczyźni

</doc>
<doc id="2646962" url="https://pl.wikipedia.org/wiki?curid=2646962" title="Wojewódzki Zespół Lecznictwa Psychiatrycznego w Olsztynie">
Wojewódzki Zespół Lecznictwa Psychiatrycznego w Olsztynie

Wojewódzki Zespół Lecznictwa Psychiatrycznego w Olsztynie – jedyny szpital psychiatryczny w Olsztynie i jednocześnie największy w regionie. Swoją działalnością obejmuje głównie mieszkańców województwa Warmińsko-Mazurskiego. Rocznie w szpitalu leczy się ponad 4500 pacjentów.Organem założycielskim Wojewódzkiego Zespołu Lecznictwa Psychiatrycznego w Olsztynie jest Samorząd województwa Warmińsko - Mazurskiego.
Zespół Szkół Specjalnych.
Na terenie szpitala funkcjonuje Zespół Szkół Specjalnych, w którym niepełnoletni pacjenci mogą kontynuować naukę podczas okresu leczenia.
Skład zespołu:

</doc>
<doc id="2646971" url="https://pl.wikipedia.org/wiki?curid=2646971" title="Bernat de Travesseres">
Bernat de Travesseres

Bernat de Travesseres (ur. w XIII wieku w Travesseres, zm. w 1260 w La Seu d’Urgell) – hiszpański dominikanin, Błogosławiony Kościoła katolickiego.
Życiorys.
Urodził się w zamku. Wstąpił do klasztoru w Tuluzie, gdzie otrzymał habit. Potem został mianowany inkwizytorem i aktywnie walczył przeciwko herezji, uczestnicząc w procesach i kar wobec katarów. Zginął w niejasnych okolicznościach w 1260 roku i pochowany w katedrze La Seu d’Urgell. Jest czczony jako błogosławiony, a jego wspomnienie obchodzone jest w dniu 31 stycznia.

</doc>
<doc id="2646980" url="https://pl.wikipedia.org/wiki?curid=2646980" title="Jamie Browne">
Jamie Browne

Jamie Browne (ur. 3 lipca 1989) – piłkarz z Wysp Dziewiczych Stanów Zjednoczonych występujący na pozycji pomocnika, obecnie zawodnik UWS Upsetters.
Kariera klubowa.
Browne rozpoczynał swoją piłkarską karierę w zespole UWS Upsetters SC.
Kariera reprezentacyjna.
W seniorskiej reprezentacji Wysp Dziewiczych Stanów Zjednoczonych Browne zadebiutował w 2006 roku. Wziął udział w eliminacjach do Mistrzostw Świata 2014, podczas których wpisał się na listę strzelców 6 września 2011 w przegranym 1:8 meczu z Antiguą i Barbudą i był to zarazem jego pierwszy gol w kadrze narodowej. Jego drużyna nie zdołała się zakwalifikować na mundial.

</doc>
<doc id="2646984" url="https://pl.wikipedia.org/wiki?curid=2646984" title="Josef Paneth">
Josef Paneth

Josef Paneth (ur. 6 października 1857 w Wiedniu, zm. 4 stycznia 1890 tamże) – austriacki fizjolog, pamiętany za odkrycie komórek Panetha. Ojciec chemika Friedricha Adolfa Panetha.
Studiował na Uniwersytecie w Heidelbergu i Uniwersytecie Wiedeńskim, tytuł doktora medycyny otrzymał w 1879 roku. Od 1886 roku jako docent prywatny pracował w Instytucie Fizjologicznym Ernsta Brückego. Przyjaźnił się z Sigmundem Freudem. Korespondował z Friedrichem Nietzschem. Materiały ze spuścizny Panetha, m.in. autobiograficzny szkic i listy, zostały opublikowane dopiero w 2007 roku.

</doc>
<doc id="2646986" url="https://pl.wikipedia.org/wiki?curid=2646986" title="María José Poves">
María José Poves

María José Poves (ur. 16 marca 1978 w Saragossie) – hiszpańska lekkoatletka specjalizująca się w chodzie sportowym.
W zawodach pucharze świata w chodzie zadebiutowała na dystansie 20 kilometrów w 2004 roku. Rok później pierwszy raz wystąpiła w zawodach pucharze Europy w chodzie. Bez sukcesów startowała w 2005 na mistrzostwach świata oraz w 2006 na mistrzostwach Europy (w maju 2006 zdobyła brąz Mistrzostwa ibero-amerykańskie w chodzie na 10 000 metrów). W 2007 była dwunasta na mistrzostwach świata w Osace, a w 2008 zajęła siedemnastą lokatę w igrzyskach olimpijskich w Pekinie. Dziesiąta zawodniczka pucharu świata oraz jedenasta mistrzostw Europy z 2010. W 2011 była ósma na pucharze Europy, a w 2012 zdobyła brąz podczas pucharu świata w chodzie sportowym oraz była 12. na igrzyskach olimpijskich. 
Wielokrotna złota medalistka mistrzostw Hiszpanii.
Rekord życiowy: chód na 20 kilometrów – 1:28:15 (4 marca 2012, Pontevedra).

</doc>
<doc id="2646989" url="https://pl.wikipedia.org/wiki?curid=2646989" title="Tomás González (argentyński piłkarz)">
Tomás González (argentyński piłkarz)

Tomás M. González (ur. ? – zm. ?) - argentyński piłkarz, grający podczas kariery na pozycji pomocnika.
Kariera klubowa.
Tomás González podczas kariery występował w CA Estudiantes, Alumni AC oraz urugwajskim CA Peñarol. Z Alumni zdobył mistrzostwo Argentyny w 1910.
Kariera reprezentacyjna.
W reprezentacji Argentyny González występował w 1910. W reprezentacji zadebiutował 13 listopada 1910 w zremisowanym 1-1 meczu z Urugwajem, którego stawką była Gran Premio de Honor Argentino.
Drugi i ostatni raz w reprezentacji González wystąpił 27 listopada 1910 w przegranym 2-6 meczu z Urugwajem, którego stawką było Gran Premio de Honor Argentino.

</doc>
<doc id="2646991" url="https://pl.wikipedia.org/wiki?curid=2646991" title="Igor Yerokhin">
Igor Yerokhin



</doc>
<doc id="2646998" url="https://pl.wikipedia.org/wiki?curid=2646998" title="María José Poves Novella">
María José Poves Novella



</doc>
<doc id="2647001" url="https://pl.wikipedia.org/wiki?curid=2647001" title="Rejon czudowski">
Rejon czudowski

Rejon czudowski (ros. Чудовский район, "Czudowskij rajon") – rejon na północnym zachodzie europejskiej części Federacji Rosyjskiej, w obwodzie nowogrodzkim.

</doc>
<doc id="2647012" url="https://pl.wikipedia.org/wiki?curid=2647012" title="Diecezja Cork-Ross">
Diecezja Cork-Ross



</doc>
<doc id="2647016" url="https://pl.wikipedia.org/wiki?curid=2647016" title="Tune">
Tune

Tune – polska grupa rockowa określana jako art rockowa. Powstała w 2011 roku w Łodzi z inicjatywy Jakuba Krupskiego, Adama Hajzera, Leszka Swobody, Wiktora Pogody i Janusza Kowalskiego.
Grupa zyskała przychylność krytyków dzięki niekonwencjonalnym zestawieniom instrumentalnym, oraz stylistycznym. Wspaniały, psychodeliczny koncept, zastosowanie akordeonu w hermetycznej stylistyce rocka progresywnego, symfoniczne brzmienia, oraz współpraca z kojarzonym z muzyką popową wokalistą wyróżnia zespół na tle innych związanych z tym gatunkiem.
W 2011 roku ukazał się debiutancki album grupy "Lucid Moments", recenzowany w Polsce (płyta roku, debiut roku), oraz za granicą.
W 2012 roku koncert grupy wyemitowany został w TVP Kultura oraz TVP2. Tego samego roku zespół wziął udział w konkursie 4 edycji muzycznego show "Must Be The Music" i ostatecznie dostał się do finałowej grupy uczestników programu.
W 2014 roku ukazał się drugi album zespołu "Identity" wydany przez berlińską wytwórnię Dust On The Tracks
W 2015 roku do zespołu dołączył Piotr Białek, gitarzysta, oraz klawiszowiec.

</doc>
<doc id="2647018" url="https://pl.wikipedia.org/wiki?curid=2647018" title="Mistrzostwa Europy Juniorów w Pływaniu 2009">
Mistrzostwa Europy Juniorów w Pływaniu 2009

36. Mistrzostwa Europy Juniorów w Pływaniu pod patronatem Europejskiej Federacji Pływackiej (LEN) odbyły się w dniach 8 lipca – 12 lipca 2009 roku w Pradze.
Stolica Czech była gospodarzem mistrzostw po raz pierwszy.
Arena mistrzostw.
Główną areną mistrzostw w 2009 roku była Swimming Stadium Podolí.
Pływanie.
Uczestnicy.
W Mistrzostwach Europy juniorów w pływaniu 2011 uczestniczyło 45 państw.

</doc>
<doc id="2647022" url="https://pl.wikipedia.org/wiki?curid=2647022" title="Kościół Wszystkich Świętych w Łaziskach">
Kościół Wszystkich Świętych w Łaziskach

Kościół Wszystkich Świętych w Łaziskach − zabytkowy gotycki kościół katolicki znajdujący się w Łaziskach w powiecie wodzisławskim w województwie śląskim. Jest kościołem parafii pw. Wszystkich Świętych w Łaziskach w dekanacie Gorzyce w archidiecezji katowickiej. 
Wzniesiona w latach 1466–1467 świątynia jest jednym z najstarszych kościołów drewnianych na Śląsku i w Polsce zachowanych do naszych czasów, zarazem jednym z przykładów tzw. gotyku drewnianego w Polsce. Nazywany "perłą sakralną" ziemi wodzisławskiej. 
Kościół znajduje się na Szlaku Architektury Drewnianej województwa śląskiego w pętli rybnickiej. 
Historia.
Przy południowym wejściu do kościoła znajduje się napis na belce „Tomasz Andreas Hlop s Pisarzowiz” i data „1579” przyjmowana przez długi czas za datę budowy świątyni. Taką interpretację podważyło odkrycie dekoracji malarskich na belkach zrębowych w trakcie prac remontowych w 1998 roku, jako że na polichromii znajdowała się dobrze czytelna data „1560”. 
Przeprowadzone w 2008 roku badania dendrochronologiczne datują drewno użyte do budowy świątyni na 1466 lub 1467 rok. Kościół zatem wybudowany został w II połowie XV wieku, Jest to zatem jeden z najstarszych zachowanych kościołów drewnianych w województwie śląskim. Podwaliny dębowe pod prezbiterium oraz jodłowa nawa są pierwotne i pochodzą z 1466/1467 roku.
Wieża kościoła jest nieco późniejsza, wybudowana w 1507 r. Remontowano ją i przebudowano w 1748. W trakcie przebudowy wieża otrzymała izbicę i barokowy hełm. W 1870 roku zastąpiono starą, drewnianą zakrystię nową, murowaną. Wtedy to też prawdopodobnie przepruto ścianę zachodnią kościoła powiększając nawę o przestrzeń wieży. 
W czasie II wojny światowej 27 marca 1942 r. Niemcy zrabowali dzwony uważane za najstarsze zachowane dzwony na Śląsku. Mniejszy dzwon ma średnicę 67 cm i ma napis: "Ave Maria Gratia Plena" („Zdrowaś Mario łaskiś pełna”). Dzwon został odlany w późnym okresie XV wieku, a obecnie pełni swoją rolę w kościele Świętego Krzyża w Rednitzhembach-Plöckendorf, w okolicach Norymbergi. Natomiast większy dzwon o średnicy 93 cm nosi napis: "O Rex Gloriae Veni Cum Pace: Ave Maria" („O królu chwały przyjdź z pokojem. Ave Maria”). Powstał w I poł. XVI w. Bije w kościele św. Jadwigi w Ganderkesee, położonym na zachodnim Largau między Hunte i Weser. 
"Przeprowadzone w latach 1998−99, mające na celu wzmocnienie konstrukcji kościoła, wprawdzie nie zniszczyły zabytkowej więźby, jednak przez wprowadzenie nieestetycznych rozwiązań technicznych i użycie nowoczesnych materiałów (jak stal, folie z tworzywa sztucznego i pianka montażowa), a także przez niską jakość wykonawstwa i brak końcowego uporządkowania w zasadniczy sposób zakłóciły zabytkowy charakter więźby".
Kościół pierwotnie był kościołem filialnym parafii w Godowie w dekanacie wodzisławskim, od 1969 roku w Łaziskach prowadzono samodzielne duszpasterstwo parafialne. W 1970 wszedł w skład nowo utworzonego dekanatu Gorzyce Śląskie. Parafię erygowano 29 stycznia 1978 roku. 
Architektura i wyposażenie.
Kościół jest orientowany. Drewniany, wybudowany w konstrukcji zrębowej. Nawa kościoła wykonana jest na rzucie zbliżonym do kwadratu, prezbiterium węższe, zamknięte trójbocznie. Do prezbiterium od północy przylega prostokątna murowana zakrystia. Od zachodu do nawy dostawiona jest wieża o konstrukcji słupowej, na rzucie kwadratu. Od strony północnej, wschodniej i południowej nawa i prezbiterium otoczone są sobotami. Kościół reprezentuje typ małopolskiego kościoła drewnianego - dach nawy i prezbiterium przekryte są wspólnym dachem siodłowym. Wieża kościoła z izbicą, zwieńczona cebulastym hełmem gontowym. W dachu nawy - sygnaturka z podobnym cebulastym hełmem. Wewnątrz w prezbiterium znajduje się pozorne sklepienie kolebkowe, w nawie strop przechodzący przy ścianach w ukośne płaszczyzny. Pośrodku nawy znajduje się słup wspierający konstrukcję dachu. W zachodniej części nawy znajduje się chór muzyczny wsparty na 6 słupach. Balustrada chóru pełna, drewniana. 
W północnej ścianie nawy znajduje się przeszklenie zakrywające dziurę po pocisku - pamiątkę po II wojnie światowej, kiedy to pocisk wpadł do wnętrza świątyni i nie wybuchł. Na przeszkleniu namalowane jest oko opatrzności. 
Ważniejsze elementy wyposażenia kościoła to: późnobarokowy ołtarz główny z XVIII wieku, neogotyckie ołtarze boczne (prawy św. Barbary i lewy św. Antoniego Padewskiego), XVIII-wieczne ambona i chrzcielnica, organy z XVIII wieku przebudowane w wieku XIX przez firmę Karla Kuttlera z Opawy. Przy południowym wejściu znajdują się dwie kamienne kropielnice.
Polichromia.
Całe wnętrze kościoła pokryte jest bogatą dekoracją malarską z 1560 r. (na ścianach prezbiterium i nawy) i 1948 r. (na stropach). XVI-wieczna polichromia odkryta została w trakcie prac remontowo-konserwatorskich w 1998 roku. 
Na ścianach nawy znajdują się przedstawienia ze Starego i Nowego Testamentu oraz sceny świeckie. Są to sceny biblijne: Adam i Ewa, Kain i Abel; poniżej: Zwiastowanie, Nawiedzenie św. Elżbiety, Pokłon Trzech Króli. Przedstawienia świeckie to obrazy fundatorów kościoła(?) kobiety i mężczyzny (być może jest ówczesny właściciel Łazisk Jan II Planknar z żoną Magdaleną Komorowską), mężczyzny z mieczem, dziewczyny, młodzieńca i mężczyzny z laską(?). Obok wizerunku kobiety i mężczyzny znajduje się data "1560" oraz przedstawienie budowli, być może jest to dawny wizerunek kościoła w Łaziskach.
W prezbiterium na dole namalowany jest rząd aniołów podtrzymujących kotary, powyżej sceny pasyjne: Biczowanie, Ukrzyżowanie, Zdjęcie z krzyża, Złożenie do grobu, Ecce Homo i Zmartwychwstanie oraz wizerunki świętych: św. Barbary i św. Mikołaja.
Strop ozdabia polichromia o motywach roślinnych i figuralnych (przedstawienia świętych) wykonana w 1948 roku przez Ryszarda Węglorza i Alojzego Chromika z Rybnika.

</doc>
<doc id="2647023" url="https://pl.wikipedia.org/wiki?curid=2647023" title="Mistrzostwa Europy juniorów w pływaniu 2010">
Mistrzostwa Europy juniorów w pływaniu 2010



</doc>
<doc id="2647028" url="https://pl.wikipedia.org/wiki?curid=2647028" title="Skoczkowo (Lipusz)">
Skoczkowo (Lipusz)

Skoczkowo (dodatkowa nazwa w j. kaszub. Skòczkòwò) – osada w Polsce położona w województwie pomorskim, w powiecie kościerskim, w gminie Lipusz.
Do końca 2015 roku stanowiła część wsi Lipusz.

</doc>
<doc id="2647038" url="https://pl.wikipedia.org/wiki?curid=2647038" title="Wesele w Atomicach">
Wesele w Atomicach



</doc>
<doc id="2647039" url="https://pl.wikipedia.org/wiki?curid=2647039" title="Zbór Brazylii">
Zbór Brazylii



</doc>
<doc id="2647042" url="https://pl.wikipedia.org/wiki?curid=2647042" title="Rzepiska (powiat kościerski)">
Rzepiska (powiat kościerski)

Rzepiska (kaszb. "Rzepiska") – mała osada kaszubska w Polsce położona w województwie pomorskim, w powiecie kościerskim, w gminie Lipusz. Miejscowość wchodzi w skład sołectwa Śluza.
W latach 1975–1998 miejscowość administracyjnie należała do województwa gdańskiego.

</doc>
<doc id="2647058" url="https://pl.wikipedia.org/wiki?curid=2647058" title="Premetro w Antwerpii">
Premetro w Antwerpii

Premetro w Antwerpii – system kolei miejskiej noszącej cechy premetra, szybkiego tramwaju. System transportu szynowego w Antwerpii składa się z 11 linii, z czego na system premetra składają się linie 2, 3, 5, 6 i 15. Linie mają przystanki podziemne w centrum miasta, natomiast dalej poprowadzone są po powierzchni. Ruch szynowy jest odseparowany od ruchu samochodowego.
Historia.
W początkowych planach była budowa tradycyjnego systemu metra z 22 stacjami o długości 15 km. Z powodów finansowych zbudowano jedynie 11 stacji. Pierwszy 1,3 km odcinek został otwarty w 25 maja 1975 roku "Opera", "Meir" oraz "Groenplaats". Kolejne odcinki były oddawane do użytkowania w latach 1980, 1990, 1996 i 2006.
Dane techniczne.
Długość: 7,6 km
Liczba stacji: 11
Rozstaw szyn: 1000 mm
długość peronu 95 m

</doc>
<doc id="2647080" url="https://pl.wikipedia.org/wiki?curid=2647080" title="Diecezja Kerry">
Diecezja Kerry

Diecezja Kerry (ang. "Diocese of Kerry", irl. "Deoise Chiarraí", łac. "Dioecesis Kerriensis") – diecezja Kościoła katolickiego w Irlandii w metropolii Cashel-Emly. Została erygowana w VI wieku, obecną formę uzyskała w 1952 roku. W przełożeniu na świecki podział administracyjny znajduje się w zachodniej części prowincji Munster.

</doc>
<doc id="2647083" url="https://pl.wikipedia.org/wiki?curid=2647083" title="Borowiec (powiat kościerski)">
Borowiec (powiat kościerski)

Borowiec (dodatkowa nazwa w j. kaszub. Bòrówc) – osada kaszubska w Polsce położona w województwie pomorskim, w powiecie kościerskim, w gminie Lipusz.
Miejscowość wchodzi w skład sołectwa Lipusz a także należy do aglomeracji Lipusz.
W latach 1975–1998 miejscowość administracyjnie należała do województwa gdańskiego.
Zobacz też: Borowiec

</doc>
<doc id="2647092" url="https://pl.wikipedia.org/wiki?curid=2647092" title="Henry Banks">
Henry Banks

Henry Banks (ur. 14 czerwca 1913 roku w Surrey, zm. 18 grudnia 1994 roku w Michigan) – amerykański kierowca wyścigowy.

</doc>
<doc id="2647100" url="https://pl.wikipedia.org/wiki?curid=2647100" title="Quincy Detenamo">
Quincy Detenamo

Quincy Detenamo (ur. 8 marca 1979 w Buada, Nauru) – nauruański sztangista, olimpijczyk. Jest kuzynem innego nauruańskiego sztangisty, Itte Detenamo. Wziął udział w Letnich Igrzyskach Olimpijskich 1996. Uzyskał 252,5 kg (110 w rwaniu, 142,5 w podrzucie) co dało mu 20 lokatę. 
W 2005 roku został uznany za winnego śmierci australijskiej prostytutki Grace Ilardi, którą zamordował 17 lipca 2004 roku. Został skazany na 9 lat pozbawienia wolności.

</doc>
<doc id="2647106" url="https://pl.wikipedia.org/wiki?curid=2647106" title="Arzani-Volpini">
Arzani-Volpini

Arzani-Volpini lub Scuderia Arzani-Volpini – włoski zespół wyścigowy uczestniczący w Grand Prix Włoch Formuły 1 w 1955 roku.

</doc>
<doc id="2647114" url="https://pl.wikipedia.org/wiki?curid=2647114" title="Scuderia Arzani-Volpini">
Scuderia Arzani-Volpini



</doc>
<doc id="2647125" url="https://pl.wikipedia.org/wiki?curid=2647125" title="Grajewo (Papiernia)">
Grajewo (Papiernia)

Grajewo () – część wsi Papiernia w Polsce, położona w województwie pomorskim, w powiecie kościerskim, w gminie Lipusz.
Wchodzi w skład sołectwa Lipusz.
W latach 1975–1998 Grajewo administracyjnie należało do województwa gdańskiego.

</doc>
<doc id="2647127" url="https://pl.wikipedia.org/wiki?curid=2647127" title="Wolfgang Weider">
Wolfgang Weider

Wolfgang Weider (ur. 29 października 1932 w Berlinie) – niemiecki duchowny rzymskokatolicki, w latach 1982-2009 biskup pomocniczy archidiecezji berlińskiej (do 1994 diecezji berlińskiej).
Życiorys.
Święcenia kapłańskie przyjął 21 grudnia 1957 w ówczesnej diecezji berlińskiej. 10 lutego 1982 papież Jan Paweł II mianował go biskupem pomocniczym diecezji, ze stolicą tytularną Uzita. Sakry udzielił mu 25 marca 1982 Joachim Meisner, ówczesny biskup diecezjalny Berlina, późniejszy kardynał. W październiku 2007 osiągnął biskupi wiek emerytalny (75 lat) i zgodnie z prawem kanonicznym złożył rezygnację, którą papież Benedykt XVI przyjął dopiero z dniem 18 lutego 2009. Od tego czasu pozostaje biskupem seniorem diecezji.

</doc>
<doc id="2647130" url="https://pl.wikipedia.org/wiki?curid=2647130" title="Teoria osobliwości Penrose’a-Hawkinga">
Teoria osobliwości Penrose’a-Hawkinga



</doc>
<doc id="2647134" url="https://pl.wikipedia.org/wiki?curid=2647134" title="Darlan Romani">
Darlan Romani

Darlan Romani (ur. 9 kwietnia 1991 w Concórdii) – brazylijski lekkoatleta, kulomiot.

</doc>
<doc id="2647179" url="https://pl.wikipedia.org/wiki?curid=2647179" title="Rynek w Bytomiu">
Rynek w Bytomiu

Rynek w Bytomiu – rynek z czasów średniowiecza znajdujący się w śródmieściu Bytomia.
Historia.
Rynek powstał w średniowieczu, ale dzisiaj nie przypomina formą swojego pierwowzoru. Pierwotnie rynek miał kształt kwadratu, obecnie wyraźnie przypomina prostokąt. Jest jednym z nielicznych obiektów w mieście, które przetrwały m.in. najazdy Mongołów, czy liczne miejskie pożary i nie zostały zniszczone, a jedynie przebudowane. W 1873 na rynek trafił tzw. bytomski lew – rzeźba upamiętniająca ofiary w wojnie francusko-pruskiej z powiatu bytomskiego. Według legendy, gdy miastu będzie zagrażać niebezpieczeństwo lew przebudzi się. Podczas szybkiego rozwoju miasta w II połowie XIX wieku przez rynek przebiegała linia tramwajowa. Zmiany w wyglądzie rynku nastąpiły po II wojnie światowej, kiedy to wchodząca do niemieckiego wówczas miasta Armia Czerwona wysadziła w powietrze kwartał kamienic wraz z bytomskim ratuszem. W ten sposób rynek powiększył się dwukrotnie i w tej formie stoi po dzisiejszy dzień. Na początku XXI wieku miasto zrewitalizowało rynek wymieniając jego powierzchnię, oraz montując fontannę we wschodniej jego części. W 2008 r. na rynku ponownie stanęła rzeźba śpiącego lwa, która została skradziona w 1945 r. przez Armię Radziecką. W 2009 roku bytomski rynek został jednym z siedmiu cudów architektury województwa śląskiego.
Architektura.
W średniowieczu przy rynku stało zaledwie kilka domów. Pozostałością jednym z nich są zabytkowe piwnice Domu Gorywodów. Na przestrzeni wieków zaczęto stawiać coraz to nowsze i większe budowle. W czasach nowożytnych przy rynku mieszkali już tylko zamożni mieszczanie. Z powodu kilku pożarów w mieście, nieraz odbudowywano zabudowania centrum Bytomia. Szybki rozwój Górnego Śląska w XIX wieku spowodował, że zaczęto wyburzać starsze typy kamienic, zastępując je nowymi, wzorowanymi na secesji, modernizmie, neorenesansie, czy ekspresjonizmie. Po II wojnie światowej wiele budowli zostało zniszczonych w wyniku ostrzelania miasta przez wojska Armii Czerwonej. W ich miejsce powstały nowe, już nie tak skomplikowane architektonicznie budowle. Kamienice, które nie zostały doszczętnie zniszczone, zostały odbudowane.

</doc>
<doc id="2647184" url="https://pl.wikipedia.org/wiki?curid=2647184" title="Rugby union na igrzyskach azjatyckich">
Rugby union na igrzyskach azjatyckich

Rugby union na igrzyskach azjatyckich – międzynarodowe zawody w rugby union rozgrywane w ramach igrzysk azjatyckich.
W programie tej imprezy rugby union znajduje się od XIII igrzysk rozegranych w Bangkoku w 1998 roku. Początkowo, w pierwszych dwóch edycjach, w zawodach brali udział jedynie mężczyźni, którzy rywalizowali zarówno w rugby piętnastoosobowym, jak i siedmioosobowym. Od 2006 roku rozgrywane są zawody jedynie w rugby 7, a od 2010 roku odbywa się również turniej kobiet.

</doc>
<doc id="2647190" url="https://pl.wikipedia.org/wiki?curid=2647190" title="Grodziski Szlak Pielgrzyma">
Grodziski Szlak Pielgrzyma

 
Grodziski Szlak Pielgrzyma – jedna z tras rowerowych w okolicach Grodziska Wielkopolskiego, prowadzi z miasta do Klasztoru Franciszkanów w Woźnikach i liczy w jedną stronę ok. 12 km.
Ścieżka powstała w latach 2010-2011, jej budowa była częściowo finansowana z funduszy unijnych. Wykonana jest z kostki brukowej, posiada również oświetlenie i ławki. Swój właściwy bieg zaczyna w pobliżu Stadionu Dyskobolii Grodzisk Wlkp. i biegnie wzdłuż wylotowej z miasta ulicy Nowaczyka. Następnie prowadzi równolegle do drogi krajowej nr 32 w kierunku Ptaszkowa i dalej do Kotowa. W Kotowie skręca w lewo i biegnie wzdłuż lokalnej drogi do Woźnik i dalej do położonego na wzgórzu za tą miejscowością klasztoru i kościoła franciszkanów. Oprócz samego klasztoru w Woźnikach inne atrakcje turystyczne wzdłuż ścieżki to m.in. neoromański Kościół Świętych Apostołów Piotra i Pawła w Ptaszkowie i pałac w Kotowie. 

</doc>
<doc id="2647210" url="https://pl.wikipedia.org/wiki?curid=2647210" title="Gdańsk Stadion Expo">
Gdańsk Stadion Expo

Gdańsk Stadion Expo – przystanek trójmiejskiej SKM położony w Gdańsku na osiedlu Letnica, przy ulicy Pokoleń Lechii Gdańsk. Został wybudowany w celu połączenia dworca Gdańsk Główny ze stadionem w Gdańsku Letnicy oraz AmberExpo, będącym siedzibą Międzynarodowych Targów Gdańskich.
Jest to drugi najmłodszy w Trójmieście przystanek SKM. Funkcjonuje tylko w dniach imprez sportowych, targowych, koncertów etc. na pobliskich obiektach. Pasażerowie skorzystali z niego po raz pierwszy 3 maja 2012 r. w związku z meczem Lechii Gdańsk z Legią Warszawa.

</doc>
<doc id="2647214" url="https://pl.wikipedia.org/wiki?curid=2647214" title="Bożena Porzyńska">
Bożena Porzyńska

Bożena Antonina Porzyńska – polska śpiewaczka operowa i solowa (sopran, mezzosopran), pedagog, profesor śpiewu solowego, do jej najwybitniejszych wychowanków należą m.in. Dawid Jung (tenor dramatyczny występujący w Rzymie, kantor papieski, doskonalił wokalistykę w Italii), Katarzyna Mędlarska (sopran dramatyczny występująca we Włoszech) i prof. dr hab. Aleksandra Bubicz-Mojsa (sopran koloraturowy).
Urodziła się w Landwarowie na Wileńszczyźnie w rodzinie o wielopokoleniowych tradycjach artystycznych (m.in. jej dziadek był pianistą i organistą). Naukę śpiewu rozpoczęła w Państwowej Średniej Szkole Muzycznej w Gdańsku-Wrzeszczu pod kierunkiem Haliny Mickiewiczówny, którą ukończyła w 1968 roku. Równocześnie przez dwa lata zdobywała umiejętności aktorskie, pracując w gdańskim Teatrze Miniatura. Studia wokalne w gdańskiej Państwowej Wyższej Szkole Muzycznej w Gdańsku w klasie śpiewu Barbary Bragińskiej-Iglikowskiej ukończyła z wyróżnieniem w 1974 roku. Już jako studentka rozpoczęła błyskawiczną karierę, zdobywając nagrody na trzech międzynarodowych konkursach wokalnych. Zadebiutowała w 1974 roku na scenie Opery Bałtyckiej w Gdańsku partią Madame Butterfly w operze G. Pucciniego.
Kariera artystyczna.
W 1975 roku podjęła roczną współpracę z Teatrem Wielkim w Łodzi, by kolejne dwa sezony spędzić na scenie Opery Bałtyckiej w Gdańsku. W latach 1977-1981 była śpiewaczką w Teatrze Wielkim w Poznaniu, a w latach 1981-1984 śpiewała w Opery w Bydgoszczy. Potem w 1984-1989 powróciła na scenę Opery Bałtyckiej w Gdańsku.
Jako solistka teatrów operowych zasłynęła rolami w operach „Tosca” i „Madame Butterfly” G.Pucciniego, Miacaeli w „Carmen” G.Bizeta, Abigail w „Nabucco” G.Verdiego, Elzy z „Lohengrin” R.Wagnera, w tytułowych rolach w operach S.Moniuczki „Hrabina” i „Halka” oraz w „Eugeniuszu Onieginie” P.Czajkowskiego. W swoim repertuarze posiada 21 oper, partie oratoryjne oraz pieśni kompozytorów polskich i obcych. 
Występowała w wielu krajach europejskich (Bułgaria, RFN, NRD, Hiszpania, Słowacja, Francja, Rumunia, Wielka Brytania, Czechosłowacja, Belgia, 'Włochy) a także w Stanach Zjednoczonych i ZSRR.
Nagrania.
W swoim dorobku artystka posiada kasetowe nagrania muzyki wokalnej o tematyce patriotycznej i religijnej:
Działalność pedagogiczna.
W 1979 roku objęła stanowisko starszego wykładowcy w Akademii Muzycznej w Poznaniu. Po przeniesieniu się do Gdańska, od 1982 roku, prowadzi klasę śpiewu solowego oraz naucza emisji głosu w Akademii Muzycznej w Gdańsku na Wydziale Aktorskim, obecnie w stopniu profesora tej uczelni. Jest także profesorem Akademii Muzycznej im. Feliksa Nowowiejskiego w Bydgoszczy, gdzie prowadzi klasę śpiewu solowego. Ponadto wykłada w tej uczelni na Podyplomowym Studium Wokalistyki. Przez wiele lat prowadziła klasę śpiewu solowego w Szkole Muzycznej II st. im. Fryderyka Chopina w Gdańsku-Wrzeszczu. Przez dwa lata pracowała w Studium Wokalno-Aktorskim im. Danuty Baduszkowej przy Teatrze Muzycznym w Gdyni.
Kariera naukowa.
W 1986 roku uzyskała dyplom kwalifikacyjny I st., a w 2001 roku - dyplom kwalifikacyjny II st.

</doc>
<doc id="2647217" url="https://pl.wikipedia.org/wiki?curid=2647217" title="Maria Steczkowska">
Maria Steczkowska

Maria Steczkowska, właśc. Maryanna Konstancya Xawera Steczkowska (ur. 7 września 1832 w Krakowie, zm. 1918 tamże) – jedna z pierwszych kobiet turystek w Tatrach.
Życiorys.
Życiorys Steczkowskiej jest prawie nieznany. Wiadomo, że była córką Jana Kantego Steczkowskiego (1800–1881), profesora matematyki na Uniwersytecie Jagiellońskim w Krakowie w latach 1842–1863. W latach 1854–1864 (a może również i później) przyjeżdżała wraz z rodzicami i siostrą na wakacje letnie do Zakopanego, skąd przedsiębrała liczne wycieczki w Tatry. Chodziła przeważnie utartymi w owych czasach szlakami i zwykle w towarzystwie prowadzonym przez góralskiego przewodnika, którym był najczęściej Jędrzej Wala starszy. Odbyła w ten sposób szereg wędrówek, które po dziś dzień stanowią kanon wycieczek tatrzańskich.
Po śmierci rodziców i rodzeństwa wstąpiła do zakonu wizytek w Krakowie. Przyjęła imię zakonne "Rafaela". Obłóczyny odbyły się 24.10.1882 r., a profesja 28.10.1883 r. Należała do Sióstr Stowarzyszonych.
Zmarła w 1918 roku. Pochowana na Cmentarzu Rakowickim w Krakowie.
Działalność turystyczna.
W 1855 r. zwiedziła Morskie Oko i Dolinę Kościeliską. W 1856 r. przeszła Dolinę Małej Łąki i wspięła się na Czerwone Wierchy. Odwiedziła też ponownie Morskie Oko i zeszła do Doliny Pięciu Stawów Polskich. Rok później zwiedziła Dolinę Strążyską, Dolinę Gąsienicową i znów Morskie Oko. Odbyła też trzydniową wyprawę na Krywań, wędrując dolinami Wierchcichą i Ciemnosmreczyńską, ale z powodu niepogody nie dotarła na szczyt.
Latem 1864 r. weszła na Wołowiec, a z doliny Pańszczycy wspięła się na Krzyżne (w tej wyprawie wziął udział m.in. ks. Józef Stolarczyk). Zawędrowała również Doliną Białej Wody do Doliny Pięciu Stawów Spiskich. W tym samym 1864 r. poprowadziła (bez góralskiego przewodnika) trzyosobową grupę przyjaciół na Czerwone Wierchy, co pozwala uznać ją za jedną z pierwszych (o ile nie pierwszą w ogóle) samodzielną kobietę-turystkę w Tatrach.
Publikacje.
Steczkowska była autorką wydanej anonimowo książki pt. "Obrazki z podróży do Tatrów i Pienin" (Kraków 1858, wyd. 2 rozszerzone w 1872). Nie jest to przewodnik (jak sama autorka zaznacza), jednak dla zwiedzających Tatry książka pełniła wówczas taką rolę, zwłaszcza przed rozpowszechnieniem się przewodnika Walerego Eljasza. Opublikowała też (pod kryptonimem „M.S.”) w „Tygodniku Ilustrowanym” obszerny tekst pt. "Wycieczka na Babią górę" (seria 2, 1869, t. 3, numery 75, 76 i 78), w którym opisała własną wycieczkę z 1855 r. Obie te publikacje, tatrzańska i babiogórska, bogate w obserwacje krajoznawcze, zwłaszcza etnograficzne, są źródłem różnorodnych wiadomości o zwiedzanych przez nią okolicach.

</doc>
<doc id="2647226" url="https://pl.wikipedia.org/wiki?curid=2647226" title="Until Now (album)">
Until Now (album)

Until Now - album szwedzkiej grupy muzycznej Swedish House Mafia, który jest drugim albumem w karierze grupy. Wydany 22 października 2012.

</doc>
<doc id="2647239" url="https://pl.wikipedia.org/wiki?curid=2647239" title="Vincent Mutai">
Vincent Mutai



</doc>
<doc id="2647243" url="https://pl.wikipedia.org/wiki?curid=2647243" title="Pascal Martinot Lagarde">
Pascal Martinot Lagarde



</doc>
<doc id="2647250" url="https://pl.wikipedia.org/wiki?curid=2647250" title="Légifrance">
Légifrance

Légifrance – rządowa strona internetowa we Francji, będąca powszechnie dostępnym systemem informacji prawnej, zawierającym informacje o prawie francuskim i prawie Unii Europejskiej.
Za pośrednictwem tej strony można korzystać z bazy danych utworzonej i udostępnianej na podstawie dekretu nr 2002–1064 z dnia 7 sierpnia 2002 r. w sprawie systemu udostępniania prawa przez Internet.
System zawiera m.in.:

</doc>
<doc id="2647256" url="https://pl.wikipedia.org/wiki?curid=2647256" title="Rugby union na Igrzyskach Azjatyckich 1998">
Rugby union na Igrzyskach Azjatyckich 1998

Turniej rugby union na Igrzyskach Azjatyckich 1998 odbył się w Bangkoku w dniach 7–18 grudnia 1998 roku. Areną zmagań mężczyzn w dwóch odmianach rugby – piętnastoosobowej i siedmioosobowej – był kompleks sportowy Muang Thong Thani.
Rugby union w programie tych zawodów pojawiło się po raz pierwszy.

</doc>
<doc id="2647258" url="https://pl.wikipedia.org/wiki?curid=2647258" title="Fabryka (film)">
Fabryka (film)



</doc>
<doc id="2647269" url="https://pl.wikipedia.org/wiki?curid=2647269" title="Józef Pająk">
Józef Pająk

Józef Pająk (ur. 30 stycznia 1893 we Lwowie, zm. wiosną 1940 w Charkowie) – podpułkownik kawalerii Wojska Polskiego, ofiara zbrodni katyńskiej.
Życiorys.
Urodził się 30 stycznia 1893 we Lwowie, w rodzinie Józefa i Zofii ze Świerczewskich. 1 czerwca 1911 w Prywatnym Gimnazjum im. Adama Mickiewicza we Lwowie otrzymał świadectwo dojrzałości. W 1918 został przyjęty do Wojska Polskiego i przydzielony do 8 pułku ułanów Księcia Józefa Poniatowskiego. W szeregach tego oddziału walczył na wojnie z bolszewikami.
Po zakończeniu działań wojennych kontynuował zawodową służbę wojskową w macierzystym 8 pułku ułanów, a następnie w Dowództwie Okręgu Generalnego „Lwów” i 22 pułku ułanów w Przemyślu, jako zastępca dowódcy pułku. 3 maja 1922 został zweryfikowany w stopniu rotmistrza ze starszeństwem dniem z 1 czerwca 1919 i 84. lokatą w korpusie oficerów jazdy (od 1924 – kawalerii). W 1923 był szefem sztabu X Brygady Jazdy w Przemyślu. W listopadzie 1924 roku został przydzielony do 6 Samodzielnej Brygady Kawalerii w Stanisławowie na stanowisko dowódcy szwadronu pionierów. 16 grudnia 1924 roku został przeniesiony do Centralnej Szkoły Kawalerii w Grudziądzu na stanowisko instruktora w Oddziale Szkolnym. Pełniąc służbę w Grudziądzu pozostawał oficerem nadetatowym 22 pułku ułanów podkarpackich. 3 maja 1926 roku został mianowany majorem ze starszeństwem z dniem 1 lipca 1925 roku i 14. lokatą w korpusie oficerów kawalerii. W latach 1927–1929 był komendantem Szkoły Podchorążych Rezerwy Kawalerii w Grudziądzu, a później zastępcą dowódcy 5 pułku ułanów w Ostrołęce. W marcu 1930 roku został przeniesiony do 3 pułku szwoleżerów w Suwałkach na stanowisko zastępcy dowódcy pułku. 17 stycznia 1933 roku został mianowany podpułkownikiem ze starszeństwem z dniem 1 stycznia 1933 roku i 4. lokatą w korpusie oficerów kawalerii. W latach 1937–1939 dowodził 27 pułkiem ułanów w Nieświeżu.
W czasie kampanii wrześniowej po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 roku został awansowany pośmiertnie do stopnia generała brygady. Awans został ogłoszony w dniu 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2647271" url="https://pl.wikipedia.org/wiki?curid=2647271" title="2012 JU">
2012 JU

2012 JU – planetoida z grupy Apolla należąca do planetoid bliskich Ziemi (NEA).
Średnica planetoidy wynosi pomiędzy 8 a 17 metrów. 13 maja 2012 przeszła ona w bezpośredniej bliskości Ziemi, przelatując w odległości ok. 190 tysięcy kilometrów od naszej planety (połowa odległości Ziemi od Księżyca).

</doc>
<doc id="2647274" url="https://pl.wikipedia.org/wiki?curid=2647274" title="Elżbieta Horowicz-Zborowska">
Elżbieta Horowicz-Zborowska

Elżbieta Horowicz-Zborowska (ur. 10 listopada 1932 w Warszawie, zm. 27 maja 2003 tamże) – polska artystka malarka, dekoratorka wnętrz.
Życiorys.
Uczęszczała do klasy Włodzmierza Tiunina w Liceum Sztuk Plastycznych, w 1956 rozpoczęła studia na warszawskiej Akademii Sztuk Pięknych. Jej wykładowcami byli Eugeniusz Arct i Edward Kokoszko, dyplom z malarstwa obroniła u Michała Byliny, a promotorem pracy magisterskiej był Bohdan Urbanowicz. Studia ukończyła w 1963 broniąc pracy dotyczącej psychologii kolorów we wnętrzach. Jej prace znajdują się w kolekcji galerii Henriett Tauchner w Monachium i w wiedeńskiej Spółce Polsko-Austriackiej „Ostramo”. Twórczość Elżbiety Horowicz-Zborowskiej obejmowała malarstwo, tworzenie miniatur i aranżację wnętrz. Została pochowana na cmentarzu Bródnowskim (kw. 19B-V-28).
Najważniejsze wystawy: 

</doc>
<doc id="2647275" url="https://pl.wikipedia.org/wiki?curid=2647275" title="Aspirant">
Aspirant



</doc>
<doc id="2647283" url="https://pl.wikipedia.org/wiki?curid=2647283" title="Elza z afrykańskiego buszu (serial telewizyjny)">
Elza z afrykańskiego buszu (serial telewizyjny)

Elza z afrykańskiego buszu (ang. "Born Free", 1974) – amerykański serial przygodowy wyprodukowany przez Columbia Pictures Television.
Światowa premiera serialu miała miejsce 9 września 1974 roku na kanale NBC. Ostatni odcinek został wyemitowany 30 grudnia 1974 roku. W Polsce serial nadawany był na kanale TVP1.

</doc>
<doc id="2647284" url="https://pl.wikipedia.org/wiki?curid=2647284" title="Heteranthera">
Heteranthera



</doc>
<doc id="2647299" url="https://pl.wikipedia.org/wiki?curid=2647299" title="Ryszard Pusz">
Ryszard Pusz

Ryszard Bogdan Pusz (ur. 29 kwietnia 1952 w Gdańsku) – polski inżynier i przedsiębiorca, działacz opozycji w okresie PRL. Młodszy brat Krzysztofa Pusza.
Życiorys.
W 1977 ukończył studia na Wydziale Mechaniczno-Technologicznym Politechniki Gdańskiej. Pracował krótko w przedsiębiorstwach przemysłowych, w latach 1979–1982 zajmował się handlem na terenie Miejskiej Hali Targowej w Gdyni (jako ajent Wojewódzkiego Przedsiębiorstwa Handlu Wewnętrznego).
Od 1976 zaangażowany w działalność opozycyjną, będąc współpracownikiem Bogdana Borusewicza. Brał udział w organizacji pomocy dla represjonowanych robotników organizował wśród sklepikarzy w Hali Targowej w Gdyni pomoc materialną dla represjonowanych po wydarzeniach czerwcowych robotników, współpracował z niezależnym wydawnictwem Alternatywy. Przed strajkiem w sierpniu 1980 uczestniczył w dystrybucji ulotek w obronie Anny Walentynowicz. Brał udział w strajku w Stoczni Gdańskiej im. Lenina, został członkiem „Solidarności” i przewodniczącym komisji zakładowej w Wojewódzkim Przedsiębiorstwie Handlu Wewnętrznego. Po wprowadzeniu stanu wojennego drukował pisma niezależne (w tym Niezależny Serwis Informacyjny „Solidarność”) i organizował strajk w swoim przedsiębiorstwie. Kilka tygodni przebywał w ukryciu, w styczniu 1982 został tymczasowo aresztowany, następnie skazany na karę 1 roku i 3 miesięcy pozbawienia wolności (zwolnienie uzyskał w grudniu 1982). Kontynuował działalność opozycyjną, m.in. z Krzysztofem Puszem organizował zebrania podziemnej Tymczasowej Komisji Koordynacyjnej, naprawiał też maszyny drukarskie, współpracował z drugim obiegiem (w tym z redakcją „Tygodnika Mazowsze”). Na zlecenie TKK w 1987 skonstruował maszynę offsetową z części zamawianych w różnych miejscach kraju.
W 1988 zajął się prowadzeniem własnej działalności gospodarczej w różnych branżach. Nie angażował się w działalność polityczną.
W 2007 został "za wybitne zasługi w działalności na rzecz przemian demokratycznych w Polsce" przez prezydenta Lecha Kaczyńskiego odznaczony Krzyżem Komandorskim Orderu Odrodzenia Polski.

</doc>
<doc id="2647372" url="https://pl.wikipedia.org/wiki?curid=2647372" title="Zurab Gogoczuri">
Zurab Gogoczuri

Zurab Gogoczuri (gruz. ზურაბ გოგოჭური; ur. 22 marca 1990 w Tbilisi) – gruziński lekkoatleta, skoczek wzwyż.
Osiągnięcia.
Złoty medalista mistrzostw Gruzji, a także otwartych mistrzostw Azerbejdżanu.

</doc>
<doc id="2647375" url="https://pl.wikipedia.org/wiki?curid=2647375" title="Benfica Lizbona">
Benfica Lizbona



</doc>
<doc id="2647380" url="https://pl.wikipedia.org/wiki?curid=2647380" title="Maria Dąbska">
Maria Dąbska

Maria Magdalena Dąbska z domu Suchy (ur. 20 lipca 1921 w Brodnicy, zm. 20 lipca 2014) – polska lekarka, patomorfolog, profesor medycyny, jako pierwsza opisała rzadki nowotwór nazwany na jej cześć guzem Dąbskiej.
Życiorys.
Podczas II wojny światowej działała w ruchu oporu w Warszawie. Jako członek Armii Krajowej brała udział w powstaniu warszawskim – wraz z bratem Tadeuszem udzielała pomocy rannym powstańcom, przenosiła leki i broń, m.in. w okolicy ul. Twardej.
Po wojnie studiowała patologię w Akademii Medycznej w Gdańsku. Jej mentorami byli profesorowie: Wilhelm Czarnocki, Franciszek Łukaszczyk, Józef Laskowski, Tadeusz Koszarowski.
W 1957 roku odbyła półroczny staż na Uniwersytecie w Leeds u onkopatologa prof. Ruperta Allana Willisa. W 1969 roku opublikowała wyniki wielu lat badań i opisała jako pierwsza rodzaj guza, nazwanego później jej nazwiskiem - guz Dąbskiej. Razem z Januszem Buraczewskim była autorką pierwszego na świecie opracowania symptomatologii torbieli aneuryzmatycznej. Zaproponowano jej prestiżowe stanowisko w Światowej Organizacji Zdrowia. Zdecydowała się jednak kontynuować pracę w Instytucie Onkologii im. Marii Skłodowskiej-Curie w Warszawie. Będąc przez dekadę Kierownikiem Zakładu Patologii Nowotworów kształciła kolejne pokolenie specjalistów z ośrodków onkologicznych z całej Polski. Rocznie udzielała do tysiąca pięciuset konsultacji, stając się najwyższym autorytetem w swojej dziedzinie.
W latach 80. była przyjmowana z najwyższymi honorami przez władze instytutów medycznych w Londynie, Sztokholmie, Bonn, Rochester, Stanford. Ponieważ wybuch stanu wojennego zastał ją w Niemczech, zdecydowała się na emigrację - początkowo w Niemczech, a następnie w Stanach Zjednoczonych. W 2006 roku przeprowadziła się z Florydy do Polski.
Życie prywatne.
Po powrocie z USA prof. Maria Dąbska mieszkała w Warszawie w bloku mieszkalnym zwanym "Domem Pisarzy". Jej jedyny syn Krzysztof również został lekarzem.
Osiągnięcia.
Wybrane publikacje.
Była autorką lub współautorką paruset publikacji naukowych w języku angielskim i polskim, m.in.:

</doc>
<doc id="2647381" url="https://pl.wikipedia.org/wiki?curid=2647381" title="Sporting Lizbona">
Sporting Lizbona



</doc>
<doc id="2647391" url="https://pl.wikipedia.org/wiki?curid=2647391" title="Marcelino Sanz de Sautuola">
Marcelino Sanz de Sautuola

Marcelino Sanz de Sautuola lub Marcelino de Sautuola (ur. 1831 w Santanderze, Kantabria, zm. 1888) – hiszpański arystokrata, prawnik i archeolog amator, właściciel terenów, na których odkryta została jaskinia Altamira.
Altamira.
Jaskinia Altamira, słynna z kolekcji unikatowych malowideł prahistorycznych, była znana od stuleci okolicznym mieszkańcom, ale szersza opinia publiczna dowiedziała się o jej istnieniu dopiero w roku 1868, kiedy to została „odkryta” przez myśliwego Modesto Peresa.
Don Sautuola zaczął ją badać w roku 1875, ale dopiero cztery lata później zwrócił uwagę na malowidła na pułapie (pokazała mu je 9-letnia córka Maria). Sautuola, który rok wcześniej widział podobne paleolityczne rysunki i malowidła eksponowane na Wystawie Światowej w Paryżu, trafnie odgadł, że malowidła z Altamiry pochodzą z epoki kamiennej. Do pomocy przy badaniu znaleziska wezwał archeologa z Uniwersytetu Complutense w Madrycie.
Skutki odkrycia.
Profesor Juan Vilanova y Piera potwierdził przypuszczenia Sautuoli i w roku 1880 ogłosili wspólny komunikat w prasie, co wywołało powszechne zaciekawienie. Tymczasem środowisko naukowe było bardzo sceptyczne i nie uznało malowideł za starożytne. Francuscy badacze, a zwłaszcza ich guru Gabriel de Mortillet, byli szczególnie nieustępliwi wobec hipotezy Sautuoli i Piery, a odkrycie zostało publicznie wyśmiane podczas Kongresu Prahistorycznego w Lizbonie. Ze względu na wysoką jakość artystyczną i wyjątkowo dobry stan malowideł, Sautuola był wręcz oskarżany o fałszerstwo. Sąsiad-ziemianin powiedział dziennikarzom, że malowidła wykonał współczesny artysta na zlecenie Sautuoli.
Dopiero w 1902 roku, kiedy odkryto kilka innych miejsc z prahistorycznymi malowidłami, zaczęto przyjmować, że znaleziska z jaskini Altamira są autentyczne, a środowisko naukowe wycofało się z krytycznego nastawienia wobec Hiszpanów. Znany francuski archeolog Emil Cartailhac, który był jednym z najbardziej zagorzałych przeciwników autentyczności malowideł, zdecydowanie przyznał się do popełnienia błędu w sensacyjnym artykule "Mea culpa d’un sceptique", opublikowanym w miesięczniku „L’Anthropologie” w 1904 roku.
Sautuola nie doczekał przywrócenia mu dobrego imienia, ani potwierdzenia autentyczności znaleziska przez Cartailhaca, bowiem zmarł 16 lat wcześniej. Nowoczesne metody badawcze pozwoliły ustalić, że malowidła z Altamiry powstawały w okresie od 11 do 19 tysięcy lat temu.

</doc>
<doc id="2647398" url="https://pl.wikipedia.org/wiki?curid=2647398" title="AGM/RGM/UGM-84 Harpoon">
AGM/RGM/UGM-84 Harpoon



</doc>
<doc id="2647408" url="https://pl.wikipedia.org/wiki?curid=2647408" title="Pentra">
Pentra

Pentra (z ang. "pantry" – spiżarnia) – wydzielone miejsce na jednostce pływającej służące do kompletowania posiłków. Pentrę wykorzystuje się do przygotowania nakryć oraz samych potraw przyrządzonych w kambuzie przed wyniesieniem do mesy. Jest to również pomieszczenie w którym przechowuje się zastawę stołową.

</doc>
<doc id="2647415" url="https://pl.wikipedia.org/wiki?curid=2647415" title="Cessna 411">
Cessna 411

Cessna 411 – amerykański lekki dwusilnikowy samolot pasażerski, produkowany przez firmę Cessna w latach 60. dwudziestego wieku. Gdy zaczęto go produkować, był największym samolotem biznesowym produkowanym przez firmę Cessna.
Wersje.
Cessna 411.
Podstawowa wersja produkcyjna, wyprodukowano 250 egzemplarzy.
Cessna 411A.
Ulepszona wersja m.in. z powiększonym bagażnikiem dziobowym, jednak o jednakowej długości kadłuba. Wyprodukowano 50 egzemplarzy.
Zobacz też.
Cessna 421 – następca modelu 411

</doc>
<doc id="2647419" url="https://pl.wikipedia.org/wiki?curid=2647419" title="Michaił Herzenstein">
Michaił Herzenstein

Michaił Herzenstein, ros. Михаил Яковлевич Герценштейн; (ur. w Odessie, zm. w Terijoki) – rosyjski ekonomista, działacz społeczny i polityczny związany z kadetami, deputowany do I Dumy Państwowej.
Był z pochodzenia Żydem. W 1881 ukończył studia na wydziale prawa Imperatorskiego Uniwersytetu Noworosyjskiego w Odessie i kurs ekonomii politycznej w Cesarstwie Niemieckim. Od 1884 współpracował z pismami "Russkaja mysl"', "Juridiczeskij wiestnik" i "Russkije wiedomosti". W latach 1880–1901 był sekretarzem Banku Ziemskiego w Moskwie. Od 1904 był profesorem-adiunktem ekonomii politycznej i statystyki w instytucie gospodarstwa wiejskiego na Uniwersytecie Moskiewskim, wykładał także w instytucie handlowym.
Związany z partią kadetów od początku jej istnienia, zaliczał się do prawicowego skrzydła partii i kierował wewnątrzpartyjną komisją ds. rolniczych i był głównym autorem programu konstytucyjnych demokratów w kwestii agrarnej. W 1906 wybrany posłem do I Dumy Państwowej z okręgu moskiewskiego. Jego działalność parlamentarna ponownie koncentrowała się wokół zagadnień związanych z rolnictwem i chłopstwem. Wymieniany jako kandydat na ministra finansów.
Zginął w zamachu zorganizowanym przez Czarną Sotnię w Terijoki, zastrzelony podczas spaceru nad morzem.

</doc>
<doc id="2647420" url="https://pl.wikipedia.org/wiki?curid=2647420" title="Zuzanna i starcy (obraz Rembrandta)">
Zuzanna i starcy (obraz Rembrandta)

Zuzanna i starcy – dwa obrazy holenderskiego malarza Rembrandta Harmenszoona van Rijn datowane na 1636 i 1647 rok.
Geneza obrazu.
Temat obrazu został zaczerpnięty ze Starego Testamentu, z Księgi Daniela. Motyw opowiada o Zuzannie, pięknej żonie Joakima, i dwóch starcach – sędziach, którzy zakochali się w niej. Kiedy dziewczyna brała kąpiel, na brzegu pojawili się starcy. Postanowili ją zdobyć, lecz ich zaloty zostały odrzucone. Wówczas urażeni oskarżyli ją o cudzołóstwo. Za ten czyn groziło dziewczynie ukamienowanie. Na szczęście ujął się za nią młody prorok Daniel. Wykazał on ich nieprawość i kłamstwa za co zostali skazani na śmierć, a Zuzanna odzyskała cześć.
Opis dzieła.
Rembrandt dwukrotnie podchodził do motywu Zuzanny. Po raz pierwszy w 1636 roku namalował "Zuzannę w kąpieli". Mistrz skupił się na postaci nagiej dziewczyny, wstydliwie zasłaniającej łono. Jej twarz nie wyraża przerażenia, a raczej zaskoczenie. Po lewej stronie widać mury miasta, po prawej Rembrandt namalował bujną zieleń. Tylko jeden szczegół widoczny na tle krzaków zdradza, iż nie jest to tylko przedstawienie młodej dziewczyny podczas toalety. Rembrandt namalował bowiem widoczną zza krzaków twarz jednego ze starców. Być może hałas wywołany przez mężczyzn spowodował, iż dziewczyna odruchowo zakryła swoje wdzięki.
Proweniencja.
Do 1758 roku obraz znajdował się w kolekcji P.J. Snijdersa z Antwerpii. 23 maja 1758 roku został sprzedany do kolekcji Fierensa. Po 1767 roku obraz znajdował się w zbiorach Govert van Slingelandt z Hagii. Przed 1 marca 1768 roku dzieło zostało sprzedane Wilhelmowi V Orańskiemu. W latach 1795–1815 obraz trafił do Musée Napoléon w Paryżu. W 1816 został sprzedany do Royal Picture Gallery Mauritshuis w Hadze. Dzieło jest sygnowane w prawym dolnym rogu: Rembr[ant f] / f 163[6]
Druga wersja.
W 1647 roku Rembrandt ponowił próbę ukazania Zuzanny i kłamliwych sędziów. Tym razem podszedł do tematu z większym rozmachem. Zuzanna nadal ukazana w centrum obrazu przedstawiona została tu w towarzystwie bogato ubranych starców. Pracę nad tym obrazem Rembrandt rozpoczął już w drugiej połowie lat trzydziestych, zaraz po stworzeniu swojej pierwszej wersji. Do dziś znanych jest kilka szkiców przygotowawczych i akwafort.Już w 1634 roku stworzył pierwszy projekt. Zuzanna była tu postacią centralną, wokół której rozmieścił pozostałe postacie oraz elementy architektoniczne: zamek w tle, sfinksa z którego tryska woda oraz drzewa i pawie. Dwaj starcy stoją po prawej stronie. Artysta przedstawił tu dialog pomiędzy postaciami – dialog szantażu. Jeden ze starców nich wabi dziewczynę palcem ku sobie, drugi kciukiem pokazuje zamek. Zuzanna rozumie słowa sędziów, ale jej zachowanie nie zdradza co postanowi. Szkic jest uderzająco podobny do obrazu nauczyciela Rembrandta, Pietera Lastmana "Zuzanna i starcy" z 1614 rokuW drugim szkicu Rembrandt skupił się wyłącznie na trzech postaciach. Nie ma już dialogu pomiędzy kobietą a starcami. Jeden ze starców zbliża się, jedną ręką wskazując na zamek, drugą łapie ją w pół. Zuzanna jest przestraszona. Pierwszą wersję można zatytułować "Odmowa Zuzanny", drugą "Zuzanna nękana przez starców".
Druga wersja została ukończona w 1647 roku. Rembrandt zastosował tu ograniczoną paletę barw: brąz, ochrę, czerwień. Zuzanna ma identyczną pozę jak na pierwszym obrazie. Dwaj starcy za jej plecami wychodzą z ukrycia. Jeden z nich, łapie ją za prześcieradło okrywające jej ciało. Coś szepcze do ucha dziewczyny. Drugi sędzia stoi z boku lubieżnie patrząc na odkrytą jasną skórę rozświetlaną padającym światłem. Zuzanna nie jest przestraszona, raczej zła. Ma złożone ręce do modlitwy, a jednocześnie patrzy na widza, oczekując od niego zgody lub podpowiedzi co począć w takiej sytuacji. Widz wchodzi w rolę podglądającego, w rolę sędziego.

</doc>
<doc id="2647422" url="https://pl.wikipedia.org/wiki?curid=2647422" title="Zurab Gogochuri">
Zurab Gogochuri



</doc>
<doc id="2647424" url="https://pl.wikipedia.org/wiki?curid=2647424" title="Tadeusz Dworakowski">
Tadeusz Dworakowski

Tadeusz Dworakowski (ur. 22 kwietnia 1881 w Chotiaczowie (powiat włodzimierski guberni wołyńskiej), zm. 8 maja 1956 w Penley w Wielkiej Brytanii) – polski ziemianin, właściciel majątku Przewały na Wołyniu, senator w II RP.
Życiorys.
Wykształcenie.
Absolwent gimnazjum w Radomiu (zdał maturę w 1900 roku), studiował mechanikę na Politechnice Warszawskiej (do 1905 roku) i w Petersburgu, ukończył również w 1910 roku Instytut Języków Wschodnich w Moskwie.
Działalność niepodległościowa.
Od 1901 roku był notowany przez Ochranę w Warszawie jako student zaangażowany w działalność patriotyczną, w 1905 roku został usunięty z Politechniki Warszawskiej za udział w strajku szkolnym.
W czasie I wojny światowej był jednym z organizatorów Komitetu Obywatelskiego we Włodzimierzu Wołyńskim, w latach 1915–1918 był delegatem Wołynia w Głównym Komitecie Ratunkowym w Lublinie.
Dwudziestolecie międzywojenne.
W Polsce niepodległej od 1918 roku był starostą we Włodawie, a od 1919 roku w Kowlu, następnie, w latach 1921–1922 był wicewojewodą i p.o. wojewody wołyńskiego. Od 1923 roku pracował jako dyrektor, a od połowy lat 30. – wiceprezes Związku Ziemian Wołynia.
Był wieloletnim członkiem Komisji Ziemskiej w Łucku. Politycznie związany z BBWR.
W kadencjach 1930–1935 i 1935–1938 był senatorem III i IV kadencji wybranym z województwa wołyńskiego. W kadencji 1930 roku pracował w komisjach: komisji administracyjno-samorządowej (był jej sekretarzem), oświaty i kultury, spraw wojskowych, w kadencji 1935 roku działał w komisjach: administracji (od sesji 1936/37), opieki społecznej (sesja 1925/36), prawniczej i skarbowej (od sesji 1936/37).
II wojna światowa i po wojnie.
17/18 września 1939 roku został aresztowany w Równem. Był więziony w Kowlu, od sierpnia 1940 roku we Włodzimierzu Wołyńskim. Wiosną 1941 trafił do obozu w Starobielsku. Został uwolniony na mocy układu Sikorski-Majski i wstąpił do Armii Polskiej w ZSRR gen. W. Andersa. Po ewakuacji z ZSRR dotarł w 1942 roku przez Iran do Rodezji, gdzie pracował jako nauczyciel historii i łaciny w gimnazjum polskim, następnie przebywał na uchodźstwie w Wielkiej Brytanii.
Życie prywatne.
Jego rodzicami byli Józef, ziemianin i Maria z Woyciechowskich. Miał siostrę, Teresę Szpakowską, żonę gen. brygady Tadeusza Szpakowskiego (1880–1942), szefa gabinetu ministra spraw wojskowych.
Ożenił się w 1912 roku z Zofią z Konopnickich (1888–1967), żołnierzem AK, współpracowniczką Delegatury Rządu RP na Kraj, z którą miał 3 synów:
Tadeusz Dworakowski został pochowany na cmentarzu we Wrexham.

</doc>
<doc id="2647425" url="https://pl.wikipedia.org/wiki?curid=2647425" title="Marcelino Sanz de Saulola">
Marcelino Sanz de Saulola



</doc>
<doc id="2647454" url="https://pl.wikipedia.org/wiki?curid=2647454" title="ATV Jules Verne">
ATV Jules Verne

 ATV Jules Verne lub Automatyczny Statek Transferowy nr 1 – bezzałogowy pojazd dostawczy dla "Międzynarodowej Stacji Kosmicznej", operowany przez Europejską Agencję Kosmiczną, pierwszy z serii ATV. Został nazwany na cześć pierwszego pisarza powieści science-fiction, Juliusza Verne’a. Wystartował 9 marca 2008 roku podczas pierwszego lotu rakiety "Ariane 5 ES", do "ISS" zadokował 3 sierpnia, dostarczając 2297 kg ładunku użytecznego (prowiant, paliwo, wodę, itp.), swą misję zakończył 29 września destrukcyjnym wejściem w atmosferę. Misję pojazdu kontynuowały pozostałe ATV: w 2011 "ATV Johannes Kepler" i w 2012 "ATV Edoardo Amaldi".
Budowa.
Automatyczny Statek Transferowy nr 1 otrzymał nazwę "Jules Verne" 9 sierpnia 2002 roku. Do końca stycznia 2003 roku większość komponentów została zmontowana przez kilka firm:
Po całkowitym montażu "Jules Verne" trafił 15 lipca 2004 do ośrodka ESTEC w Noordwijk w Holandii na serię testów systemu. Po zakończeniu testów pojazd wysłano do Gujańskiego Centrum Kosmicznego w Kourou, gdzie odbył się załadunek, inspekcje końcowe, połączenie z rakietą i start pojazdu.
Misja.
Start.
O godzinie 04:03 czasu Greenwich (05:03 czasu polskiego), z wyrzutni startowej ELA-3 w Kourou, "Jules Verne" wystartował na pokładzie rakiety "Ariane 5 ES". Od stopnia górnego odłączył się 1 godzinę 6 minut i 41 sekund po starcie, później wszystkie systemy zostały uruchomione. 2 dni później silniki statku zostały po raz pierwszy załączone, rozpoczynając serię korekcji orbity w celu zrównania z "ISS".
Operacje orbitalne.
Ponieważ "Jules Verne" był pierwszym pojazdem "ATV", przed połączeniem z "ISS" musiał wykonać serię testów w celu sprawdzenia wszystkich systemów w warunkach, w jakich się znajdował. Najsłynniejszymi były testy zbliżania do "ISS", tzw. demo-dni (z ang. "demo-days"), które miały miejsce 29 marca (min. odległość od stacji: 3,5 km) oraz 31 marca (12 m). Ostatecznie pojazd zadokował do rufowego portu modułu DOS-8 "Zwiezda" 3 kwietnia 2008 o 14:45:32 czasu Greenwich.
Po połączeniu z ISS.
Po sprawdzeniu szczelności połączenia, załoga ISS weszła na pokład statku i rozpoczęła przenoszenie ładunku. 270 kg wody, 21 kg tlenu i 856 kg paliwa przepompowano do modułu "Zwiezda". Na "ISS" przeniesiono również 1150 kg prowiantu i ekwipunku. 
Wewnątrz statku znajdowały się również pierwsze oryginalne wydania dzieł Juliusza Verne’a: "Z Ziemi na Księżyc" oraz "Wokół Księżyca", obydwa z XIX stulecia.
"Jules Verne" miał za zadanie również podwyższać orbitę stacji, a także umożliwić manewr uniknięcia kolizji z kosmicznym śmieciem, co zrobił w sierpniu 2008.
Będąc połączonym z "ISS", pojazd był najbardziej odizolowaną częścią stacji. Niektórzy załoganci wykorzystywali go jako sypialnię bądź łazienkę, zaś południowokoreańska astronautka Yi So-yeon wykorzystała pojazd jako laboratorium do przeprowadzania doświadczeń z dziedziny nanotechnologii.
W czasie manewru dokowania pojazdu stację zajmowała załoga Ekspedycji 16 w składzie: dowódca ekspedycji Peggy Whitson oraz inżynierowie pokładowi Jurij Malenczenko i Garrett Reisman. Na przełomie kwietnia i maja zostali zastąpieni przez Ekspedycję 17, której załogę stanowili Siergiej Wołkow (dowódca) oraz Oleg Kononienko i Gregory Chamitoff (inżynierowie pokładowi). W czasie połączenia pojazdu "Jules Verne" ze stacją nie znajdował się na jej pokładzie żaden astronauta reprezentujący ESA.
W czasie trwania misji "ATV Jules Verne" "ISS" odwiedziły 2 pojazdy:
Koniec misji.
Będąc wypełnionym odpadami ze stacji, "Jules Verne" odłączył się od "ISS" 5 września 2008, i obniżył swoją orbitę o 5 km, by znaleźć się niżej niż stacja. Po przeprowadzeniu dwóch manewrów naprowadzających na kurs kolizyjny z Ziemią, 29 września 2008 o 13:31 czasu Greenwich, "Jules Verne" w ciągu 12 minut uległ całkowitej dezintegracji wskutek wejścia w atmosferę.

</doc>
<doc id="2647481" url="https://pl.wikipedia.org/wiki?curid=2647481" title="Ecurie Demi Litre">
Ecurie Demi Litre

Ecurie Demi Litre – aktywny w latach 50. brytyjski zespół wyścigowy. Zespół uczestniczył w zawodach Niemieckiej Formuły 3, Formuły 2 i Formuły 1, a jego kierowcami byli Mike Hawthorn, Ivor Bueb i Dennis Taylor.

</doc>
<doc id="2647485" url="https://pl.wikipedia.org/wiki?curid=2647485" title="Okręty podwodne typu Amphion">
Okręty podwodne typu Amphion

Okręty podwodne typu Amphion – brytyjski typ okrętów podwodnych wodowanych w latach 1944-1947, w których zainaugurowano stosowanie w okrętach tej klasy systemu regeneracji powietrza w drodze klimatyzacji. Te przeznaczone do prowadzenia operacji na Dalekim Wschodzie jednostki, miały całkowicie spawaną konstrukcję dwukadłubową. Zwodowano łącznie 18 jednostek tego typu, a 50 kolejnych zostało zamówionych lub było planowane. Żadna z nich nie wzięła udziału w działaniach wojennych w trakcie drugiej wojny światowej.
HMS "Affray" (P421) zatonął skutkiem wypadku w kanale La Manche 16 kwietnia 1951 roku. Pozostałe okręty tego typu, z wyjątkiem HMS "Aurochs" (P426), zostały zmodernizowane w latach 1955-1960 przez modyfikację dziobu, przebudowę kiosku na bardziej opływowy oraz zwiększenie pojemności akumulatorów, a także unowocześnienie elektroniki oraz sonaru. Modernizacja pozwoliła m.in. na zwiększenie prędkości podwodnej do 15 węzłów. Wszystkie okręty, z wyjątkiem HMS "Alliance" (P417) zostały pocięte na złom w latach 1970-1974, "Alliance" zaś pełni funkcję pomnika w Royal Navy Submarine Museum w Gosport.

</doc>
<doc id="2647507" url="https://pl.wikipedia.org/wiki?curid=2647507" title="Vanini Giulio Cezare">
Vanini Giulio Cezare



</doc>
<doc id="2647658" url="https://pl.wikipedia.org/wiki?curid=2647658" title="Polana Pękalówka">
Polana Pękalówka

Pękalówka – polana w Beskidzie Makowskim, na południowym stoku Gronika (839 m). Opada niemal spod samego jego wierzchołka aż po około 550 m n.p.m. Nazwa pochodzi od najwyżej na niej położonego osiedla Pękale. Jest to duża polana, na której znajdują się pola uprawne i zabudowania miejscowości Krzczonów. Górna część polany jest jednak niezabudowana. Niegdyś były tutaj pola orne, o czym świadczą miedze i kupy kamieni zbierane z pól. Obecnie zaprzestano już tutaj uprawy, polana jest jednak nadal koszona.
Pękalówką nazywany jest również wznoszący się nad polaną szczyt Gronik, przez który prowadzi szlak turystyczny. Polana znajduje się tuż poniżej szlaku biegnącego grzbietem masywu Kotonia, jest jednak ze szlaku niewidoczna, gdyż oddziela ją od szlaku wąski pas lasu. Rozciąga się z niej szeroka panorama widokowa na południową stronę.

</doc>
<doc id="2647663" url="https://pl.wikipedia.org/wiki?curid=2647663" title="Pękalówka">
Pękalówka



</doc>
<doc id="2647684" url="https://pl.wikipedia.org/wiki?curid=2647684" title="Wojkowo (osada w województwie warmińsko-mazurskim)">
Wojkowo (osada w województwie warmińsko-mazurskim)

Wojkowo – osada w Polsce położona w województwie warmińsko-mazurskim, w powiecie bartoszyckim, w gminie Bisztynek.
W latach 1975–1998 miejscowość administracyjnie należała do województwa olsztyńskiego.
Zobacz też: Wojkowo

</doc>
<doc id="2647694" url="https://pl.wikipedia.org/wiki?curid=2647694" title="Wojkowo">
Wojkowo

3 miejscowości w Polsce:

</doc>
<doc id="2647698" url="https://pl.wikipedia.org/wiki?curid=2647698" title="Wojkowo (województwo lubuskie)">
Wojkowo (województwo lubuskie)

Wojkowo – osada w Polsce położona w województwie lubuskim, w powiecie krośnieńskim, w gminie Maszewo.
W latach 1975–1998 miejscowość położona była w województwie zielonogórskim.

</doc>
<doc id="2647700" url="https://pl.wikipedia.org/wiki?curid=2647700" title="Gronik (Beskid Makowski)">
Gronik (Beskid Makowski)

Gronik lub Pękalówka (839 m) – szczyt w masywie Kotonia w Beskidzie Makowskim. Wznosi się w głównym grzbiecie masywu, ok. 1,3 km na wschód od Solniska - jego najwyższego wierzchołka.
Jest to mało wybitny szczyt, o wierzchołku niewiele tylko wznoszącym się ponad główny grzbiet masywu Kotonia, ma jednak znaczenie topograficzne, gdyż jest zwornikiem dla dwóch grzbietów opadających z niego w przeciwne strony. Na południową stronę, do doliny Krzczonówki, opada grzbiet z wierzchołkami Ostrysz (701 m) i Groń (671 m). Grzbiet ten oddziela dolinę potoku o nazwie Rusnaków Potok od doliny potoku bez nazwy (obydwa są dopływami Krzczonówki). Na górnej części grzbietu znajduje się polana Pękalówka. Na przeciwną, północną stronę, do doliny Trzebuńki opada grzbiet z wierzchołkami Łysoń (657 m) i Balowa Góra, zwana też Chociabówką (467 m).
Wierzchołek Gronika jest zalesiony, ale część opadających z niego grzbietów jest bezleśna. Szczególnie widokowe są górne części polany Pękalówka, podchodzącej niemal pod szczyt Gronika. Panorama stąd obejmuje znaczną część południowego horyzontu ze szczytami Beskidu Żywieckiego, Beskidu Makowskiego, Beskidu Wyspowego i Gorców. Przy dobrej widoczności widoczny jest łańcuch Tatr. Po północnej stronie szczytu Gronika biegnie żółty szlak turystyczny.

</doc>
<doc id="2647710" url="https://pl.wikipedia.org/wiki?curid=2647710" title="Keithroy Cornelius">
Keithroy Cornelius

Keithroy Cornelius (ur. 3 maja 1968) – piłkarz i krykiecista z Wysp Dziewiczych Stanów Zjednoczonych występujący na pozycji pomocnika.
Kariera klubowa.
Cornelius równolegle do piłki nożnej kontynuował karierę krykiecisty. W sezonie 2007/2008 występował w rozgrywkach Twenty20 jako zawodnik reprezentacji Wysp Dziewiczych Stanów Zjednoczonych.
Kariera reprezentacyjna.
W piłkarskiej reprezentacji Wysp Dziewiczych Stanów Zjednoczonych zadebiutował 31 marca 2004 w przegranym 0:7 meczu z Saint Kitts i Nevis w ramach eliminacji do Mistrzostw Świata 2006. Jego drużynie nie zdołała się jednak zakwalifikować na mundial. Wziął także udział w eliminacjach do Mistrzostw Świata 2014, podczas których strzelił pierwszego gola w kadrze narodowej – 15 listopada 2011 w przegranym 1:6 spotkaniu z Curaçao, a reprezentanci Wysp Dziewiczych Stanów Zjednoczonych ponownie nie zdołali awansować na światowy czempionat.

</doc>
<doc id="2647718" url="https://pl.wikipedia.org/wiki?curid=2647718" title="Trevor Peters">
Trevor Peters

Trevor Charles Peters (ur. 19 marca 1989) – piłkarz z Brytyjskich Wysp Dziewiczych występujący na pozycji napastnika, obecnie zawodnik Virgin Gorda Ballstars.
Kariera klubowa.
Peters rozpoczynał swoją karierę piłkarską w zespole Virgin Gorda Ballstars.
Kariera reprezentacyjna.
W seniorskiej reprezentacji Brytyjskich Wysp Dziewiczych Peters zadebiutował 14 października 2010 w przegranym 0:17 meczu z Dominikaną w ramach Pucharu Karaibów. Wziął także udział w eliminacjach do Mistrzostw Świata 2014, gdzie 10 lipca 2011 wpisał się na listę strzelców w przegranej 1:2 konfrontacji z Wyspami Dziewiczymi Stanów Zjednoczonych – był to zarazem jego pierwszy gol w kadrze narodowej. Ostatecznie jego drużyna nie zdołała zakwalifikować się na mundial.

</doc>
<doc id="2647722" url="https://pl.wikipedia.org/wiki?curid=2647722" title="Mistrzostwa Świata w Snookerze 1931">
Mistrzostwa Świata w Snookerze 1931

Mistrzostwa Świata w Snookerze 1931 − piąte mistrzostwa świata w snookerze, które zostały rozegrane na przełomie 1930/1931. Pomimo rosnącej popularności snookera w Wielkiej Brytanii, rozegrano od razu finał, gdyż tylko dwóch graczy zgłosiło swój udział w mistrzostwach: broniący tytułu Joe Davis oraz wicemistrz świata Tom Dennis. Po raz piąty z rzędu, mistrzem świata został Joe Davis, który pokonał Dennisa 25−21. Zawody zostały rozegrane w Lounge Hall w Nottingham.
Wyniki turnieju.
Finał.
"Lepszy w 49 frame'ach"
 Joe Davis 25−21 Tom Dennis

</doc>
<doc id="2647727" url="https://pl.wikipedia.org/wiki?curid=2647727" title="Albert Beretta">
Albert Beretta

Albert Beretta (ur. 28 sierpnia 1916 w Mediolanie; zm. 10 sierpnia 2001) – włoski Sługa Boży Kościoła katolickiego.
Życiorys.
Pochodził z wielodzietnej rodziny, a jego siostrą była św. Joanna Beretta Molla. W czasie II wojny światowej zmarli jego rodzice. Wstąpił do klasztoru kapucynów i w dniu 13 marca 1948 roku, mając 31 lat otrzymał święcenia kapłańskie. W 1949 roku wyjechał na misję do Grajaú, otwierając tam ambulatorium. W 1981 roku doznał wylewu, wówczas wrócił do Włoch, gdzie zaopiekował się nim brat. Zmarł 10 sierpnia 2001 roku w opinii świętości. W dniu 18 czerwca 2008 roku rozpoczął się jego proces beatyfikacyjny.

</doc>
<doc id="2647761" url="https://pl.wikipedia.org/wiki?curid=2647761" title="Siniec (dopływ Kwisy)">
Siniec (dopływ Kwisy)

Siniec (niem. "Winterseiffen") – potok górski w południowo-zachodniej Polsce, w woj. dolnośląskim, w Górach Izerskich, lewy dopływ Kwisy, długość 2,2 km, źródła na wysokości ok. 1030 m n.p.m., ujście – ok. 620 m n.p.m..
Opis.
Wypływa z północnych zboczy Wysokiego Grzbietu Gór Izerskich, w obniżeniu między Przednią Kopą a Sinymi Skałkami. Płynie stromą dolinką wciętą w zbocze Wysokiego Grzbietu, łukiem - najpierw ku północnemu zachodowi, później ku północy, a w końcu ku północnemu wschodowi. Uchodzi do Kwisy powyżej Świeradowa.

</doc>
<doc id="2647769" url="https://pl.wikipedia.org/wiki?curid=2647769" title="Carl-Hermann Mueller-Graaf">
Carl-Hermann Mueller-Graaf

Carl-Hermann Mueller-Graaf (ur. 8 maja 1903 w Świętochłowicach, zm. 20 grudnia 1963 w Bernie) – niemiecki dyplomata, prawnik.
Był synem dr Carla Müllera, który pracował od 1900 roku w szpitalu w Piaśnikach. Po ukończeniu nauki w Katowicach, Naumburg (Saale) oraz w Chorzowie podjął i zakończył studia prawnicze na uniwersytecie w Gießen oraz Uniwersytecie Wrocławskim. W Gießen był członkiem korpusu Teutonia.
W 1935 roku trafił na urzędnicze stanowisko w Ministerstwie Gospodarki III Rzeszy. W 1937 wstąpił do partii nazistowskiej. W 1945 był negocjatorem w sprawie przemysłu energetycznego w Bernie, gdzie został poważnie chory i musiał poddać się operacji. Podczas pobytu rekonwalescencyjnego w Adelboden pisał pod pseudonimem "Constantin Silens" pracę "„Zła droga i nawrócenie. Refleksje na temat losu Niemiec”" (Bazylea 1946).
PO wojnie, podczas procesu przed trybunałem, został sklasyfikowany jako „nie biorący uczestnictwa” i mógł czynnie wrócić do służby państwowej. W lutym 1953 był zastępcą dyrektora Departamentu Polityki Handlowej w Federalnym Ministerstwie Gospodarki. Od 1955 był pierwszym niemieckim ambasadorem po II wojnie światowej w Wiedniu, a od 1961 był niemieckim ambasadorem przy Organizacji Współpracy Gospodarczej i Rozwoju w Europie (OECD). Szczególnym osiągnięciem misji dyplomatycznej były negocjacje w sprawie reparacji wojennych dla Austrii oraz załagodzenie stosunków między Niemcami a Izraelem.

</doc>
<doc id="2647782" url="https://pl.wikipedia.org/wiki?curid=2647782" title="Pompeo Usciglio">
Pompeo Usciglio



</doc>
<doc id="2647794" url="https://pl.wikipedia.org/wiki?curid=2647794" title="Struga (dopływ Kwisy)">
Struga (dopływ Kwisy)

Struga (niem. "Burgfloss") – potok górski w południowo-zachodniej Polsce, w woj. dolnośląskim, w Górach Izerskich, prawy dopływ Kwisy, długość 2,7 km, źródła na wysokości ok. 920 m n.p.m., ujście – ok. 590 m n.p.m..
Opis.
Wypływa z zachodnich zboczy Kamienicy, w Grzbiecie Kamienickim Gór Izerskich. Płynie stromą dolinką wciętą w zbocze Kamienicy ku południowemu zachodowi. Uchodzi do Kwisy powyżej Świeradowa.

</doc>
<doc id="2647797" url="https://pl.wikipedia.org/wiki?curid=2647797" title="Kinect Adventures">
Kinect Adventures



</doc>
<doc id="2647798" url="https://pl.wikipedia.org/wiki?curid=2647798" title="European Football League (1986)">
European Football League (1986)

European Football League 1986 – pierwsza edycja European Football League, najbardziej prestiżowego turnieju europejskiego, w klubowym futbolu amerykańskim.
Turniej, w którym udział wzięło 8 drużyn, rozegrany został w Holandii. W finale rozegranym na Stadionie Olimpijskim w Amsterdamie, fińska drużyna TAFT Vantaa pokonała przedstawiciela Włoch – drużynę Bologna Doves 20-16.
Linki zewnętrzne.
European Football League History

</doc>
<doc id="2647807" url="https://pl.wikipedia.org/wiki?curid=2647807" title="Kak (zbójnik)">
Kak (zbójnik)

Kak – postać legendarna, zbójnik grasujący na terenach Gór Świętokrzyskich.
Historia.
Zbójnik Kak miał łupić głównie karawany kupieckie, ciągnące w kierunku Krakowa, Kielc oraz Sandomierza. Cechowała go duża siła fizyczna, sprawność bojowa oraz budzące grozę spojrzenie. Zgromadził wielkie bogactwa, a część łupów rozdał mieszkańcom okolicznych wiosek. Założył własną wieś, która miała być poprzedniczką dzisiejszego Kakonina.
Jego zbójecką działalność próżno próbował ukrócić biskup krakowski – Kak jednak pozostawał nieuchwytny. Było tak do czasu, kiedy podczas jednego z napadów zbój miał pojmać piękną siostrzenicę biskupa. Oboje zakochali się w sobie, jednak porwanie ściągnęło na Kaka gniew wuja dziewczyny. Wkrótce zbójnik został wytropiony i okrążony. Kiedy odparł pierwsze ataki, tropiący zaczęli strzelać do niego z łuków. Wtedy to dziewczyna miała zasłonić ukochanego własnym ciałem, a sama zginąć. Oszalały Kak rzucił się na napastników, ostatecznie jednak został pojmany. Skazany na karę śmierci, został powieszony w Krakowie. Przed śmiercią miał zaśpiewać piosenkę:
"Oj lipko, lipko pod Kakoninem,Kto ciebie odnajdzie zostanie panem."
W jej tekście była wskazówka co do miejsca ukrycia zrabowanych skarbów. Miał je odnaleźć miejscowy szklarz, który ją usłyszał. Nie wiedząc, co począć z tak wielkim majątkiem, za radą miejscowego proboszcza, postanowił ufundować kościół na wzgórzu nad Bielinami. Do jego budowy nie doszło, gdyż był on nocami niszczony przez złe moce. Ostatecznie świątynia stanęła w samej wsi.

</doc>
<doc id="2647817" url="https://pl.wikipedia.org/wiki?curid=2647817" title="I Salonisti">
I Salonisti

I Salonisti – szwajcarski kwintet fortepianowy z Berna, założony w 1981 roku.
Zespół.
Zespół w repertuarze ma dzieła muzyki kameralnej, klasycznej i popularnej, m.in. takich kompozytorów jak: Nino Rota, Fritz Kreisler, George Enescu, Astor Piazzolla, Claude Debussy, George Gershwin, Béla Bartók, Imre Kálmán, Kurt Weill i Johannes Brahms.
W 1997 roku kwintet "I Salonisti" wystąpił w filmie Jamesa Camerona "Titanic", jako zespół muzyczny grający do końca na pokładzie tonącego statku.
Od 2006 roku prymariuszem kwintetu jest polski skrzypek Piotr Pławner.

</doc>
<doc id="2647819" url="https://pl.wikipedia.org/wiki?curid=2647819" title="Gracjan z Kotoru">
Gracjan z Kotoru

Gracjan z Kotoru (ur. 27 listopada 1438 w Mua w Kotorze, zm. 9 listopada 1508 w Murano) – czarnogórski augustianin (OSA) i błogosławiony Kościoła rzymskokatolickiego.
Życiorys.
Urodził się w 1438 roku. Przez 30 lat pracował jako rybak, potem wstąpił do zakonu św. Augustyna, gdzie pełnił różne posługi. 
Zmarł 9 listopada 1508 roku, po ciężkiej chorobie, mając 69 lat, w opinii świętości. 
Jego relikwie znajdują się w kościele Muo, gdzie się urodził. W 1643 roku Lazzerini opublikował jego biografię w języku włoskim. 
Gracjan został beatyfikowany przez papieża Leona XIII w 1889 roku.

</doc>
<doc id="2647824" url="https://pl.wikipedia.org/wiki?curid=2647824" title="Bogusław Aftyka">
Bogusław Aftyka

Bogusław Aftyka (ur. 10 maja 1926 w Ciemnie, zm. 26 lutego 1977) – pułkownik MO, komendant wojewódzki MO w Warszawie (1954–1961), Białymstoku (1961–1966) i Elblągu (1975–1977).
Życiorys.
W latach 1943-1944 był partyzantem Gwardii Ludowej (1943) i Armii Ludowej (1944). 22 lipca 1944 wstąpił do warszawskiej KW Milicji Obywatelskiej. Od listopada do grudnia 1944 był słuchaczem Szkoły Oficerskiej KG MO, po jej ukończeniu został instruktorem Wydziału Polityczno-Wychowawczego KW MO w Warszawie. Od 19 kwietnia 1945 komendant powiatowy MO w Tucholi, a od 3 lipca 1948 w Grudziądzu. 15 sierpnia 1950 został przeniesiony ponownie do Warszawy, na zastępcę naczelnika Wydziału III Oddziału IV KG MO. 1 czerwca 1953 został zastępcą komendanta, a 1 lipca 1954 komendantem wojewódzkim MO w Warszawie. 1 czerwca 1961 przeniesiony na analogiczne stanowisko do Białegostoku. Od 1 lipca 1966 zastępca komendanta wojewódzkiego w Gdańsku, a od 1 maja 1967 I zastępca komendanta wojewódzkiego MO ds. SB KW MO w Gdańsku. 1 czerwca 1975 został komendantem wojewódzkim MO w Elblągu; na tym stanowisku pozostał do śmierci.
Pochowany w Alei Zasłużonych na Cmentarzu Srebrzysko w Gdańsku (rejon II).

</doc>
<doc id="2647830" url="https://pl.wikipedia.org/wiki?curid=2647830" title="Pergamin z Chinon">
Pergamin z Chinon

Pergamin z Chinon – oryginalny protokół z przesłuchania najważniejszych dostojników zakonu templariuszy, które miało miejsce w dniach od 17 do 20 sierpnia 1308 roku w lochach Zamku w Chinon nad Loarą. Przesłuchanie to zostało przeprowadzone przez trzech kardynałów, wysłanników papieża Klemensa V: Berengara, Stefanusa i Landolfa. Dokument ten przez siedem wieków uważany był za zaginiony.
Opis.
Pergamin z Chinon przedstawia rezultaty przesłuchania czterech templariuszy: "Raymbauda de Caron" (preceptora Outremer), "Hugona de Perraud" (preceptora Francji), "Geoffroya de Gonneville" (preceptora Akwitanii i Poitou) oraz "Geoffroya de Charney" (preceptora Normandii). Wszyscy zostali uniewinnieni od stawianych im zarzutów herezji, natomiast zostali uznani winnymi wypierania się wiary. Równocześnie udzielono im absolucji od zarzutów bezczeszczenia słowem i czynem krzyża oraz wypierania się wiary. Zarzut ten był związany z tajnym obrzędem inicjacji, tzw. „próbą przyjmowania nowicjuszy do zakonu”. Próba prawdopodobnie miała przygotowywać braci zakonnych na „pozorne akty” wyparcia się wiary chrześcijańskiej, na wypadek gdyby trafili do muzułmańskiej niewoli w trakcie walk z niewiernymi prowadzonych w Ziemi Świętej.
Historia.
Pergamin z Chinon został źle skatalogowany w 1622 roku, przez co pozostawał w ukryciu, wiedziano jednak o jego istnieniu. Został odnaleziony 13 września 2001 roku podczas kwerendy prowadzonej przez włoską historyk Barbarę Frale w Tajnych Archiwach Watykanu, gdy natknęła się ona na pergamin z podpisem kardynała Berengara, który w czasach Klemensa V był jego najważniejszym doradcą. Wyniki swoich prac Barbara Frale opublikowała w 2004 roku w "Journal of Medieval History". Kopia dokumentu, który został odnaleziony przez badaczkę, została opublikowana we włoskim czasopiśmie „Hera”.
Wydanie.
25 października 2007 roku w Sali Synodalnej Watykan udostępnił dokumenty z procesu templariuszy. Prefekt Tajnego Archiwum Watykańskiego, Sergio Pagano, stwierdził, że celem przedstawienia dokumentów „nie była żadna chęć uczczenia zakonu templariuszy, a tym bardziej jego rehabilitacji. Nasza rola ogranicza się do badań historycznych”. Wśród opublikowanych dokumentów znalazł się również Pergamin z Chinon. Materiał zawierający trzysta stron druku został wydany pod tytułem "Processus Contra Templarios" (z ) ukazał się blisko 700 lat po rozwiązaniu zakonu. Wydano go z dużą starannością, gdyż zawiera nawet niedoskonałości samego pergaminu. Dokument został wydany w niewielkim nakładzie 799 egzemplarzy, za to sprzedawano go po wysokiej cenie 8377 dolarów za egzemplarz.

</doc>
<doc id="2647833" url="https://pl.wikipedia.org/wiki?curid=2647833" title="Walentin Kozmicz Iwanow">
Walentin Kozmicz Iwanow



</doc>
<doc id="2647835" url="https://pl.wikipedia.org/wiki?curid=2647835" title="Dziecko Marcelle Roulin">
Dziecko Marcelle Roulin

Dziecko Marcelle Roulin (hol. "Portret van Marcelle Roulin", ang. "The Baby Marcelle Roulin") – tytuł trzech obrazów olejnych namalowanych przez Vincenta van Gogha w grudniu 1888 podczas jego pobytu w miejscowości Arles:
Historia.
Podczas swego pobytu w Arles Vincent van Gogh poznał Josepha-Étienne’a Roulina (1841–1903), naczelnika urzędu pocztowego przy przystanku kolejowym w Arles. Spotkał go prawdopodobnie w maju 1888, kiedy wysyłał swoje obrazy do brata Theo. Szybko się zaprzyjaźnili, a Roulin często zapraszał van Gogha do siebie na obiad. Van Gogh żywił głębokie i szczere uczucia do całej rodziny Roulinów; pozwoliło mu to dostrzec wiele szlachetnych i korzystnych cech w twarzach poszczególnych jej członków, których portrety zamierzał sporządzić.
Wśród kilkunastu portretów, przedstawiających poszczególnych członków rodziny Josepha i Augustine Roulin znalazła się też córeczka Marcelle, która była ich najmłodszym dzieckiem (ur. 31 lipca 1888 – zm. 22 lutego 1980) a zarazem tym, które spośród ich dzieci żyło najdłużej. W 1955 67-letnia Marcelle udzieliła obszernego wywiadu, w którym opisała wspomnienia swojej rodziny dotyczące Vincenta van Gogha ujawniając przy tym wiele szczegółów pominiętych przez biografów artysty. 
Van Gogh namalował trzy portrety Marcelle przedstawiające tylko jej główkę i piersi na tle jasnozielonej zasłony. Artysta uchwycił pełne powagi spojrzenie niemowlęcia i jego zachwycające, pulchne policzki i rączki.
Szwagierka Vincenta van Gogha Johanna w liście napisanym do niego w lipcu 1889 pytała: 

</doc>
<doc id="2647858" url="https://pl.wikipedia.org/wiki?curid=2647858" title="Matecki">
Matecki



</doc>
<doc id="2647867" url="https://pl.wikipedia.org/wiki?curid=2647867" title="European Football League (1988)">
European Football League (1988)

European Football League 1988 – 2. edycja European Football League, najbardziej prestiżowego turnieju europejskiego, w klubowym futbolu amerykańskim.
Turniej, w którym udział wzięło 8 drużyn, rozegrany został w Wielkiej Brytanii. W finale rozegranym na Crystal Palace National Sports Centre, fińska drużyna Helsinki Roosters pokonała przedstawiciela Holandii, drużynę Amsterdam Crusaders 35-14.
Linki zewnętrzne.
European Football League History

</doc>
<doc id="2647868" url="https://pl.wikipedia.org/wiki?curid=2647868" title="Instytut Ekonomii i Finansów Uniwersytetu Rzeszowskiego">
Instytut Ekonomii i Finansów Uniwersytetu Rzeszowskiego

Instytut Ekonomii i Finansów Uniwersytetu Rzeszowskiego – jeden z pięciu instytutów Kolegium Nauk Społecznych Uniwersytetu Rzeszowskiego.
Historia.
Instytut Ekonomii i Finansów Uniwersytetu Rzeszowskiego powstał 1 października 2019 roku na bazie Wydziału Ekonomii UR, w wyniku przekształcenia struktury organizacyjnej Uniwersytetu Rzeszowskiego [Uchwała nr 424/04/2019 Senatu Uniwersytetu Rzeszowskiego z dnia 4 kwietnia 2019 roku w sprawie uchwalenia Statutu Uniwersytetu Rzeszowskiego (z późn. zm.)]. Jego tradycje sięgają jednak znacznie dalej. Instytut nie tylko bowiem kontynuuje działania i inicjatywy Wydziału Ekonomii, ale także czerpie z tradycji i wieloletnich doświadczeń uczelni, na bazie których utworzono Wydział w 2001 r.: z połączenia rzeszowskiej filii Uniwersytetu Marii Curie-Skłodowskiej w Lublinie z Wydziałem Ekonomii w Rzeszowie Akademii Rolniczej im. Hugona Kołłątaja w Krakowie&lt;ref name="https://www.ur.edu.pl"&gt;&lt;/ref&gt;.
Główne kierunki badań.
Podstawą rozwoju Instytutu są badania naukowe. Koncentrują się one wokół aktualnej problematyki społeczno-ekonomicznej związanej z:
Władze Instytutu.
Władze Instytutu Ekonomii i Finansów od 1 września 2020:
Struktura organizacyjna.
Katedra Ekonomii i Międzynarodowych Stosunków Gospodarczych.
Samodzielni pracownicy naukowi:
Katedra Ekonomiki i Zarządzania.
Samodzielni pracownicy naukowi:
Katedra Finansów i Rachunkowości.
Samodzielni pracownicy naukowi:
Katedra Marketingu i Przedsiębiorczości.
Samodzielni pracownicy naukowi:
Katedra Metod Ilościowych i Informatyki Gospodarczej.
Samodzielni pracownicy naukowi:
Katedra Polityki Gospodarczej.
Samodzielni pracownicy naukowi:
Katedra Rynków Finansowych i Finansów Publicznych.
Samodzielni pracownicy naukowi:
Pracownia Badań nad Nierównościami Społecznymi i Rozwojem Gospodarczym.
Samodzielni pracownicy naukowi:

</doc>
<doc id="2647869" url="https://pl.wikipedia.org/wiki?curid=2647869" title="EFAF Cup">
EFAF Cup



</doc>
<doc id="2647871" url="https://pl.wikipedia.org/wiki?curid=2647871" title="Sde Ya'akov">
Sde Ya'akov



</doc>
<doc id="2647873" url="https://pl.wikipedia.org/wiki?curid=2647873" title="Pepin z Herstalu">
Pepin z Herstalu



</doc>
<doc id="2647877" url="https://pl.wikipedia.org/wiki?curid=2647877" title="Płoka (dopływ Kwisy)">
Płoka (dopływ Kwisy)

Płoka (niem. "Seiffen") – potok górski w południowo-zachodniej Polsce, w woj. dolnośląskim, w Górach Izerskich, prawy dopływ Kwisy, długość 3,1 km, źródła na wysokości ok. 850 m n.p.m., ujście – ok. 550 m n.p.m..
Opis.
Wypływa z południowych zboczy Dłużca, w Grzbiecie Kamienickim Gór Izerskich, z Tytoniowego Źródła. Płynie stromą dolinką wciętą w zbocze Kamienickiego Grzbietu ku południowi, później ku południowemu zachodowi. Uchodzi do Kwisy powyżej Świeradowa.

</doc>
<doc id="2647880" url="https://pl.wikipedia.org/wiki?curid=2647880" title="Roman Białek">
Roman Białek

Roman Białek (ur. 7 listopada 1919 w Żydaczowie, zm. 1972) – kapitan aparatu bezpieczeństwa, podpułkownik Milicji Obywatelskiej.
Życiorys.
W 1939 skończył gimnazjum w Stryju. W latach 1940–1943 był żołnierzem Armii Czerwonej, następnie armii Berlinga. W 1944 odbył kurs NKWD w Kujbyszewie, później został referentem Wydziału do Walki z Bandytyzmem MBP. Od 17 lipca 1945 zastępca kierownika Sekcji do Walki z Bandytyzmem MBP, następnie starszy referent Wydziału I Departamentu VII i Wydziału I Departamentu III MBP. 1 października 1950 został przeniesiony na stanowisko naczelnika Wydziału III Wojewódzkiego Urzędu Bezpieczeństwa Publicznego w Gdańsku. 1 września 1954 został inspektorem w kierownictwie tegoż urzędu, a 1 kwietnia 1955 kierownikiem Miejskiego Urzędu ds. Bezpieczeństwa Publicznego w Gdyni. Od 1 stycznia 1957 zastępca komendanta ds. bezpieczeństwa Komendy Miejskiej MO w Gdyni, a od 1 października 1959 inspektor Inspektoratu Kierownictwa Jednostki MO ds. Bezpieczeństwa KW MO w Gdańsku. 1 XII 1965-15 IV 1968 komendant GPK Portu w Gdyni.
Był odznaczony Złotym i dwukrotnie Srebrnym Krzyżem Zasługi, Krzyżem Walecznych, Srebrnym Medalem Zasłużonym na Polu Chwały, Krzyżem Kawalerskim Orderu Odrodzenia Polski, Medalem Zwycięstwa i Wolności 1945, Medalem 10-lecia Polski Ludowej, Odznaką 10 i 20 lat „W służbie narodu” i Medalem „Za Zasługi dla obronności kraju”.
Pochowany na Cmentarzu Srebrzysko w Gdańsku (rejon VI, taras IV-1-6).

</doc>
<doc id="2647882" url="https://pl.wikipedia.org/wiki?curid=2647882" title="Rechtsinformationssystem">
Rechtsinformationssystem

Rechtsinformationssystem des Bundes (RIS) – rządowy system informacji prawnej w Austrii, udostępniany w internecie.
RIS został utworzony na podstawie ustawy z dnia 21 listopada 2003 r. o reformie ogłaszania aktów prawnych ("Kundmachungsreformgesetz 2004"), która weszła ona w życie z dniem 1 stycznia 2004 r. Jej głównym celem była zmiana sposobu wydawania austriackiego dziennika ustaw (postać papierową zastąpiono postacią elektroniczną), ale przy okazji zdecydowano się utworzyć powszechnie dostępny system informacji prawnej. Art. 4 § 6 ustawy o reformie ogłaszania aktów prawnych stanowi, że System Informacji Prawnej Państwa służy do ogłaszania aktów prawnych (tych, które podlegają ogłoszeniu w austriackim dzienniku ustaw) oraz do informowania o prawie Republiki Austrii.
RIS jest prowadzony przez Urząd Kanclerza Austrii. System jest dostępny nieodpłatnie w Internecie.
Zawartość RIS.
RIS składa się z kilku baz danych. Pierwszą jest baza prawa krajowego ("Bundesrecht"). W tej części znajdują się:
Poza prawem krajowym RIS zawiera również bazy:

</doc>
<doc id="2647884" url="https://pl.wikipedia.org/wiki?curid=2647884" title="Don Ritchie">
Don Ritchie

Donald Taylor Ritchie (ur. 9 czerwca 1925 w Vaucluse, zm. 13 maja 2012 w Watsons Bay) - Australijczyk odpowiedzialny za uratowanie co najmniej 160 osób próbujących popełnić samobójstwo (niektóre źródła podają liczbę 500 osób).

</doc>
<doc id="2647891" url="https://pl.wikipedia.org/wiki?curid=2647891" title="Chevrolet Sonic">
Chevrolet Sonic



</doc>
<doc id="2647898" url="https://pl.wikipedia.org/wiki?curid=2647898" title="European Football League (1989)">
European Football League (1989)

European Football League 1989 – 3. edycja European Football League, najbardziej prestiżowego turnieju europejskiego, w klubowym futbolu amerykańskim.
W tej edycji udział wzięło 9 drużyn. Mecze półfinałowe i finał rozegrane zostały we Włoszech. W finale rozegranym na Stadio Giovanni Mari, włoska drużyna Legnano Frogs pokonała przedstawiciela Holandii, drużynę Amsterdam Crusaders 27-23.
Linki zewnętrzne.
European Football League History

</doc>
<doc id="2647905" url="https://pl.wikipedia.org/wiki?curid=2647905" title="Jastrząbek (dopływ Kwisy)">
Jastrząbek (dopływ Kwisy)

Jastrząbek (niem. "Habichtsfloss") – potok górski w południowo-zachodniej Polsce, w woj. dolnośląskim, w Górach Izerskich, prawy dopływ Kwisy, długość 1,9 km, źródła na wysokości ok. 803 m n.p.m., ujście – ok. 562 m n.p.m..
Opis.
Wypływa z południowych zboczy Dłużca, w Grzbiecie Kamienickim Gór Izerskich, poniżej obniżenia pomiędzy Wysoką a Jastrzębcem, zwanego "Starym Grzbietem". Płynie stromą dolinką wciętą w zbocze Kamienickiego Grzbietu ku południowi. Uchodzi do Kwisy powyżej Świeradowa.

</doc>
<doc id="2647916" url="https://pl.wikipedia.org/wiki?curid=2647916" title="Mercury Bobcat">
Mercury Bobcat

Mercury Bobcat – samochód osobowy klasy kompaktowej produkowany pod amerykańską marką Mercury w latach 1974 – 1980. 
Historia i opis modelu.
W 1974 roku koncern Ford zdecydował się poszerzyć ofertę podlegającej mu marki Mercury o pierwszy w jej historii tak mały, kompaktowy model. Bobcat był bliźniaczą wersją zaprezentowanego 4 lata wcześniej Forda Pinto, odróżniając się od niego głównie wizualnie oraz wyposażeniem standardowym.
Charakterystyczną cechą obłego nadwozia była nisko poprowadzona tylna szyba, a także podłużny przód z okrągłymi reflektorami. Mercury Bobcat względem Forda Pinto zyskał chromowaną atrapę chłodnicy i więcej chromowanych ozdobników. Inny był też kształt tylnych lamp, które były bardziej podłużne.
Lifting.
W 1978 roku Ford gruntownie zmodernizował swoje kompaktowe modele, restylizując także Bobcata. Zmienił się wygląd pasa przedniego, który zyskał bardziej kanciaste kształty i prostokątne reflektory. Nieznacznie zmiany pojawiły się także w kabinie pasażerskiej. Produkcja pod tą postacią trwała 2 lata, kończąc się w 1980 roku na rzecz nowego modelu Lynx.

</doc>
<doc id="2647917" url="https://pl.wikipedia.org/wiki?curid=2647917" title="Mercury Lynx">
Mercury Lynx

Mercury Lynx – samochód osobowy klasy kompaktowej produkowany pod amerykańską marką Mercury w latach 1980–1987.
Historia i opis modelu.
Pojazd został wprowadzony jako następca modelu Bobcat, debiutując równolegle z bliźniaczym modelem Forda – Escortem. Początkowo samochód dostępny był jako 3-drzwiowy hatchback, w 1982 do oferty dołączyła wersja 5-drzwiowa oraz kombi. Główna różnica między Escortem a Lynxem to wygląd atrapy chłodnicy, a także więcej chromowanych akcentów.
Mercury Lynx dostępny był w kilku opcjach wyposażenia: Basis, L, GL, GS i usportowionej RS. Podstawowym źródłem napędu była benzynowa jednostka R4 1.6 o mocy maksymalnej 66 KM (48,5 kW) zblokowana z 4-biegową manualną bądź 3-biegową automatyczną skrzynią biegów. Od 1982 zaczęto oferować wzmocniony do 81 KM (59,5 kW) silnik, moc podstawowej jednostki wzrosła zaś do 71 KM (52 kW). Rok później wprowadzono silnik 1.6 z wtryskiem paliwa (89 KM/65 kW).
W 1984 dodano do gamy jednostek napędowych wolnossący wysokoprężny motor o pojemności dwóch litrów i mocy maksymalnej 53 KM (39 kW). W tym samym roku wprowadzono turbodoładowaną jednostkę 1.6 generującą 122 KM (90 kW) zblokowaną z 5-biegową skrzynią manualną. Najmocniejszy wariant Lynxa dostępny był tylko w 5-drzwiowym nadwoziu, nosił oznaczenie LTS.
Lifting.
Z początkiem roku 1985 ujednolicono gamę modeli, przeprowadzono także obszerną restylizację nadwozia. Zmienił się wygląd atrapy chłodnicy, a także zmodyfikowano reflektory, zderzaki i wygląd tylnych lamp.
Ponadto, wprowadzono też nowy benzynowy silnik R4 1.9 (87–109 KM/64–80 kW), bez zmian pozostawiając jednocześnie diesla i turbo. W 1987 wszystkie jednostki 1.9 otrzymały wtrysk paliwa, co zwiększyło moc maksymalną do 91–117 KM (67–86 kW, w zależności od wersji). Do zakończenia produkcji w 1987 powstało prawie 600 000 egzemplarzy modelu, następcą został Mercury Tracer.

</doc>
<doc id="2647919" url="https://pl.wikipedia.org/wiki?curid=2647919" title="Szen-nung">
Szen-nung



</doc>
<doc id="2647920" url="https://pl.wikipedia.org/wiki?curid=2647920" title="Mercury Mystique">
Mercury Mystique

Mercury Mystique – samochód osobowy klasy średniej produkowany pod amerykańską marką Mercury w latach 1994 – 2000.
Historia i opis modelu.
Mystique zastąpiło w ofercie marki model Topaz i powstało jako biźniacza, bardziej luksusowa odmiana Forda Contour, czyli amerykańskiej odmiany Forda Mondeo. 
Był to pojazd przednionapędowy. Jego napęd stanowiły silniki benzynowe R4 o pojemności 2,0 l i mocy 125 KM (w późniejszych latach: 130 KM) lub V6 o pojemności 2,5 l i mocy 170 KM. Mystique dostępny był w wersjach z 5-biegową manualną skrzynią biegów lub 4-biegową automatyczną.
Lifting.
W 1998 roku samochód przeszedł gruntowną modernizacje, w ramach której pojawiły się nowe, bardziej krągłe reflektory, przemodelowane tylne lampy i zmodyfikowane zderzaki. Modernizacja miała upodobnić Mystique do innych, oferowanych wówczas, samochodów Mercury.
Recenzje i sprzedaż.
W latach 1995-1997 samochód rokrocznie pojawiał się na liście 10 najlepszych samochodów według magazynu "Car and Driver". Nie zdobył on jednak dużej popularności ze względu na niewielkie, jak na swoją klasę, wymiary. Szczególnie krytykowana była niewielka ilość miejsca dla pasażerów z tyłu pojazdu. Wprowadzona do sprzedaży w 1998 roku wersja po faceliftingu, poza zmianami kosmetycznymi, została wydłużona o 3 cm w celu poprawy komfortu jazdy.
W 1999 roku w Stanach Zjednoczonych sprzedanych zostało 39 531 egzemplarzy modelu Mystique, a w ostatnim, 2000 – 16 208.

</doc>
<doc id="2647936" url="https://pl.wikipedia.org/wiki?curid=2647936" title="Wodopój (dopływ Kwisy)">
Wodopój (dopływ Kwisy)

Wodopój (niem. "Tränkefloss") – potok górski w południowo-zachodniej Polsce, w woj. dolnośląskim, w Górach Izerskich, lewy dopływ Kwisy, długość 2,1 km, źródła na wysokości ok. 980 m n.p.m., ujście – ok. 590 m n.p.m..
Opis.
Wypływa z północnych zboczy Wysokiego Grzbietu Gór Izerskich, w obniżeniu między Sinymi Skałkami a Mokrą Przełęczą. Płynie stromą dolinką wciętą w zbocze Wysokiego Grzbietu ku północy, zbierając liczne, drobne, bezimienne dopływy. Powyżej ujścia tworzy wodospad Poidło. Uchodzi do Kwisy powyżej Świeradowa.

</doc>
<doc id="2647939" url="https://pl.wikipedia.org/wiki?curid=2647939" title="Mieczysław Fatyga">
Mieczysław Fatyga

Mieczysław Fatyga, pseud. "Kirgiz" (ur. 12 września 1923 w Nowej Słupi, zm. 2 września 1997 w Gdańsku) – uczestnik II wojny światowej w szeregach Gwardii Ludowej i Armii Ludowej, funkcjonariusz aparatu bezpieczeństwa w stopniu kapitana, pułkownik MO.
Życiorys.
W 1939 skończył Szkołę Rzemieślniczą w Radomiu i został szlifierzem metalowym. Podczas okupacji od 1942 był żołnierzem Gwardii Ludowej. Następnie służył w Armii Ludowej w oddziale Mieczysława Moczara. Po wojnie, 1945-1946 był żołnierzem KBW i słuchaczem Szkoły Podchorążych Polityczno-Wychowawczych Centrum Wyszkolenia KBW, po ukończeniu której został zastępcą oficera informacji 2 pułku specjalnego KBW, a następnie oficerem śledczym Oddziału Informacji Wojsk Bezpieczeństwa Wewnętrznego w Poznaniu. Od 15 sierpnia 1946 służył jako referent Wydziału Specjalnego WUBP w Bydgoszczy. 25 maja 1947 został przeniesiony na analogiczną funkcję do Komendy Wojewódzkiej MO w Bydgoszczy. 1949-1950 oraz 1954-1956 był słuchaczem Rocznej Szkoły Oficerskiej Centrum Wyszkolenia MBP w Legionowie. Od sierpnia 1950 do 1952 był naczelnikiem jednego z wydziałów KW MO w Gdańsku, a następnie w Szczecinie. 1956-1966 zastępca naczelnika Wydziału "B" Wojewódzkiego Urzędu ds. Bezpieczeństwa Publicznego w Gdańsku, a od 1967 naczelnik Wydziału "W" SB KW MO w Gdańsku. W 1968 był słuchaczem Kursu Doskonalenia Kadr Kierowniczych Służby Bezpieczeństwa MSW. 5 marca 1990 zwolniony.
W latach 70. i 80. był kierownikiem sekcji piłki ręcznej i członkiem Zarządu GKS "Wybrzeże" i nieetatowym instruktorem KW PZPR w Gdańsku, lektorem Komitetu Zakładowego PZPR KW MO/WUSW i członkiem Komisji Weryfikacyjnej Wojewódzkiego Zarządu ZBoWiD.
Odznaczony Srebrnym Medalem Zasłużonym na Polu Chwały (1945), Medalem Zwycięstwa i Wolności 1945 (1946), Krzyżem Partyzanckim (1947), Srebrnym i Złotym Krzyżem Zasługi, Krzyżem Kawalerskim (1964), Oficerskim (1979) i Komandorskim (1989) Orderu Odrodzenia Polski, Medalem „Za udział w walkach w obronie władzy ludowej”, Medalem 10-lecia, 30-lecia i 40-lecia Polski Ludowej i wieloma odznakami i innymi medalami. Pochowany na Cmentarzu Oliwskim (kwatera 10-B-20).

</doc>
<doc id="2647941" url="https://pl.wikipedia.org/wiki?curid=2647941" title="Czerwony Potok (dopływ Kwisy)">
Czerwony Potok (dopływ Kwisy)

Czerwony Potok (niem. "Rotefloss") – potok górski w południowo-zachodniej Polsce, w woj. dolnośląskim, w Górach Izerskich, lewy dopływ Kwisy, długość 2,5 km, źródła na wysokości ok. 920 m n.p.m., ujście – ok. 550 m n.p.m..
Opis.
Wypływa z północnych zboczy Wysokiego Grzbietu Gór Izerskich, w obniżeniu między Mokrą Przełęczą a Szerzawą (poniżej Rudego Grzbietu). Płynie stromą dolinką wciętą w zbocze Wysokiego Grzbietu, ku północnemu wschodowi, zbierając liczne, drobne, bezimienne dopływy. Uchodzi do Kwisy powyżej Świeradowa.

</doc>
<doc id="2647942" url="https://pl.wikipedia.org/wiki?curid=2647942" title="Stefan Miller (lekarz)">
Stefan Miller (lekarz)

Stefan Mieczysław Miller (ur. 27 kwietnia 1903 w Łodzi, zm. 1942) – polski lekarz psychiatra i neurolog, dyrektor Zakładu dla Nerwowo i Psychicznie Chorych Żydów „Zofiówka”, współpracownik Jerzego Konorskiego i współodkrywca odruchów warunkowych II typu.
Życiorys.
Syn farmaceuty Moszka Lejzera (Mieczysława) i jego żony Bronisławy. Uczył się w domu, a następnie w klasie podwstępnej Szkoły Handlowej Kupiectwa Łódzkiego. Z powodu wojny musiał z rodziną opuścić Łódź, naukę kontynuował w szkole w Rosji. Od 1919 uczył się w Wyższej Szkole Realnej w Warszawie. W 1922 roku otrzymał świadectwo dojrzałości, nie dostał się na Wydział Lekarski Uniwersytetu Warszawskiego z powodu numerus clausus. Wstąpił na kierunek matematyczny, a następnie przeniósł się na Wydział Lekarski. Dyplom doktora wszech nauk lekarskich otrzymał 11 czerwca 1929 roku.
Specjalizował się w psychiatrii, pracował w Szpitalu w Tworkach. Od 1939 roku pełnił obowiązki dyrektora Zakładu dla Nerwowo i Psychicznie Chorych Żydów „Zofiówka” w Otwocku (jako następca Jakuba Frostiga).
30 czerwca 1931 w Warszawie ożenił się z Ireną Themerson (1904–1942?), lekarką, siostrą Stefana Themersona. Prawdopodobnie nie mieli dzieci.
Podczas okupacji niemieckiej poniósł śmierć; według jednej wersji zamordowany przez nazistów, według innej popełnił samobójstwo zażywając truciznę; jeszcze inna wersja głosi, że otruł się wraz z żoną w getcie w Mińsku Mazowieckim, unikając w ten sposób wywiezienia do obozu zagłady w Treblince.
Dorobek naukowy.
Miller wspólnie z kolegą ze studiów, Jerzym Konorskim, badał motoryczne reakcje zwierząt w ujęciu teorii Iwana Pawłowa. Uznali, że odruchy warunkowe wymagające reakcji ruchowej lub powstrzymania się od niej stanowią odrębny typ odruchów, i nazwali odruchami II typu, a ich warunkowanie – warunkowaniem II typu. Wyniki Konorskiego i Millera spotkały się z życzliwym zainteresowaniem samego Pawłowa. Dwaj uczeni mieli możliwość odwiedzić pracownię Pawłowa w Leningradzie; Miller opublikował obszerną relację z tej podroży naukowej. Po wojnie Konorski kontynuował zapoczątkowany przez siebie i Millera kierunek badań. Dedykował zmarłemu przyjacielowi swoją autobiografię i rozdziały w "Integracyjnej działalności mózgu" oraz "Conditioned Reflexes and Neuron Organization" poświęcone odruchom II typu.

</doc>
<doc id="2647947" url="https://pl.wikipedia.org/wiki?curid=2647947" title="Pluskotnik (dopływ Kwisy)">
Pluskotnik (dopływ Kwisy)

Pluskotnik (niem. "Bladerbach") – potok górski w południowo-zachodniej Polsce, w woj. dolnośląskim, w Górach Izerskich, lewy dopływ Kwisy, długość 2,3 km, źródła na wysokości ok. 960 m n.p.m., ujście – ok. 530 m n.p.m..
Opis.
Wypływa z północnych zboczy Wysokiego Grzbietu Gór Izerskich, w obniżeniu między Szerzawą a Podmokłą. Płynie stromą dolinką wciętą w zbocze Wysokiego Grzbietu, ku północy i północnemu wschodowi, zbierając kilka drobnych, bezimiennych dopływów. Uchodzi do Kwisy w górnej części Świeradowa.

</doc>
<doc id="2647952" url="https://pl.wikipedia.org/wiki?curid=2647952" title="Ryszard Zapała">
Ryszard Zapała

Ryszard Zapała (ur. 21 marca 1940 w Kielcach, zm. 1 maja 2012 tamże) – polski kolarz szosowy, reprezentant Polski.
Życiorys.
Był zawodnikiem klubów Lechia Kielce (1955–1957), Piast Chęciny (1958–1960 i 1963–1967), Flota Gdynia (1961–1962), SHL Kielce (1968–1969). W reprezentacji Polski wystąpił na mistrzostwach świata w 1963, zajmując 49. miejsce w wyścigu indywidualnym ze startu wspólnego. W 1963 był siódmym kolarzem Tour de Pologne, wygrał wówczas jeden z etapów i przez jeden etap jechał w koszulce lidera. W 1964 zajął 5. miejsce w klasyfikacji indywidualnej Wyścigu Pokoju. Był zwycięzcą memoriału im. W. Skopenki (1963) i Wyścigu dookoła Serbii (1967).
W 1963 i 1964 wybierano go najlepszym sportowcem Kielecczyzny w Plebiscycie „Słowa Ludu”.

</doc>
<doc id="2647958" url="https://pl.wikipedia.org/wiki?curid=2647958" title="Bystrzyk (dopływ Kwisy)">
Bystrzyk (dopływ Kwisy)

Bystrzyk (niem. "Getheil Floss", "Klein Seifen") – potok górski w południowo-zachodniej Polsce, w woj. dolnośląskim, w Górach Izerskich, prawy dopływ Kwisy, długość 2,1 km, źródła na wysokości ok. 800 m n.p.m., ujście – ok. 516 m n.p.m..
Opis.
Wypływa z południowych zboczy Kamienickiego Grzbietu Gór Izerskich, z południowo-zachodnich zboczy Wysokiej. Płynie stromą dolinką wciętą w zbocza Kamienickiego Grzbietu ku południowemu zachodowi, zbierając kilka drobnych, bezimiennych dopływów. Uchodzi do Kwisy w górnej części Świeradowa.

</doc>
<doc id="2647959" url="https://pl.wikipedia.org/wiki?curid=2647959" title="Stefan Mieczysław Miller">
Stefan Mieczysław Miller



</doc>
<doc id="2647962" url="https://pl.wikipedia.org/wiki?curid=2647962" title="Trebbiano">
Trebbiano

Trebbiano lub trebbiano toscano – druga co do rozpowszechnienia na świecie biała odmiana winorośli, dającą wysokie plony, ale niewyróżniające się wina o stosunkowo neutralnym smaku. Poza winami stołowymi stanowi surowiec do produkcji winiaków, m.in. koniaku i armaniaku. Znana także jako ugni blanc (szczególnie we Francji) oraz pod innymi lokalnymi nazwami.
Krzewy rosną bujnie, grona są liczne, długie i cylindryczne. Owoce mają grube skórki i kwaśnawy żółty sok.
Historia.
Przypuszcza się, że trebbiano pochodzi ze wschodniej części basenu Morza Śródziemnego. Było znane już w czasach rzymskich. Jeden z klonów został wyróżniony w Bolonii w XIII wieku i jako ugni blanc trafił do Francji, być może wraz z ucieczką papieża do Awinionu.
Rodowód.
Włoskie badania DNA opublikowane w 2008 roku wskazują na bliskie podobieństwo między trebbiano toscano a szczepem garganega, która może być jednym z przodków trebbiano albo innym krewnym.
Uprawa i wina.
Istnieją liczne klony szczepu trebbiano, z których największe znaczenie ma uprawiany w Umbrii procanico, znany przede wszystkim z win Denominazione di origine controllata orvieto. Inne to m.in. trebbiano di soave, trebbiano romagnolo, trebbiano spoletino, trebbiano giallo i trebbiano d'abruzzo. Cała rodzina trebbiano odpowiada za jedną trzecią łącznej produkcji białego wina w kraju.
W całości z winogron trebbiano wytwarza się wina jakościowe: Pagadebit di Romagna DOC, Trebbiano d'Abruzzo DOC, Trebbiano di Aprilia DOC, Trebbiano di Arborea DOC, Trebbiano di Capriano del Colle DOC, Trebbiano di Romagna DOC i Trebbiano Val Trebbia dei Colli Piacentini DOC. Prócz nich szczep jest głównym szczepem w licznych cuvée, np. już wspomnianym Orvieto i znanych białych winach w apelacjach Frascati, Lugana, Bianco di Custoza i Est! Est!! Est!!! di Montefiascone. Przepisy zezwalają również na stosowanie go m.in. w winach Soave DOC, Gambellara oraz jako domieszka do czerwonych win apelacji Vino Nobile di Montepulciano i Torgiano.
Tradycyjnie niewielkie ilości trebbiano i malvasii były wykorzystywane w produkcji słynnego toskańskiego czerwonego wina chianti. Winiarze coraz częściej rezygnowali z domieszki białych winogron, a od roku 2006 taka domieszka została nawet zabroniona. Spowodowało to nadpodaż trebbiano, a rozwiązaniem okazało się wyróżnienie nowego wina klasy IGT galestro.
Znana tutaj jako ugni blanc, trebbiano jest najbardziej rozpowszechnioną białą odmianą we Francji, szczególnie popularną w Gaskonii, Żyrondzie i Charente oraz Prowansji. Inne spotykane nazwy to clairette ronde, clairette de vence, queue de renard, a na Korsyce – rossola.
Odmianowe wina stołowe nie wyróżniają się, więc winogrona są wykorzystywane jako składnik win mieszanych, albo nawet do przemysłowej produkcji alkoholu.
Trebbiano jest za to najbardziej rozpowszechnioną odmianą do produkcji koniaku i armaniaku. W regionie Armagnac winogron używa się także do produkcji białego wzmacnianego wina floc de gascogne.
Podobnie jak wiele innych odmian, trebbiano trafiło do Argentyny wraz z włoskimi imigrantami.
Odmiana została sprowadzona przez Jamesa Busby'ego w 1832. Większość upraw znajduje się w stanach Nowa Południowa Walia i Australia Południowa. Tamtejsi winiarze nazywają trebbiano "white hermitage" i wykorzystują je do produkcji winiaku ("brandy") i jako jeden ze składników win mieszanych.
Podobnie jak w Portugalii, odmiana jest uprawiana pod nazwą thalia.
Szczep jest znany jako thalia.
Włoscy imigranci sprowadzili trebbiano do Kalifornii, ale przeważnie jest mieszane z innymi odmianami.
Produkcja octu winnego.
W rejonie włoskiego miasta Modena z winogron trebbiano wytwarza się słynny ocet winny „Aceto balsamico tradizionale di Modena“.
Synonimy.
Albano, biancame, biancone, blanc auba, blanc bacca, blanc de cadillac, blancoun, bobiano, bonebeou, boriano, boriano de cadillac, brocanico, brucanio, bubbiano, buriano, buzzetto, cadet, cadillac, cadillate, castelli, castelli romani, castillone, chatar, chator, clairette à grains ronds, clairette d'afrique, clairette de vence, clairette ronde, coda di cavallo, coda di volpe, elba, falanchina, greco, gredelin, juni blan, lugana, muscadet, muscadet aigre, passarena, passerina, perugino, procanico, procanico dell isola d´elba, procanico portoferraio, queue de renard, romani, rossan de nice, rossela blanco, rossetto, rossola, rossula, roussan, roussea, rusciola, saint emilion, saint emilion des charentes, santoro, spoletino, trebbianello, trebbiano d'empoli, trebbiano di cesena, trebbiano di cesene, trebbiano di empoli, trebbiano di lucca, trebbiano di tortona, trebbiano di toscana, trebbiano fiorentino, trebbiano toscano, trebbianone, tribbiano, tribbiano forte, turbiano, ugni blanc, uni blan, uni blance, unji blan, uva bianca, white hermitage, white shiraz.
Na liście synonimów są trzy określenia używane także na hiszpańską odmianę viura: queue de renard, rossan, ugni blanc oraz podobnie pisane gredelín.

</doc>
<doc id="2647963" url="https://pl.wikipedia.org/wiki?curid=2647963" title="Ugni blanc">
Ugni blanc



</doc>
<doc id="2647967" url="https://pl.wikipedia.org/wiki?curid=2647967" title="Projekt piwo">
Projekt piwo



</doc>
<doc id="2647969" url="https://pl.wikipedia.org/wiki?curid=2647969" title="Projekt p.i.w.o.">
Projekt p.i.w.o.



</doc>
<doc id="2647975" url="https://pl.wikipedia.org/wiki?curid=2647975" title="Diecezja Little Rock">
Diecezja Little Rock

Diecezja Little Rock (łac. "Dioecesis Petriculana", ang. "Diocese of Little Rock") jest diecezją Kościoła rzymskokatolickiego obejmująca swą powierzchnią cały stan Arkansas.
Historia.
Diecezja została kanonicznie erygowana 28 listopada 1843 roku przez papieża Grzegorza XVI na części terenów z Zakupu Luizjany. Początkowo obejmowała stan Arkansas i Terytorium Indiańskie. W roku 1876 Terytorium Indian zostało odłączone (powstała tam prefektura apostolska). Diecezja trzykrotnie zmieniała przynależność do metropolii. Początkowo należała do prowincji Saint Louis, od 1850 do Nowego Orleanu, a od 1972 do Oklahoma City (dawniejsza Prefektura Apostolska Terytorium Indian). Pierwszym ordynariuszem został nowojorski kapłan Andrew Byrne (1802-1862). Budowa katedry rozpoczęta została w roku 1845, a uroczyste poświęcenie odbyło się w roku 1881.

</doc>
<doc id="2647977" url="https://pl.wikipedia.org/wiki?curid=2647977" title="Wydział Biologiczno-Rolniczy Uniwersytetu Rzeszowskiego">
Wydział Biologiczno-Rolniczy Uniwersytetu Rzeszowskiego

Wydział Biologiczno-Rolniczy Uniwersytetu Rzeszowskiego (WB-R UR) – historyczny wydział Uniwersytetu Rzeszowskiego powstały w 2005 roku w wyniku połączenia dotychczasowego Instytutu Biologii i Ochrony Środowiska UR z rzeszowską filią Akademii Rolniczej im. Hugona Kołłątaja w Krakowie. Kształcił studentów na pięciu podstawowych kierunkach zaliczanych do nauk biologicznych i rolniczych na studiach stacjonarnych oraz niestacjonarnych.
Wydział Biologiczno-Rolniczy był jednostką interdyscyplinarną. W jego ramach znajdowało się 12 katedr, 8 zakładów, 3 pracownie, laboratorium i stacja doświadczalna. Zatrudnionych było 116 pracowników naukowo-dydaktycznych (z czego 16 na stanowisku profesora zwyczajnego, 18 na stanowisku profesora nadzwyczajnego ze stopniem naukowym doktora habilitowanego, 73 adiunktów ze stopniem doktora oraz 9 asystentów z tytułem magistra). Wydział współpracował również z emerytowanymi profesorami, których autorytet wspiera zarówno proces dydaktyczny, jak i przede wszystkim wymianę międzynarodową.
Według stanu na 2012 rok na wydziale studiowało łącznie 2112 studentów (w tym 1673 na studiach dziennych, 439 na studiach zaocznych) oraz 67 doktorantów, odbywających studia doktoranckie w ramach Wydziałowego Studium Doktoranckiego.
Od 1 października 2019 roku uchwałą Senatu Uniwersytetu Rzeszowskiego z dnia 4 kwietnia 2019 roku Wydział Biologiczno-Rolniczego został połączony z Wydziałem Matematyczno-Przyrodniczego i Wydziałem Biotechnologii tworząc Kolegium Nauk Przyrodniczych.
Historia.
Początki dawnego wydziału związane były z powołaniem do życia w 1973 roku Zamiejscowego Wydziału Ekonomiki Produkcji i Obrotu Rolnego w Rzeszowie, będącego częścią Akademii Rolniczej w Krakowie. Wydział ten ulokowano w rzeszowskiej dzielnicy Zalesie. Oferował on swoim studentom możliwość kształcenia na dwóch kierunkach:
W 1987 roku rzeszowska filia Akademii Rolniczej w Krakowie została zreorganizowana, a w jej ramach utworzono dwa wydziały zamiejscowe: Technologii Obrotu Surowcami i Produktami Rolniczymi oraz Ekonomiki Produkcji Rolniczej, które ponownie zostały ze sobą połączone w 1993 roku tworząc Wydział Ekonomii z jednostkami organizacyjnymi:
W 2001 roku doszło do połączenia Wyższej Szkoły Pedagogicznej w Rzeszowie, filii Uniwersytetu Marii Curie-Skłodowskiej w Lublinie i Wydziału Ekonomii Akademii Rolniczej w Krakowie, w wyniku czego powstał Uniwersytet Rzeszowski. Dotychczasowy Wydział Ekonomii krakowskiej uczelni rolniczej został przekształcony w Wydział Rolniczy UR, który w 2005 roku połączono z Instytutem Biologii i Ochrony Środowiska w Wydział Biologiczno-Rolniczy. 
Władze Wydziału.
W latach 2016-2019:
Kierunki kształcenia.
Wydział kształcił studentów na studiach I stopnia - licencjackich (3 letnie) i inżynierskich na następujących kierunkach i specjalnościach:
Studenci, którzy ukończyli studia I stopnia mogli kontynuować naukę na studiach II stopnia (magisterskich uzupełniających) na kierunkach i specjalnościach:
Ponadto wydział prowadził również następujące studia podyplomowe:
Na wydziale odbywały się studia doktoranckie (trzeciego stopnia) w następujących dziedzinach: 
Wydział miał uprawnienia do nadawania następujących stopni naukowych:

</doc>
<doc id="2647980" url="https://pl.wikipedia.org/wiki?curid=2647980" title="Piwo (ujednoznacznienie)">
Piwo (ujednoznacznienie)



</doc>
<doc id="2647986" url="https://pl.wikipedia.org/wiki?curid=2647986" title="Mokrzyca (dopływ Kwisy)">
Mokrzyca (dopływ Kwisy)

Mokrzyca (niem. "Tiefergrund") – potok górski w południowo-zachodniej Polsce, w woj. dolnośląskim, w Górach Izerskich, lewy dopływ Kwisy, długość ok. 3,0 km, źródła na wysokości ok. 970 m n.p.m., ujście – ok. 507 m n.p.m..
Opis.
Wypływa z północnych zboczy Wysokiego Grzbietu Gór Izerskich, w rejonie Polany Izerskiej. Płynie stromą dolinką wciętą w zbocze Wysokiego Grzbietu, ku północy. Uchodzi do Kwisy w górnej części Świeradowa.

</doc>
<doc id="2647990" url="https://pl.wikipedia.org/wiki?curid=2647990" title="Valérie Trierweiler">
Valérie Trierweiler

Valérie Trierweiler z domu Massonneau (ur. 16 lutego 1965 w Angers) – francuska dziennikarka polityczna, była partnerka prezydenta Republiki Francuskiej François Hollande’a.
Życiorys.
Valérie Massonneau urodziła się jako piąte dziecko z sześciorga rodzeństwa. Jest córką Jean-Noëla Massonneau, weterana drugiej wojny światowej. Jej dziadek i pradziadek byli właścicielami banku Massonneau Angevine &amp; Co, który w 1950 został kupiony przez Crédit de l'Ouest.
W 1988 ukończyła studia politologiczne. Pracowała w redakcji pisma „Profession politique”, a następnie od 1989 w tygodniku „Paris Match”. Od 2005 prowadziła na kanale Direct 8 program telewizyjny poświęcony polityce, zatytułowany "Le grand 8" (współprowadzącym był Dominique Souchier). Po jego odejściu program zmienił tytuł na "Politiquement parlant".
Życie osobiste.
Jej pierwsze małżeństwo zakończyło się rozwodem, podobnie jak drugie, z Denisem Trierweilerem, redaktorem „Paris Match” i tłumaczem języka niemieckiego. Od 2005 była konkubiną François Hollande’a, który został wybrany prezydentem Francji w wyborach w maju 2012. Trierweiler pełniła funkcję pierwszej damy u boku prezydenta. 25 stycznia 2014 oficjalnie ogłoszono zakończenie ich związku. Tym samym Trierweiler przestała być pierwszą damą Francji.

</doc>
<doc id="2647997" url="https://pl.wikipedia.org/wiki?curid=2647997" title="Trebbiano toscano">
Trebbiano toscano



</doc>
<doc id="2647998" url="https://pl.wikipedia.org/wiki?curid=2647998" title="Biskupi Little Rock">
Biskupi Little Rock



</doc>
<doc id="2648000" url="https://pl.wikipedia.org/wiki?curid=2648000" title="Świeradówka">
Świeradówka

Świeradówka (niem. "Steinbach") – potok górski w południowo-zachodniej Polsce, w woj. dolnośląskim, w Górach Izerskich, lewy dopływ Kwisy, długość ok. 2,9 km, źródła na wysokości ok. 1020 m n.p.m., ujście – ok. 460 m n.p.m..
Opis.
Wypływa z północnych zboczy Wysokiego Grzbietu Gór Izerskich, w obniżeniu między Łużcem a Stogiem Izerskim. Płynie stromą dolinką wciętą w zbocze Wysokiego Grzbietu, ku północnemu wschodowi, niżej ku północy. Uchodzi do Kwisy w centrum Świeradowa.

</doc>
<doc id="2648002" url="https://pl.wikipedia.org/wiki?curid=2648002" title="Przełęcz świętego Mikołaja">
Przełęcz świętego Mikołaja

Przełęcz świętego Mikołaja – zalesiona przełęcz, położona na terenie Łysogór w Górach Świętokrzystkich na wysokości 544 m n.p.m., znajdująca się na terenie Świętokrzyskiego Parku Narodowego. Kiedyś prowadziła tędy droga, łącząca pobliskie miejscowości: Kakonin i Wolę Szczygiełkową. Miejsce to musiało uchodzić za niebezpieczne, gdyż postawiono tu kapliczkę pod wezwaniem świętego Mikołaja – patrona pielgrzymów i podróżnych.

</doc>
<doc id="2648005" url="https://pl.wikipedia.org/wiki?curid=2648005" title="Żabieniec (Łódź)">
Żabieniec (Łódź)

Żabieniec – osiedle w Łodzi położone w dzielnicy Bałuty. Dawna wieś, przyłączona do miasta w 1946.Znajduje się tu dworzec kolejowy Łódź Żabieniec.
Historia.
Żabieniec założono w 1793 roku jako osadę olęderską, która na przełomie XVIII i XIX wieku była znana z hutnictwa szkła. Według danych z 1822 roku był wsią prywatną, liczącą 58 domów i 509 mieszkańców, przynależącą do parafii w Łodzi. W tych czasach działała w Żabieńcu także szkoła elementarna. Mieszkańcy poza rolnictwem zajmowali się także rzemiosłem oraz pracą w przemyśle. Rozwój osiedla rozpoczął się wraz z zapotrzebowaniem na materiały budowlane dla ogólnej rozbudowy Łodzi w drugiej połowie XIX oraz początkach XX wieku, gdy na tym obszarze utworzono pięć cegielni. 
Od 1867 w gminie Radogoszcz w powiecie łódzkim. W latach 70. XIX wieku rozpoczęło się z kierunku szosy aleksandrowskiej wkraczanie na ówczesne obszary Żabieńca zabudowy wielkiej Łodzi, jednakże źródła z 1894 roku wskazują, iż na Żabieńcu znajdowało się tylko 7,32% wszystkich zabudowań na terenie ówczesnej gminy Radogoszcz, w skład której wchodziły także Bałuty. W 1915 roku 321 mórg ze wsi Żabieniec zostało włączonych przez okupacyjne władze niemieckie w granice Łodzi.
W okresie międzywojennym należał do powiatu łódzkiego w woj. łódzkim. W 1921 roku liczba mieszkańców wynosiła 379. 1 września 1933 utworzono gromadę (sołectwo) "Żabieniec" w granicach gminy Radogoszcz, składającej się z samej wsi Żabieniec. Podczas II wojny światowej włączony do III Rzeszy.
Po wojnie Żabieniec powrócił na krótko do powiatu łódzkiego woj. łódzkim, lecz już 13 lutego 1946 włączono go wraz z całą gminą Radogoszcz do Łodzi.

</doc>
<doc id="2648008" url="https://pl.wikipedia.org/wiki?curid=2648008" title="Dzmitryj Klimowicz (ur. 1984)">
Dzmitryj Klimowicz (ur. 1984)

Dzmitryj Klimowicz (biał. Дзмітрый Клімовіч; ur. 9 lutego 1984 w Mińsku) – białoruski piłkarz, występujący na pozycji obrońcy.

</doc>
<doc id="2648014" url="https://pl.wikipedia.org/wiki?curid=2648014" title="Ihar Kuźmianok">
Ihar Kuźmianok

Ihar Kuźmianok (biał. Ігар Кузьмянок; ur. 6 lipca 1990 w Żłobinie) – białoruski piłkarz, występujący na pozycji obrońcy.

</doc>
<doc id="2648017" url="https://pl.wikipedia.org/wiki?curid=2648017" title="Historia Marynarki Wojennej Rzeczypospolitej Polskiej">
Historia Marynarki Wojennej Rzeczypospolitej Polskiej



</doc>
<doc id="2648021" url="https://pl.wikipedia.org/wiki?curid=2648021" title="II liga polska w piłce siatkowej mężczyzn (2011/2012)">
II liga polska w piłce siatkowej mężczyzn (2011/2012)

II liga polska w piłce siatkowej mężczyzn 2010/2011 – 22. edycja ligowych rozgrywek siatkarskich trzeciego szczebla, organizowanych przez Polski Związek Piłki Siatkowej pod nazwą II liga.
Zmagania toczą się potrójnie:
Drużyny uczestniczące.
Grupa I.
Grupę I tworzy 10 klubów siatkarskich z województw: dolnośląskiego (część), lubuskiego, wielkopolskiego, zachodniopomorskiego.
Grupa II.
Grupę II tworzy 12 klubów siatkarskich z województw: łódzkiego, opolskiego, dolnośląskiego (część), śląskiego (część).
 
 
Grupa III.
Grupę III tworzy 10 klubów z województw: kujawsko-pomorskiego, mazowieckiego, podlaskiego, pomorskiego i warmińsko-mazurskiego.
 
Grupa IV.
Grupę IV tworzy 10 klubów z województw: lubelskiego, małopolskiego, podkarpackiego, śląskiego (części) i świętokrzyskiego.

</doc>
<doc id="2648022" url="https://pl.wikipedia.org/wiki?curid=2648022" title="Stopnie wojskowe w Marynarce Wojennej Rzeczypospolitej Polskiej">
Stopnie wojskowe w Marynarce Wojennej Rzeczypospolitej Polskiej



</doc>
<doc id="2648024" url="https://pl.wikipedia.org/wiki?curid=2648024" title="Żabieniec w Łodzi">
Żabieniec w Łodzi



</doc>
<doc id="2648027" url="https://pl.wikipedia.org/wiki?curid=2648027" title="Przełęcz pod Belnią">
Przełęcz pod Belnią

Przełęcz pod Belnią – przełęcz położona na terenie Pasma Zgórskiego w Górach Świętokrzyskich na wysokości ok. 330 m n.p.m. pomiędzy szczytami Belni (362 m n.p.m.) oraz Pruskowej (368 m n.p.m.). Przez przełęcz biegnie droga krajowa nr 7.

</doc>
<doc id="2648030" url="https://pl.wikipedia.org/wiki?curid=2648030" title="Lunar Module">
Lunar Module



</doc>
<doc id="2648032" url="https://pl.wikipedia.org/wiki?curid=2648032" title="Pyłyp Budkiwski">
Pyłyp Budkiwski

Pyłyp Wjaczesławowycz Budkiwski, ukr. Пилип В'ячеславович Будківський (ur. 10 marca 1992 w Kijowie) – ukraiński piłkarz pochodzenia rumuńskiego, grający na pozycji napastnika.
Kariera piłkarska.
Kariera klubowa.
Wychowanek klubów Widradny Kijów i Szachtar Donieck, barwy których bronił w juniorskich mistrzostwach Ukrainy (DJuFL). W 2009 rozpoczął karierę piłkarską w drużynie rezerw Szachtara Donieck. Na początku stycznia 2011 został wypożyczony do Illicziwca Mariupol. 20 marca 2011 debiutował w Premier-lidze. Po zakończeniu sezonu 2011/12 Illicziweć wykupił transfer piłkarza. 28 lutego 2013 roku powrócił do Szachtara. 13 czerwca 2013 ponownie został wypożyczony tym razem do FK Sewastopol. 24 stycznia 2014 został wypożyczony do Zorii Ługańsk. 13 lipca 2016 został wypożyczony do Anży Machaczkała. 10 lipca 2017 został wypożyczony do belgijskiego KV Kortrijk. 12 lutego 2018 ponownie wrócił do Anży. 14 czerwca 2018 został wypożyczony do FC Sochaux-Montbéliard. 18 stycznia 2019 przeszedł do Zorii Ługańsk. 6 stycznia 2020 przeniósł się do Desny Czernihów.
Kariera reprezentacyjna.
Występował w reprezentacjach juniorskich reprezentacjach U-17 i U-19. Od 2011 zawodnik młodzieżówki. 9 października 2014 debiutował w narodowej reprezentacji Ukrainy w wygranym 2:0 meczu z Białorusią.

</doc>
<doc id="2648033" url="https://pl.wikipedia.org/wiki?curid=2648033" title="Przełęcz Hucka">
Przełęcz Hucka

Przełęcz Hucka – szerokie obniżenie, położone na terenie Łysogór w Górach Świętokrzystkich. Przełęcz znajduje się na wysokości 495 m n.p.m. pomiędzy szczytami Huckiej Góry (547 m n.p.m.) oraz Łysej Góry (594 m n.p.m.), ponad wsią Huta Szklana, na granicy Świętokrzyskiego Parku Narodowego. Nazwa przełęczy pochodzi od istniejącej tu od XVI do XVIII wieku huty szkła.&lt;br&gt;
Obecnie na przełęczy znajduje się parking oraz pomnik "Golgota Wschodu". 

</doc>
<doc id="2648034" url="https://pl.wikipedia.org/wiki?curid=2648034" title="Krobicki Potok">
Krobicki Potok

Krobicki Potok (niem. "Hellbach", "Hellbichtsbach") – potok górski w południowo-zachodniej Polsce, w woj. dolnośląskim, w Górach Izerskich, prawy dopływ Kwisy, długość 3,7 km, źródła na wysokości ok. 740 m n.p.m., ujście – ok. 380 m n.p.m..
Opis.
Wypływa z północnych zboczy Kamienickiego Grzbietu Gór Izerskich, z obniżenia między Sępią Górą a Wysoką. Płynie stromą dolinką wciętą w zbocza Kamienickiego Grzbietu ku północnemu zachodowi. Wypływa na Pogórze Izerskie. Odtąd płynie spokojnie przez południową część Kotliny Mirskiej. Uchodzi do Kwisy w dolnej części Krobicy, na granicy z Kamieniem.

</doc>
<doc id="2648036" url="https://pl.wikipedia.org/wiki?curid=2648036" title="Alaksiej Cimaszenka">
Alaksiej Cimaszenka

Alaksiej Cimaszenka (biał. Аляксей Цімашэнка; ur. 9 grudnia 1986 w Homlu) – białoruski piłkarz, występujący na pozycji pomocnika.

</doc>
<doc id="2648038" url="https://pl.wikipedia.org/wiki?curid=2648038" title="Wacław Radecki">
Wacław Radecki



</doc>
<doc id="2648041" url="https://pl.wikipedia.org/wiki?curid=2648041" title="Piotr Pławner">
Piotr Pławner

Piotr Pławner (ur. 17 marca 1974 w Łodzi) – polski skrzypek, solista, laureat Pierwszej Nagrody X Międzynarodowego Konkursu im. Henryka Wieniawskiego, członek kwintetu fortepianowego "I Salonisti", pedagog.
Życiorys.
Na skrzypcach gra od 6 roku życia. Był uczniem Iwony Wojciechowskiej w Państwowym Liceum Muzycznym w Łodzi. Ukończył z wyróżnieniem studia w Akademii Muzycznej w Łodzi pod kierunkiem Zenona Płoszaja, a następnie dzięki stypendium Fundacji im. Henryka Szerynga, kontynuował studia w klasie mistrzowskiej skrzypiec Igora Ozima w Bernie w Szwajcarii. Był stypendystą Krajowego Funduszu na Rzecz Dzieci, Fundacji Sztuki Dziecka, Ministerstwa Kultury i Sztuki, a także Fundacji im. Henryka Szerynga w Monako.
Jest założycielem kwartetu "Subito Ensemble", grającego polską muzykę kameralną, a od 2006 roku pierwszym skrzypkiem szwajcarskiego kwintetu fortepianowego "I Salonisti". Gra na skrzypcach Tommaso Balestrieri z 1769 roku.
Pracuje również jako pedagog, od 2001 roku uczy w Konserwatorium Krakowskim im. Witolda Lutosławskiego, a od 2002 roku jest wykładowcą w Katedrze Instrumentów Smyczkowych Wydziału Wokalno-Instrumentalnego Akademii Muzycznej w Katowicach.
Brat skrzypka Wojciecha Pławnera.

</doc>
<doc id="2648044" url="https://pl.wikipedia.org/wiki?curid=2648044" title="Wadzim Dziemidowicz">
Wadzim Dziemidowicz

Wadzim Dziemidowicz (biał. Вадзім Дземідовіч; ur. 20 września 1985 w Brześciu) – białoruski piłkarz, występujący na pozycji pomocnika.

</doc>
<doc id="2648050" url="https://pl.wikipedia.org/wiki?curid=2648050" title="Związek Południowej Afryki na Letnich Igrzyskach Olimpijskich 1920">
Związek Południowej Afryki na Letnich Igrzyskach Olimpijskich 1920

Związek Południowej Afryki na Letnich Igrzyskach Olimpijskich 1920 w Antwerpii reprezentowało 39 zawodników: 38 mężczyzn i jedna kobieta. Był to czwarty występ reprezentacji Związku Południowej Afryki na igrzyskach olimpijskich.
Skład kadry.
Boks.
Mężczyźni
Kolarstwo.
Mężczyźni
Lekkoatletyka.
Mężczyźni
Pływanie.
Kobiety
Strzelectwo.
Mężczyźni
Tenis ziemny.
Mężczyźni
Zapasy.
Mężczyźni

</doc>
<doc id="2648055" url="https://pl.wikipedia.org/wiki?curid=2648055" title="Siarhiej Kazieka">
Siarhiej Kazieka

Siarhiej Kazieka (biał. Сяргей Казека; ur. 17 września 1986 w Baranowiczach) – białoruski piłkarz, występujący na pozycji pomocnika.

</doc>
<doc id="2648056" url="https://pl.wikipedia.org/wiki?curid=2648056" title="Antoni Lange (malarz)">
Antoni Lange (malarz)

Antoni Lange (ur. około 1774 w Wiedniu, zm. 1842 we Lwowie) – malarz, grafik i dekorator teatralny pochodzenia austriackiego, syn aktora wiedeńskiego teatru dworskiego.
Studiował malarstwo u Lorenza Adolfa Schönbergera (1768–1846). W roku 1810 zamieszkał we Lwowie. Pracował jako dekorator w teatrze Jana Nepomucena Kamińskiego. Zajmował się malarstwem pejzażowym. Malował zamki wschodniej Galicji, między innymi w Zbarażu, Olesku, Trembowli. Na podstawie obrazów i rysunków Langego powstały w roku 1824 w zakładzie Piotra Pillera dwa pierwsze we Lwowie albumy litografii: „Zbiór widoków cenniejszych ogrodów w Polsce” i „Zbiór najpiękniejszych okolic w Galicji”.
Czternaście obrazów Langego zdobiło pomieszczenia lwowskiego ratusza. Artyście zlecano dekorowanie miasta z okazji uroczystości, na przykład wizyt koronowanych głów.

</doc>
