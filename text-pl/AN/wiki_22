<doc id="2674405" url="https://pl.wikipedia.org/wiki?curid=2674405" title="Lista mierniczych przysięgłych w Polsce">
Lista mierniczych przysięgłych w Polsce

Lista mierniczych przysięgłych w Polsce. Z uwagi na to, że obecnie zawód mierniczego przysięgłego nie istnieje, lista mierniczych przysięgłych jest zamknięta. Większość nazwisk widnieje w dwóch głównych publikacjach rządowych.
Nazwiska mierniczych przysięgłych którzy zdobyli tytuł (zdali egzamin) w okresie od dnia 1 września 1932 roku do 31 sierpnia 1939 roku, a nawet w okresie powojennym do 1950 roku, znajdują się w Wojewódzkich Dziennikach dla poszczególnych województw, z lat 1932 do 1950.
Broszura z 1932.
Broszura Ministerstw Spraw Wewnętrznych wydana w 1932 r. pt. "Wykaz mierniczych przysięgłych upoważnionych w myśl ustawy z dnia 15 lipca 1925 roku, do wykonywania prac mierniczych na obszarze całego państwa" zawiera 833 nazwiska mierniczych przysięgłych, który otrzymali ten tytuł do 1 września 1932 r. Podane były nie tylko nazwiska osób, ale również siedziby ich biur i daty złożenia przysięgi. Rozmieszczenie biur wyglądało następująco (według ówczesnego podziału administracyjnego):
oraz dodatkowo:
Wykaz z 1947.
Stan ilościowy pozostałych przy życiu mierniczych przysięgłych, próbowano określić sporządzając "Wykaz czynnych biur mierniczych przysięgłych w poszczególnych województwach R. P. według stanu na dzień 31 grudnia 1947 roku. (zm. D. U. GUPK 6/48, 1/49, 9/49)". Stan uzupełniono na 30 czerwca 1949 r. Była to ostatnia urzędowa publikacja na temat biur mierniczych przysięgłych.
Według tego spisu, ujawniło się ogółem 527 mierniczych przysięgłych. Rozmieszczenie biur mierniczych przysięgłych w podziale na nowe województwa, przedstawiało się następująco:
oraz dodatkowo:

</doc>
<doc id="2674412" url="https://pl.wikipedia.org/wiki?curid=2674412" title="Visage (album)">
Visage (album)

Visage – debiutancki album brytyjskiej grupy Visage, wydany przez Polydor Records w 1980 roku.
Większość utworów na płytę napisali członkowie Visage: Midge Ure, Rusty Egan, Billy Currie, Steve Strange, Dave Formula i John McGeoch. Album spotkał się z sukcesem komercyjnym w Europie i zawierał największy przebój Visage, „Fade to Grey”.
Lista utworów.
Źródła:

</doc>
<doc id="2674415" url="https://pl.wikipedia.org/wiki?curid=2674415" title="Spi">
Spi

spi (z ang. "samples per inch" – próbek na cal) – jednostka rozdzielczości skanerów określająca częstość wykonywanych próbkowań obrazu, która jest wykonywana przez przetworniki urządzenia rejestrującego.
Do określenia rozdzielczości drukarek, ploterów, naświetlarek wykorzystuje się parametr dpi.

</doc>
<doc id="2674420" url="https://pl.wikipedia.org/wiki?curid=2674420" title="Stanisław Bieniek">
Stanisław Bieniek

Stanisław Bieniek ps. "Szela" (ur. 10 kwietnia 1901 w Biskupicach, zm. 23 maja 1978 w Warszawie) – polski polityk, działacz ludowy, komunistyczny i spółdzielczy.
Pochodził z robotniczo-chłopskiej rodziny spod Częstochowy. Ukończył szkołę fabryczną przy Hucie Częstochowa. W latach 1919–1920 pracował jako pomocnik sekretarza w zarządzie gminy Olsztyn. W 1931 wstąpił do Stronnictwa Ludowego. Po wybuchu wojny w 1939 dostał się na krótko do niewoli radzieckiej, po czym wrócił w rodzinne strony i rozpoczął działalność antyhitlerowską. Ostrzeżony przez sąsiada uniknął aresztowania przez Gestapo. Przedarł się na Lubelszczyznę. Krótko związany z Batalionami Chłopskimi, walczył jako partyzant Gwardii Ludowej i Armii Ludowej. W 1943 wstąpił również do Polskiej Partii Robotniczej. Po wyzwoleniu Lubelszczyzny przez wojska radzieckie w 1944 przez kilka dni pełnił funkcję tymczasowego burmistrza Biłgoraja, potem w składzie Wojewódzkiej Rady Narodowej w Lublinie. W latach 1944–1947 był podsekretarzem stanu w Ministerstwie Rolnictwa i Reform Rolnych. W latach 1945–1948 Zastępca Członka KC PPR. Następnie w latach 1951–1954 na stanowisku prezesa Centralnego Związku Spółdzielczego, 1954–1957 – Dyrektor Biura Krajowej Rady Spółdzielni Produkcyjnych. Poseł do Krajowej Rady Narodowej i na Sejm Ustawodawczy (1947–1952). Był odznaczony m.in. Orderem Sztandaru Pracy II klasy i Krzyżem Oficerskim Orderu Odrodzenia Polski. Pochowany na Cmentarzu Wojskowym na Powązkach w Warszawie (kwatera 35C-4-8). 

</doc>
<doc id="2674425" url="https://pl.wikipedia.org/wiki?curid=2674425" title="Erysipelas">
Erysipelas



</doc>
<doc id="2674489" url="https://pl.wikipedia.org/wiki?curid=2674489" title="José Balaca">
José Balaca

José Balaca y Carrión − hiszpański malarz i miniaturzysta tworzący w XIX wieku. Ojciec malarzy Eduardo i Ricardo Balaca.
Rozpoczął swoją karierę artystyczną malując miniaturowe portrety, traktując to zajęcie bardziej jako rozrywkę niż zawód. Mając 28 lat postanowił poświęcić się malarstwu i przeniósł się do Madrytu, aby wstąpić do Królewskiej Akademii Sztuk Pięknych św. Ferdynanda. W czasie studiów utrzymywał się ze sprzedaży miniatur. Po ukończeniu studiów udał się do Lizbony w 1844 r., a następnie do Anglii i Francji, wracając do Hiszpanii w 1850 roku oraz udział w wystawach od krajowych portretów.
W 1841 r. namalował obraz upamiętniający obronę Pałacu Królewskiego, wydarzenie z 7 października tego samego roku. Obraz, który przedstawiał bohaterów tego wydarzenia - dziewiętnastu halabardników i pułkowników Domingo Dulce y Garay oraz Santiago Barrientos, został przedstawiony królowej i przez nią zakupiony.
W 1844 r. przeniósł się do Lizbony, gdzie portretował ważne osobistości i członków arystokracji, w tym królową Portugalii Marię II. Po kilku latach spędzonych w Lizbonie wyjechał do Anglii, a następnie do Francji. Wrócił do Madrytu w 1850 r., gdzie osiedlił się na stałe i dalej zajmował malowaniem portretów.

</doc>
<doc id="2674490" url="https://pl.wikipedia.org/wiki?curid=2674490" title="Zdobycie Poznania przez Szwedów (1703)">
Zdobycie Poznania przez Szwedów (1703)

Na początku września 1703 roku wojsko szwedzkie liczące 8000 ludzi, dowodzone przez generała Carla Gustafa Rehnskiölda, pojawiło się w okolicach Poznania. Dnia 12 września Szwedzi zajęli Kórnik, skąd wysłali do Poznania 200 ludzi pod dowództwem podpułkownika Wrangla, wzywając miasto do poddania się. W tym czasie rządy w Poznaniu sprawował magistrat wspierany przez stany obywateli. Milicja miejska licząca 60 żołnierzy uzbrojona była w 48 dział i kilkaset muszkietów, pik i halabard. Miasta bronił mur miejski oraz warowny Zamek Przemysła. Na żądanie Wrangla, magistrat udzielił odpowiedzi wymijającej, uzbrajając w tym czasie mieszkańców w broń. 
Dnia 16 września po czterech dniach bezowocnych rozmów Rehnskiöld podjął decyzję o zdobyciu miasta szturmem. Wysłał z tym celu z Kórnika oddział piechoty w sile 400 ludzi oraz 100 dragonów. Gdy i tym razem magistrat nie zdecydował się otworzyć bram, pod miasto nadciągnęło kolejnych 200 żołnierzy piechoty dowodzonych przez generała Arvida Axela Mardefelta. Generał wezwał obrońców do kapitulacji, jednak zostało ono ponownie odrzucone. W nocy z 17 na 18 września Szwedzi wyposażeni w drabiny oraz faszynę zajęli stanowiska nieopodal miasta. W chwili rozpoczęcia szturmu, obrońcy wywiesili białą chorągiew. W wyniku chaosu część obrońców otworzyła jednak ogień do pojawiających się na murach Szwedów. Wykorzystując zamieszanie Szwedzi otworzyli bramy, wpuszczając jazdę, która galopem wpadła do miasta ustawiając się w szyku bojowym na rynku. Następnie z całą piechotą do miasta wkroczył generał Mardefelt, który wezwał do siebie członków magistratu, informując ich o zajęciu miasta i nałożeniu kontrybucji w wysokości 1000 talarów za odstąpienie od rabunku miasta. 

</doc>
<doc id="2674493" url="https://pl.wikipedia.org/wiki?curid=2674493" title="Minister do spraw Galicji">
Minister do spraw Galicji



</doc>
<doc id="2674513" url="https://pl.wikipedia.org/wiki?curid=2674513" title="Sejm Krajowy Galicji">
Sejm Krajowy Galicji



</doc>
<doc id="2674517" url="https://pl.wikipedia.org/wiki?curid=2674517" title="Sieć domowa">
Sieć domowa

Sieć domowa (ang. "Home Area Network") - lokalna sieć teleinformatyczna obejmująca zasięgiem gospodarstwo domowe, nadzorowana przez aplikację użytkownika i służąca do wymiany danych i sterowania automatyką budynkową oraz niektórymi urządzeniami pozostającymi w dyspozycji odbiorcy końcowego. Sieci takie służą do telemetrii, teledacji i sterowania pracą inteligentnych urządzeń.

</doc>
<doc id="2674538" url="https://pl.wikipedia.org/wiki?curid=2674538" title="Wogezy Północne">
Wogezy Północne

Wogezy Północne (franc. "Vosges du Nord") – najbardziej na północ wysunięta część Wogezów i jednocześnie naturalna południowa część Lasu Palatynackiego. 
Geografia.
Od Wogezów Środkowych oddziela ją przełęcz Saverne ( "col de Saverne", położona na wysokości 413 m n.p.m.), granica z Lasem Palatyńskim jest wyznaczona sztucznie przez granicę państwową. 
Góry są słabo zaludnione, gęsto zalesione i chronione w ramach Regionalnego Parku Przyrody Wogezów Północnych, który razem z Parkiem Krajobrazowym Lasu Palatyńskiego tworzy rezerwat biosfery UNESCO. Z ciekawostek przyrodniczych należy wymienić obecność rysiów.

</doc>
<doc id="2674546" url="https://pl.wikipedia.org/wiki?curid=2674546" title="Eduardo Balaca">
Eduardo Balaca

Eduardo Balaca y Orejas Canseco − hiszpański malarz historyczny i portrecista tworzący w XIX wieku.
Był synem José Balaca y Carrión i bratem Ricardo Balaca, również malarzy. Podobnie jak jego brat, zaczął naukę w warsztacie ojca, później studiował na Królewskiej Akademii Sztuk Pięknych św. Ferdynanda w Madrycie. Zaprezentował kilka swoich prac na Krajowej Wystawie Sztuk Pięknych w Madrycie, m.in. "Portret brata Ricardo".

</doc>
<doc id="2674561" url="https://pl.wikipedia.org/wiki?curid=2674561" title="Sergio Henao">
Sergio Henao

Sergio Luis Henao Montoya (ur. 10 grudnia 1987 w Rionegro) – kolumbijski kolarz szosowy.
Jego najmocniejszą stroną jest jazda w górach.
Kariera.
Przygodę ze ściganiem młody Kolumbijczyk rozpoczął w 2005 roku, wygrywając dwa etapy wyścigu Vuelta del Porvenir (w kategorii junior) i kończąc imprezę na drugim miejscu, za Rigoberto Uranem. W tym samym roku wystartował w Vuelta a Venezuela (także kategoria junior) i zajął drugą lokatę. Sukcesy w lokalnych wyścigach pozwoliły mu na podpisanie kontraktu z grupą Colombia es Pasión w 2007 roku.
Oznaczało to, że młody Sergio może ścigać się poza Ameryką Południową. I tak, już w 2007 roku wygrał dwa etapy wenezuelskiego wyścigu Clasico Ciclistico Banfoandes. Zajął także drugie miejsce w wyścigu Norte de Sandander, a zakończył sezon trzecim miejscem w Vuelta a Antioguia i na Mistrzostwach Kolumbii w jeździe indywidualnej na czas U-23.
W 2008 roku wygrał wyścig Vuelta a Colombia w kategorii U-23, zwycięsko wychodząc z walki na dwóch etapach. Dwa lata później udało mu się wygrać na ojczystej ziemi w najwyższej kategorii. Sukces był tym większy, że ponownie wygrał dwa etapy.
W 2011 roku, tuż przed przenosinami do Europy, zajął 2. miejsce w Tour of Utah, wygrywając prolog i 5 etap.
W 2012 roku zadebiutował w Europie, w barwach Sky Procycling, z którą podpisał dwuletni kontrakt. Już w lutym stanął na podium Trofeo Deia, a później finiszował 3. na jednym z etapów wyścigu Vuelta al País Vasco.
Wiosną wziął udział w La Flèche Wallonne, w której zajął 14. miejsce. Znalazł się także w składzie Sky Procycling na Giro d'Italia. Henao pokazał się z dobrej strony, przyjeżdżając kilkakrotnie w drugiej dziesiątce, a na 15. etapie na czwartym miejscu. Wysoka lokata umożliwiła mu przejęcie na dwa etapy koszulki najlepszego zawodnika do lat 25. Stracił ją na rzecz swojego rodaka, Rigoberto Urána na etapie 17.

</doc>
<doc id="2674577" url="https://pl.wikipedia.org/wiki?curid=2674577" title="European Trophy 2012">
European Trophy 2012

European Trophy 2012 była trzecią edycją turnieju hokejowego rozgrywanego rokrocznie, a jeśli uwzględnić edycje "Nordic Trophy" (rozgrywany od 2006 roku) będzie to siódma edycja tego turnieju. Runda zasadnicza rozpoczęła się 31 lipca 2012 roku, a zakończyła 28 listopada 2012 roku. Runda play-off odbyła się w dniach 13–16 grudnia 2012 roku w Wiedniu i Bratysławie. Wstępny harmonogram rundy zasadniczej został rozlosowany 12 kwietnia 2012 roku.
Trzecia edycja różniła się od poprzedniej przede wszystkim zwiększoną z 24 do 32 liczbą drużyn, które wzięły udział w turnieju. Podobnie jak przed rokiem, zespoły zostały podzielone na cztery dywizje. W obecnej edycji zespół EC Red Bull Salzburg nie miał zagwarantowanego miejsca w fazie play-off. Było to następstwo zmiany organizatora turnieju finałowego. Rozegrano 128 meczów fazy zasadniczej, zaś 20 z nich już w czasie, gdy dla uczestniczących drużyn rozpoczęły się rozgrywki ligowe. W turnieju finałowym rozegrano spotkania ćwierćfinałowe, półfinały i finał. Drużyna, która przegrywała w turnieju finałowym, automatycznie odpada z turnieju.
31 maja 2012 roku z turnieju wycofała się drużyna Slavii Praga. Jej miejsce w dywizji południowej zastąpiła drużyna Piráti Chomutov.
Faza grupowa.
I etap rozgrywek odbędzie się w czterech dywizjach złożonych z ośmiu zespołów. W rozgrywkach grupowych drużyny grały systemem round rubin. Skład każdej z dywizji został ustalony według kryteriów geograficznych.
Tabela"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/− = bilans bramek"
Turniej finałowy.
Turniej finałowy znany jako Red Bulls Salute rozegrany zostanie w Wiedniu w hali Albert-Schultz-Eishalle oraz w Bratysławie w hali Slovnaft Arena w dniach 13–16 grudnia 2012. Finał rozgrywek rozegrany zostanie w stolicy Słowacji. Nastąpiła zmiana w formacie rozgrywania turnieju. Rozegrane zostaną jedynie spotkania ćwierćfinałowe, półfinały i finał. W porównaniu do poprzednich edycji nierozegrane zostaną mecze o poszczególne miejsca. Pula nagród w turnieju wyniosła 360 tysięcy euro. Zwycięzca turnieju zdobył nagrodę finansową w kwocie 50 tysięcy euro.

</doc>
<doc id="2674583" url="https://pl.wikipedia.org/wiki?curid=2674583" title="Polskie Stronnictwo Ludowe (Mikołajczykowskie)">
Polskie Stronnictwo Ludowe (Mikołajczykowskie)

Polskie Stronnictwo Ludowe (Mikołajczykowskie) – polska prawicowa ludowa partia polityczna działająca w latach 90., nawiązująca swoją nazwą do Stanisława Mikołajczyka.
Ugrupowanie powstało w 1990. Zostało założone przez skupioną wokół Henryka Bąka grupę działaczy PSL (wilanowskiego) przeciwnych połączeniu z wywodzącym się z ZSL PSL Odrodzenie. W Sejmie kontraktowym związani z nim posłowie utworzyli czteroosobowy Klub Poselski „Polskie Stronnictwo Ludowe”, do którego przystąpili Tadeusz Kaszubski, Janusz Rożek, Stanisław Tomkiewicz i Stanisław Jasiński. W wyborach w 1991 działacze partii kandydowali z listy Porozumienia Ludowego, Henryk Bąk uzyskał mandat poselski, sprawował urząd wicemarszałka Sejmu I kadencji. Ugrupowanie przez pewien czas wchodziło w skład PSL-Porozumienia Ludowego. Po 1993 brało udział w różnych inicjatywach integracyjnych prawicy (m.in. w Konwencie Świętej Katarzyny, gdzie jego lider był wśród kandydatów do nominacji prezydenckiej). W 1997 Henryk Bąk kandydował do Sejmu z listy AWS, po jego śmierci w 1998 PSL (Mikołajczykowskie) zaprzestało dalszej działalności. Jednocześnie w kolejnych latach pojawiały się okazjonalnie grupy polityczne o tożsamej lub podobnej nazwie.

</doc>
<doc id="2674601" url="https://pl.wikipedia.org/wiki?curid=2674601" title="Kalina (Piła)">
Kalina (Piła)

Kalina – część Piły należąca do jednostki pomocniczej gminy osiedla Podlasie, położona między rzeką Gwdą a linią kolejową nr 354 i lasem sosnowym w zachodniej części miasta. Na terenie Kaliny znajduje się siedziba Regionalnej Dyrekcji Lasów Państwowych w Pile oraz kilka budynków mieszkalnych.
Do Kaliny można dotrzeć autobusami Miejskiego Zakładu Komunikacji (linia K do przystanku „Os. Kalina”). W pobliżu osiedla znajduje się przystanek kolejowy Piła Kalina, z którego można odjechać w kierunku Piły lub Poznania.

</doc>
<doc id="2674618" url="https://pl.wikipedia.org/wiki?curid=2674618" title="Mączniak">
Mączniak



</doc>
<doc id="2674620" url="https://pl.wikipedia.org/wiki?curid=2674620" title="Mączniak prawdziwy">
Mączniak prawdziwy

Mączniak prawdziwy () – grupa chorób roślin wywołana przez gatunki grzybów należące do rzędu mączniakowców ("Erysiphales"). Są to ektopasożyty. Ich grzybnia rozwija się głównie na powierzchni zaatakowanej rośliny. Do epidermy wnikają tylko jej ssawki, za pomocą których pobiera z rośliny żywicielskiej substancje pokarmowe i wodę. Charakterystycznym objawem wywoływanych przez mączniakowce chorób jest występowanie na powierzchni zaatakowanych roślin białego nalotu grzybni. Nalot ten składa się ze strzępek grzybni, konidioforów i wytwarzanych na nich bezpłciowo zarodników zwanych konidiami. Nalot mączniaka prawdziwego zmniejsza powierzchnię liścia oraz ogranicza proces fotosyntezy. Rośliny pokryte nalotem mączniakowców wyglądają jak posypane mąką i stąd nazwa tej choroby.
Infekcja choroby odbywa się podobnie, jak u większości grzybów podczas wilgotnej pogody, jednak mączniakowcom wystarczy do tego poranna rosa lub mgła. W odróżnieniu od większości chorób grzybowych natomiast rozwojowi mączniaków prawdziwych sprzyja sucha i słoneczna pogoda.
Choroby.
Wśród roślin uprawnych w Polsce występują następujące mączniaki prawdziwe:
Wykaz nazw chorób na podstawie pracy „Polskie nazwy chorób roślin uprawnych” (bez przypisów). Pozostałe nazwy oznaczone przypisami.
Ochrona.
Mączniakom prawdziwym można częściowo zapobiec przez usuwanie i palenie porażonych części roślin. Gdy pojawią się na roślinie są trudne do zwalczenia. Stosuje się w tym celu opryskiwanie za pomocą niektórych fungicydów przeznaczonych do zwalczania mączniaków prawdziwych. Są to związki siarki, triazolowe, pirymidynowe i inne. Opryskiwanie jest skuteczne tylko wtedy, gdy rozpocznie się go zaraz przy pierwszych objawach choroby, gdy choroba jest już rozwinięta ochrona chemiczna jest mało skuteczna. W przyszłym sezonie wegetacyjnym należy opryskiwać profilaktycznie, jeszcze przed pojawieniem się objawów choroby. Przy uprawie niektórych gatunków roślin (np. róż) najlepszych rozwiązaniem jest sadzenie odmian odpornych.
Istnieje inna grupa chorób również zwana mączniakami. Są to mączniaki rzekome wywoływane przez lęgniowce.

</doc>
<doc id="2674623" url="https://pl.wikipedia.org/wiki?curid=2674623" title="Mączniak rzekomy">
Mączniak rzekomy

Mączniak rzekomy – grupa chorób roślin wywołana przez organizmy zaliczane do klasy lęgniowców ("Oomycota"). Są to organizmy grzybopodobne, w nowych klasyfikacjach zaliczane do odrębnego królestwa chromistów ("Chromista"). Są endopasożytami porażającymi zarówno nadziemne, jak i podziemne części roślin. Charakterystycznymi objawami ich występowania na liściach roślin są chlorotyczne plamy na górnej stronie blaszki liściowej i biały lub szarobiały nalot na dolnej stronie blaszki pod liśćmi. Plamy na górnej stronie blaszki początkowo są nieco przeźroczyste, żółte, później brunatnieją. Silnie porażone liście zamierają, a choroba rozprzestrzenia się na inne części rośliny.
Ochrona.
Mączniaki rzekome to bardzo groźne choroby roślin. Początkowo rozwijają się w sposób mało zauważalny, a gdy objawy stają się widoczne, choroba jest już bardzo zaawansowana i jej rozwój przebiega wówczas bardzo szybko. Zapobieganie i zwalczanie polega na:
Istnieje inna grupa chorób również zwana mączniakami. Są to mączniaki prawdziwe wywoływane przez grzyby.

</doc>
<doc id="2674651" url="https://pl.wikipedia.org/wiki?curid=2674651" title="Geoffrey Jourdren">
Geoffrey Jourdren

Geoffrey Jourdren (ur. 4 lutego 1986 w Meaux) – francuski piłkarz występujący na pozycji bramkarza.
Kariera klubowa.
Od 1999 szkolił się w szkółce piłkarskiej INF Clairefontaine i od 2002 Montpellier HSC. 12 sierpnia 2005 zadebiutował w drużynie zawodowej Montpellier HSC na szczeblu Ligue 2.

</doc>
<doc id="2674746" url="https://pl.wikipedia.org/wiki?curid=2674746" title="Juramento (singel)">
Juramento (singel)

„Juramento” (lub „Juramento (The Way to Love)”) to piosenka latin-popowa stworzona na piąty hiszpańskojęzyczny album studyjny portorykańskiego piosenkarza Ricky’ego Martina pt. "Almas del silencio" (2003). Wyprodukowany przez George’a Noriegę, utwór wydany został jako czwarty singel promujący krążek dnia 23 września 2003 roku.
Teledysk.
Wideoklip do utworu wyreżyserował Joseph Kahn. Istnieją dwie jego wersje: hiszpańskojęzyczna i hiszpańsko-/anglojęzyczna.

</doc>
<doc id="2674774" url="https://pl.wikipedia.org/wiki?curid=2674774" title="La Bomba (singel)">
La Bomba (singel)

La Bomba – piosenka latin-popowa stworzona na czwarty hiszpańskojęzyczny album studyjny portorykańskiego piosenkarza Ricky’ego Martina pt. "Vuelve" (1998). Wyprodukowany przez K. C. Portera i Draco Rosę, utwór wydany został jako czwarty singel promujący krążek dnia 15 czerwca 1998 roku.
Informacje o utworze.
Nagranie powstało w 1997 roku. Jego autorami są Luis Gómez Escolar, K. C. Porter oraz Draco Rosa (Porter i Rosa kompozycję wyprodukowali).
Obecność w kulturze masowej.
Wiosną 2016 roku nagranie znalazło się na playliście sporządzonej przez kandydującą na stanowisko prezydenckie byłą Sekretarz stanu Stanów Zjednoczonych Hillary Clinton. Za pośrednictwem serwisu Spotify Clinton skompilowała playlistę trzydziestu utworów muzycznych; wykonawcą każdej z piosenek został artysta mocno zaangażowany w działalność społeczną. 6 czerwca 2016 odbył się koncert zorganizowany przez komitet Hillary Victory Fund. Wzięli w nim udział wspierani przez Hilton piosenkarze.
Teledysk.
W maju 1998 w Miami Wayne Isham wyreżyserował teledysk do utworu. Klip zyskał dużą popularność dookoła świata.

</doc>
<doc id="2674979" url="https://pl.wikipedia.org/wiki?curid=2674979" title="Hickel">
Hickel

Hickel, Hickl, Hikl:

</doc>
<doc id="2675003" url="https://pl.wikipedia.org/wiki?curid=2675003" title="Alison Van Uytvanck">
Alison Van Uytvanck

Alison Van Uytvanck (ur. 26 marca 1994 w Vilvoorde) – belgijska tenisistka, reprezentantka kraju w Pucharze Federacji.
Kariera tenisowa.
W 2011 wygrała cztery turnieje rangi ITF, w 2012 – dwa, a w 2013 – trzy. Reprezentowała Belgię w Fed Cup 2012 w deblu.
Wygrała w pierwszej rundzie Brussels Ladies Open 2011 po przejściu kwalifikacji. W następnym roku dostała się do ćwierćfinału Brussels Open 2012 w singlu, tym razem po otrzymaniu dzikiej karty, gdzie przegrała z najwyżej rozstawioną w turnieju Agnieszką Radwańską 2:6, 1:6.
W 2013 roku otrzymała dziką kartę do zawodów w Brukseli, gdzie przegrała w pierwszej rundzie. W Birmingham przeszła przez kwalifikacje i pokonała rozstawioną Ayumi Moritę, by w drugim meczu ulec innej kwalifikantce, Marii Sanchez. W Budapeszcie przegrała pierwsze spotkanie. W sezonie osiągnęła drugą rundę kwalifikacji do wielkoszlemowego Wimbledonu i trzecią do US Open. W zawodach kategorii WTA 125K series w Tajpej zwyciężyła w grze pojedynczej i zanotowała finał w grze podwójnej.
W sezonie 2014 awansowała do ćwierćfinału turnieju we Florianópolis.
W zawodach cyklu WTA Tour Belgijka wygrała pięć turniejów w grze pojedynczej, w grze podwójnej natomiast zwyciężyła w dwóch turniejach z czterech rozegranych finałów. Triumfowała też w trzech turniejach singlowych w cyklu WTA 125 z czterech osiągniętych finałów, w deblu zaś osiągnęła dwa finały zawodów tej kategorii.
Życie prywatne.
Prywatnie związana z belgijską tenisistką Greet Minnen.
Historia występów wielkoszlemowych.
Występy w grze mieszanej.
Alison Van Uytvanck nigdy nie startowała w rozgrywkach gry mieszanej podczas turniejów wielkoszlemowych.

</doc>
<doc id="2675115" url="https://pl.wikipedia.org/wiki?curid=2675115" title="Dowódca Marynarki Wojennej">
Dowódca Marynarki Wojennej

Dowódca Marynarki Wojennej – do roku 2014 najwyższy wojskowy zwierzchnik Marynarki Wojennej, do którego zakresu działania należało w szczególności:
Dowódca Marynarki Wojennej wykonywał swoje zadania przy pomocy Dowództwa Marynarki Wojennej.
Z dniem 1 stycznia 2014, na podstawie ustawy o zmianie ustawy o urzędzie Ministra Obrony Narodowej oraz niektórych innych ustaw (), stanowisko Dowódcy MW uległo likwidacji, a jego kompetencje przejęło i następcą prawnym jest Dowódca Generalny Rodzajów Sił Zbrojnych (z zastrzeżeniem, że Radzie SAR przewodniczy Dowódca Operacyjny Rodzajów Sił Zbrojnych).

</doc>
<doc id="2675158" url="https://pl.wikipedia.org/wiki?curid=2675158" title="Carlos Atanes">
Carlos Atanes

Carlos Atanes (ur. 8 listopada 1971 w Barcelonie) – hiszpański reżyser, producent, dramaturg i scenarzysta. Autor filmów pełno- i krótkometrażowych.
Jest autorem kilku filmów krótkometrażowych (m.in. "The Metamorphosis of Franz Kafka" z 1994) oraz filmów "FAQ" (2004), "PROXIMA" (2007), "Maximum Shame" (2010) oraz "Gallino, the Chicken System" (2012).
Oprócz pracy jako scenarzysta i dramaturg Carlos Atanes opublikował kilka książek i esejów na tematy kulturowe, kinematograficzne i magii chaosu.

</doc>
<doc id="2675323" url="https://pl.wikipedia.org/wiki?curid=2675323" title="Synod w Połocku">
Synod w Połocku



</doc>
<doc id="2675576" url="https://pl.wikipedia.org/wiki?curid=2675576" title="7 Eskadra Działań Specjalnych">
7 Eskadra Działań Specjalnych

7 Eskadra Działań Specjalnych (7 eds) – jednostka wojskowa Sił Powietrznych dyslokowana w Powidzu, przeznaczona do transportu lotniczego i lotniczego wsparcia ogniowego sił i środków Wojsk Specjalnych.
Charakterystyka.
Eskadra już osiągnęła gotowość operacyjną. 7 eds stacjonuje w 33 Bazie Lotnictwa Transportowego. Powidzka eskadra z części swych sił i środków będzie wystawiać Zadaniowy Lotniczy Zespół Bojowy. ZLZB osiągnął pełną gotowość w połowie 2013 roku. Część żołnierzy tej jednostki przeszła kwalifikację podobną do tej, którą przechodzą komandosi JW 4101. Tworzą Zespół Działań Specjalnych Sił Powietrznych. W powidzkiej jednostce wojskowej pełnią służbę żołnierze z doświadczeniem z PKW Czad, PKW Irak i PKW Afganistan wystawiając komponenty na rzecz SGP-Sz, w tym lotnicy odznaczeni odznaką pilota lub odznaką nawigatora wojskowego wykonującego loty w warunkach wojennych tzw. "gapą z zielonym wieńcem".
Pierwszym krokiem na rzecz szkolenia załóg śmigłowców było podpisanie umowy (prawdopodobnie zimą 2011/2012) z przedsiębiorstwem Aviacijos Kompanija Aviabaltika. Przedsiębiorstwo prowadzi szkolenie załóg Mi-17 przy pomocy symulatora. Żołnierze-piloci powidzkiej JW ukończyli 31 maja 2012 r. pierwszą turę szkolenia lotniczego by móc wykonywać transport i wsparcie ogniowe w operacjach specjalnych. Szkolenie odbyło się w Hurlburt Field, bazie wojskowej US Air Force. Szkolenie było prowadzone siłami i środkami 6th Special Operations Squadron podległego 1st Special Operations Wing. 3 lipca 2012 roku została podpisana w Powidzu umowa pomiędzy 33 Bazą Lotnictwa Transportowego a przedsiębiorstwem LOM Praha na szkolenie w teorii i praktyce żołnierzy mających latać bojowo na Mi-17. Po ukończeniu kursu powidzcy lotnicy mogą latać we wszystkich warunkach terenowych dniem i nocą. 9 lipca 2012 roku Inspektorat Uzbrojenia MON poinformował o prowadzonych działaniach na rzecz wypożyczenia dwóch Mi-17 do celów szkoleniowych pododdziału. Śmigłowce mają umożliwiać wykonywanie lotów pilotażowo-nawigacyjnych w warunkach VMC i IMC w dzień i w nocy; loty według procedur VFR i IFR; loty z zastosowaniem NVG; lotów nad morzem oraz lotów w terenie górzystym.
17 sierpnia 2012 roku 12 pilotów z 7 eds w Powidzu do końca listopada 2012 r. wylatało w Czechach prawie 400 godzin na śmigłowcach Mi-17, zarówno w dzień, jak i w nocy. Jest to realizacja umowy zawartej między 33 BLTr a LOM Praha. W dniach 3-14 września 2012 r. 16 żołnierzy z Powidza wraz z Mi-17 wzięło udział w ćwiczeniach "Logical Decision 2012". Żołnierze Sił Powietrznych ćwiczyli działania lotnicze z 86 Solnockiej Bazy Śmigłowców (MH 86. Szolnok Helikopter Bázis). W ćwiczeniach brały udział Węgry, Macedonia, Słowacja i Polska. Były to pierwsze zagraniczne ćwiczenia lotników SP z pegazem na oznace. W trakcie ćwiczeń żołnierze załóg lotniczych i sztabu eskadry prowadzili działania związane ze specyfiką własnej formacji w tym w czasie nocy. Siły Powietrzne zmodernizowały śmigłowce, które są na stanie 7 Eskadry.
Lotnicy działań specjalnych w pierwszej połowie maja 2020 roku szkolili się w lotach i nawigacji nad morzem m.in. nocą desantując Wojska Specjalne, w tym na platformę wiertniczą.
Przeznaczenie.
Eskadra ma prowadzić operacje powietrzne poprzez lotnicze działania specjalne jak desantowanie linowe, wprowadzania i wydobywanie sekcji Wojsk Specjalnych za pomocą śmigłowca technikami (ang.) "Helicopter Rope Suspension Technique" – techniką szybkiej liny, linami alpinistycznymi, przy pomocy drabiny linowej i metodą (ang.) "Special Patrol Insertion/Extraction". Poza tym siódma ma prowadzić: działania powietrznodesantowe spadochroniarzy WS, rozpoznanie powietrzne oraz lotnicze wsparcie ogniowe. Pododdział ma mieć zdolność prowadzenia działań i operacji w trudnych warunkach i przy dużym ryzyku zarówno w dzień, jak i w nocy. 7 eds ma wykonywać je działając nad akwenami (desant do wody, na okręt, i wydobywanie z nich), na lądzie (w tym na terenie zabudowanym, w górach i na równinach).
Struktura organizacyjna.
Eskadra składa się ze sztabu, zespołu lotniczego oraz zespołu obsługi technicznej. Zespół lotniczy składa się z dwóch kluczy wielozadaniowych śmigłowców transportowych.
Śmigłowce:

</doc>
<doc id="2675652" url="https://pl.wikipedia.org/wiki?curid=2675652" title="Elza – Nikczemna strażniczka">
Elza – Nikczemna strażniczka

Elza – Nikczemna strażniczka (ang. "Ilsa, the Wicked Warden", albo "Greta – Haus ohne Männer") – film erotyczny z 1977 roku. Kontynuacja filmów "Elza – Wilczyca z SS", "Elza – Strażniczka haremu" oraz "Elza – Syberyjska tygrysica".
Treść.
Elza, była esesmanka, jest teraz sadystyczną szefową więzienia dla kobiet w jednym z państwa Ameryki Południowej. Wieźniarki, zdane na jej łaskę i niełaskę, pewnego dnia podnoszą bunt.
Film początkowo nie miał być kontynuacją filmu "Elza – Syberyjska tygrysica". Pierwotne imię bohaterki miało brzmieć Greta, a tytuł "Greta – Haus ohne Männer". Ostatecznie twórcy zmienili imię na Elza (org. "Ilsa") i włączyli film w skład cyklu o Elzie.

</doc>
<doc id="2675703" url="https://pl.wikipedia.org/wiki?curid=2675703" title="Wampirek">
Wampirek

 

</doc>
<doc id="2675733" url="https://pl.wikipedia.org/wiki?curid=2675733" title="Papirus Oxyrhynchus 42">
Papirus Oxyrhynchus 42

Papirus Oxyrhynchus 42 oznaczany jako "P.Oxy.I 42" – rękopis zawierający proklamację "Dioskoridesa" napisany w języku greckim. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany 18 stycznia 323 roku n.e. Przechowywany jest w Muzeum Brytyjskim (747). Tekst został opublikowany przez Grenfella i Hunta w 1898 roku.
Manuskrypt został napisany na papirusie, na pojedynczej karcie. Rozmiary zachowanego fragmentu wynoszą 27,7 na 20,2 cm. Tekst rękopisu jest pisany kursywą.

</doc>
<doc id="2675740" url="https://pl.wikipedia.org/wiki?curid=2675740" title="Deutsche Tourenwagen Meisterschaft 1985">
Deutsche Tourenwagen Meisterschaft 1985

Sezon 1985 w niemieckiej serii wyścigowej Deutsche Tourenwagen Meisterschaft rozpoczął się 24 marca a zakończył 22 września. Zwyciężył Szwed – Per Stureson, który w klasyfikacji generalnej zdobył 117,5 pkt.

</doc>
<doc id="2675741" url="https://pl.wikipedia.org/wiki?curid=2675741" title="Deutsche Tourenwagen Masters 1984">
Deutsche Tourenwagen Masters 1984



</doc>
<doc id="2675743" url="https://pl.wikipedia.org/wiki?curid=2675743" title="Deutsche Tourenwagen Masters 1985">
Deutsche Tourenwagen Masters 1985



</doc>
<doc id="2675762" url="https://pl.wikipedia.org/wiki?curid=2675762" title="Leszek Walankiewicz">
Leszek Walankiewicz

Leszek Walankiewicz (ur. 18 sierpnia 1959 w Przemyślu) – polski piłkarz. 
Kariera.
Karierę piłkarską Walankiewicz rozpoczął w klubie Czuwaj Przemyśl. Grał w nim w sezonie 1978/1979. Następnie w 1978 roku został zawodnikiem Hutnika Kraków. W sezonie 1989/1990 awansował z Hutnikiem do ekstraklasy. W sezonie 1995/1996 zajął z Hutnikiem 3. miejsce w lidze, najwyższe w historii klubu. W sezonie 1996/1997 wystąpił z nim w Pucharze UEFA, a następnie spadł z nim do drugiej ligi.
Jeszcze w trakcie sezonu 1996/1997 Walankiewicz odszedł z Hutnika do Cracovii. W 1998 roku spadł z nią z drugiej do trzeciej ligi. W Cracovii grał do końca swojej kariery, czyli do 2000 roku.
Ogółem w polskiej ekstraklasie Walankiewicz rozegrał 206 meczów i strzelił w nich 9 goli.

</doc>
<doc id="2675778" url="https://pl.wikipedia.org/wiki?curid=2675778" title="Barbican">
Barbican

Barbican – stacja londyńskiego metra znajdująca się w pobliżu Barbican Centre i Barbican Estate w City of London. Położona jest na trasach linii Circle, Metropolitan i Hammersmith &amp; City, pomiędzy stacjami Farringdon i Moorgate.
W 2011 roku stacja obsłużyła 9,23 miliona pasażerów.
Stacja została otwarta 23 grudnia 1865 roku i pierwotnie stacja nosiła nazwę Aldersgate Street, od nazwy ulicy na której stała. 1 listopada 1910 roku zmieniono ją na Aldersgate, w 1923 roku na Aldersgate and Barbican, a obecną nazwę przyjęła 1 grudnia 1968 roku.

</doc>
<doc id="2675817" url="https://pl.wikipedia.org/wiki?curid=2675817" title="Bermondsey (ujednoznacznienie)">
Bermondsey (ujednoznacznienie)



</doc>
<doc id="2675823" url="https://pl.wikipedia.org/wiki?curid=2675823" title="Stanmore">
Stanmore

Stanmore – przedmieście Londynu, znajdujące się w obrębie gminy London Borough of Harrow. Stanmore jest wymienione w "Domesday Book" (1086) jako "Stanmera"/"Stanmere".

</doc>
<doc id="2675835" url="https://pl.wikipedia.org/wiki?curid=2675835" title="St John's Wood">
St John's Wood



</doc>
<doc id="2675836" url="https://pl.wikipedia.org/wiki?curid=2675836" title="Canada Water">
Canada Water



</doc>
<doc id="2675857" url="https://pl.wikipedia.org/wiki?curid=2675857" title="Józef Rafał Wereszczyński">
Józef Rafał Wereszczyński

Józef Rafał Wereszczyński herbu Korczak (ur. 6 lipca 1749, zm. 10 lipca 1820) – poseł powiatu upickiego na Sejm Czteroletni w 1788 roku, starosta upicki w latach 1776–1794, starosta kurklewski. 
Życiorys.
Członek konfederacji Andrzeja Mokronowskiego w 1776 roku i poseł na sejm 1776 roku z powiatu upickiego. Był posłem na sejm 1780 roku z powiatu upickiego. Poseł na sejm 1782 roku z powiatu upickiego. Poseł na sejm 1786 roku z powiatu upickiego, sędzia sejmowy. Wybrany ze stanu rycerskiego sędzią Sejmu Czteroletniego w 1788 roku. 

</doc>
<doc id="2675871" url="https://pl.wikipedia.org/wiki?curid=2675871" title="Uniwersytet Ohio">
Uniwersytet Ohio

Uniwersytet Ohio (ang. "Ohio University") – amerykańska uczelnia wyższa o statusie uniwersytetu publicznego z siedzibą w Athens w stanie Ohio. Założona w 1804, jest dziewiątym najstarszym uniwersytetem publicznym w Stanach Zjednoczonych.
Historia.
Powstanie.
W 1797 osadnicy z Marietty, podróżując w górę rzeki Hocking River, poszukiwali miejsca na założenie szkoły. Ich wybór padł na miejscowość Athens, która leżała między Chillicothe (ówczesną stolicą Ohio) a Mariettą. Powstała w 1802 uczelnia początkowo nosiła nazwę American Western University. Dwa lata później, 18 lutego 1804, utworzono na jej miejscu Ohio University, a zgromadzenie ogólne stanu Ohio (Ohio General Assembly) zatwierdziło jego status. Trzej pierwsi studenci zapisali do niego w 1808.
W 1828 John Newton Templeton stał się pierwszym czarnoskórym studentem uczelni, który zdobył tytuł naukowy. 
Protesty i zamknięcie szkoły.
Gdy w sierpniu 1969 rektorem został Claude Sowle, w kampusach trwały protesty studentów domagających się równego traktowania kobiet i Afroamerykanów. Do tego dochodziły jeszcze demonstracje przeciwko wojnie wietnamskiej oraz zwiększaniu opłat za szkołę. Sowle prawie natychmiast spotkał się z demonstrantami, by omówić te kwestie.
Kiedy 30 stycznia 1970 odbywało się spotkanie członków zarządu w sprawie opłat, około 150 studentów weszło do budynku i usiłowało na nie się dostać. Doszło do zniszczeń i zarząd wstrzymał się z decyzją do czasu rozproszenia tłumu. Tych, którzy nadal chcieli protestować, aresztowano i nałożono grzywny.
W połowie kwietnia tego samego roku napięcie w kampusie znów zaczęło rosnąć z powodu wojska, które chciało utworzyć na jego terenie ośrodek szkoleniowy. 22 kwietnia dziewięć studentek manifestujących swój sprzeciw zasiadło w klasie ośrodka przeznaczonego dla mężczyzn. Zostały aresztowane, a nazajutrz około pięćdziesięciu studentów przyszło do budynku, gdzie odbywało się spotkanie rady doradczej rektora, by protestować przeciwko wojskowemu programowi i zatrzymaniu kobiet. Rektor Sowle wysłuchał skarg i zgodził się spotkać ze studentami. Odbyło się ono nazajutrz w Memorial Auditorium i przybyło na nie dwa tysiące osób. Gdy jednak rektor ogłosił, że umorzenia sprawy aresztowanych studentek nie będzie, grupa około pięćdziesięciu osób znów zaczęła protest.
30 kwietnia 1970 prezydent Richard Nixon ogłosił, że kilka tysięcy żołnierzy wkroczyło do Kambodży, co dodatkowo wzmogło kontrowersje wokół wojny w Wietnamie.
4 maja pokojowy protest studentów przeciwko amerykańskiemu zaangażowaniu w Kambodży zaostrzył się, gdy tłum usłyszał, że członkowie Gwardii Narodowej zabili czterech studentów z Uniwersytetu Stanowego Kenta. Po tej informacji studenci zdecydowali, że zorganizują pokojowy strajk przeciw obecności wojskowego ośrodka. Rektor Sowle pochwalił demonstrantów za to, że nie zgadzają się na przemoc, zaznaczając jednocześnie, że uczelnia nie zostanie zamknięta z powodu strajku. 6 maju grupa studentów urządziła marsz przez finansową dzielnicę Athens, do której przyłączyło się wielu biznesmenów. Później tego samego dnia dwieście pięćdziesiąt osób urządziło „marsz przeciwko śmierci”. Ponieważ podobne protesty odbywały się też na innych uczelniach, gubernator Ohio (Jim Rhodes) polecił, żeby wszystkie państwowe uniwersytety, w których dochodzi do niepokojów, zostały natychmiast zamknięte. Dodał również, że szkoły które pozostaną otwarte, nie otrzymają pomocy od Gwardii Narodowej. Rektor Sowle nalegał jednak, aby uniwersytet pozostał otwarty, gdyż większość studentów chciała zakończenia strajku.
7 maja, we wczesnych godzinach porannych, w magazynie ośrodka szkoleniowego doszło do dwóch eksplozji, które spowodowały straty w wysokości ponad czterech tysięcy dolarów. Kilka dni później prawie dwustu pięćdziesięciu studentów spotkało się w Grover Center, by dalej protestować. Po wiecu około stu demonstrantów włamało się do opuszczonej Biblioteki Chubb, która oczekiwała na renowację, i ogłosiło, że budynek jest „wolnym uniwersytetem”. Ponieważ odmówili wyjścia, policja otoczyła ich i zmusiła do poddania się.
12 maja w pobliskiej kawiarni doszło do kolejnego ataku bombowego, który spowodował trwający kilka godzin pożar. Straty wyniosły tym razem prawie sto pięćdziesiąt tysięcy dolarów. W odpowiedzi na przemoc i brak szacunku dla władz uniwersytetu członkowie rady narzucili godzinę policyjną w kampusie oraz zatwierdzili akt, który pozwalał rektorowi usuwać bądź zawieszać studentów stanowiących zagrożenie dla uniwersyteckiej społeczności. Jeszcze tego samego dnia zawieszonych zostało siedem osób. Następnej nocy tłumu około trzystu demonstrantów zebrał się przed budynkiem, gdzie rektor Sowle próbował do nich przemówić. Rankiem 14 maja protestujący wyruszyli w miasto. Napotkali policję, na którą posypały się cegły i butelki. Funkcjonariusze odpowiedzieli gazem łzawiącym i pieprzowym. Bitwa trwała czterdziestu pięć minut, aż policja całkowicie rozbiła tłum. W nocy doszło do kolejnego starcia, w którym udział wzięło od pięciuset do siedmiuset osób. Po trzech godzinach policja opanowała sytuację i aresztowała większość studentów.
Z powodu licznych protestów i rozruchów przez kilka tygodni maja toczyła się dyskusja, czy uniwersytet powinien nadal pozostać otwarty. Rektor Sowle nie chciał zamknięcia kampusu, więc zachęcał studentów do pokojowych protestów. Jednakże to powodowało coraz większe napięcia i niepokoje, a w rezultacie większe zagrożenie dla bezpieczeństwa w kampusie.
15 maja rektor Sowle i Raymond Shepard, burmistrz Athens, zwrócili się do Gwardii Narodowej z prośbą o pomoc w zamknięciu uczelni. Ogłoszono, że pozostanie ona zamknięta do połowy czerwca.
Po 1970.
W 1975 uczelnia otworzyła College of Osteopathic Medicine, który obecnie jest jedyną instytucją w Ohio przyznającą stopień doktora osteopaty. Od lat osiemdziesiątych szkoła współpracuje z malezyjską politechniką MARA. 
Jednostki organizacyjne uczelni.
Uniwersytet Ohio składa się z następujących jednostek:
Sport.
Na uniwersytecie działa wiele zespołów sportowych, które powszechnie nazywane są Bobcats (Rysie). Jako członkowie Konfederacji Środkowoamerykańskiej często rywalizują z innymi szkołami, zwłaszcza z Uniwersytetem Miami (w Oxford).
W 1894 powstała szkolna drużyna futbolowa, która przez ponad 110 lat istnienia pięciokrotnie zdobyła mistrzostwo Konfederacji, oraz trzykrotnie mistrzostwo Konfederacji ligi wschodniej. Wiele zwycięstw mają na swoim koncie również uniwersyteckie zespoły koszykarskie oraz lekkoatletyczne. 
Łącznie aktywnych jest 36 klubów sportowych, które działają na wydziale rekreacyjnym. Wstępować do nich mogą wszyscy chętni studenci, gdyż nie prowadzi się rekrutacji w szkołach średnich i nie trzeba spełniać żadnych warunków. Drużyny dzieli się na „klasy” białe, zielone lub czerwone, w zależności od liczby członków, zebranych funduszy i liczby wykorzystanych godzin. Im wyższa klasa, tym więcej pieniędzy zespół dostaje od szkoły.
Maskotką szkolnych drużyn sportowych jest ryś Rufus.

</doc>
<doc id="2675879" url="https://pl.wikipedia.org/wiki?curid=2675879" title="Quisquilius">
Quisquilius



</doc>
<doc id="2675882" url="https://pl.wikipedia.org/wiki?curid=2675882" title="Zonogobius">
Zonogobius



</doc>
<doc id="2675893" url="https://pl.wikipedia.org/wiki?curid=2675893" title="Stefan Juliusz Walewski">
Stefan Juliusz Walewski

Stefan Juliusz Walewski herbu Kolumna (zm. 1819) – poseł województwa sieradzkiego na Sejm Czteroletni w 1788 roku, sędzia grodzki ostrzeszowski, podsędek sieradzki w latach 1786-1793, marszałek ziemi wieluńskiej w konfederacji targowickiej 1792 roku, konsyliarz konfederacji generalnej koronnej w konfederacji targowickiej.
Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja. Z ramienia konfederacji targowickiej wybrany w 1793 roku członkiem Komisji Skarbowej Koronnej. Delegowany ze stanu rycerskiego do sądów "ultimae instantiae" konfederacji targowickiej w 1792 roku.
Bibliografia.
 

</doc>
<doc id="2675897" url="https://pl.wikipedia.org/wiki?curid=2675897" title="Ralph Macchio">
Ralph Macchio

Ralph George Macchio (ur. 4 listopada 1961 w Huntington na Long Island w Nowym Jorku) – amerykański aktor i producent filmowy i telewizyjny. Największą sławę przyniosły mu role – Daniela LaRusso z serii filmów "Karate Kid" oraz postać Johnny’ego Cade’a w "Wyrzutkach".
W listopadzie 2008 telewizja VH1 umieściła go na 80. miejscu listy stu największych nastoletnich gwiazd.
Wczesne lata.
Urodził się w Huntington na Long Island w Nowym Jorku. Jego matka, Rosalia Desantis, pochodzi z Włoch, jej rodzice pochodzili z Prowincji Avellino w Kampanii we Włoszech. Jego ojciec, Ralph Macchio, jest pochodzenia w połowie włoskiego i greckiego. Ma również korzenie w Neapolu.
Kariera.
Karierę zaczynał od występów w amerykańskich reklamówkach telewizyjnych. W piątym sezonie serialu ABC "Osiem to dostateczna ilość" ("Eight Is Enough", 1980–1981) otrzymał główna rolę Jeremy’ego Andrettiego, za którą w 1982 był nominowany do Young Artist Award. Na dużym ekranie zadebiutował jako Chooch Bambalazi w komedii młodzieżowej "Wojskowa akademia imprezowa" ("Up the Academy", 1980) z udziałem Iana Wolfe. W 1983 zagrał swoją pierwszą pamiętną rolę Johnny’ego Cade’a w filmie Francisa Forda Coppoli "Wyrzutki" ("The Outsiders") u boku takich aktorów jak: C. Thomas Howell, Tom Cruise, Emilio Estevez, Patrick Swayze, Rob Lowe i Matt Dillon.
W 1984 w jego karierze nastąpił przełom po tym, jak otrzymał główną rolę w filmie "Karate Kid". Film odniósł duży sukces, a rola Daniela LaRusso sprawiła, że młody aktor stał się znany na całym świecie. Z powodzeniem wystąpił jeszcze w dwóch kolejnych częściach; za ostatnią był jednak nominowany do Złotej Maliny, gdyż sam film został negatywnie odebrany przez krytyków. Jego chłopięcy wygląd sprawił, że stał się jednym z najsławniejszych idoli nastolatków lat 80., a jego twarz zdobiła okładki wielu czasopism dla młodzieży, w tym „Bravo”. Choć, gdy w 1989 pojawiła się trzecia część serii "Karate Kid", miał już dwadzieścia osiem lat.
Wśród gitarzystów wręcz kultową popularnością cieszy się muzyczny film "Na rozdrożu" ("Crossroads", 1986), w którego finale postać grana przez Ralpha Macchio stacza gitarowy pojedynek z samym Steve’em Vaiem. W 1986 na Broadwayu grał misia w przedstawieniu "Kuba i jego pluszowy miś" ("Cuba &amp; His Teddy Bear") u boku Roberta De Niro.
W 1992 razem z Joem Pescim i Marisą Tomei zagrał w przebojowej komedii "Mój kuzyn Vinny", gdzie wcielił się w postać Billy’ego Gambini, niesłusznie oskarżonego o morderstwo. Była to pierwsza znacząca „dorosła” rola w jego karierze. W komedii romantycznej "Nagi w Nowym Jorku" ("Naked in New York", 1993) u boku Erica Stoltza i Tony’ego Curtisa zagrał zmysłowego homoseksualistę Chrisa.
Od połowy lat 90. zaczął raczej gościnnie pojawiać się w filmach i serialach, w tym w "Ekipie" (2005), "Świry" ("Psych", 2007) i kilku odcinkach "Brzyduli Betty" (2008) w roli Archiego Rodrigueza, lokalnego polityka z Queens.
W 2008 wystąpił w reklamie VitaminWater razem z kierowcą NASCAR, Carlem Edwardsem. Wcielił się tam w „duchowego doradcę” a jego wygląd był stylizowany na Daniela LaRusso z filmu "Karate Kid".
Startował w dwunastym sezonie "Tańca z gwiazdami".
W 2016 na Off-Broadwayu grał narratora, scenarzystę Carla Morelliego w przedstawieniu "A Room of My Own".
Rodzina.
Ma brata Stevena. Rodzice, Ralph i Rosalie Macchio prowadzą ranczo w Lake George. 5 kwietnia 1987 poślubił Phyllis Fierro, z którą ma dwójkę dzieci, córkę Julię (ur. 1992) i syna Daniela (ur. 1996).

</doc>
<doc id="2675901" url="https://pl.wikipedia.org/wiki?curid=2675901" title="Sudden Death">
Sudden Death

Sudden Death – utwór i singel amerykańskiej grupy Megadeth.
Utwór został całkowicie napisany przez Mustaine'a.
Singel został wykorzystany do "", dopiero później został wykorzystany do albumu "Thirteen".
"Sudden Death" to pierwsze nagranie z Davidem Ellefsonem od roku 2002.

</doc>
<doc id="2675912" url="https://pl.wikipedia.org/wiki?curid=2675912" title="Roman Kolczyński">
Roman Kolczyński

Roman Kolczyński (ur. 23 maja 1924 w Łodzi, zm. prawdopodobnie w 1984) – pułkownik MO, komendant wojewódzki MO w Łodzi (1952-1953), Gdańsku (1957-1975) i w Toruniu (1975-1978).
Życiorys.
Przed II wojną światową skończył łódzką szkołę powszechną, a w 1958 Liceum Ogólnokształcące dla Pracujących w Gdańsku. Od 19 stycznia 1945 milicjant w Łodzi. 12 maja 1945 został zastępcą komendanta powiatowego MO w Puławach, a 17 czerwca 1946 w Lublinie. Od stycznia 1947 instruktor Wydziału Polityczno-Wychowawczego KW MO w Lublinie. 2 marca 1948 został komendantem powiatowym MO w Kraśniku. Od stycznia 1950 inspektor KW MO w Poznaniu, a od kwietnia 1950 - w Komendzie Głównej (KG) MO. 1 X 1952-1 VIII 1953 komendant wojewódzki MO w Łodzi, następnie szef Oddziału Kadr KG MO. 1 I 1957-1 VI 1975 komendant wojewódzki MO w Gdańsku, następnie do 1978 w Toruniu.

</doc>
<doc id="2675935" url="https://pl.wikipedia.org/wiki?curid=2675935" title="All Media Guide">
All Media Guide

All Media Guide, AMG – przedsiębiorstwo, które posiada oraz utrzymuje AllMusic, AllMovie i AllGame. AMG powstało w 1990 dzięki Michaelowi Erlewine'owi. Firma została założona w Big Rapids, w celu stworzenia archiwum wszystkich plików muzycznych. W roku 1999 AMG przeniesiono do Ann Arbor.
AMG stworzyła obszerne bazy danych o filmach, grach, wydawnictwach muzycznych i książkach audio. Bazy są wykorzystywane do punktu sprzedaży systemów w dziesiątkach tysięcy sklepów na całym świecie.
W 2007 roku firma Macrovision ogłosiła zawarcie umowy zakupu wszystkich przewodników multimedialnych AMG.

</doc>
<doc id="2675940" url="https://pl.wikipedia.org/wiki?curid=2675940" title="Pic-Pic">
Pic-Pic

Pic-Pic – szwajcarski samochód produkowany w Genewie w latach 1906 – 1924. Początkowo w wytwórni Piccard-Pictet Company (skąd wywodzi się nazwa pojazdu), a następnie (od 1920 roku) w firmie Gnome-Rhône.

</doc>
<doc id="2675944" url="https://pl.wikipedia.org/wiki?curid=2675944" title="Marguerite Gachet w ogrodzie">
Marguerite Gachet w ogrodzie

Marguerite Gachet w ogrodzie (hol. "Marguerite Gachet in de tuin", ang. "Marguerite Gachet in the Garden") – obraz olejny Vincenta van Gogha (nr kat.: F 756, JH 2005) namalowany 1 czerwca 1890 podczas pobytu w miejscowości Auvers-sur-Oise. 
Historia i opis.
Jeszcze we wrześniu 1889 Vincent van Gogh poinformował brata, iż chce opuścić szpital psychiatryczny w Saint-Rémy i być może zamieszkać u przyjaciela, Camille'a Pissarro. Pissarro zaproponował Auvers-sur-Oise i opiekę lekarza Paula Gacheta. 17 maja 1890 artysta przyjechał do Paryża gdzie na kilka dni zatrzymał się u Theo, po czym 20 maja 1890 wyjechał do Auvers-sur-Oise, małego miasteczka położonego nad rzeką Oise, niedaleko granic Paryża. Tam spotkał się z doktorem Gachetem. Gachet był w tym czasie 61-letnim wdowcem. Miał córkę Marguerite (1869-1949, w wieku ok. 20 lat) i syna Paula (1873-1962, 16 lat). Interesował się malarstwem, a jego ściany zdobiły dzieła impresjonistów: m.in. Renoira, Moneta, Pisarro i Cézanne’a. Gachet znał język holenderski, co ułatwiło kontakt między nim a van Goghiem. Obaj wkrótce się zaprzyjaźnili, o czym Vincent poinformował Theo. W czerwcu 1890 namalował "Portret doktora Gacheta" w dwóch wersjach oraz wykonał jedną akwafortę z jego podobizną. Namalował też wówczas dwa obrazy przedstawiające córkę doktora, Marguerite, z których jeden ukazuje ją siedzącą przy pianinie, a drugi – w ogrodzie ojca. Ogród Gacheta artysta obejrzał w ciągu tygodnia po swym przyjeździe. Namalował go dwukrotnie: pierwszy raz jako sam ogród, przedstawiony w żywych barwach, energicznymi pociągnięciami pędzla, natomiast w wersji drugiej umieścił w nim postać Marguerite, ubraną w białą suknię. W liście do brata pisał:
I do siostry dwa dni później:
Do 1954 roku obraz znajdował się w posiadaniu kolejno: doktora Gacheta, Marguerite, a następnie jej brata. W 1954 został podarowany muzeum Jeu de Paume. Od 1986 znajduje się w Musée d’Orsay.
Dom doktora Gacheta wraz z otaczającym go ogrodem został w 1991 wpisany na listę zabytków Francji, a w 1996 został przejęty przez Radę Departamentu Val-d’Oise i adaptowany na muzeum. W 2003, w 150. rocznicę urodzin Vincenta van Gogha, dom otwarto dla publiczności.
Marguerite Gachet w literaturze.
Postać Marguerite Gachet stała się tematem powieści Alyson Richman, "Zakochana modelka" (ang. "The Last Van Gogh"). Okładkę polskiego tłumaczenia powieści ozdobił obraz "Marguerite Gachet w ogrodzie".

</doc>
<doc id="2675953" url="https://pl.wikipedia.org/wiki?curid=2675953" title="Gregorio Paltrinieri">
Gregorio Paltrinieri

Gregorio Paltrinieri (ur. 5 września 1994 w Carpi) – włoski pływak długodystansowy, mistrz olimpijski, wielokrotny medalista mistrzostw świata i Europy, rekordzista świata na krótkim basenie.
Kariera pływacka.
Podczas igrzysk olimpijskich w Londynie zajął 5. miejsce w konkurencji 1500 m stylem dowolnym. Kilka miesięcy później na mistrzostwach świata na krótkim basenie zdobył srebro na tym samym dystansie.
W 2013 roku podczas mistrzostw świata w Barcelonie zajął trzecie miejsce w konkurencji 1500 m stylem dowolnym i szóste na dystansie 800 m stylem dowolnym.
Rok później, podczas mistrzostw Europy w Berlinie zdobył dwa złote medale oraz pobił rekord Europy w konkurencji 1500 m stylem dowolnym z czasem 14:39,93 i rekord mistrzostw na dystansie 800 m stylem dowolnym uzyskując czas 7:44,98. W grudniu 2014 r. został mistrzem świata na krótkim basenie w konkurencji 1500 m stylem dowolnym i pobił rekord Europy i mistrzostw z czasem 14:16,10.
W 2015 roku na międzynarodowych zawodach zdobył łącznie 3 medale, dwa z nich na mistrzostwach świata w Kazaniu - złoty na dystansie 1500 m, a srebrny 800 m stylem dowolnym. W obu konkurencjach pobił rekord Europy. Kolejny medal zdobył na mistrzostwach Europy na krótkim basenie, gdzie zajął pierwsze miejsce w konkurencji 1500 m stylem dowolnym i pobił rekord świata uzyskując czas 14:08,06. Poprzedni rekord należał do Granta Hacketta i został ustanowiony w 2001 roku. Paltrinieri poprawił go o 2,04 sekundy.
Na igrzyskach olimpijskich w Rio de Janeiro zdobył złoty medal na dystansie 1500 m stylem dowolnym.
Podczas mistrzostw w Budapeszcie w 2017 roku obronił tytuł mistrza świata w konkurencji 1500 m kraulem, uzyskawszy czas 14:35,85 oraz zdobył brązowy medal na 800 m stylem dowolnym (7:42,44).
Tego samego roku na letniej uniwersjadzie w Tajpej zdobył trzy złote medale, bijąc przy tym dwa rekordy Uniwersjady. Na 800 metrów stylem dowolnym uzyskał czas 7:45,76, a na 1500 metrów stylem dowolnym - 14:47.75. Podczas maratońskiej konkurencji na 10 km wygrał z wynikiem 14:47,75.

</doc>
<doc id="2675968" url="https://pl.wikipedia.org/wiki?curid=2675968" title="Seria GP2 – Monaco 2012">
Seria GP2 – Monaco 2012

Runda GP2 na torze Circuit de Monaco – piąta runda mistrzostw serii GP2 w sezonie 2012.
Wyniki.
Kwalifikacje.
Źródło: "Wyprzedź Mnie!"
Główny wyścig.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma
Sprint.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2675974" url="https://pl.wikipedia.org/wiki?curid=2675974" title="Sarah Poewe">
Sarah Poewe

Sarah Poewe (ur. 3 marca 1983 w Kapsztadzie w Południowej Afryce) – niemiecka pływaczka specjalizująca się w stylu klasycznym, mistrzyni Europy 2012 na dystansie 100 m stylem klasycznym oraz w sztafecie 4 x 100 m stylem zmiennym.
Do 2001 r. występowała w barwach RPA, a następnie otrzymała niemieckie obywatelstwo. Największy sukces osiągnęła na Igrzyskach Olimpijskich 2004 w Atenach, zdobywając brązowy medal w sztafecie 4x100 m stylem zmiennym.
Poewe jest również pochodzenia żydowskiego, ze względu na obywatelstwo swojej matki.

</doc>
<doc id="2675975" url="https://pl.wikipedia.org/wiki?curid=2675975" title="Papirus Oxyrhynchus 43">
Papirus Oxyrhynchus 43

Papirus Oxyrhynchus 43 oznaczany jako "P.Oxy.I 43" – rękopis zawierający dwa dokumenty napisane w języku greckim przez nieznanych autorów. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany około 16 lutego 295 roku n.e. Przechowywany jest w Muzeum Brytyjskim (748). Tekst został opublikowany przez Grenfella i Hunta w 1898 roku.
Tekst na stronie recto zawiera relacje wojskowe. Został on napisany 16 lutego 295 roku n.e. Dokument na stronie verso został napisany niedługo potem, a zawiera on listę strażników miasta, co daje wyobrażenie o wielkości Oksyrynchos w czwartym wieku.
Manuskrypt został napisany na papirusie w formie zwoju. Rozmiary zachowanego fragmentu wynoszą 25 na 90 cm. Tekst rękopisu jest pisany kursywą.

</doc>
<doc id="2675983" url="https://pl.wikipedia.org/wiki?curid=2675983" title="Seria GP2 – Valencia 2012">
Seria GP2 – Valencia 2012

Runda GP2 na torze Valencia Street Circuit – szósta runda mistrzostw serii GP2 w sezonie 2012.
Wyniki.
Kwalifikacje.
Źródło: "Wyprzedź Mnie!"
Główny wyścig.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma
Sprint.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma
Lista startowa.
Z powodów zdrowotnych Ricardo Teixeira z zespołu Rapax został zastąpiony przez Holendra Daniëla de Jonga. Przy czym de Jong zajął miejsce w bolidzie Dillmanna, a Dillmann w bolidzie Teixery.

</doc>
<doc id="2675993" url="https://pl.wikipedia.org/wiki?curid=2675993" title="Ida Marko-Varga">
Ida Marko-Varga

Ida Marko-Varga; z. d. Mattsson (ur. 10 marca 1985 w Staffanstorp) – szwedzka pływaczka specjalizująca się w stylu dowolnym. Największe sukcesy osiągnęła w sztafetach m.in. wicemistrzostwo Europy 2012 w sztafecie 4x100 m stylem dowolnym.

</doc>
<doc id="2676000" url="https://pl.wikipedia.org/wiki?curid=2676000" title="Cieśnina Singapurska">
Cieśnina Singapurska

Cieśnina Singapurska (ang. "Strait of Singapore", chiń. uproszczony 新加坡海峡, chiń. tradycyjny 星加坡海峽, hanyu pinyin Xīnjiāpō Hǎixiá, ) – cieśnina między południowym końcem półwyspu Malakka i wyspą Singapur na północy a wyspami Batam, Bintan i innymi w archipelagu Riau na południu; łączy Morze Andamańskie i cieśninę Malakka z Morzem Południowochińskim; długość 114 kilometrów, szerokość 12–36 kilometrów; głębokość do 62 metrów, najmniejsza na torze wodnym – 22 kilometry; w zachodniej części cieśniny liczne wyspy i rafy koralowe; przez nią przechodzi ważna, bardzo uczęszczana droga morska z Europy, Afryki Wschodniej, Azji Zachodniej i Południowej do Azji Wschodniej, Australii i Oceanii; wielki port Singapur.

</doc>
<doc id="2676007" url="https://pl.wikipedia.org/wiki?curid=2676007" title="Gabriella Fagundez">
Gabriella Fagundez

Gabriella Fagundez (ur. 11 października 1985 w Landskrona) – szwedzka pływaczka specjalizująca się w stylu dowolnym. Największe sukcesy osiągnęła w sztafetach m.in. wicemistrzostwo Europy 2012 w sztafecie 4x100 m stylem dowolnym.

</doc>
<doc id="2676014" url="https://pl.wikipedia.org/wiki?curid=2676014" title="Chlorek benzoksonium">
Chlorek benzoksonium

Chlorek benzoksonium () – organiczny związek chemiczny z grupy czwartorzędowych soli amoniowych o silnym działaniu antyseptycznym.
Spektrum działania.
Działa silnie bakteriobójczo na bakterie Gram-dodatnie i Gram-ujemne oraz grzybobójczo i wirusobójczo na wirus grypy, wirus paragrypy, wirus opryszczki pospolitej.
Kationowa budowa leku zapewnia dużą aktywność powierzchniową i znaczną penetrację.
Przeciwwskazania.
Nadwrażliwość na czwartorzędowe związki kationowe.
Działania niepożądane.
Możliwe uczucie suchości w jamie ustnej.
Dawkowanie.
Tabletki do ssania i żelki stosuje się co 1–3 godziny, a płyn rano i wieczorem po posiłku. Aerozol stosuje się 3–6 razy dziennie.

</doc>
<doc id="2676015" url="https://pl.wikipedia.org/wiki?curid=2676015" title="Papirus Oxyrhynchus 44">
Papirus Oxyrhynchus 44

Papirus Oxyrhynchus 44 oznaczany jako "P.Oxy.I 44" – rękopis zawierający oficjalny dokument podatkowy napisany w języku greckim przez Paniskusa do Asklepiadesa. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany między 66 a 70 rokiem n.e. Przechowywany jest w Muzeum Brytyjskim (749). Tekst został opublikowany przez Grenfella i Hunta w 1898 roku.
Manuskrypt został napisany na papirusie, na pojedynczej karcie. Rozmiary zachowanego fragmentu wynoszą 17,3 na 14,4 cm. Tekst rękopisu jest pisany półkursywą.

</doc>
<doc id="2676033" url="https://pl.wikipedia.org/wiki?curid=2676033" title="Enkoder liniowy">
Enkoder liniowy

Enkoder liniowy – czujnik przemieszczenia, mierzący pozycję liniową (przemieszczenie) i przetwarzający zmierzoną wielkość na sygnał elektryczny do postaci analogowej lub cyfrowej.
Najczęściej enkoder liniowy działa na zasadzie przyrostowej jako enkoder przyrostowy, mierząc przemieszczenie wzorca inkrementalnego w stosunku do czytnika, poprzez zliczanie impulsów.
Do wyznaczania bezwzględnej pozycji służą enkodery absolutne.

</doc>
<doc id="2676035" url="https://pl.wikipedia.org/wiki?curid=2676035" title="Power Snooker 2010">
Power Snooker 2010

Power Snooker 2010 − pierwsza edycja nierankingowego, zaproszeniowego turnieju snookerowego – Power Snooker Masters, rozegrana 30 października 2010 w kompleksie indigO2 w Londynie. W finale turnieju Ronnie O’Sullivan zwyciężył nad Dingiem Junhui 572-258.

</doc>
<doc id="2676045" url="https://pl.wikipedia.org/wiki?curid=2676045" title="Cairbre I Cinncait">
Cairbre I Cinncait

Cairbre I Cinncait („Głowa Kota”) – legendarny zwierzchni król Irlandii z dynastii Fir Bolgów w latach 90-95 n.e., syn Duthacha.
Według średniowiecznej irlandzkiej legendy i historycznej tradycji został zwierzchnim królem po śmierci Crimthanna II Niadnaira w wyniku mordu na członkach Milezjan z rąk jego i ludu Aitheach Tuatha (łac. Attacotti), potomków Fir Bolgów. Z masakry uratowało się tylko kilka osób, w tym: Feradach Finnfechtnach, syn Crimthanna II, Tibraide Tirech, przyszły król Ulsteru oraz Corb Olum (Derg Theine), w piątym stopniu potomek arcykróla Duacha III Dallty Dedada oraz przodek królów Munsteru. Ci byli w łonie swych ciężarnych matek.
Za jego panowania Irlandia była w złym stanie. Zboże było bezowocne, rzeki były bezpłodne, bydło nie dawało mleka, drzewa nie miały obfitych plonów. Po pięciu latach panowania zmarł. Otrzymał przydomek „Cinncait” z powodu swych uszu, swym wyglądem podobnych do kocich. Pozostawił po sobie syna Moranna mac Main (Maein), który przybrał matronimik na cześć matki Mani, córki króla Ulsteru. Nie używał patronimiku zapewne w celu odcięcia się od czynów ojca. Był bowiem szefem sądu królewskiego za rządów następnego arcykróla, Feradacha Finnfechtnacha, który objął tron w wieku około pięciu lat. „Księga najazdów Irlandii” ("Lebor Gabála Érenn") wspomniała, że tym królem Ulsteru był wówczas Fiacha I Finnamnas, nie podając wprost ojcostwa względem jego matki.

</doc>
<doc id="2676046" url="https://pl.wikipedia.org/wiki?curid=2676046" title="Teresa (film)">
Teresa (film)

Teresa (fr. "Thérese") – francuski film religijny z 1986 roku. Tematem filmu jest biografia świętej Teresy z Lisieux.
Film otrzymał nagrodę Cezara za najlepszy film w 1987 roku.

</doc>
<doc id="2676049" url="https://pl.wikipedia.org/wiki?curid=2676049" title="Feradach Finnfechtnach">
Feradach Finnfechtnach

Feradach Finnfechtnach („Biały Prawy”) – legendarny zwierzchni król Irlandii z dynastii Milezjan (linia Eremona) w latach 95-116. Syn pogrobowiec zwierzchniego króla Irlandii Crimthanna II Niadnaira („Męża Nair”) i jego żony Baine, córki króla Alby (ob. Szkocja).
Feradach był w łonie matki, gdy zmarł jego ojciec. Doszło wówczas do masakry członków rodu Milezjan wywołanej przez Cairbre’a Cinncaita i lud Aitheach Tuatha (łac. Attacotti), potomków Fir Bolgów. Ten objął nieprawnie zwierzchni tron irlandzki. Tylko trzy kobiety, które były ciężarne, uratowały się z pogromu. Po pięciu latach Cairbre zmarł, a władza przeszła na Feradacha, mającego wówczas około pięciu lat. Irlandia, w przeciwieństwie do czasów poprzednika, była urodzajna podczas jego panowania.
Jego epitet „Finnfechtnach” wywodził się od jego prawości i szczerości. Za jego panowania żył Morann mac Maein, syn poprzedniego zwierzchniego króla Irlandii, Cairbre’a I Cinncaita. Był sławnym "Brehonem", czyli szefem sądu królewskiego; mówi się, że był pierwszym, który nosił cudowny kołnierz, zwany "lodhain Morain"; ten kołnierz posiadał cudowną właściwość: jeżeli sędzia usiłował wydać niesprawiedliwy wyrok to natychmiast kołnierz kurczył się, prawie zatrzymując jego oddychanie; ale gdyby on odwrócił ten wyrok, kołnierz powracał do poprzedniego stanu. Feradach zmarł śmiercią naturalną w Tarze, królewskim mieście. Rządził dwadzieścia lat (według "Lebor Gabála Érenn") lub dwadzieścia dwa lata (według "Roczników Czterech Mistrzów"). Władza nad Irlandią przeszła na Fiatacha Finna mac Daire, pochodzącego z Ulsteru oraz w 21. stopniu potomka Itha, stryja Mileda. Feradach pozostawił po sobie syna, Fiachę Finnfolaida, przyszłego zwierzchniego króla Irlandii.

</doc>
<doc id="2676057" url="https://pl.wikipedia.org/wiki?curid=2676057" title="Fiatach Finn">
Fiatach Finn

Fiatach Finn („Sprawiedliwy”), właśc. Fiacha – legendarny król Ulaidu z dynastii Milezjan (linia Itha) w latach 102-106, zwierzchni król Irlandii w latach 116-119, eponim dynastii Dál Fiatach. Syn Daire’a, w dwudziestym pierwszym stopniu potomka Itha mac Breogana, stryja Mileda. 
Poprzednikiem na tronie Ulaidu był Fiacha I Finnamnas. Objął po nim tron, zapewne w wyniku małoletności Muiredacha Finna, syna zmarłego. Piętnastowieczny manuskrypt „Laud Misc. 610” poinformował, że rządził nad Ulaidem cztery lata, podając na jego temat: "Fiach[u] Find di Dál Fiatach .iiii. blī[adna] (fol. 107 b 3). Niewykluczone, że rządził następnie tylko nad wschodnią częścią Ulaidu, zwaną od jego imienia Dál Fiatach, na terenie obecnego hr. Down. Tigernach bowiem podaje, że panował szesnaście lat nad Ulaidem. To wydaje się poprawnym, chociaż mogło się zdarzyć, że był potężniejszym władcą niż prawowity suweren".
Po śmierci Feradacha Finnfechtnacha, został zwierzchnim królem Irlandii. Panował przez trzy lata, gdy został zabity z ręki Fiachy Finnfolaida („od Białych Wołów”), syna poprzednika. Fiatach był spokrewniony z Cú Roí mac Daire i Conairem Morem, Érainn, Dáirine oraz Clanna Dedad.
Potomstwo.
Pozostawił po sobie dwóch synów: 

</doc>
<doc id="2676061" url="https://pl.wikipedia.org/wiki?curid=2676061" title="Blitz (futbol amerykański)">
Blitz (futbol amerykański)

Blitz (także red dog) – zagranie w futbolu amerykańskim lub kanadyjskim następujące, gdy zawodnicy defensywni znajdujący się poza linią wznowienia gry otrzymują polecenie przekroczenia tej linii, celem wykonania szarży na rozgrywającego drużyny atakującej.
Nazwa zagrania pochodzi od niemieckiej strategii z czasów II wojny światowej o nazwie Blitzkrieg.
Za datę narodzenia się tego typu zagrania uważany jest dzień 1 grudnia 1957 roku, kiedy defensywa San Francisco 49ers pięciokrotnie wymusiła fumble na rozgrywającym New York Giants, Chucku Conerlym.

</doc>
<doc id="2676066" url="https://pl.wikipedia.org/wiki?curid=2676066" title="Papirus Oxyrhynchus 45">
Papirus Oxyrhynchus 45

Papirus Oxyrhynchus 45 oznaczany jako "P.Oxy.I 45" – rękopis zawierający oficjalny raport o podziale gruntów (καταλοχισμός) napisany w języku greckim przez Fanisasa, Heraklasa i Diogenesa. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany 29 sierpnia 95 roku n.e. Przechowywany jest w muzeum Uniwersytetu Pensylwanii (E 2750). Tekst został opublikowany przez Grenfella i Hunta w 1898 roku.
Manuskrypt został napisany na papirusie, na pojedynczej karcie. Rozmiary zachowanego fragmentu wynoszą 20 na 9,5 cm.

</doc>
<doc id="2676067" url="https://pl.wikipedia.org/wiki?curid=2676067" title="Tal Banin">
Tal Banin

Tal Banin (hebr. טל בנין, ur. 7 marca 1971 w Kirjat Chajim) – izraelski piłkarz grający na pozycji pomocnika. W swojej karierze rozegrał 78 meczów w reprezentacji Izraela i strzelił w nich 13 goli. Od 2012 roku jest trenerem Maccabi Netanja.
Kariera klubowa.
Karierę piłkarską Banin rozpoczynał w klubie Hapoel Hajfa. W sezonie 1987/1988 zadebiutował w nim w pierwszej lidze izraelskiej. W Hapoelu występował przez dwa lata i w 1989 roku odszedł do innego klubu z Hajfy, Maccabi. W sezonie 1990/1991 wywalczył z Maccabi dublet - mistrzostwo oraz Puchar Izraela. W sezonie 1992/1993 ponownie grał w Hapoelu Hajfa.
W 1993 roku Banin został zawodnikiem AS Cannes. W klubie tym spędził sezon przyczyniając się do zajęcia 6. miejsca w lidze francuskiej, najwyższego w historii klubu.
W 1994 roku Banin wrócił do Izraela, do Hapoelu. W 1997 roku ponownie zmienił klub. Wyjechał do Włoch i stał się podstawowym zawodnikiem pierwszoligowej Brescii Calcio. W 1998 roku spadł z Brescią do Serie B i w drugiej lidze spędził dwa sezony.
W 2000 roku Banin podpisał kontrakt z Maccabi Tel Awiw. W 2001 i 2002 roku zdobył z nim Puchar Izraela, a w sezonie 2002/2003 wywalczył mistrzostwo kraju. W sezonie 2003/2004 występował w klubie Bene Jehuda Tel Awiw, a w sezonie 2004/2005 - w Beitarze Jerozolima. Karierę piłkarską kończył po sezonie 2005/2006 jako zawodnik Maccabi Netanja.
Kariera reprezentacyjna.
W reprezentacji Izraela Banin zadebiutował 19 maja 1990 roku w wygranym 3:2 towarzyskim meczu ze Związkiem Radzieckim, rozegranym w Ramat Gan. W debiucie zdobył gola. W swojej karierze grał między innymi w: eliminacjach do MŚ 1994, Euro 96, MŚ 1998, Euro 2000, MŚ 2002 i Euro 2004. Od 1990 do 2003 roku rozegrał w kadrze narodowej 78 meczów i strzelił w nich 13 goli.
Kariera trenerska.
Po zakończeniu kariery piłkarskiej Banin został trenerem. W latach 2008–2010 był selekcjonerem reprezentacji Izraela U-17, a w latach 2010–2011 był asystentem selekcjonera dorosłej reprezentacji, Luisa Fernándeza. Następnie od 2011 do 2012 roku prowadził Hapoel Hajfa, a w 2012 roku został szkoleniowcem Maccabi Netanja.

</doc>
<doc id="2676075" url="https://pl.wikipedia.org/wiki?curid=2676075" title="Modrá">
Modrá

Modrá – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 691 mieszkańców.
W miejscowości znajduje się skansen archeologiczny z rekonstrukcjami budynków z czasów państwa wielkomorawskiego, m.in. kościoła z IX wieku.

</doc>
<doc id="2676082" url="https://pl.wikipedia.org/wiki?curid=2676082" title="Nedachlebice">
Nedachlebice

Nedachlebice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 809 mieszkańców.

</doc>
<doc id="2676087" url="https://pl.wikipedia.org/wiki?curid=2676087" title="Nedakonice">
Nedakonice

Nedakonice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1566 mieszkańców.

</doc>
<doc id="2676092" url="https://pl.wikipedia.org/wiki?curid=2676092" title="Beniamin (Krasnopiewkow)">
Beniamin (Krasnopiewkow)

Beniamin, imię świeckie Wasilij Fiodorowicz Krasnopiewkow lub Krasnopiewkow-Rumowski (ur. 26 lipca 1739 w Krasnym, zm. 17 marca 1811 w Niżnym Nowogrodzie) – rosyjski biskup i teolog prawosławny.
Życiorys.
Wczesna działalność.
Był synem kapłana prawosławnego. Ukończył seminarium duchowne przy Ławrze św. Aleksandra Newskiego w Petersburgu, gdzie w 1759 złożył wieczyste śluby mnisze. W 1768 został zatrudniony w seminarium jako wykładowca filozofii i prefekt, wszedł ponadto w skład konsystorza eparchii petersburskiej. W 1770 został rektorem seminarium. W tym samym roku otrzymał godność archimandryty i krótko był przełożonym monasteru św. Mikołaja w Starej Ładodze, zaś od 1770 do 1774 - monasteru Trójcy Świętej w Zieleńcu. W 1774 przeniesiony, również w charakterze przełożonego, do pustelni Trójcy Świętej i św. Sergiusza w Petersburgu. Władając dobrze greką i łaciną, archimandryta Beniamin pomagał metropolicie petersburskiemu Gabrielowi w pisaniu dzieła "O służenii i czinoposledowanijach prawosławnoj Grieko-Rossijskoj Cerkwi". Podjął również prace nad przekładem "Euchologion sive Rituale Graecorum" J. Goara.
Biskup.
13 lipca 1774 przyjął chirotonię biskupią, po której przyjął tytuł biskupa ołonieckiego i kargopolskiego, wikariusza eparchii petersburskiej. Głównym konsekratorem był metropolita petersburski Gabriel. Jako stałe miejsce pobytu biskupa wyznaczony został monaster Trójcy Świętej Aleksandra Świrskiego. W 1775 został biskupem archangielskim i ołonieckim. W swojej eparchii dbał o dyscyplinę cerkiewną, instytucje kształcenia duchownego, odnowę monasterów, wznoszenie nowych cerkwi, zbierał zabytkowe rękopisy. W 1781 polecił wszystkim klasztorom prowadzenie kronik. Prowadził także pracę misyjną wśród duchoborców. W 1781 został nagrodzony przez carycę Katarzynę II panagią z drogocennymi kamieniami.
W 1798 przeniesiony na katedrę niżnonowogrodzką i ałatyrską, w roku następnym jego tytuł uległ zmianie na "biskup niżnonowogrodzki i arzamaski". W 1804 otrzymał godność arcybiskupią. Wspierał rozwój parafii jednowierczych na terenie eparchii. W 1800 wyremontował sobór Przemienienia Pańskiego w Niżnym Nowogrodzie, zaś w 1803 wzniósł nowy budynek eparchialnego konsystorza. Wprowadził naukę podstaw medycyny do seminarium w Niżnym Nowogrodzie, współpracował przy przekładzie "Historia animalium".
Jego zainteresowania teologiczne ogniskowały się wokół liturgiki. W 1803 opublikował swoją najważniejszą pracę – "Nowe Tablice, czyli o cerkwi, liturgii, nabożeństwach i utensyliach cerkiewnych". Tekst ten, stanowiący kompilację mistagogicznych dzieł Ojców Kościoła, jest obszernym komentarzem i wyjaśnieniem znaczenia poszczególnych elementów wyposażenia świątyń prawosławnych oraz porządku nabożeństw. Arcybiskup Beniamin oparł się w swoim opracowaniu przede wszystkim na "Historia Ecclesiastica" patriarchy konstantynopolitańskiego Hermana, "De sacra Liturgia" i "De templo divino" Symeona z Tesaloniki. "Nowe Tablice" osiągnęły ogromną popularność i były (jako stale aktualne) kilkunastokrotnie wznawiane, w języku rosyjskim oraz języku cerkiewnosłowiańskim.
W ostatnich latach arcybiskup Beniamin planował odejść w stan spoczynku i zamieszkać w pustelni Włodzimierskiej Ikony Matki Bożej w Orańsku, jednak zmarł, zanim zrealizował ten plany. Został pochowany w soborze Przemienienia Pańskiego w Niżnym Nowogrodzie. Jego grób uległ zniszczeniu razem z innymi nagrobkami biskupów niżnonowogrodzkich, gdy w 1929 sobór został wysadzony w powietrze.
Jego brat Siergij także był duchownym prawosławnym, protoprezbiterem, proboszczem soboru Zwiastowania na Kremlu moskiewskim i spowiednikiem cara Aleksandra I.

</doc>
<doc id="2676094" url="https://pl.wikipedia.org/wiki?curid=2676094" title="Nezdenice">
Nezdenice

Nezdenice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 750 mieszkańców.

</doc>
<doc id="2676100" url="https://pl.wikipedia.org/wiki?curid=2676100" title="Nivnice">
Nivnice

Nivnice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 3328 mieszkańców.
Nivnice jest najbardziej prawdopodobnym miejscem urodzenia Jana Amosa Komeńskiego.

</doc>
<doc id="2676101" url="https://pl.wikipedia.org/wiki?curid=2676101" title="Mkfs">
Mkfs

mkfs (od – utwórz system plików) – polecenie uniksowe tworzące system plików (tj. system organizowania hierarchii katalogów, podkatalogów i plików) na sformatowanej pamięci urządzenia, nośnika lub partycji na dysku twardym (HDD). Autorami są David Engel, Fred N. van Kempen i Ron Sommeling.

</doc>
<doc id="2676103" url="https://pl.wikipedia.org/wiki?curid=2676103" title="Piotr Soczewka">
Piotr Soczewka

Piotr Soczewka (ur. 22 października 1972 w Płocku) – polski piłkarz grający na pozycji pomocnika.
Przebieg kariery.
Grę w piłkę rozpoczął w Wiśle Płock, późniejszej Petrochemii. W sezonie 1991/92 awansował do kadry pierwszej drużyny i zadebiutował w niej w II lidze. W sezonie 1993/94 awansował z Petrochemią do I ligi, a swój debiut w niej zaliczył 30 lipca 1994 w przegranym 0:1 wyjazdowym meczu z Sokołem Pniewy. W sezonie 1994/95 spadł z Petrochemią do II ligi.
Po spadku Soczewka odszedł do Zawiszy Bydgoszcz, w którym przez dwa lata grał w II lidze. W 1997 wrócił do Petrochemii i grał w niej do końca 2002 (klub w międzyczasie występował jako Petro, Orlen i wreszcie Wisła. W 2003 został zawodnikiem Górnika Łęczna, z którym wiosną 2003 awansował do ekstraklasy.
W 2005 przeszedł z Górnika do Motoru Lublin. W swojej karierze grał też w Mazowszu Płock (wiosna 2006) i Włocłavii Włocławek (2006–2007), w której zakończył karierę.
Ogółem w polskiej ekstraklasie rozegrał 84 mecze i strzelił pięć goli.

</doc>
<doc id="2676106" url="https://pl.wikipedia.org/wiki?curid=2676106" title="Gustaw Augsburg">
Gustaw Augsburg

Gustaw Augsburg pseud. "Śmiały", "Czarny" (ur. 29 lipca 1888 we Włocławku, zm. 5 lutego 1959 w Katowicach) – działacz ruchu robotniczego, 1926–1929 sekretarz generalny Związku Zawodowego Automobilistów RP.
Skończył 3 klasy włocławskiej szkoły powszechnej i 4 klasy warszawskiej szkoły rzemieślniczej. Był ślusarzem maszynowym w fabryce celulozy, robotnikiem w zakładach metalurgicznych w Niemczech i robotnikiem na stacji kolejowej.Od 1905 działał w PPS, a od 1910 w PPS-Lewicy, której był sekretarzem Okręgowego Komitetu Robotniczego (OKR) we Włocławku. W kwietniu 1915 był współzałożycielem Robotniczego Stowarzyszenia Spożywczego „Praca”, a potem jego kierownikiem. W 1916 współorganizował Związek Zawodowy Robotników Przemysłu Metalowego i zainicjował strajk w fabryce celulozy. W grudniu 1915 brał udział w Konferencji Krajowej PPS-Lewicy w Łodzi, na którym reprezentował włocławską organizację tej partii. Od czerwca 1917 działał w Komisji Oświatowej utworzonej wówczas Rady Organizacji Robotniczych we Włocławku i był członkiem powołanego przez tę radę Sekretariatu Robotniczego. 16 grudnia 1918 wziął udział w Zjeździe Zjednoczeniowym PPS-Lewicy i SDKPiL, czyli I Zjeździe Komunistycznej Partii Robotniczej Polski (KPRP); od 1925: Komunistycznej Partii Polski (KPP). W lutym 1919 został funkcjonariuszem KPRP w okręgu płockim, gdzie w październiku 1919 zorganizował strajk szkolny. X 1919-IV 1920 był kierownikiem oddziału Związku Zawodowego Robotników i Robotnic Przemysłu Budowlanego w Lublinie, później sekretarzem okręgowym Związku Zawodowego Robotników Przemysłu Metalowego w Zagłębiu Dąbrowskim. Pod koniec 1920 aresztowany i skazany na 4 lata więzienia. Po wyjściu na wolność działał początkowo w Dąbrowie Górniczej, następnie w Warszawie. Od końca 1925 działał w Związku Zawodowym Automobilistów RP, a 1926–1929 był jego sekretarzem generalnym. W 1929 przeszedł z KPP do PPS i zaczął działać w Katowicach, gdzie do wybuchu wojny był kierownikiem spółdzielni automobilistów, a jednocześnie działał w Spółdzielni Spożywców „Społem”. Od I 1930 członek zarządu Komisji Okręgowej Związków Zawodowych na Górnym Śląsku, w lutym wybrany do Komisji Rewizyjnej katowickiego OKR PPS. Podczas okupacji w Mińsku Mazowieckim, następnie w Stoczku Łukowskim; był tam zastępcą kierownika Spółdzielni Rolniczo-Handlowej. Po wojnie działał w PPS, a następnie w PZPR w Katowicach. 1949–1950 sekretarz okręgowy Związku Zawodowego Transportowców. Do 1950 pracownik Spółdzielni Pracy Automobilistów, potem przeszedł na rentę dla zasłużonych.
Był odznaczony Krzyżem Komandorskim Orderu Odrodzenia Polski.

</doc>
<doc id="2676108" url="https://pl.wikipedia.org/wiki?curid=2676108" title="Ořechov (powiat Uherské Hradiště)">
Ořechov (powiat Uherské Hradiště)

Ořechov – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 733 mieszkańców.

</doc>
<doc id="2676114" url="https://pl.wikipedia.org/wiki?curid=2676114" title="Ořechov">
Ořechov

Gminy w Czechach:

</doc>
<doc id="2676115" url="https://pl.wikipedia.org/wiki?curid=2676115" title="Papirus Oxyrhynchus 46">
Papirus Oxyrhynchus 46

Papirus Oxyrhynchus 46 oznaczany jako "P.Oxy.I 46" – rękopis zawierający oficjalny raport o podziale gruntów (καταλοχισμός) napisany w języku greckim przez Fanisasa i Diogenesa. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany 30 stycznia 100 roku n.e. Przechowywany jest w "Houghton Library" należącej do Uniwersytetu Harvarda (SM Inv. 2212). Tekst został opublikowany przez Grenfella i Hunta w 1898 roku.
Manuskrypt został napisany na papirusie, na pojedynczej karcie. Rozmiary zachowanego fragmentu wynoszą 25,3 na 7,8 cm.

</doc>
<doc id="2676125" url="https://pl.wikipedia.org/wiki?curid=2676125" title="Ostrožská Lhota">
Ostrožská Lhota

Ostrožská Lhota – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1532 mieszkańców.
Zobacz też:

</doc>
<doc id="2676134" url="https://pl.wikipedia.org/wiki?curid=2676134" title="Ostrožská Nová Ves">
Ostrožská Nová Ves

Ostrožská Nová Ves – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 3420 mieszkańców.
Gmina dzieli się na dwie części:

</doc>
<doc id="2676141" url="https://pl.wikipedia.org/wiki?curid=2676141" title="AZS AWF Biała Podlaska">
AZS AWF Biała Podlaska



</doc>
<doc id="2676144" url="https://pl.wikipedia.org/wiki?curid=2676144" title="Porządna kobieta">
Porządna kobieta

Porządna kobieta (ang. "A Good Woman") – hiszpańsko-luksembursko-amerykańsko-brytyjsko-włoska komedia romantyczna z gatunku dramat z 2004 roku, zrealizowany według sztuki Oscara Wilde’a pt. "Wachlarz lady Windermere". Reżyserem filmu jest Mike Barker.
Premiera filmu miała miejsce 15 września 2004 roku. W Polsce premiera filmu odbyła się 2 grudnia 2005 roku.
Fabuła.
Akcja filmu rozgrywa się w latach 30. XX wieku. Stella Erlynne (Helen Hunt) swoim zachowaniem zapracowała sobie na złą opinię w towarzystwie. W końcu członkowie miejscowej elity wywierają na kobiecie presję i zmuszają ją do opuszczenia miasta. Stella postanawia osiąść na włoskim wybrzeżu w Amalfi. Wkrótce po przyjeździe wraca do swojego dawnego stylu życia i z upodobaniem oddaje się licznym intrygom oraz romansom. Urokowi uwodzicielki ulega zamożny Robert Windermere (Mark Umbers Steve), który spędza tu swoje pierwsze wakacje z niedawno poślubioną żoną, Meg (Scarlett Johansson). O względy prawdziwej i niewinnej pani Windermere zaczyna zabiegać lord Darlington (Stephen Campbell Moore). Zupełnie niespodziewanie jeden z wielu oddanych adoratorów Stelli, milioner Tuppy (Tom Wilkinson), postanawia się jej oświadczyć. Tymczasem okazuje się, że panna Erlynne czeka na spotkanie z kimś, kogo szukała przez 21 lat.
Produkcja.
Zdjęcia do filmu kręcono w Amalfi, Atrani, Rzymie, Ravello i Sorrento we Włoszech, a okres zdjęciowy trwał od 3 do 24 listopada 2003 roku.

</doc>
<doc id="2676151" url="https://pl.wikipedia.org/wiki?curid=2676151" title="Recording Industry Association of Japan">
Recording Industry Association of Japan

 – zrzeszenie japońskich wydawców muzyki. Zostało założone w 30 kwietnia 1942 roku jako Japan Phonogram Record Cultural Association, a obecną nazwę przyjęło w 1969 roku. Utworzono je w celu reprezentacji japońskiego przemysłu muzycznego. Od lat 40. XX wieku pełni wiodącą rolę w rozwoju i ekspansji japońskiej kultury muzycznej.
W spełnianiu tejże misji mającej na celu rozwój i poprawę japońskiej kultury muzycznej, RIAJ jest aktywne na wielu polach – w promowaniu popytu i tworzeniu nowych nagrań; w celu zwiększenia ochrony praw autorskich; w celu zapewnienia właściwego wykorzystania nagrań; do prowadzenia badań, zebrania informacji z dokumentów i upowszechniania materiałów dotyczących ewidencji przemysłu; i innych działań mających na celu utrzymanie wytrzymałości i integralności branży. Jednocześnie, jako agencja do spraw kultury, RIAJ jest odpowiedzialne za gromadzenie i dystrybucję wtórnych opłat wykorzystanych zapisów handlowych, nadawania licecencji oraz wynagrodzeń z wypożyczania albumów oraz innych form nośników danych.
Działalność RIAJ uwzględnia promowanie rynku muzycznego, egzekwowanie praw autorskich oraz badania związane z japońskim przemysłem muzycznym. Corocznie publikuje "RIAJ Year Book" oraz statystyczne podsumowanie każdego roku sprzedaży muzyki.
RIAJ, z główną siedzibą w Minato (Tokio), zrzesza firmy członkowskie oraz członków stowarzyszonych i wspierających. Niektóre firmy członkowskie są japońskimi oddziałami międzynarodowych korporacji z siedzibą w innym miejscu.
Związek jest odpowiedzialny za przyznawanie wyróżnień złotej, platynowej i diamentowej płyty singlom, albumom, DVD oraz teledyskom w Japonii.
Japan Gold Disc Award.
RIAJ założyło w 1987 roku galę Japan Gold Disc Award w celu wręczenia wyróżnień i uhonorowania artystów z największą liczbą sprzedanych albumów czy singli w danym roku. Nagrody przyznawane są artystom i produktom muzycznym, które miały ogromny wkład w rozwój przemysłu muzycznego w poszczególnych latach lub zostały uznane na podstawie obiektywnych kryteriów sprzedaży.
"The Record".
Publikacja informacji na temat przemysłu muzycznego odbywa się poprzez miesięczny biuletyn "The Record", który został po raz pierwszy opublikowany w 1956 roku. Jest to rocznik obejmujący różne rodzaje danych związanych z branżą nagraniową w danym roku i RIAJ na stronie internetowej.
Certyfikaty.
Nowe kryteria.
Obecnie wszystkie wydawnictwa muzyczne, w tym single, albumy, single digital download znajdują pod tymi samymi kryteriami. W przeciwieństwie do wielu krajów, najwyższe wyróżnienie nie nazywa się diamentowa płyta, czy platynowa płyta, ale "Milion".
Stare kryteria (do czerwca 2003).
Przed ujednoliceniem kryteriów i wprowadzeniem kategorii teledysków w lipcu 2003 roku, oddzielna skala była wykorzystywana dla świadectwa uzyskania nagrody.
Cyfrowe certyfikaty.
Certyfikaty dla piosenek i albumów wydanych cyfrowo zaczęto przyznawać 20 września 2006 roku, wykorzystuje się dane pobrań zbierane od początku 2000 roku. Od 2006 roku do 2013 roku istniały trzy kategorie certyfikatów: , (tj. pobieranie na telefon) i dla utworów zakupionych przez strony, takie jak iTunes. W styczniu 2014 roku kategorie Chaku-uta, Chaku-uta Full i PC Haishin (single) zostały połączone w celu utworzenia kategorii .
Streaming.
Od kwietnia 2020 rroku RIAJ zaczął certyfikować utwory na podstawie odtworzeń (streaming).

</doc>
<doc id="2676155" url="https://pl.wikipedia.org/wiki?curid=2676155" title="RIAJ">
RIAJ



</doc>
<doc id="2676163" url="https://pl.wikipedia.org/wiki?curid=2676163" title="Rugby 7 na World Games">
Rugby 7 na World Games

Rugby 7 na World Games – międzynarodowe zawody w rugby 7 rozgrywane w ramach World Games w latach 2001–2013.
W programie tej imprezy rugby 7 znajdowało się od szóstej edycji rozegranej w japońskim mieście Akita w 2001 roku. W związku z przyjęciem siedmioosobowego rugby w poczet sportów olimpijskich począwszy od 2016 roku, ostatni raz ta dyscyplina pojawiła się na World Games 2013.
Pierwsze trzy turnieje wygrała reprezentacja Fiji, w czwartym triumfowali zaś zawodnicy z RPA.

</doc>
<doc id="2676171" url="https://pl.wikipedia.org/wiki?curid=2676171" title="Bogumił Gabriel Walewski">
Bogumił Gabriel Walewski

Bogumił Gabriel Walewski herbu Kolumna (ur. 20 maja 1750, zm. 4 maja 1814 w Stróży) – cześnik sieradzki w 1793 roku, poseł województwa sieradzkiego na Sejm Czteroletni w 1790 roku. Należał do grona posłów najbardziej oddanych sprawie uchwalenia Konstytucji 3 maja. 
2 maja 1791 roku podpisał asekurację, w której zobowiązał się do popierania projektu Ustawy Rządowej. 

</doc>
<doc id="2676177" url="https://pl.wikipedia.org/wiki?curid=2676177" title="SU-57">
SU-57



</doc>
<doc id="2676180" url="https://pl.wikipedia.org/wiki?curid=2676180" title="Kamila Szczawińska">
Kamila Szczawińska

Kamila Szczawińska (ur. 20 września 1984 w Poznaniu) – polska modelka.
Życiorys.
Wczesne lata.
Jest córką Jolanty (terapeutki uzależnień i pracownika Monaru) i Piotra Szczawińskich. Część swojego życia spędziła w Rożnowicach oraz Jaraczu. Ukończyła Szkołę Podstawową w Parkowie, Liceum Ogólnokształcące im. Stanisława Wyspiańskiego w Obornikach, a następnie Psychologię Kliniczną i Psychodietetykę na Uniwersytecie SWPS w Warszawie. 
Kariera.
Pracę w modelingu zaczęła w 2001 dla jednej z poznańskich agencji modelek. Początkowo pojawiała się na pokazach mody w poznańskim Okrąglaku i Poznańskich Targach Mody. Podczas jednego z pokazów w Poznaniu, Kamilę zauważyła agentka jednej z mediolańskich agencji i namówiła ją na wyjazd. Tam szybko zaangażowano ją do pokazów znanych kreatorów, takich jak: Valentino, Giorgio Armani czy Gucci. Później podpisała kolejny kontrakt w Paryżu, gdzie pracowała dla światowych marek, takich jak: Chanel, Yves Saint Laurent, Christian Dior oraz Gucci. Następnie znalazła się w Nowym Jorku, gdzie promowała domy mody, w tym m.in.: Emanuel Ungaro, Marc Jacobs, Ralph Lauren, Sonia Rykiel, Rocco Barocco, Viktor &amp; Rolf, Christian Lacroix, Elie Saab, John Galliano oraz Kenzo. Była muzą Roberto Cavallego. W 2007 po raz ostatni pojawiła się na światowym wybiegu w pokazie Stelli McCartney.
W latach 2007–2013 zawiesiła międzynarodową karierę na rzecz życia rodzinnego. W tym czasie sporadycznie brała udział w pokazach polskich projektantów mody, jak: Dawid Woliński i Małgorzata Baczyńska Od 2014 zaczęła znów pojawiać się na europejskich wybiegach. Podpisała ponowny kontrakt z agencją w Mediolanie. Ma już za sobą pokazy mody dla marek Deni Cler, Klif i La Mania.
Od 6 do 27 marca 2015 brała udział w trzeciej, emitowanej przez telewizję Polsat edycji programu "Dancing with the Stars. Taniec z gwiazdami". Jej partnerem tanecznym był Robert Kochanek, z którym odpadła w czwartym odcinku, zajmując 9. miejsce. Od 23 lutego do 8 marca 2016 brała udział w programie "Agent – Gwiazdy" w TVN. Odpadła w trzecim odcinku. W 2015 roku została bohaterką kampanii HAPPY EVOLUTION promując umiar w modzie i zakupach
23 listopada 2016 miała premierę jej książka kucharska zatytułowana "Kuchnia dla całej rodziny", która ukazała się nakładem Edipresse Książki.
Życie prywatne.
13 czerwca 2009 wzięła ślub. Ma trójkę dzieci, w tym syna Julka i córkę Kalinę. Trzecie dziecko urodziła w 2021.

</doc>
<doc id="2676182" url="https://pl.wikipedia.org/wiki?curid=2676182" title="Jonathan Tinhan">
Jonathan Tinhan

Jonathan Tinhan (ur. 1 czerwca 1989 w Échirolles) – francuski piłkarz pochodzenia benińskiego grający na pozycji napastnika w Troyes AC.

</doc>
<doc id="2676184" url="https://pl.wikipedia.org/wiki?curid=2676184" title="S 9 (KPEV)">
S 9 (KPEV)

S 9 – seria parowozów pospiesznych kolei pruskich, produkowanych w latach 1908–1910, o układzie osi 2'B1'. Były to ostatnie pruskie parowozy pospieszne o dwóch osiach wiązanych, jak też ostatnie z kotłem na parę nasyconą.
Historia.
Lokomotywa pospieszna pruskiej serii S 9 była następcą lokomotyw serii S 7 o takim samym układzie osi 2'B1', skonstruowanych w tych samych zakładach Hanomag. Ponieważ lokomotywy serii S 7 nie oferowały dużo lepszych parametrów w stosunku do wcześniejszych lokomotyw pospiesznych o układzie osi 2'B (seria S 3) oraz ustępowały parowozom na parę przegrzaną S 4, w nowej maszynie znacząco zwiększono wydajność kotła i powierzchnię paleniska. Zachowano przy tym układ czterocylindrowego silnika sprzężonego na parę nasyconą, mimo że już zaczęły wchodzić do służby wydajniejsze lokomotywy na parę przegrzaną. Powierzchnia ogrzewalna kotła w porównaniu z S7 wzrosła ze 163 do 229 m², a powierzchnia rusztu z 2,7 aż do 4 m².
Lokomotywa S 9 została wybrana jako znormalizowany pruski parowóz pospieszny wzoru ("Musterblatt") III-2g i w latach 1908–1910 zakłady Hanomag zbudowały ich 99. W 1913 roku posiadało je tylko 5 z 21 dyrekcji kolei pruskich, przy czym ponad połowa (51) jeździła w promującej ich powstanie dyrekcji hanowerskiej.
W latach 1913 i 1914 dwie lokomotywy (Hanover 903 i 905) zostały doświadczalnie zrekonstruowane z zastosowaniem przegrzewacza pary i oznaczone jako seria S 8, lecz z przebudowy pozostałych zrezygnowano.
Po I wojnie światowej w ramach reparacji, 17 lokomotyw trafiło do Belgii i 4 do Francji (koleje Est). Przewidywano, że koleje niemieckie (DRG) przejmą 53 lokomotywy, ale ostatecznie większość wycofano na początku lat 20. i w 1925 roku tylko trzy otrzymały nowe oznaczenia DRG, w tym obydwie na parę przegrzaną (14 001 i 002) i jedna na parę nasyconą (14 031). Wszystkie trzy wycofano jednak już w 1926 roku.
Lokomotywa S 9 stanowiła ostatnią, lecz dość udaną próbę dowiedzenia słuszności idei konstruktora parowozów S5¹ i S7 Augusta von Borriesa (zmarłego w 1906 r.) o zwiększeniu sprawności lokomotywy poprzez stosowanie wielocylindrowych silników sprzężonych. Była uważana za szczytowe osiągnięcie w dziedzinie odchodzących już parowozów pospiesznych na parę nasyconą. Po poziomym torze mogła ciągnąć z prędkością 100 km/h pociąg o masie 430 ton – większej, niż w przypadku wczesnych parowozów na parę przegrzaną S 6 (330 ton) i S 10 (365 ton). Wyraźnie zdeklasowały je dopiero lokomotywy serii S101.
Z lokomotywą używane były czteroosiowe tendry wzorów ("Musterblatt"): III-5h (5 t węgla, 21,5 m³ wody), III-5i (6,5 t węgla, 30 m³ wody) i III-5m (7 t węgla, 31,5 m³ wody).
Inne lokomotywy serii S9.
Do serii S9 zaliczono na kolejach pruskich w 1906 roku także dwie doświadczalne lokomotywy o układzie osi 2'B2', zbudowane w 1904 roku przez zakłady Henschel według projektu Gustava Wittfelda i wyróżniające się przednimi stanowiskami maszynisty i obudowami aerodynamicznymi. Lokomotywa numer Altona 562 oprócz klasycznej budki dla obsługi kotła z tyłu lokomotywy miała obszerną, przeszkloną budkę maszynisty z przodu, przed dymnicą, z łamaną w formie dzioba statku przednią ścianą, dla poprawy aerodynamiki. Lokomotywa numer Altona 561 z kolei, oprócz podobnej przedniej kabiny, była cała obudowana nadwoziem wagonowym z oknami bocznymi, podobnie obudowany był tender. Lokomotywy te miały powierzchnię kotła 260 m², trzycylindrowy silnik sprzężony i koła o średnicy 2,2 m. Nie spełniły one jednak oczekiwań, a ich prędkość niewiele przewyższała parowóz S 4 (podczas prób porównawczych osiągnięto 137 km/h z pociągiem o masie 109 t). W 1912 roku zdjęto z nich obudowy i kabiny przednie. W 1906 zaliczono je do serii S 9, z nowymi numerami Altona 901 i 902, w 1908 zmienionymi na 999 i 1000; później przeszły z tymi numerami do dyrekcji hanowerskiej.

</doc>
<doc id="2676187" url="https://pl.wikipedia.org/wiki?curid=2676187" title="Arizpe">
Arizpe

Arizpe – miasto w północno-wschodniej części meksykańskiego stanu Sonora, siedziba władz gminy Arizpe. Miasto jest położone około 180 km na północny wschód od stolicy stanu - Hermosillo. W 2005 roku ludność miasta liczyła 1625 mieszkańców. Miasteczko powstało z misji jezuickiej założonej w 1646 przez Jerónimo de la Canal 

</doc>
<doc id="2676189" url="https://pl.wikipedia.org/wiki?curid=2676189" title="Parowóz W5">
Parowóz W5



</doc>
<doc id="2676203" url="https://pl.wikipedia.org/wiki?curid=2676203" title="AZS AWF Poznań">
AZS AWF Poznań



</doc>
<doc id="2676225" url="https://pl.wikipedia.org/wiki?curid=2676225" title="Pałac w Słobitach">
Pałac w Słobitach

Pałac w Słobitach – założenie pałacowo-parkowe z przełomu XVII i XVIII wieku we wsi Słobity, pomiędzy Elblągiem a Braniewem.
Historia.
W latach 1525–1945 była to główna siedziba pruskiego rodu Dohnów. Założenie pałacowo-parkowe powstało w latach 1696–1732, w 1945 zostało spalone i od tego czasu pozostaje w ruinie.
Cały obiekt wpisany jest do rejestru zabytków NID (pałac z oficynami, park, zespół folwarczny, rządcówka, stajnia, pawilon, brama, obory, owczarnia).
Słobity (niem. Schlobitten) były własnością Dohnów od 1525. W wymienionym roku w miejscowości powstał dom mieszkalny. Achacy zu Dohna przeniósł do Słobit główną siedzibę rodu z Morąga, wznosząc w miejscowości obiekt nazwany Nowym Domem. Jego syn Abraham w latach 1621–1624 zbudował w Słobitach pierwszy pałac. Naśladował on w swojej architekturze XVII-wieczne budownictwo niderlandzkie. Był wzniesiony na planie spłaszczonej litery H, z renesansowymi szczytami wieńczącymi fasady.
W 1696 Alexander zu Dohna zainicjował wielką przebudowę obiektu, zachowując jednak w zasadniczym zarysie jej dawny kształt. Pałac w Słobitach stał się reprezentacyjną barokową rezydencją otoczoną ogrodem. Projekt całości wykonał na zamówienie właściciela francuski architekt Jean-Baptiste Broebes. Dostawił on do dotychczasowej bryły pałacu galerie i dobudował do nich skrzydła boczne. Na osi fasady pałacu wzniósł kamienny mostek nad stawem. Przed budynkiem rezydencji miał docelowo znaleźć się zespół budynków gospodarczych, jednak nie wszystkie z projektowanych obiektów tego typu ostatecznie powstały. Od strony południowej, za pałacem, urządzono ogród w stylu francuskim, zaś równolegle do obiektu wzniesiono dwie oficyny.
Przebudowa pałacu trwała do 1732 r., od 1704 r. nadzorował ją Johann Caspar Hindersin. Projekt przebudowy głównego budynku rezydencji wykonał architekt miejski z Królewca, Joachim Ludwig Schultheiß von Unfried. Według jego planu pałac miał zachować dotychczasowe rozplanowanie, miał być trójkondygnacyjny i kryty dachem mansardowym. W elewacji frontowej nie zawarto reprezentacyjnego wejścia głównego. Przebudowa objęła również wnętrze pałacu. Na piętrze znalazła się obejmująca dwie kondygnacje sala balowa, dekorowana polichromiami i sztukateriami. W obiekcie urządzono także apartament królewski, gdyż pałac w Słobitach posiadał status pałacu królewskiego, w którym monarchowie mogli zatrzymywać się w czasie podróży. Sztukaterie i rzeźby wykonał Józef Antoni Kraus, zaś dekorację malarską Johann Blommendael i Giovanni Baptista Schannes. W pałacu znajdowała się kolekcja dzieł sztuki zawierająca 450 obrazów, kolekcje monet i sreber, porcelany, mebli, biblioteka z 55 tys. woluminów.
W XIX w. ogród przypałacowy został przekształcono w park krajobrazowy. Ostatni niemiecki właściciel rezydencji, Alexander zu Dohna, do roku 1944 wyremontował obiekt i planował przywrócić ogrodom pierwotny kształt. Na początku 1945 pałac został spalony w czasie działań wojennych i od tego czasu pozostaje w stanie ruiny. Kolekcje przechowywane w pałacu zostały częściowo wywiezione przez ostatniego właściciela i rozproszone trafiły do zbiorów muzealnych. Z parku pozostały fragmenty starego drzewostanu, w tym pomnikowe lipy posadzone w 1625.
Pałac stanowił tło w filmie Papusza z 2013 roku, przedstawiającym życie romskiej poetki Bronisławy Wajs.

</doc>
<doc id="2676231" url="https://pl.wikipedia.org/wiki?curid=2676231" title="Spengler">
Spengler

Spengler:

</doc>
<doc id="2676234" url="https://pl.wikipedia.org/wiki?curid=2676234" title="AZS-AWFiS Gdańsk">
AZS-AWFiS Gdańsk

KS AZS-AWFiS Gdańsk – wielosekcyjny uczelniany klub sportowy, działający przy Akademii Wychowania Fizycznego i Sportu im. Jędrzeja Śniadeckiego w Gdańsku.
Pierwszy Akademicki Związek Sportowy (AZS) w Gdańsku powołano w 1923 przy Politechnice Gdańskiej. AZS przy Akademii Wychowania Fizycznego i Sportu im. Jędrzeja Śniadeckiego (wówczas Wyższej Szkole Wychowania Fizycznego) powstał z kolei w 1971 w wyniku problemów finansowych dotychczasowego AZS-u Gdańsk.
Obecnie (2021) w ramach AZS-u AWFiS Gdańsk działa 9 sekcji wyczynowych: bobsleje, gimnastyka sportowa, judo, lekkoatletyka, pływanie, szermierka, tenis stołowy, wioślarstwo oraz żeglarstwo, a także sekcja poświęcona sportowi powszechnemu. W przeszłości w klubie funkcjonowały również między innymi sekcja rugby i piłki ręcznej. Prezesem klubu jest Leszek Blanik.
Zawodnicy reprezentujący klub.
Olimpijczycy.
W barwach klubu występowało kilkudziesięciu olimpijczyków. Od czasu powstania AZS-u AWFiS w obecnej formie medale letnich igrzysk olimpijskich w jego barwach zdobywali:

</doc>
<doc id="2676298" url="https://pl.wikipedia.org/wiki?curid=2676298" title="Wyspa skarbów (film 1990)">
Wyspa skarbów (film 1990)

Wyspa skarbów (ang. "Treasure Island") – film przygodowy z 1990 roku, zrealizowany jako kolejny film według powieści Roberta Louisa Stevensona o takim samym tytule
Fabuła.
Młody Jim Hawkins przypadkowo spotyka starego marynarza, od którego słyszy historię o skarbie ukrytym przez pirata – kapitana Flinta, na jednej z wysp. Po przedstawionych dowodów istnienia legendarnej Wyspy Skarbów, Jim namawia dziedzica Tralawneya i dr. Livesey'a do wynajęcia załogi i wyruszenia w morze w poszukiwaniu wyspy i skarbu. Nikt nie przypuszcza, że wśród wynajętych marynarzy są dawni kompani kapitana Flinta
W filmie wykorzystano żaglowiec zbudowany w 1960 roku na potrzeby filmu "Bunt na Bounty".

</doc>
<doc id="2676311" url="https://pl.wikipedia.org/wiki?curid=2676311" title="Popovice (powiat Uherské Hradiště)">
Popovice (powiat Uherské Hradiště)

Popovice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1047 mieszkańców.
Zobacz też:

</doc>
<doc id="2676314" url="https://pl.wikipedia.org/wiki?curid=2676314" title="Karim Aït-Fana">
Karim Aït-Fana

Karim Aït-Fana (ur. 25 lutego 1989 w Limoges) – piłkarz marokański grający na pozycji środkowego napastnika. Od 2016 roku jest zawodnikiem klubu Nîmes Olympique. Posiada również obywatelstwo francuskie.
Kariera reprezentacyjna.
W swojej karierze Aït-Fana grał w młodzieżowych reprezentacjach Francji. W 2012 roku zadebiutował w reprezentacji Maroka.

</doc>
<doc id="2676320" url="https://pl.wikipedia.org/wiki?curid=2676320" title="Popovice">
Popovice

Gminy w Czechach:

</doc>
<doc id="2676322" url="https://pl.wikipedia.org/wiki?curid=2676322" title="Longin (Żar)">
Longin (Żar)

Longin, imię świeckie Mychajło Wasylowycz Żar (ur. 19 sierpnia 1965 w Petraszowce) – biskup Ukraińskiego Kościoła Prawosławnego Patriarchatu Moskiewskiego. 
Życiorys.
18 stycznia 1990 przyjął święcenia diakońskie z rąk biskupa czerniowieckiego i bukowińskiego Antoniego. Dzień później ten sam hierarcha wyświęcił go na kapłana i mianował proboszczem parafii św. Paraskiewy w Podwalnym, Narodzenia Matki Bożej w Bojanach i św. Paraskiewy w Banczenach. W 1995 zaocznie ukończył seminarium duchowne przy monasterze Nowy Neamţ. W 2007 ukończył wyższe studia teologiczne w prawosławnym instytucie teologicznym w Czerniowcach. 
30 kwietnia 1996 złożył wieczyste śluby mnisze przed archimandrytą Melecjuszem (Jehorenką). Od 1996 do 1998 kierował budową monasteru Wniebowstąpienia Pańskiego w Banczenach, zaś w 1999 nadzorował wznoszenie żeńskiego monasteru Bojańskiej Ikony Matki Bożej w Bojanach. Przy monasterze w Banczenach założył sierociniec, przeniesiony następnie do wsi Molnica (w placówce w 2012 przebywało 400 dzieci). Od 2008 jest przełożonym monasteru w Banczenach. W tym samym roku otrzymał tytuł Bohatera Ukrainy za szczególne zasługi w realizacji polityki państwowej w zakresie opieki społecznej nad sierotami i dziećmi pozbawionymi opieki rodzicielskiej oraz za wieloletnią działalność dobroczynną. 
8 maja 2012 otrzymał nominację na biskupa banczeńskiego, wikariusza eparchii czerniowieckiej. Jego chirotonia odbyła się 23 maja 2012 w soborze monasteru św. Pantelejmona w Kijowie z udziałem metropolitów kijowskiego i całej Ukrainy Włodzimierza, kiszyniowskiego i całej Mołdawii Włodzimierza, czerniowieckiego i bukowińskiego Onufrego, wyszhorodzkiego i czarnobylskiego Pawła, tarnopolskiego i krzemienieckiego Sergiusza, owruckiego Wissariona, poczajewskiego Włodzimierza, arcybiskupów chustskiego i wynohradowskiego Marka, białocerkiewskiego i bogusławskiego Mitrofana, boryspolskiego Antoniego, kamieniecko-podolskiego i gródeckiego Teodora, lwowskiego i halickiego Augustyna, charkowskiego i bogoduchowskiego Onufrego, jahodyńskiego Serafina, horodnickiego Aleksandra, biskupów sewerodonieckiego i starobielskiego Agapita, chocimskiego Melecjusza, nieżyńskiego i pryłuckiego Ireneusza, makarowskiego Hilarego, iwanofrankowskiego i kołomyjskiego Pantelejmona, wasylkowskiego Pantelejmona, browarskiego Teodozjusza i obuchowskiego Jonasza.
We wrześniu 2014 potępiał działania armii ukraińskiej w wojnie w Donbasie i określał władze Ukrainy jako sługi szatana, atakował Europę i Stany Zjednoczone. W marcu 2016 biskup Longin ogłosił, iż wypowiada posłuszeństwo patriarsze moskiewskiemu i całej Rusi Cyrylowi i nazwał go heretykiem, a jego działalność – spotkanie z papieżem Franciszkiem i udział w przygotowaniach do panprawosławnego soboru – zdradziecką. Jego wystąpienia nie spotkały się z żadną reakcją wyższych władz cerkiewnych, biskup Longin nadal uczestniczył w pracach Kościoła i wielokrotnie służył razem z innymi biskupami.
W 2017 r. został podniesiony do godności arcybiskupiej. 17 sierpnia 2020 r. otrzymał godność metropolity.

</doc>
<doc id="2676326" url="https://pl.wikipedia.org/wiki?curid=2676326" title="Prakšice">
Prakšice

Prakšice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 995 mieszkańców.

</doc>
<doc id="2676329" url="https://pl.wikipedia.org/wiki?curid=2676329" title="Papirus Oxyrhynchus 47">
Papirus Oxyrhynchus 47

Papirus Oxyrhynchus 47 oznaczany jako "P.Oxy.I 47" – rękopis zawierający oficjalny raport o podziale gruntów (καταλοχισμός) napisany w języku greckim przez Achilleusa. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany pomiędzy 83 a 88 rokiem n.e. Przechowywany jest w Muzeum Brytyjskim (750). Tekst został opublikowany przez Grenfella i Hunta w 1898 roku.
Manuskrypt został napisany na papirusie, na pojedynczej karcie. Rozmiary zachowanego fragmentu wynoszą 14,6 na 6,6 cm. Dokument pochodzi z czasów Domicjana.

</doc>
<doc id="2676331" url="https://pl.wikipedia.org/wiki?curid=2676331" title="Karzeł (film)">
Karzeł (film)

Karzeł (tytuł oryg. "Leprechaun") – niskobudżetowy amerykański film fabularny z 1993 roku, napisany i wyreżyserowany przez Marka Jonesa. Zapoczątkował serię horrorów, na którą do 2014 złożyło się siedem filmów.

</doc>
<doc id="2676333" url="https://pl.wikipedia.org/wiki?curid=2676333" title="Rudice (kraj zliński)">
Rudice (kraj zliński)

Rudice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 455 mieszkańców.
Zobacz też:

</doc>
<doc id="2676335" url="https://pl.wikipedia.org/wiki?curid=2676335" title="Michael Degiorgio">
Michael Degiorgio

Michael Degiorgio (ur. 15 listopada 1962) – piłkarz maltański grający na pozycji obrońcy lub pomocnika. W swojej karierze rozegrał 78 meczów w reprezentacji Malty i strzelił w nich 4 gole.
Kariera klubowa.
Karierę piłkarską Degiorgio rozpoczynał w klubie Ħamrun Spartans. W sezonie 1981/1982 zadebiutował w nim w pierwszej lidze maltańskiej. Grał w nim do końca 1993/1994. W tym okresie wywalczył cztery mistrzostwa Malty w sezonach 1982/1983, 1986/1987, 1987/1988 i 1990/1991. Zdobył też sześć Pucharów Malty w latach 1983, 1984, 1987, 1988, 1989 i 1992 oraz pięć Superpucharów Malty w latach 1987, 1988, 1989, 1991 i 1992.
W 1994 roku Degiorgio przeszedł do Naxxar Lions. Występował w nim przez dwa sezony. W 1996 roku wrócił do Ħamrun Spartans, a w latach 1997–1999 ponownie grał w Naxxar Lions. W latach 1999–2001 występował w zespole Lija Athletic. W 2001 roku po raz drugi wrócił do Ħamrun Spartans. Zakończył w nim swoją karierę w 2003 roku.
Kariera reprezentacyjna.
W reprezentacji Malty Degiorgio zadebiutował 7 grudnia 1980 roku w przegranym 0:2 meczu eliminacji do MŚ 1982 z Polską, rozegranym w Gżirze. W swojej karierze grał też w: eliminacjach do Euro 84, MŚ 1986, Euro 88, MŚ 1990, Euro 92 i MŚ 1994. Od 1980 do 1993 roku rozegrał w kadrze narodowej 78 meczów i strzelił w nich 4 gole.

</doc>
<doc id="2676338" url="https://pl.wikipedia.org/wiki?curid=2676338" title="Rudice">
Rudice

Gminy w Czechach:

</doc>
<doc id="2676339" url="https://pl.wikipedia.org/wiki?curid=2676339" title="Pola Nireńska">
Pola Nireńska

Pola Nireńska-Karski (ur. jako Perla Nirensztajn 28 lipca 1910 w Warszawie, zm. 25 lipca 1992 w Bethesda) – polska tancerka i choreografka pochodzenia żydowskiego.
Życiorys.
Urodziła się w żydowskiej rodzinie jako Perla Nirensztajn. Studiowała w Dreźnie, w szkole tańca Mary Wigman. Otrzymała drugą nagrodę na wiedeńskim międzynarodowym Kongresie Tańca - za choreografie „Krzyk” i „Ballada japońska”. W młodości utrzymywała miłosne relacje z kobietami. W wierszu wysłanym w prywatnej korespondencji, w kontekście kochanki pisała o niej Mary Wigman. Po pobycie w Austrii wyemigrowała do Włoch, a następnie do Wielkiej Brytanii. Tam wyszła za hrabiego , przyszłego aktora, występującego pod pseudonimem John Justin, i pilota RAF. Była laureatką międzynarodowego konkursu tanecznego w Warszawie.
Jej rodzina – z wyjątkiem rodziców, którzy wyemigrowali do Palestyny przed wybuchem II wojny światowej – zginęła w Holokauście.
Rozwiodła się z Johnem Justinem w 1949 roku, a w 1965 wyszła za mąż za Jana Karskiego. Nie miała dzieci.
Artystka zmagała się z depresją, będącą m.in. pokłosiem doświadczonego antysemityzmu i Holocaustu. Popełniła samobójstwo w 1992 roku. Została pochowana na ("Mount Olivet Cemetery") w Waszyngtonie. W 2000 roku w tym samym grobie spoczął jej mąż. 
Jej pożegnalnym dziełem była „Tetralogia Holocaustu” – opowieść o matce i jej kilku córkach, które trafiają do obozu koncentracyjnego.

</doc>
<doc id="2676341" url="https://pl.wikipedia.org/wiki?curid=2676341" title="M9 GMC">
M9 GMC

T40/M9 Gun Motor Carriage – amerykański prototypowy niszczyciel czołgów z okresu II wojny światowej, opracowany na podwoziu czołgu M3 Lee.
Pojazd opracowany został w 1941 roku jako rozwinięcie nieudanej konstrukcji T24. Uzbrojenie T40 stanowiła 3-calowa (76,2 mm) armata przeciwlotnicza M1918. W kwietniu 1942 roku pojazd trafił do produkcji, otrzymując oznaczenie M9. Produkcja została przerwana w sierpniu na rzecz opracowanego w tym czasie niszczyciela czołgów M10. Łącznie zbudowano 28 z 50 zamówionych egzemplarzy. Pojazdy M9 nie wzięły udziału w działaniach bojowych, wykorzystywano je głównie do celów szkoleniowych.

</doc>
<doc id="2676347" url="https://pl.wikipedia.org/wiki?curid=2676347" title="Elza – Strażniczka haremu">
Elza – Strażniczka haremu

Elza – Strażniczka haremu (ang. "Ilsa, Harem Keeper of the Oil Sheiks") - kanadyjski film erotyczny z 1976 roku. Kontynuacja filmu "Elza – Wilczyca z SS".
Treść.
Elza, była esesmanka, jest teraz okrutną nadzorczynią haremu arabskiego szejka naftowego, El Sharifa.
Pewnego dnia do haremu trafiają trzy piękne, białe kobiety, które zostały z rozkazu szejka porwane, by służyć jako seksualne niewolnice. Tymczasem z misją odnalezienia dziewcząt zostaje wysłany amerykański agent wywiadu. Ma on za zadanie uwolnić kobiety, nie wywołując skandalu dyplomatycznego.

</doc>
<doc id="2676349" url="https://pl.wikipedia.org/wiki?curid=2676349" title="Salaš (Czechy)">
Salaš (Czechy)

Salaš – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 376 mieszkańców.

</doc>
<doc id="2676356" url="https://pl.wikipedia.org/wiki?curid=2676356" title="Slavkov (kraj zliński)">
Slavkov (kraj zliński)

Slavkov – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 683 mieszkańców.

</doc>
<doc id="2676360" url="https://pl.wikipedia.org/wiki?curid=2676360" title="T40">
T40



</doc>
<doc id="2676365" url="https://pl.wikipedia.org/wiki?curid=2676365" title="Slavkov">
Slavkov

Gminy w Czechach:

</doc>
<doc id="2676372" url="https://pl.wikipedia.org/wiki?curid=2676372" title="Staré Hutě">
Staré Hutě

Staré Hutě – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 130 mieszkańców.

</doc>
<doc id="2676375" url="https://pl.wikipedia.org/wiki?curid=2676375" title="Starý Hrozenkov">
Starý Hrozenkov

Starý Hrozenkov – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 839 mieszkańców.

</doc>
<doc id="2676376" url="https://pl.wikipedia.org/wiki?curid=2676376" title="Zbigniew Konieczko">
Zbigniew Konieczko

Zbigniew Konieczko (ur. 19 września 1964 w Tychach) – polski piłkarz grający na pozycji pomocnika.
Kariera.
Karierę piłkarską Konieczko rozpoczął w klubie Polonia Bytom. W sezonie 1984/1985 awansował do kadry pierwszej drużyny i zadebiutował w niej w drugiej lidze polskiej. W sezonie 1985/1986 awansował z Polonią do pierwszej ligi. W sezonie 1986/1987 Polonia wróciła do drugiej ligi. Wiosną 1988 Konieczko przeszedł do Piasta Gliwice, a latem 1989 wrócił do Polonii, w której grał do zakończenia sezonu 1992/1993.
W 1993 roku Konieczko został piłkarzem pierwszoligowego Sokoła Pniewy. W 1995 roku klub ten zmienił nazwę na Sokół Tychy, a w sezonie 1996/1997 wycofał się z rozgrywek ekstraklasy.
W 1997 roku Konieczko został zawodnikiem Polonii/Szombierek Bytom. Wiosną 1999 grał w TKS Tychy, a w latach 2001-2005 występował w GKS Tychy, w którym zakończył karierę.
Ogółem w polskiej ekstraklasie Konieczko rozegrał 128 meczów i strzelił w nich 2 gole.

</doc>
<doc id="2676382" url="https://pl.wikipedia.org/wiki?curid=2676382" title="Polyester (film)">
Polyester (film)

Polyester to satyryczny amerykański film komediowy z 1981 roku, napisany, wyprodukowany i wyreżyserowany przez Johna Watersa.
Opinie.
Albert Nowicki ("We'll Always Have the Movies") pisał: ""Polyester" jest obrazem podtrzymanym w złym tonie, ale to, oczywiście, zabieg celowy. Z łatwością można wydać mu mierną ocenę − byłaby ona jednak tyleż krzywdząca, co bezmyślna. Film okazuje się bardziej bystry niż być powinien, cechuje go świadomość formy."

</doc>
<doc id="2676384" url="https://pl.wikipedia.org/wiki?curid=2676384" title="Strání">
Strání

Strání – gmina w Czechach, w historycznej krainie Moraw, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 3658 mieszkańców.
Gmina składa się z dwóch części:

</doc>
<doc id="2676386" url="https://pl.wikipedia.org/wiki?curid=2676386" title="Radosław Mroczkowski">
Radosław Mroczkowski

Radosław Mroczkowski (ur. 4 listopada 1967 w Poddębicach) – polski piłkarz i trener piłkarski.
Kariera trenerska.
Jest absolwentem Akademii Wychowania Fizycznego w Warszawie i wychowankiem Startu Łódź, w którym – po zakończeniu kariery zawodniczej – trenował drużyny młodzieżowe. Podobną funkcję pełnił w Widzewie Łódź i UKS SMS Łódź. Prowadził również zespoły juniorskie Łódzkiego Związku Piłki Nożnej.
W 2006 powierzono mu funkcję trenera reprezentacji Polski U-18, później był selekcjonerem drużyny U-16. W lipcu 2008 wszedł w skład sztabu trenerskiego Leo Beenhakkera, ówczesnego trenera kadry A, sam zaś został nowym szkoleniowcem reprezentacji U-21. Następnie – razem z Andrzejem Dawidziukiem – przejął we wrześniu 2009 kadrę U-23.
W grudniu 2009 został trenerem Dolcanu Ząbki, z którego odszedł po czterech miesiącach.
Od lipca 2010 prowadził drużynę Młodej Ekstraklasy Widzewa Łódź, w czerwcu 2011 zaś, podpisując trzyletni kontrakt, objął funkcję trenera pierwszej drużyny. 4 czerwca 2011 na stadionie przy al. Piłsudskiego odbyła się oficjalna prezentacja nowego szkoleniowca zespołu. Tym samym Radosław Mroczkowski stał się 36. w historii szkoleniowcem łódzkiej drużyny w rozgrywkach Ekstraklasy. Pierwszy swój mecz za sterami Widzewa rozegrał przeciwko pierwszoligowemu Dolcanowi i zakończył się on wygraną jego podopiecznych. W 2011 został ogłoszony „Trenerem Miesiąca Sierpnia” w Ekstraklasie, pokonując José Mari Bakero oraz Leszka Ojrzyńskiego. W 2012 po meczu z Zagłębiem Lubin otrzymał statuetkę „Widzewiaka Roku”. W sierpniu tamtego roku ponownie został ogłoszony „Trenerem Miesiąca Sierpnia”. Z Widzewem doszedł do finału hiszpańskiego, towarzyskiego turnieju Copa del Sol, w którym łódzki zespół przegrał 1:2 (0:1) z Szachtarem Donieck. Pod koniec września 2013 został zwolniony.
18 grudnia 2014 został trenerem drugoligowego Rakowa Częstochowa. 3 października 2015, decyzją zarządu klubu, został zwolniony z funkcji trenera.
11 stycznia 2016 objął posadę opiekuna pierwszoligowej Sandecji Nowy Sącz. W sezonie 2016/17 wygrał z nią rozgrywki I ligi i awansował z tym zespołem do Ekstraklasy. Po 100 dniach pracy, 11 grudnia 2017 został zwolniony.
W połowie czerwca 2018 podpisał nowy kontrakt z Widzewem, a już kilka dni później zadebiutował w wygranym 3:2 wyjazdowym meczu ostatniej kolejki III ligi z Sokołem Ostróda, dzięki czemu jego zespół uzyskał awans na wyższy szczebel rozgrywkowy. 7 kwietnia 2019 został zwolniony z posady trenera Widzewa.
20 maja 2019 podpisał kontrakt z pierwszoligowym Zagłębiem Sosnowiec, której trenerem był do 29 września 2019. Od 25 listopada 2020 do 28 września 2021 był trenerem występującej w I lidze Resovii.

</doc>
<doc id="2676393" url="https://pl.wikipedia.org/wiki?curid=2676393" title="Stříbrnice (kraj zliński)">
Stříbrnice (kraj zliński)

Stříbrnice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 404 mieszkańców.
Zobacz też:

</doc>
<doc id="2676395" url="https://pl.wikipedia.org/wiki?curid=2676395" title="Stříbrnice">
Stříbrnice

Gminy w Czechach:

</doc>
<doc id="2676407" url="https://pl.wikipedia.org/wiki?curid=2676407" title="Elza – Syberyjska tygrysica">
Elza – Syberyjska tygrysica

 &lt;ns&gt;0&lt;/ns&gt;
 &lt;revision&gt;
 &lt;parentid&gt;61223179&lt;/parentid&gt;
 &lt;timestamp&gt;2021-11-11T18:42:48Z&lt;/timestamp&gt;
 &lt;contributor&gt;
 &lt;username&gt;MalarzBOT&lt;/username&gt;
 &lt;/contributor&gt;
 &lt;minor /&gt;
 &lt;comment&gt;MalarzBOT: regeneracja szablonu &lt;/comment&gt;
 &lt;model&gt;wikitext&lt;/model&gt;
 &lt;format&gt;text/x-wiki&lt;/format&gt;
Elza – Syberyjska tygrysica (ang. "Ilsa, the Tigress of Siberia") - film erotyczny z 1977 roku. Kontynuacja filmów "Elza – Wilczyca z SS" oraz "Elza – Strażniczka haremu".
Treść.
Lata pięćdziesiąte XX wieku. Elza, była esesmanka, jest teraz okrutną komendantką w syberyjskim łagrze, która uwielbia torturować więźniów. Po śmierci Stalina następuje likwidacja obozu. 
Akcja przenosi się do Montrealu 24 lata później, gdzie Ilsa przypadkiem rozpoznaje byłego więźnia łagru.
Obsada.
i inni.

</doc>
<doc id="2676419" url="https://pl.wikipedia.org/wiki?curid=2676419" title="Elza z afrykańskiego buszu">
Elza z afrykańskiego buszu



</doc>
<doc id="2676425" url="https://pl.wikipedia.org/wiki?curid=2676425" title="Isle of Man TT">
Isle of Man TT

International Isle of Man TT (Tourist Trophy) Race - wyścigi motocyklowe rozgrywane niemal nieprzerwanie od 1907 roku na Wyspie Man. Przez wiele lat uważane za jeden z najbardziej prestiżowych wyścigów motocyklowych na świecie. Wydarzenie to w latach 1949–1976 było częścią FIM Motocyklowych Mistrzostw Świata. Następnie w związku z kontrowersjami związanymi z bezpieczeństwem impreza wypadła z kalendarza Mistrzostw 1977. Aby zachować status wyścigów międzynarodowych w latach 1977–1990 "The Isle of Man TT Races" została utworzona nowa formuła wyścigów: Formuła TT. Od 1989 wyścigi są rozgrywane pod egidą "Departamentu Turystyki Wyspy Man" jako Isle of Man TT Festival.

</doc>
<doc id="2676442" url="https://pl.wikipedia.org/wiki?curid=2676442" title="Aleksandr Sokołow">
Aleksandr Sokołow

Aleksandr Sokołow (ros. Алекса́ндр Сергеевич Соколов; ur. 1 marca 1982 w Kołomnej) – rosyjski siatkarz, reprezentant kraju, grający na pozycji libero. 
Sukcesy reprezentacyjne.
Mistrzostwa Świata Kadetów:
Mistrzostwa Europy Juniorów:
Mistrzostwa Świata Juniorów:
Letnia Uniwersjada:
Liga Światowa:
Puchar Świata:
Igrzyska Olimpijskie:
Liga Narodów:
Linki zewnętrzne.
Profil siatkarza na oficjalnej stronie FIVB (English)

</doc>
<doc id="2676444" url="https://pl.wikipedia.org/wiki?curid=2676444" title="Papirus Oxyrhynchus 48">
Papirus Oxyrhynchus 48

Papirus Oxyrhynchus 48 oznaczany jako "P.Oxy.I 48" – rękopis zawierający prośbę o wyzwolenie niewolnika napisany w języku greckim przez Achilleusa. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany 16 października 86 roku n.e. Przechowywany jest w "Vaughan Library" należącym do "University of Dundee". Tekst został opublikowany przez Grenfella i Hunta w 1898 roku.
Manuskrypt został napisany na papirusie, na pojedynczej karcie. Rozmiary zachowanego fragmentu wynoszą 15,7 na 9,5 cm. Dokument zawiera prośbę napisaną przez Chaeremona do agoranomusa (sędziego) Oksyrynchos o wyzwolenie niewolnicy o imieniu Eufrosyne.

</doc>
<doc id="2676447" url="https://pl.wikipedia.org/wiki?curid=2676447" title="Henryk Więckowski">
Henryk Więckowski

Henryk Więckowski (ur. 28 lipca 1912 w Łodzi, zm. 22 grudnia 1984) – oficer (podpułkownik) aparatu bezpieczeństwa PRL.
Życiorys.
Przed wojną skończył 7 klas szkoły powszechnej. Od 1934 działał w KPP. 20 stycznia 1945 został funkcjonariuszem Wojewódzkiego Urzędu Bezpieczeństwa Publicznego w Łodzi. Od 12 maja 1945 kierownik Wydziału Więzień i Obozów WUBP w Łodzi, od 1 kwietnia 1947 szef PUBP w Wieluniu, od 1 marca 1949 szef PUBP w Łasku, od 15 czerwca 1950 naczelnik Wydziału III WUBP w Łodzi, po 13 miesiącach przeniesiony na analogiczne stanowisko do WUBP w Białymstoku, a 1 IX 1953 ponownie został naczelnikiem Wydziału III WUBP w Łodzi. W 1947 skończył Kurs Szefów PUBP Centrum Wyszkolenia MBP, a w 1954 Kurs Aktywu Kierowniczego Ośrodka Kierowniczego MBP. Od 15 X 1956 naczelnik Wydziału V "A" Wojewódzkiego Urzędu Bezpieczeństwa Publicznego ds. Bezpieczeństwa Publicznego (WUdsBP) w Gdańsku, a od początku 1957 inspektor Inspektoratu Kierownictwa Jednostek MO ds. BP KW Milicji Obywatelskiej w Gdańsku, 1 III 1958 przeniesiony do Łodzi na analogiczne stanowisko. Zwolniony 30 VI 1962.
9 listopada 1948 r. w Bolkowie gm. Ostrówek w zorganizowanej przez szefa PUBP w Wieluniu – kpt. Henryka Więckowskiego zasadzce został pojmany Jan Małolepszy ps. „Murat”, który po bestialskim śledztwie załamał się, pomimo pójścia na współpracę został skazany na karę śmierci.

</doc>
<doc id="2676451" url="https://pl.wikipedia.org/wiki?curid=2676451" title="Dominik Kozma">
Dominik Kozma

Dominik Kozma (ur. 10 kwietnia 1991 w Dunfermline w Szkocji) – węgierski pływak, specjalizujący się głównie w stylu dowolnym.
Brązowy medalista Mistrzostw Europy 2012 na dystansie 200 m stylem dowolnym, w sztafecie 4 x 200 m stylem dowolnym oraz 4 x 100 m stylem zmiennym, mistrzostw Europy na krótkim basenie z Herning (2013) na 200 m kraulem, a także mistrz Europy juniorów 2009 na dystansie 50 m stylem dowolnym.
Uczestnik Letnich Igrzysk Olimpijskich 2008 z Pekinu w sztafecie 4 x 200 m stylem dowolnym, a także z Londynu na 200 m stylem dowolnym oraz w sztafetach 4 × 200 m stylem dowolnym i 4 x 100 m stylem zmiennym.

</doc>
<doc id="2676452" url="https://pl.wikipedia.org/wiki?curid=2676452" title="Artur Tabor">
Artur Tabor

Artur Tabor (ur. 1968 w Radomiu, zm. 2 lipca 2010 w Uliastai na terenie ajmaku chentejskiego (somon Batszireet) w Mongolii) – polski fotografik i filmowiec, autor filmów przyrodniczych, podróżnik. 
Życiorys.
Ukończył Akademię Podlaską w Siedlcach (ob. Uniwersytet Przyrodniczo-Humanistyczny w Siedlcach), a następnie zajął się zawodowo fotografiką. Tematem jego zdjęć, a w późniejszym czasie filmów były zwierzęta w naturalnym środowisku. Fotografie publikował w czasopismach przyrodniczych m.in. „Zwierzaki” (gdzie był etatowym pracownikiem), „Echa Leśne”, „Głos Lasu”, „Brać Łowiecka”, „Łowiec Polski”, „National Geographic”. Stale współpracował z zagranicznymi agencjami fotograficznymi i filmowymi m.in. z BBC (Nature Picture Library). Należał do Związku Polskich Fotografów Przyrody (Okręg Roztoczańsko-Podkarpacki). Zginął tragicznie podczas realizacji kolejnego filmu, spadł ze skały i zmarł w wyniku odniesionych obrażeń. W uznaniu twórczości Artura Tabora Senat Rzeczypospolitej Polskiej odznaczył go pośmiertnie medalem „Dobro Rzeczypospolitej Najwyższym Prawem”.
Twórczość.
Filmy.
Wraz z Tomaszem Kłosowskim współtworzył cykl programów telewizyjnych "Dzika Polska", którego jeden z odcinków poświęcony był jego twórczości.
Zobacz też.
Ogólnopolski Plener Fotografii Przyrodniczej – Słońsk

</doc>
<doc id="2676457" url="https://pl.wikipedia.org/wiki?curid=2676457" title="Power Snooker 2011">
Power Snooker 2011

Power Snooker 2011 − druga edycja nierankingowego, zaproszeniowego turnieju snookerowego – Power Snooker Masters, która odbyła się w dniach 19 – 20 listopada 2011 w Trafford Centre w Manchesterze. W finale turnieju Martin Gould pokonał Ronnie’ego O’Sullivana 286-258.

</doc>
<doc id="2676460" url="https://pl.wikipedia.org/wiki?curid=2676460" title="Muzeum Przyrodnicze im. Krystyny i Włodzimierza Tomków w Ciężkowicach">
Muzeum Przyrodnicze im. Krystyny i Włodzimierza Tomków w Ciężkowicach

Muzeum Przyrodnicze im. Krystyny i Włodzimierza Tomków w Ciężkowicach – muzeum w Ciężkowicach. Wchodzi w skład „Centrum Kultury i Promocji Gminy Ciężkowice”.
Historia muzeum.
Muzeum zostało utworzone w 1989 – wtedy kolekcja została udostępniona w budynku, który był własnością Gminy Ciężkowice. Historia zbiorów jest o wiele starsza i wiąże się ściśle z postacią dr. Włodzimierza Tomka, który wraz z żoną Krystyną przez ponad 50 lat kolekcjonował eksponaty i działał na rzecz ochrony przyrody. Wcześniej (od lat 80.), zbiory były dostępne dla zwiedzających w rodzinnej kamienicy państwa Tomków przy ul. św. Andrzeja w Ciężkowicach.
Po 1995 i śmierci dr. Włodzimierza Tomka, zbiory zostały wykupione od rodziny przez gminę, przy użyciu środków finansowych z Wojewódzkiego Funduszu Ochrony Środowiska w Tarnowie. 
W 2009 muzeum zmienia siedzibę na czas rozbudowy starego budynku i mieści się w siedzibie dawnego „Sokoła” – „Pogórzanki”, przy ul. 3 Maja.
Od grudnia 2011 działa w obecnej lokalizacji.
Ekspozycja.
Najważniejszą część ekspozycji stanowi około 200 gatunków ptaków prezentowanych w ułożeniu grup systematycznych (rzędy i rodziny). Wśród rzadkich gatunków znajduje się ponad 20 z Polskiej Czerwonej Księgi Zwierząt, w tym gatunki wymarłe.
Kolekcja entomologiczna liczy ok. pół tysiąca owadów, głównie motyle – 300 sztuk.
Liczne trofea łowieckie i dermoplasty (pełnoplastyczne preparaty przyrodnicze) ssaków, ponad 100 modeli roślin naczyniowych, a także skamieniałości i stanowiska interaktywne wzbogacają zbiory muzeum.

</doc>
<doc id="2676462" url="https://pl.wikipedia.org/wiki?curid=2676462" title="Cieśnina Korfu">
Cieśnina Korfu

Cieśnina Korfu (gr. Πορθμός της Κέρκυρας, alb. Kanali i Korfuzit) – cieśnina łącząca Morze Adriatyckie z Morzem Jońskim, oddzielająca grecką wyspę Korfu od wybrzeży Albanii (Półwysep Bałkański). Główne miejscowości nad cieśniną to: Ksamil (Albania) i Kassiopi (Grecja).
Przedmiot sporu granicznego.

</doc>
<doc id="2676470" url="https://pl.wikipedia.org/wiki?curid=2676470" title="Śląsk zaolziański">
Śląsk zaolziański



</doc>
<doc id="2676477" url="https://pl.wikipedia.org/wiki?curid=2676477" title="THPS2">
THPS2



</doc>
<doc id="2676478" url="https://pl.wikipedia.org/wiki?curid=2676478" title="THPS3">
THPS3



</doc>
<doc id="2676484" url="https://pl.wikipedia.org/wiki?curid=2676484" title="Jakow Tumarkin">
Jakow Tumarkin

Jakow Tumarkin, (ur. 15 lutego 1992 w Czelabińsku) – izraelski pływak, medalista mistrzostw Europy, dwukrotny srebrny medalista Igrzysk Olimpijskich Młodzieży 2010 na dystansie 100 m oraz 200 m stylem grzbietowym.
Uczestnik igrzysk olimpijskich w Londynie na 100 (24. miejsce) i 200 m grzbietem (7. miejsce).

</doc>
<doc id="2676485" url="https://pl.wikipedia.org/wiki?curid=2676485" title="THU2">
THU2



</doc>
<doc id="2676486" url="https://pl.wikipedia.org/wiki?curid=2676486" title="Cerkiew Ikony Matki Bożej „Pomnożycielka Chlebów” w Szastałach">
Cerkiew Ikony Matki Bożej „Pomnożycielka Chlebów” w Szastałach

Cerkiew pod wezwaniem Ikony Matki Bożej „Pomnożycielka Chlebów” – prawosławna cerkiew filialna w Szastałach. Należy do parafii św. Michała Archanioła w Bielsku Podlaskim, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Świątynię wzniesiono w latach 1999–2005, w pobliżu cmentarza prawosławnego. Inicjatorem budowy był ks. Leoncjusz Tofiluk, projektantem – Zachary Szachowicz, natomiast głównym wykonawcą – cieśla Józef Czołomiej.
Budowla wzniesiona na planie krzyża, na kamiennej podmurówce, drewniana, o konstrukcji zrębowej. Nad wejściem daszek wsparty na dwóch słupach. Nad kruchtą ośmioboczna wieża zwieńczona ostrosłupowym, blaszanym hełmem. Prezbiterium zamknięte wielobocznie. Dach blaszany, wieloboczny, tworzący okap wokół całej świątyni. Nad nawą ośmioboczna wieżyczka zwieńczona latarnią z cebulastym hełmem. Nad prezbiterium wieżyczka z baniastym hełmem.
Główna uroczystość obchodzona jest 28 października (według starego stylu 15 października) – w święto Ikony Matki Bożej „Pomnożycielka Chlebów”.

</doc>
<doc id="2676490" url="https://pl.wikipedia.org/wiki?curid=2676490" title="Simone Rüdrich">
Simone Rüdrich

Simone Rüdrich (ur. 24 listopada 1961) – niemiecka lekkoatletka specjalizująca się w pchnięciu kulą. W czasie swojej kariery reprezentowała Niemiecką Republikę Demokratyczną.
Sukcesy sportowe.
Największy sukces w karierze odniosła w 1979 r. w Bydgoszczy, zdobywając srebrny medal mistrzostw Europy juniorek. W 1983 r. zdobyła srebrny medal halowych mistrzostw NRD.

</doc>
<doc id="2676498" url="https://pl.wikipedia.org/wiki?curid=2676498" title="THPS4">
THPS4



</doc>
<doc id="2676500" url="https://pl.wikipedia.org/wiki?curid=2676500" title="THPG">
THPG



</doc>
<doc id="2676502" url="https://pl.wikipedia.org/wiki?curid=2676502" title="THUG">
THUG



</doc>
<doc id="2676504" url="https://pl.wikipedia.org/wiki?curid=2676504" title="THP8">
THP8



</doc>
<doc id="2676508" url="https://pl.wikipedia.org/wiki?curid=2676508" title="THUG2">
THUG2



</doc>
<doc id="2676512" url="https://pl.wikipedia.org/wiki?curid=2676512" title="Silvia Madetzky">
Silvia Madetzky

Silvia Madetzky (ur. 24 czerwca 1962) – niemiecka lekkoatletka specjalizująca się w rzucie dyskiem. W czasie swojej kariery reprezentowała Niemiecką Republikę Demokratyczną.
Sukcesy sportowe.
Największy sukces w karierze odniosła w 1979 r. w Bydgoszczy, zdobywając srebrny medal mistrzostw Europy juniorek. Dwukrotnie (1985, 1988) zdobyła brązowe medale halowych mistrzostw NRD.

</doc>
<doc id="2676519" url="https://pl.wikipedia.org/wiki?curid=2676519" title="Matchless">
Matchless

Matchless – jedna z najstarszych marek brytyjskich motocykli, produkowana w Plumstead (obecnie Londyn) w latach 1899 – 1966. W ofercie firmy znajdowało się wiele produktów, od małych dwusuwowych konstrukcji po dwucylindrowe czterosuwowe jednostki o pojemności 750 cm³. Motocykle Matchless mają bogatą historię udziału w wyścigach. Między innymi Charlie Collier na motocyklu Matchless 431cc wygrał pierwszy wyścig jednocylindrowych pojazdów w pierwszym w historii Isle of Man TT w 1907.

</doc>
<doc id="2676526" url="https://pl.wikipedia.org/wiki?curid=2676526" title="Daniel Hasler">
Daniel Hasler

Daniel Hasler (ur. 18 maja 1974) – liechtensteiński piłkarz grający na pozycji obrońcy. W swojej karierze rozegrał 78 meczów w reprezentacji Liechtensteinu i strzelił w nich 1 gola.
Kariera klubowa.
Karierę piłkarską Hasler rozpoczynał w klubie FC Vaduz. W 1992 roku zadebiutował w jego barwach w drugiej lidze szwajcarskiej. Wraz z FC Vaduz występował również w rozgrywkach Pucharu Liechtensteinu, który wygrywał w latach 1995, 1996, 1998, 1999 i 2000.
W 2000 roku Hasler odszedł z FC Vaduz do FC Wil, także grającego w drugiej lidze Szwajcarii. W FC Wil grał przez trzy sezony, a w 2003 roku wrócił do FC Vaduz. W latach 2004, 2005, 2006, 2007 i 2008 wygrywał z nim Puchar Liechtensteinu. W sezonie 2007/2008 wygrał z FC Vaduz rozgrywki drugiej ligi i wywalczył awans do pierwszej, a latem 2008zakończył karierę piłkarską.
Kariera reprezentacyjna.
W reprezentacji Liechtensteinu Hasler zadebiutował 26 października 1993 roku w przegranym 0:2 towarzyskim meczu z Estonią, rozegranym w Balzers. W swojej karierze grał w: eliminacjach do Euro 96, MŚ 1998, Euro 2000, MŚ 2002, Euro 2004, MŚ 2006 i Euro 2008. Od 1993 do 2007 roku rozegrał w kadrze narodowej 78 meczów i strzelił w nich 1 gola.

</doc>
<doc id="2676534" url="https://pl.wikipedia.org/wiki?curid=2676534" title="Radiewo">
Radiewo

Radiewo (bułg. "Радиево") – wieś w południowej Bułgarii, w obwodzie Chaskowo, w gminie Dimitrowgrad.
Wieś znajdująca się 7 km od Dimitrowgradu, na granicy gminy Dimitrowgrad.

</doc>
<doc id="2676537" url="https://pl.wikipedia.org/wiki?curid=2676537" title="Katrin Ströbel">
Katrin Ströbel

Katrin Ströbel (ur. 22 kwietnia 1961) – niemiecka lekkoatletka specjalizująca się w rzucie oszczepem. W czasie swojej kariery reprezentowała Niemiecką Republikę Demokratyczną.
Największy sukces w karierze odniosła w 1979 r. w Bydgoszczy, zdobywając srebrny medal mistrzostw Europy juniorek. 

</doc>
<doc id="2676551" url="https://pl.wikipedia.org/wiki?curid=2676551" title="Walerij Dymo">
Walerij Dymo

Walerij Wołodymirowycz Dymo (ukr. Валерій Володимирович Димо; ur. 9 września 1985 w Mikołajowie), ukraiński pływak, srebrny medalista Mistrzostw Europy, wicemistrz Mistrzostw Europy na krótkim basenie, mistrz Uniwersjady na dystansie 100 m stylem klasycznym.

</doc>
<doc id="2676573" url="https://pl.wikipedia.org/wiki?curid=2676573" title="John Connor (pisarz)">
John Connor (pisarz)

John Connor (ur. 1946) – brytyjski pisarz, autor serii powieści kryminalnych o Karen Sharpe.
Twórczość.
W Polsce ukazały się trzy powieści - „Feniks” ("'Phoenix"), „Cień” ("The Playroom") i „Gra” ("A child's game"), Przedsiębiorstwo Wydawnicze Rzeczpospolita, 2008 i 2009. Czwarty tom ma tytuł "Falling", piąty "Unsafe". W Bradford i Leeds był prokuratorem, obecnie mieszka w Brukseli.

</doc>
<doc id="2676602" url="https://pl.wikipedia.org/wiki?curid=2676602" title="Bzy">
Bzy

Bzy (hol. "Seringen", ang: "Lilacs") – obraz olejny (nr kat.: F 579, JH 1692) namalowany przez Vincenta van Gogha w maju 1889 podczas jego pobytu w miejscowości Saint-Rémy.
Historia i opis.
Vincent van Gogh po przybyciu 8 maja 1889 do szpitala psychiatrycznego Saint-Paul-de Musole w Saint-Rémy niemal od razu przystąpił do malowania. Wśród pierwszych tematów jego płócien znalazł się ogród szpitala Świętego Pawła oraz rosnące w nim irysy i krzew bzu. Wymienił je w liście do brata Theo i jego żony Johanny, napisanym w kilka dni po przyjeździe:
Opis.
Obraz przedstawia krzew bzu rosnący w przerośniętym, przyszpitalnym ogrodzie. Cechują go przerywane, indywidualne pociągnięcia pędzlem i wibrujące kształty, wskazujące na doświadczenia wyniesione przez artystę z impresjonizmu, ale też przestrzenna dynamika, nieznana impresjonistom. Niepozorny, zaczerpnięty z natury motyw został przekształcony przez temperament i emocjonalną błyskotliwość twórcy. Krzew bzu, pełen bujnej energii i dramatycznej ekspresji, stanowi ucieleśnienie życiodajnej siły natury. Van Gogh odrzucając impresjonizm stworzył swój własny język artystyczny, wyrażający jego romantyczne, żarliwe i na wskroś dramatyczne postrzeganie świata.

</doc>
<doc id="2676604" url="https://pl.wikipedia.org/wiki?curid=2676604" title="DJ Story">
DJ Story

DJ Story, właściwie Patryk Jerzy Michałek (ur. 23 kwietnia 1983) – polski producent muzyczny, inżynier dźwięku i DJ. Współpracował z takimi artystami jak: Paluch, Kajman, Borixon, Peja, Kaczor, Donguralesko, DJ Decks, Pih czy Sobota,
Na scenie muzycznej aktywny od 1998 roku. Wspólnie z DJ-em Decksem występował w klubie Eskulap w Poznaniu. W 2001 roku występował wspólnie z grupą muzyczną Ascetoholix. W przeszłości związany z trio Lordz of Faderz. Od 2005 r. stał się rozpoznawalny. Wyprodukował utwór „Wnioskujesz” dla Donguralesko. Kilka lat później ukazał się utwór „Stoprocent” promujący trasę koncertową Stoprocent Tour na której wystąpili: on sam, Peja, Miodu, Borixon, Kaczor czy Sobota. Autor piosenki „Ulice bez jutra” – Piha, „To jest Kajman” – Kajmana czy „Zachodni wiatr wieje 2" Gurala.
W 2008 r. w części wyprodukował składankę "Jestem stąd". W kwietniu 2009 r. ukazał się album "Pewniak", polskiego rapera Palucha, gdzie głównym producentem płyty był Story. W 2010 r. dołączył ekipy DIIL Gangu, zespołu muzycznego Hemp Gru. W tym samym roku wyprodukował 10 z 17 utworów z płyty "Bezgranicznie oddany", Palucha. Jego skrecze pojawiły się na kolejnym albumie Palucha pt. "Syntetyczna mafia".
W przeszłości korzystał z gramofonów marki Numark, miksera PMC 06 i programu Acid 3.0.

</doc>
<doc id="2676639" url="https://pl.wikipedia.org/wiki?curid=2676639" title="Formuła TT">
Formuła TT

Formula TT - klasa wyścigów motocyklowych w latach 1977 - 1989 z oficjalnymi Mistrzostwami Świata pod egidą Międzynarodowej Federacji Motocyklowej.
Regulacje techniczne.
Formuła TT była podzielona na trzy klasy pojemności silnika zarówno dla silników dwusuwowych jak i czterosuwowych.

</doc>
<doc id="2676640" url="https://pl.wikipedia.org/wiki?curid=2676640" title="Komunistyczna Partia Holandii">
Komunistyczna Partia Holandii

Komunistyczna Partia Holandii (nl. "Communistische Partij Nederland") – holenderska partia polityczna o profilu komunistycznym. Istniała w latach 1909–1991 po czym wstąpiła w skład nowej lewicowej formacji politycznej, Zielona Lewica.
Rozłam w SDAP.
W 1907 roku dwójka działaczy ówczesnej partii socjaldemokratycznej, Ceton i David Wijnkoop założyło pismo "De Tribune". Działacze ci na łamach gazety krytykowali umiarkowane kierownictwo Socjaldemokratycznej Partii Robotniczej (SDAP). Założyciele pisma byli zwolennikami ortodoksyjnego marksizmu i spodziewali się wybuchu rewolucji proletariackiej, kierownictwo SDAP natomiast było zorientowane reformistycznie i parlamentarnie. Na zjeździe partii w Deventer w 1908 kierownictwo SDAP zażądało zaprzestania publikowania "Tribune" pod groźbą wydalenia z partii twórców pisma. Żądanie spotkało się z odmową. W rezultacie Cetona i Wijnkoopa oraz ich zwolenników (w tym poetę Hermana Gortera) wydalono z partii. W 1909 rozłamowcy założyli nową partie o nazwie Partia Socjaldemokratyczna (SDP). Do 1910 SDAP skupiało się na atakowaniu nowej formacji. Rewolucja rosyjska w 1917 doprowadziła w większości partii socjalistycznych w Europie, do rozłamu na frakcję reformistyczną i rewolucyjną. Pomimo tego że SDP wystartowała w wyborach w 1917 to nie udało się jej uzyskać żadnego mandatu. W wyborach w 1918 partia zdobyła dwa mandaty w parlamencie a Wijnkoop przejął kierownictwo w partii. W tym samym roku SDP dołączyła do Międzynarodówki Komunistycznej grupującej partie sympatyzujące z leninizmem.
Historia ugrupowania.
Po wstąpieniu do Międzynarodówki Komunistycznej, partia zmieniła nazwę na 'Holenderska Partia Komunistyczna (CPH). W 1920 czołowi komuniści - Gorter i Pannekoek - opuścili partię i opowiedzieli się za komunizmem rad. W wyborach w 1922 CPH zachowała dwa mandaty. Jednym z kandydatów partii z wyborów tym roku był Indonezyjczyk Tan Malaka który tym samym stał się pierwszym w historii kraju kandydatem pochodzącym z kolonii. Ze względu na wiele schizm i wykluczania z partii działaczy, KPH do czasu II wojny światowej straciła wielu członków i nie cieszyła się dużym poparciem społecznym. W 1929 KPH startowało w wyborach z dwóch różnych list udział a więc uzyskała dwa miejsca w parlamencie. Pod naciskiem Kominternu udało się uzyskać kompromis i zgodę w partii. W 1935 zmieniono nazwę na Komunistyczna Partia Holandii. Podczas wyborów parlamentarnych w 1933 partia zdobyła cztery miejsca w parlamencie. W 1937 zostały one jednak utracone.
Po niemieckiej inwazji na kraj partia została zdelegalizowana przez władze okupacyjne. Już w dniu kapitulacji Holandii, 15 maja 1940, na posiedzeniu zarządu partii postanowiono zbudować nielegalną organizacje. Nielegalna KPH została poddana represjom. Setki ludzi powiązanych z partią zostało aresztowanych z czego co najmniej 130 zostało zamordowanych. Szacuje się, że w czasie wojny zginęło ponad 2000 komunistycznych bojowników ruchu oporu.
Działalność partii komunistycznej podczas wojny doprowadziła ją w okresie powojennym do szczytu popularności. W wyborach samorządowych na początku 1946 roku partia zdobyła 16% głosów w całym kraju. W gminie Amsterdam komuniści cieszyli się (wraz z lewicowym odłamem socjalistów, z którym przez pewien czas tworzyli koalicję) największym poparciem z 32% głosów i 15 mandatami. Pierwsze powojenne wybory parlamentarne w tym roku dały partii 10,6% głosów. Gazeta "Prawda" redagowana przez komunistów była jedną z najbardziej poczytnych gazet w Holandii. Pod wpływem zimnej wojny partia straciła wielu zwolenników i w 1959 uzyskała jedynie 2,4% głosów. Partia była bardzo niepopularna w czasie powstania węgierskiego w 1956, kiedy to ugrupowanie poparło radziecką inwazję.
W 1991 partia weszła w skład nowo powstałego ugrupowania Zielona Lewica. Część działaczy niechętna wobec fuzji utworzyła partie pod nazwą Nowa Partia Komunistyczna Holandii.

</doc>
<doc id="2676645" url="https://pl.wikipedia.org/wiki?curid=2676645" title="Václav Böhm">
Václav Böhm

Václav Böhm (ur. ok. 1738, zm. po 1790) − czeski barokowy rzeźbiarz, tworzący w Austrii, na Morawach i w Polsce.
Jego działalność jest bliska naśladowcom rzeźbiarza Georga Raphaela Donnera, który narzucił swój styl wielu twórcom II poł. XVIII w. na Morawach. Byli to m.in. Gottfried Fritsch, Andreas Zahner, Jan Schubert, Josef Winterhalder starszy, Franz Andreas Hiernle, Franz Kohl.
Życiorys.
Pochodzenie.
Václav Böhm urodził się ok. 1738 r., prawdopodobnie w miejscowości Drahotuše koło Hranic, gdzie jego ojciec, Martina Böhm, był młynarzem. Dwa lata uczył się u mieszkającego w Hranicach rzeźbiarza, Františka Galláša, u którego spotkał się z Janem Schubertem (1743–1773).
Pobyt w Wiedniu.
W 60. latach XVIII w. udał się do Wiednia, gdzie z początku był czeladnikiem, a od 1759 r. studiował sześć lat w Akademii. W czasie studiów pomagał mu Jan Sukup, przewodniczący rady miejskiej z Hranic, który późniejn ożenił się z jego siostrą, Anną. W czasie pobytu w Wiedniu tworzył dla tamtejszego kościoła św. Krzyża, a także dla kościoła św. Linharta w Kdousově na Jemnicku.
Pobyt na Morawach.
Po powrocie z Wiednia w 1765 r., osiadł w miasteczku Lipník nad Bečvou, gdzie brat Jan Böhm pomógł mu zorganizować pracownię rzeźbiarską. W kościele św. Jakuba Większego poznał dzieła Gottfrieda Fritscha. Gottfried Fritsch w latach 1749–1750 stworzył w tym kościele główny ołtarz, który później Böhm przebudował w latach 1767–1769. To zlecenie pomógł mu uzyskać jego brat Jan. W tymże kościele znajdują się inne dzieła Václava Böhma: dwa boczne ołtarze, ołtarze w bocznych kaplicach, ambona i chrzcielnica.
Koło roku 1766 stworzył dwa projekty rzeźby św. Jana Nepomucena dla księcia Karla z Dietrichštejnu. Zrealizowana została tańsza wersja, i to przy pomocy dobroczyńców. Pierwotnie stała ona na rynku w Lipníku, ale później została przeniesiona przed kolegium pijarów.
W miejscowości Police (powiat Třebíč) znajduje się przedstawienie śmierci św. Franciszka Ksawerego, wyrzeźbione dla jezuitów.
Do jego najważniejszych prac należą: wystrój kościoła św. Jana i św. Pawła w Místku (obecnie część miasta Frydek-Mistek), który tworzył w roku 1771 i otrzymał zapłatę w wysokości 500 złotych.
Kolejne zlecenia otrzymał dzięki bratu, który został administratorem fary w miejscowości Hranice. Wystrój kościoła farnego pw. ścięcia św. Jana Chrzciciela, obejmujący dwa ołtarze z dekoracją rzeźbiarską, był tworzony w latach 1772–1773.
Pobyt w Polsce.
Około roku 1773 Václav Böhm przeniósł się z Moraw do Polski, gdzie osiadł w Poznaniu. W latach 1783–1790 pracował dla Maksymiliana Mielżyńskiego. Tworzył wystrój pałacu i kaplicy pałacowej w Pawłowicach, niedaleko Leszna oraz różnych kościołów w posiadłościach hrabiego, m.in. kościoła św. Stanisława Biskupa w Żytowiecku, kościoła Najświętszej Maryi Panny i św. Filip Neri w Borku, kościoła Wniebowzięcia Najświętszej Maryi Panny w Poniecu. Jego ostatnim dziełem miałby być wystrój kościoła pw. Wszystkich Świętych w Kąkolewie
Wzmianki o ostatnich latach jego życia są bardzo skąpe.
Ważniejsze prace.
Dzieła Václava Böhma napotkać można w Austrii, na Morawach oraz w południowej Wielkopolsce.

</doc>
<doc id="2676665" url="https://pl.wikipedia.org/wiki?curid=2676665" title="Ludwik Aleman">
Ludwik Aleman

Ludwik Aleman CRSJ, zwany Kardynałem z Arles (fr. "Louis Aleman", ur. ok. 1380 roku w Arbent, zm. 16 września 1450 roku w Salon-de-Provence) – francuski duchowny, protoprezbiter Kolegium Kardynalskiego w latach 1437-1440 i 1449-1450, kamerling Świętego Kościoła Rzymskiego w latach 1427-1431, błogosławiony Kościoła katolickiego.
Urodził się w szlacheckiej rodzinie na zamku Arbent. Jego rodzicami byli Jan Aleman, pan na Arbent i Coiselet oraz Maria Châtillon de Michaille. Przeznaczony do stanu duchownego został członkiem kongregacji kanoników regularnych św. Jana z Lyonu. Drogę do kariery kościelnej i beneficjów zapewniło mu bliskie pokrewieństwo z arcybiskupem Narbonne, Franciszkiem de Conzie, z którym uczestniczył w soborze w Pizie.
Od 1409 roku należał do obediencji pizańskiej i służył w południowej Francji sprawie Aleksandra V u boku legata Piotra de Thury. W roku 1414 obronił doktorat w Awinionie. W latach 1415-1417 uczestniczył w soborze w Konstancji. Poparł wybór papieża Marcina V. W 1418 roku otrzymał biskupstwo Maguelonne i rozpoczął pracę w Kurii Rzymskiej. W 1423 roku został mianowany arcybiskupem Arles, a następnie kardynałem i gubernatorem Romanii, Bolonii i Rawenny.
Był krytycznie nastawiony do Eugeniusza IV podczas soboru powszechnego zwołanego w 1431 roku. Brał aktywny udział w soborze w Bazylei. Jako jedyny kardynał pozostał przy tym zgromadzeniu, gdy papież odwołał je za koncyliaryzm. Był głównym inicjatorem wyboru przez sobór bazylejski antypapieża Feliksa V.
W 1449 roku pojednał się z papieżem Mikołajem V i wrócił do pracy w Kurii Rzymskiej. Został wysłany jako legat do Niemiec. Po powrocie udał się do swojej archidiecezji w Arles. Zmarł 16 września 1450 roku w opinii świętości.
Został beatyfikowany przez papieża Klemensa VII w 1527 roku.

</doc>
<doc id="2676670" url="https://pl.wikipedia.org/wiki?curid=2676670" title="Kaplica św. Jerzego w Knorydach">
Kaplica św. Jerzego w Knorydach

Kaplica pod wezwaniem św. Jerzego Zwycięzcy – prawosławna kaplica cmentarna w Knorydach. Należy do parafii Zaśnięcia Matki Bożej w Boćkach, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Kaplica została zbudowana w 1846. Poważnie uszkodzona w czasie II wojny światowej, odbudowana w 1945.
Budowla drewniana, o konstrukcji zrębowej, salowa, zamknięta trójbocznie. Nad wejściem dwuspadowy daszek. Od frontu kruchta, z boku zakrystia. Dachy kaplicy jednokalenicowe, blaszane. Nad kruchtą niewielka wieżyczka z baniastym hełmem. Nad centralną częścią nawy ośmioboczna wieżyczka zwieńczona kopulastym hełmem.
25 czerwca 1985 miało miejsce włamanie do kaplicy, w wyniku którego skradziono ikony. W 1998 świątynia została gruntownie wyremontowana. Kolejny remont przeprowadzono w 2014 – wykonano nowy kamienny fundament, schody, stolarkę okienną i drzwiową, wymieniono podwaliny i fragmenty ścian, więźbę i pokrycie dachu, kopuły, krzyże, instalację odgromową, zbudowano też nowe ogrodzenie i utwardzono teren wokół obiektu. 9 maja 2015 kaplica została konsekrowana przez metropolitę Sawę.
Uroczystość patronalna obchodzona jest 6 maja (według starego stylu 23 kwietnia).
W Knorydach znajduje się jeszcze jedna prawosławna kaplica – pod wezwaniem Ikony Matki Bożej „Wszystkich Strapionych Radość”.

</doc>
<doc id="2676680" url="https://pl.wikipedia.org/wiki?curid=2676680" title="Zjednoczona Partia Komunistyczna">
Zjednoczona Partia Komunistyczna

Zjednoczona Partia Komunistyczna (język holenderski: "Verenigde Communistische Partij") – holenderska partia polityczna powstała w wyniku rozłamu w Nowej Partii Komunistycznej Holandii.
Historia.
VCP oderwała się od NCPN z powodu niezadowolenia z centralistycznych struktur partii, a także spór o to, czy partia powinna prowadzić politykę kompromisu w radzie miejskiej w Reiderland, w której NCPN była reprezentowana.
Wybory.
W wyborach w 2006, VCP uzyskała 707 głosów w Scheemda (10%), tracąc jeden ze swoich mandatów
W 2009 zdobyła 1138 (8,5%) i dwa miejsca w nowej gminie Oldambt.
Ideologia.
VCP jest partią komunistyczną i widzi społeczeństwo komunistyczne jako swój ostateczny cel z walką klasową do osiągnięcia komunizmu, socjalizm ma być etapem przejściowym. Partia jest zwolennikiem demokratycznego centralizmu.

</doc>
<doc id="2676681" url="https://pl.wikipedia.org/wiki?curid=2676681" title="Clayton Glasgow">
Clayton Glasgow

Clayton M. Glasgow (ur. 10 marca 1937 w Georgetown) – gujański olimpijczyk, lekkoatleta.
W roku 1960 Glasgow brał udział w igrzyskach w Rzymie. Startował w eliminacjach biegów na 200 i 400 metrów. W obu przypadkach odpadł już w eliminacjach.

</doc>
<doc id="2676693" url="https://pl.wikipedia.org/wiki?curid=2676693" title="Bitwa pod Częstochową">
Bitwa pod Częstochową

Zobacz też:

</doc>
<doc id="2676701" url="https://pl.wikipedia.org/wiki?curid=2676701" title="Andriej Eszpaj">
Andriej Eszpaj

Andriej Jakowlewicz Eszpaj, ros. Андре́й Я́ковлевич Эшпа́й (ur. 15 maja 1925 w Koźmodiemiansku, zm. 8 listopada 2015 w Moskwie) – radziecki i rosyjski kompozytor.
Życiorys.
Urodził się 15 maja 1925 roku w Koźmodiemiansku (Republika Mari El) w rodzinie kompozytora Jakowa Andrejewicza i nauczycielki Walentyny Konstantinowny. W 1928 r. rodzina Eszpajów przeniosła się do Moskwy.
Po napaści Niemiec na ZSRR Eszpaj zgłosił się jako ochotnik do Armii Czerwonej, jednak ze względu na wiek nie został przyjęty. W 1943 roku rozpoczął naukę w Czkałowskiej (Orenburskiej) Szkole Strzeleckiej, ukończył także kursy tłumaczy wojennych organizowane przez Wojskowy Instytut Języków Obcych Armii Czerwonej. Od końca 1944 roku walczył na Pierwszym Froncie Białoruskim. Został odznaczony Orderem Czerwonej Gwiazdy, medalami "Za Wyzwolenie Warszawy", „Za zdobycie Berlina”, „Za zwycięstwo nad Niemcami w Wielkiej Wojnie Ojczyźnianej 1941–1945” oraz polskim Medalem za Warszawę 1939-1945.
Po demobilizacji rozpoczął naukę w Szkole Muzycznej przy Konserwatorium Moskiewskim w klasie fortepianu (R. Czernowa) i kompozytorskiej (E. Messnera). W 1948 roku został studentem dwóch wydziałów Konserwatorium Moskiewskiego: kompozytorskiego (klasy N. Rakowa, N. Miaskowskiego, E. Golubiewa) i fortepianu (klasa W. Sofronickiego), zaś w latach 1953-1956 studiował jako aspirant w klasie A. Chaczaturiana. Z tą uczelnią A. Eszpaj związał także swoje zawodowe życie – w latach 1965-1970 w Konserwatorium Moskiewskim wykładał kompozycję, jednocześnie koncertując jako pianista wykonujący własne kompozycje.
Studenckie dzieła A. Eszpaja świadczą o tym, jak rozwijał się talent młodego kompozytora. W tym okresie powstały m.in.: Sonatina na fortepian, liczne utwory na skrzypce, klarnet, flet, „Kołysanka” i „Taniec” na dwa fortepiany (1952), Passacaglia na organy (pamięci N. Miaskowskiego, 1950) oraz „Melodie węgierskie” (1953) na skrzypce i orkiestrę. W 1955 roku cykl „Melodie węgierskie” został wyróżniony I nagrodą na konkursie młodych kompozytorów, towarzyszącym V Światowemu Festiwalowi Młodzieży i Studentów w Warszawie.
Na rok przed ukończeniem konserwatorium, w 1952 roku, Andrej Eszpaj został przyjęty do Związku Kompozytorów ZSRR, tym samym stając się jednym z najmłodszych jego członków.
Po roku 1954 A. Eszpaj skomponował monumentalne utwory symfoniczne: I Koncert fortepianowy (pamięci Maurice’a Ravela, 1954), I Koncert skrzypcowy (dedykowany E. Graczowi, 1956), a na przełomie lat pięćdziesiątych i sześćdziesiątych XX w. trzy symfonie (1959, 1962 i 1964).
16 grudnia 1968 roku miało swoją premierę jedno z największych dzieł Andreja Eszpaja Kantata na chór mieszany i orkiestrę symfoniczną „Lenin z nami”. Libretto kantaty stanowią wczesne wiersze Włodzimierza Majakowskiego „Ostatnia stronica wojny domowej” (część I), „To i owo o Petersburgu” (część II) oraz kompilacja wiersza „Lenin z nami” i fragmentu poematu „Dobrze”.
W 1969 roku A. Eszpaj napisał cieszącą się olbrzymią popularnością operetkę „Nie ma szczęśliwszej ode mnie” (libretto W. Konstantinow i B. Racer). Na jej podstawie W. Gorrikker nakręcił komedię muzyczną „Gwiazda ekranu” (1974). Dla teatru „Nowa Scena” w Bratysławie Andrej Eszpaj skomponował musical „Zabrania się kochać” (1973).
30 kwietnia 1976 roku na deskach Teatru Bolszoj w Moskwie odbyła się premiera baletu A. Eszpaja „Angara” (libretto J. Grigorowicz i W. Sokolow na podstawie sztuki A. Arbuzowa „Irkucka historia”). Dzieło do dziś cieszy się uznaniem i doczekało się wielu inscenizacji, m.in. w Teatrze Marińskim w Sankt Petersburgu i Teatrze Opery i Baletu w Samarze. W 1980 roku Eszpaj skomponował drugi swój balet pt. „Krąg” („Pamiętajcie!”), oparty na libretcie I. Czernyszewa (premiera 23.02.1981 r. w Kujbyszewie).
W latach osiemdziesiątych XX w. A. Eszpaj skomponował dwie symfonie: „Wojenną” (premiera 1 kwietnia 1986 r. w Moskwie) i „Liturgiczną” (premiera 19 listopada 1989 r. w Moskwie). W 1991 roku stworzył siódmą, a w 1999 r. zakończył prace nad utworem „Cztery wiersze” na orkiestrę symfoniczną, chór i lektora. Na progu XXI wieku Andrej Eszpaj urzeczywistnił zamysł, którego nikt przed nim się nie podjął. Stworzył „złotą serię” koncertów dla wszystkich instrumentów orkiestry symfonicznej (z wyjątkiem tuby): cztery skrzypcowe, dwa fortepianowe, po jednym na altówkę, obój, flet, saksofon, wiolonczelę, kontrabas (lub fagot), klarnet, waltornię, trąbkę i puzon, Koncert na orkiestrę i trąbkę, fortepian, wibrafon i kontrabas solo. Ponadto stworzył muzykę do ponad 60 filmów.
A. Eszpaj zapraszany był również do prac jury wielu międzynarodowych festiwali i konkursów, m.in. Festiwalu Piosenki Radzieckiej w Zielonej Górze, Międzynarodowego Festiwalu Piosenki w Sopocie, Międzynarodowego Festiwalu Muzyki Współczesnej „Warszawska Jesień”, Praskiego Festiwalu Jazzowego oraz Międzynarodowego Konkursu im. Piotra Czajkowskiego.
Pochowany na Cmentarzu Nowodziewiczym w Moskwie.
Nagrody i wyróżnienia.
Podczas II wojny światowej otrzymał Order Czerwonej Gwiazdy, Order Wojny Ojczyźnianej II klasy, Medal „Za wyzwolenie Warszawy”, Medal „Za zdobycie Berlina” i Medal „Za zwycięstwo nad Niemcami w Wielkiej Wojnie Ojczyźnianej 1941–1945”. 
W 1981 roku Andrej Eszpaj został uhonorowany tytułem Ludowy Artysta ZSRR. Wśród przyznanych mu odznaczeń i nagród są m.in.: Order Czerwonego Sztandaru Pracy (1971), Nagroda Państwowa ZSRR (1976), Nagroda Leninowska (1986), Order Zasług dla Ojczyzny (2000), Order Przyjaźni (2010).
W 2011 roku Andrej Jakowlewicz Eszpaj został pierwszym rosyjskim laureatem Nagrody Marszałka Senatu Rzeczypospolitej Polskiej i Przewodniczącego Rady Federacji Rosyjskiej „Ku spotkaniu”, przyznawanej za działalność na rzecz zbliżenia narodów Polski i Rosji (polskim laureatem był Krzysztof Penderecki.

</doc>
<doc id="2676703" url="https://pl.wikipedia.org/wiki?curid=2676703" title="Atakamit">
Atakamit

Atakamit – minerał z grupy halogenków.
Nazwa tego minerału pochodzi od do miejsca jego pochodzenia. Jest nim położona na północy Chile pustynia Atakama, jedno z najsuchszych miejsc na Ziemi. Atakamit występuje w postaci kryształów w układzie słupkowym, rombowym lub tabliczkowym. Tworzy także skupienia o pokroju włóknistym, igiełkowym lub gronistym.
Powstały w ekstremalnych warunkach.
Aby powstał atakamit, muszą być spełnione dwa warunki: suchy klimat i obecność rud miedzi. W takich warunkach rudy ulegają utlenieniu, uwalniając miedź niezbędną do powstania atakamitu. Jest to zatem minerał wtórny, który często współwystępuje z chryzokolą, kuprytem, malachitem i brochantytem.
Polimorfizm i asocjacje mineralne.
Atakamit charakteryzuje się polimorfizmem, tzn. może występować w różnych postaciach, zachowując przy tym ten sam wzór chemiczny. Dwie najważniejsze postaci tego minerału to niebieski bottalackit, który krystalizuje się w układzie jednoskośnym (jego nazwa pochodzi od kopalni w Botallack w Kornwalii) oraz paratakamit, który przyjmuje barwę od żółtozielonej do ciemnozielonej, niemal czarnej i krystalizuje się w układzie heksagonalnym. Jeśli rudy miedzi ulegają przeobrażeniom w miejscach, gdzie nie jest dostatecznie sucho, powstają minerały podobne do atakamitu, lecz zawierające w swojej strukturze krystalicznej także wodę. Najważniejszy z nich to kalumetyt.
Miejsca występowania.
Australia (Burra Burra, Wallaroo), Chile (Minas generosa e Herminia, Sierra Gorda, pustynia Atakama), Peru (Ika), USA (hrabstwo Pinal, Arizona), Włochy (Wezuwiusz).

</doc>
<doc id="2676709" url="https://pl.wikipedia.org/wiki?curid=2676709" title="Ralph Gomes">
Ralph Gomes

Ralph Gomes (ur. 10 marca 1937 w Uitulohst, zm. 16 marca 2020) – gujański olimpijczyk, lekkoatleta.
W roku 1960 Gomes brał udział w igrzyskach w Rzymie. Startował w eliminacjach biegu na 800 metrów. Eliminacje zakończyły się dla niego pomyślnie, ponieważ awansował do ćwierćfinału. W ćwierćfinale już nie było tak dobrze i na tej fazie rozgrywek zakończył swój udział w Igrzyskach Olimpijskich w Rzymie.

</doc>
<doc id="2676714" url="https://pl.wikipedia.org/wiki?curid=2676714" title="Franciszka Amboise">
Franciszka Amboise

Franciszka d'Amboise (ur. 28 września 1427 w Thouars; zm. 4 listopada 1485 w Nantes) – francuska Błogosławiona Kościoła katolickiego, księżna Bretanii jako żona Piotra II Bretońskiego.
Życiorys.
Była córką Ludwika d'Amboise, księcia Talmont i Marie-Louise de Rieux. W czasie wojny stuletniej jej matka wyjechała z nią i schroniła się na dworze księstwa Bretanii w Vannes, a następnie niedaleko Nantes. 
W 1430 roku została zaręczona z księciem Piotrem II Bretońskim. Wówczas Franciszka została oddana pod opiekę przyszłej teściowej — Joanną — siostrą króla Francji Karola VII. Kobieta charakteryzowała się wyjątkową pobożnością, którą zaszczepiła we Franciszce. 
W 1442 roku odbył się ślub Franciszki i Piotra. Zamieszkali wówczas na zamku Guincamp. Początki małżeństwa były ciężkie, gdyż kobieta była źle traktowana przez męża, który miał ponure usposobienie i był zazdrosny. Łagodność i silna wola z czasem pozwoliły Franciszce zmienić zachowanie męża, który zaczął pomagać jej w pracy charytatywnej. W 1450 roku zmarł brat Piotra, w wyniku czego odziedziczył księstwo Bretanii jako Piotr II został koronowany w Rennes. Wraz z żoną rozszerzyli działalność charytatywną na całe księstwo. 
Swój majątek przeznaczyła na dzieło powstającego konwentu klarysek w Nantes, a także wspomagała klasztor dominikański w tej samej miejscowości. Brała także udział w przygotowaniach do kanonizacji św. Wincentego Ferrera, którego żywot poznała dzięki teściowej.
Piotr zmarł nagle 22 września 1457 roku. Para nie miała dzieci, dlatego też Franciszka postanowiła, że swoje życie poświęci Bogu. Wstąpienie do klasztoru musiała odłożyć w czasie, gdyż byłą związana obowiązkami w służbie księstwu oraz planowano jej ożenek z królem Ludwikiem XI, któremu jednak odmówiła. Ostatecznie Franciszka uposażyła pierwszy we Francji żeński konwent karmelitański w Bondon. Patronkami nowego konwentu zostały "Trzy Marie." W 1468 roku Franciszka rozpoczęła tam nowicjat, a rok później złożyła święcenia. W 1477 r. Franciszka założyła nowy konwent w Couëts pod wezwaniem "Naszej Pani".
Franciszka zmarła 4 listopada 1485 roku mając 58 lat.
Została beatyfikowana przez papieża Piusa IX w dniu 16 lipca 1863 roku.

</doc>
<doc id="2676720" url="https://pl.wikipedia.org/wiki?curid=2676720" title="Bitwa pod Częstochową (1939)">
Bitwa pod Częstochową (1939)

Bitwa pod Częstochową – jedno z pierwszych starć zbrojnych Wojska Polskiego podczas kampanii wrześniowej, które miało miejsce w dniach 1–3 września 1939 roku.
Przygotowania.
Rejon Częstochowy miał być według polskich planów broniony przez 7 Dywizję Piechoty. Region był przygotowywany do obrony począwszy od marca 1939 roku, gdy zaczęto planować przebieg linii stałych i polowych umocnień. Do momentu wybuchu wojny wybudowano 19 nowoczesnych żelbetowych schronów bojowych i obserwacyjnych w Częstochowie i 4 w Lublińcu, które wsparto schronami drewniano–ziemnymi, polami i zaporami minowymi, drutem kolczastym, rowami przeciwpancernymi, okopami, stanowiskami artylerii, broni przeciwpancernej i maszynowej i siecią telefoniczną. W całym regionie zaminowano także mosty i wiadukty.
Do 29 sierpnia dywizja zajęła przygotowane pozycje obronne.
Przebieg walk.
1 września.
1 września 1939 roku 7 Dywizja Piechoty została zaatakowana przez dwie niemieckie dywizje pancerne (1 DPanc, 4 DPanc) oraz cztery dywizje piechoty (4 DP, 14 DP, 31 DP, 46 DP). Po całodziennych walkach wysunięte przed główną linię obronną oddziały wydzielone wycofały się na linię główną pod Częstochowę.
Wieczorem 1 września, na pozycji głównej w Gnaszynie pod Częstochową, żołnierze 25 pułku piechoty w zasadzce zaatakowali niemiecki samochód sztabowy oraz motocykl, a na zabitych oficerach zdobyli mapy. Schwytanego do niewoli podpułkownika odesłano do szpitala polowego, a zdobyte mapy i pojazdy przesłano do sztabu dywizji. Po przejściu frontu na Gnaszyn spadły brutalne represje, będące zemstą za to zdarzenie.
2 września.
Od południa 2 września Niemcy rozpoczęli intensywny i nieskuteczny ostrzał artyleryjski w ramach rozpoznania. W tym dniu 7 bateria artylerii przeciwlotniczej zestrzeliła 6 niemieckich samolotów i uszkodziła kilkanaście kolejnych. 2 września Polacy stracili jedną maszynę (PZL.23 Karaś), w trakcie nalotu na niemiecką kolumnę na drodze Truskolasy–Wręczyca Wielka stracono jeden samolot z 64 eskadry bombowej, ale pilot zdołał doprowadzić samolot do własnych linii. 3 września został zestrzelony przez niemiecki myśliwiec samolot PZL.23 Karaś 22 eskadry bombowej, który rozbił się w Gnaszynie.
Około południa z rejonu Szarlejki ruszyło natarcie na rejon Lisińca. Wysunięte pododdziały wycofały się na główną linię obrony, gdzie natarcie niemieckie załamało się na skutek ognia polskich oddziałów. Niemcy stracili 5 czołgów. Ponadto w rejonie Czarnego Lasu strzelec wyborowy zniszczył 3 samochody pancerne, w których Polacy znaleźli m.in. mapy.
Późnym popołudniem na pozycje obronne pod Kiedrzynem, Lisińcem, Błesznem i Wrzosową został przeprowadzony zmasowany atak niemieckich czołgów i piechoty. Walki na Kiedrzynie pomiędzy 27 pułkiem piechoty i 1 Dywizją Pancerną trwały od godziny 17:30 do 19:30. W sumie broniący się w schronach i na stanowiskach artyleryjskich Polacy zniszczyli ponad 40 niemieckich czołgów i samochodów pancernych. W rejonie Błeszna i Wrzosowej część oddziałów 74 pułku piechoty została wyparta z zajmowanych stanowisk, ale po kontrataku Niemcy zostali odrzuceni do tyłu, tracąc wielu zabitych, rannych, 30 jeńców i kilka karabinów maszynowych. Kolejne ataki były skutecznie odpierane do wieczora.
Wobec silnego oporu polskiego w Częstochowie, Niemcy zdecydowali o okrążeniu miasta i broniącej go polskiej dywizji. Przeciwdziałając temu zagrożeniu sztab 7 Dywizji w nocy z 2 na 3 września wycofał dywizję z niedomkniętego jeszcze pierścienia na Janów. Ostatnie pododdziały opuszczały miasto wczesnym rankiem 3 września, wysadzając mosty na Warcie.
Rozbicie 7 Dywizji Piechoty: 3–4 września.
Podczas odwrotu na Janów i Złoty Potok 7 Dywizja Piechoty została rozbita, jej dowódca, generał Janusz Gąsiorowski, trafił do niewoli, a w ręce niemieckie wpadły dokumenty sztabowe, w tym szyfry Wojska Polskiego.
Podsumowanie.
. Pewna ilość sprzętu została także zdobyta przez Polaków. Niemieckie straty w ludziach wyniosły ponad 250 zabitych, rannych i wziętych do niewoli, a polskie są trudne do oszacowania, jednak mniejsze.
Zachowane ślady walk.
Na terenie miasta zachowało się 10 schronów bojowych i 2 obserwacyjne, większość z nich nosi ślady walk w postaci trafień z dział przeciwpancernych, czołgowych lub artylerii. Żaden ze schronów nie został zniszczony, ani poważnie uszkodzony.
Upamiętnienie.
Od 2011 roku organizowany jest rajd rowerowy "Szlakiem 7 Dywizji Piechoty" jadący zielonym szlakiem turystycznym o tej samej nazwie.

</doc>
<doc id="2676722" url="https://pl.wikipedia.org/wiki?curid=2676722" title="Aleksander Sokołow">
Aleksander Sokołow



</doc>
<doc id="2676726" url="https://pl.wikipedia.org/wiki?curid=2676726" title="Andreas Müller (kolarz)">
Andreas Müller (kolarz)

Andreas Müller (ur. 25 listopada 1979 w Berlinie) – niemiecki kolarz torowy i szosowy, reprezentujący od 2008 roku barwy Austrii, dwukrotny medalista torowych mistrzostw świata.
Kariera.
W barwach Niemiec jego największe sukcesy to pięć złotych medali mistrzostw kraju, w tym trzykrotnie w wyścigu punktowym (2001, 2002 i 2005). Po zmianie reprezentacji w 2008 roku wywalczył tytuł mistrza Austrii w scratchu, madisonie i wyścigu punktowym. Pierwszy sukces na arenie międzynarodowej osiągnął rok później, podczas mistrzostw świata w Pruszkowie, gdzie zdobył brązowy medal w scratchu, a następnie. Lepsi od reprezentanta Austrii okazali się tylko Morgan Kneisky z Francji i Ángel Darío Colla z Argentyny. Startował także na mistrzostwach świata w Kopenhadze, gdzie zajął jedenaste miejsce w wyścigu punktowym, a następnie, a rywalizację w drużynowym wyścigu na dochodzenie zakończył na siedemnastej pozycji, a następnie. Kolejny medal wywalczył na mistrzostwach świata w Mińsku w 2013 roku, gdzie był drugi w scratchu, za Irlandczykiem Martynem Irvine'em, a przed Australijczykiem Lukiem Davisonem, a następnie. Ponadto w 2014 roku wspólnie z Andreasem Grafem zdobył złoty medal w madisonie podczas mistrzostw Europy w Baie-Mahault.

</doc>
<doc id="2676731" url="https://pl.wikipedia.org/wiki?curid=2676731" title="George De Peana">
George De Peana

George De Peana (ur. 5 lipca 1936 w Georgetown, zm. 26 lipca 2021) – gujański olimpijczyk, lekkoatleta, działacz związków zawodowych.
W roku 1960 brał udział w igrzyskach w Rzymie. Startował w eliminacjach biegu na 5000 metrów. Zajął ostatnie miejsce w swoim biegu eliminacyjnym i nie awansował do finału.

</doc>
<doc id="2676732" url="https://pl.wikipedia.org/wiki?curid=2676732" title="Taras Wozniak">
Taras Wozniak

Taras Stepanowycz Wozniak (ukr. Тарас Степанович Возняк) (ur. 11 maja 1957 we wsi Swaryczów (ukr "Сваричів") w rejonie rożniatowskim obwodu stanisławowskiego) – ukraiński kulturoznawca, politolog, naczelny redaktor niezależnego kulturoznawczego kwartalnika „Ji”, od września 2016 dyrektor generalny Lwowskiej Galerii Sztuki im. Borysa Woźnickiego, laureat Nagrody im. Wasyla Stusa (2021).
Życiorys.
Urodził się po powrocie ojca z pobytu w latach 1945-1956 na zesłaniu do Magadanu. Jego rodzina zamieszkała w miasteczku Broszniów-Osada w rejonie rożniatowskim obwodu stanisławowskiego.
W latach 1974-1979 studiował na Politechnice Lwowskiej. W latach 1980-1984 służył w Armii Sowieckiej w stopniu oficera. W tym czasie zajmował się tłumaczeniem dzieł filozoficznych Edmunda Husserla, Romana Ingardena, Gabriela Marcela, Martina Heideggera, Hansa-Georga Gadamera i Maxa Schelera.
Po demobilizacji w roku 1984 pracował jako programista w Lwowskiej Fabryce Urządzeń Frezerskich. Pod hasłem zainicjowanej przez Michaiła Gorbaczowa „Głasnosti" został aktywistą demokratyzacji i współorganizatorem pierwszego na Ukrainie strajku w Lwowskiej Fabryce Urządzeń Frezerskich.
Zbliżył się do nieformalnej grupy intelektualistów nazwanych umownie „szkołą lwowską” działającej w latach osiemdziesiątych we Lwowie.
Organizował wydawnictwo niecenzurowanych publikacji kulturoznawczych ("samizdat"). Wydawał dzieła Bruno Schulza.
W roku 1987 wraz z Mikołajem Jakowiną rozpoczął przygotowania do wydawania niezależnego czasopisma kulturoznawczego. Nazwę „Ji” zaproponowali ukraiński tłumacz Grigorij Koczur i językoznawca Jurij Szewielow.
Pierwszy numer ukazał się w roku 1989 pod redakcją Tarasa Woźniaka, który kieruje nim do obecnych czasów. Pierwszych pięć numerów powielano kserograficznie w Wilnie z poparciem Sąjūdisu, dopiero w roku 1995 czasopismo zostało zalegalizowane.
Obecnie „Ji” ukazuje się w wersjach papierowej i elektronicznej. Poświęcone jest sprawom społeczeństwa, praw człowieka, stosunków między społecznościami, wielokulturowości, integracji europejskiej, regionalizmu, globalizacji, dialogu ekumenicznego i bieżącej polityce.
Zajmuje się też postaciami 18-wiecznego rzeźbiarza galicyjskiego Jana Jerzego Pinzela, pisarza Bruno Schulza i malarza Zygmunta Haupta.
Od roku 2005 jest współzałożycielem i prezesem Fundacji Współpracy Polsko-Ukraińskiej – Warszawa-Kijów.

</doc>
<doc id="2676752" url="https://pl.wikipedia.org/wiki?curid=2676752" title="Ushi-oni">
Ushi-oni

 – oni (demon) z japońskiego folkloru, jeden z rodzajów yōkai, posiadający głowę rogatego byka.
Istnieje wiele rodzajów ushi-oni, ale wszystkie posiadają głowy byka i rogi. Występuje w zachodniej Japonii, zazwyczaj wzdłuż wybrzeży morskich lub w pobliżu zbiorników wodnych, często ma głowę wołu na ciele pająka lub kota.
Każdego roku w lipcu miasto Uwajima w prefekturze Ehime na wyspie Shikoku, słynące z walk byków, organizuje trzydniowy festiwal, nawiązujący do wydarzeń w 1593 roku, w czasie wojny japońsko-koreańskiej. Podczas bitwy w Jinju, na południowym krańcu Półwyspu Koreańskiego, żołnierze Kiyomasy Katō, daimyō walczącego u boku Hideoyshiego Toyotomi, użyli wózka o wyglądzie skorupy żółwia, owiniętego w krowią skórę i ucharakteryzowanego na ushi-oni. W czasie festiwalu odtworzone „potwory-kukły” z głową demona "oni" na ruchomej szyi, o długości kilku metrów i okrytych kolorowymi materiałami uczestniczą w paradach.
Podczas tego festiwalu odbywają się także walki byków ("Uwajima-tōgyū"). Uwajima jest jednym z dziewięciu miejsc w Japonii, w których można je oglądać. Odbywają się w ciągu jednego dnia pięć razy w roku: w styczniu, kwietniu, lipcu, sierpniu i październiku. Byki są klasyfikowane w podobnej strukturze hierarchicznej, jak zapaśnicy w sumo, każdy z rangą odpowiadającą jego wcześniejszym występom. 

</doc>
<doc id="2676757" url="https://pl.wikipedia.org/wiki?curid=2676757" title="Baruch Feinberg">
Baruch Feinberg

Baruch Feinberg (ur. 6 sierpnia 1933, zm. 17 maja 2007) – izraelski olimpijczyk, lekkoatleta.
W roku 1960 Feinberg brał udział w igrzyskach w Rzymie. Startował w eliminacjach rzutu oszczepem, których nie przeszedł. Łącznie zajął 24 miejsce.

</doc>
<doc id="2676758" url="https://pl.wikipedia.org/wiki?curid=2676758" title="Taras Woźniak">
Taras Woźniak



</doc>
<doc id="2676764" url="https://pl.wikipedia.org/wiki?curid=2676764" title="Cyril Knowles">
Cyril Knowles

Cyril Barry Knowles (ur. 13 lipca 1944 w Fitzwilliam - zm. 30 sierpnia 1991w Middlesbrough) – angielski piłkarz i trener, grający podczas kariery na pozycji lewego obrońcy.
Kariera klubowa.
Profesjonalną karierę Cyril Knowles rozpoczął w drugoligowym Middlesbrough F.C. w 1963. W 1964 przeszedł do pierwszoligowego Tottenhamu Hotspur za sumę 45000 funtów. W barwach "Kogutów" zadebiutował w premierowym spotkaniu sezonu 1964/65 z Sheffield United. W Tottenhamie występował do końca kariery w 1976. Z Tottenhamem zdobył Puchar Anglii w 1967, dwukrotnie Puchar Ligi Angielskiej w 1971 i 1973. Na arenie międzynarodowej zdobył Puchar UEFA w 1972 (Knowles wystąpił w obu meczach finałowych z Wolverhampton Wanderers). Ogółem w barwach "Spurs" rozegrał 507 spotkań, w których zdobył 17 bramek.
Kariera reprezentacyjna.
W reprezentacji Knowles zadebiutował 6 grudnia 1967 w zremisowanym 2-2 towarzyskim meczu ze ZSRR. Ostatni raz w reprezentacji wystąpił 1 czerwca 1968 w przegranym 0-1 towarzyskim meczu z RFN. W kilka dni później został powołany do kadry Anglii na Mistrzostwa Europy 1968, na którym Anglia wywalczyła brązowy medal. Ogółem w latach 1967-1968 rozegrał w reprezentacji 4 mecze.
Kariera trenerska.
Po zakończeniu kariery piłkarskiej Knowles został trenerem. W latach 1983-1987 czwartoligowego Darlington. Z Darligton awansował do trzeciej ligi w 1985. Po spadku Darligton z trzeciej ligi w 1987 Knowles odszedł do czwartoligowego Torquay United. Ostatnim klubem w jego trenerskiej karierzy był czwartoligowy Hartlepool United, z którym awansował do trzeciej ligi w 1991. Jego karierę trenerską przerwała przedwczesna śmierć na raka 30 sierpnia 1991.

</doc>
<doc id="2676771" url="https://pl.wikipedia.org/wiki?curid=2676771" title="Krasnodębscy herbu Krzywda">
Krasnodębscy herbu Krzywda

Krasnodębscy – szlachecki ród herbu Krzywda. W Królestwie Kongresowym część rodu pieczętowała się herbem Pobóg odmiana Krasnodębski.
Historia.
Krasnodębscy to ród szlachecki osiadły pod koniec XV wieku w Ziemi Drohickiej w okolicach Sokołowa Podlaskiego. Prawdopodobnie wywodzi się z Ziemi Łęczyckiej, gdzie do dzisiaj w województwie łódzkim, powiecie zgierskim w gminie Aleksandrów Łódzki istnieją dwie blisko siebie leżące wsie o tej nazwie: Stare Krasnodęby i Nowe Krasnodęby. Przybywszy do Ziemi Drohickiej, Krasnodębscy założyli trzy gniazdowe osady: Krasnodęby-Rafały, Krasnodęby-Sypytki i Krasnodęby-Kasmy. Legenda rodowa mówi o trzech braciach założycielach, którzy dali początek dzisiejszym wsiom gniazdowym i poszczególnym liniom rodu: Rafale z Krasnodębów-Rafałów, Spytku z Krasnodębów-Sypytek (Sipitki) i Kosmie z Krasnodębów-Kasm (Kosm). Jako czwartą linię rodową wymienia A. Włodarski w opracowaniu "Krasnodębscy Herbu Krzywda" linie Krasnodębskich na Remiszewie Małym.
Najstarsze pisane źródła dziejowe z "Popisu wojennego ziemian Ziemi Drohickiej" podają, że w roku 1528 dziedzice z Krasnodubów (Krasnodębów, Krasnodąb) wystawili 5 koni z rycerzami i pachołkami.
14 maja 1569 roku, w przededniu podpisania unii lubelskiej niżej wymienieni Krasnodębscy, w grodzie drohickim, złożyli przysięgę na wierność Koronie Polskiej:
Krasnodębscy herbu Pobóg odmiana Krasnodębski.
W XVIII wieku polski genealog i heraldyk Kasper Niesiecki opublikował swój herbarz "Korona Polska", w którym mylnie przypisał Krasnodębskim herb Pobóg odmienny zamiast właściwego herbu Krzywda. O pomyłkę było łatwo, gdyż obydwa herby posiadają w znakach podkowę i półtora krzyża. Pomyłkę Niesieckiego powtórzyli członkowie Heroldii Królestwa Polskiego, legitymując przedstawicieli rodu herbem Pobóg odmiana Krasnodębski. Heroldia za podstawę uznania herbu brała herbarz Niesieckiego. Za Niesieckim i Heroldią błąd ten powtórzyli następnie twórcy herbarzy, tacy jak Adam Boniecki i Seweryn hrabia Uruski. Pierwszy pomyłkę herbową dostrzegł i wyjaśnił kustosz Archiwum Głównego Akt Dawnych Aleksander Włodarski podczas prac nad uzupełnieniem herbarza Uruskiego. Na dowód przedstawił Włodarski dwa dokumenty:
Herbem Pobóg w Królestwie Polskim i Cesarstwie Rosyjskim w latach 1836-1861 legitymowali się następujący Krasnodębscy:

</doc>
<doc id="2676780" url="https://pl.wikipedia.org/wiki?curid=2676780" title="Antonio Bello">
Antonio Bello

Antonio Bello (ur. 18 marca 1935 w Alessano; zm. 20 kwietnia 1993 w Molfetta) – włoski Czcigodny Sługa Boży Kościoła katolickiego.
Życiorys.
Był synem policjanta i gospodyni domowej. Był świadkiem śmierci swego ojca i brata. Po studiach w seminariach w Ugento i w Molfetta został wyświęcony na kapłana w dniu 8 grudnia 1957 roku. Dwa lata później uzyskał licencjat z teologii. W 1978 roku został mianowany proboszczem parafii Najświętszego Serca w Lecce, a w dniu 30 września 1986 roku został mianowany biskupem nowej diecezji kościelnej w Apulii. Zmarł na raka w opinii świętości. W dniu 27 kwietnia 2007 roku rozpoczął się jego proces beatyfikacyjny. 25 listopada 2021 roku papież Franciszek promulgował dekret o heroiczności jego cnót i odtąd przysługuje mu tytuł Czcigodny. 

</doc>
<doc id="2676791" url="https://pl.wikipedia.org/wiki?curid=2676791" title="Ruch Piątej Republiki">
Ruch Piątej Republiki

Ruch Piątej Republiki, MVR (dosł. z hiszp. "Movimiento V República") – wenezuelska lewicowa partia polityczna, założona w 1997 przez Hugo Cháveza. Była to największa partia w kraju od 1998 do 2006. W ostatnich wyborach, w których brała udział otrzymała 4,822,175 głosów (41,66%). Jej ideologia opierała się na idei Simona Bolivara, z elementami humanistycznymi, socjalistycznymi i postulatami na rzecz demokracji uczestniczącej. W 1999 niespodziewanie pokonała dwie główne, tradycyjne partie polityczne kraju Acción Democrática i Copei.

</doc>
<doc id="2676797" url="https://pl.wikipedia.org/wiki?curid=2676797" title="Movimiento V República">
Movimiento V República



</doc>
<doc id="2676800" url="https://pl.wikipedia.org/wiki?curid=2676800" title="Zjednoczona Socjalistyczna Partia Wenezueli">
Zjednoczona Socjalistyczna Partia Wenezueli



</doc>
<doc id="2676802" url="https://pl.wikipedia.org/wiki?curid=2676802" title="Ruch V Republiki">
Ruch V Republiki



</doc>
<doc id="2676816" url="https://pl.wikipedia.org/wiki?curid=2676816" title="Low blow">
Low blow



</doc>
<doc id="2676827" url="https://pl.wikipedia.org/wiki?curid=2676827" title="Elliniki Polemiki Aeroporia">
Elliniki Polemiki Aeroporia



</doc>
<doc id="2676831" url="https://pl.wikipedia.org/wiki?curid=2676831" title="Ángel Darío Colla">
Ángel Darío Colla

Ángel Darío Colla Anacoreto (ur. 8 września 1973) – argentyński kolarz torowy i szosowy, dwukrotny medalista torowych mistrzostw świata.
Kariera.
W 1992 roku Ángel Darío Colla wystąpił na igrzyskach olimpijskich w Barcelonie, gdzie był siedemnasty w drużynowym wyścigu na dochodzenie. Cztery lata później, podczas igrzysk olimpijskich w Atlancie na tym samym miejscu ukończył rywalizację w wyścigu na 1 km. W 2004 roku Colla został mistrzem kraju w szosowym wyścigu ze startu wspólnego, a w scratchu wywalczył srebrny medal. Na panamerykańskich mistrzostwach w kolarstwie torowym i szosowym w 2005 roku zdobył złoty medal w scratchu. Sukces ten powtórzył w 2008 roku, rok później był drugi, a w 2011 roku zajął trzecie miejsce. Na imprezach tego cyklu wywalczył także dwa brązowe medale w omnium (w latach 2008 i 2009). W 2006 roku brał udział w mistrzostwach świata w Bordeaux, gdzie został wicemistrzem w scratchu - wyprzedził go tylko Jérôme Neuville z Francji. Ponadto podczas mistrzostw świata w Pruszkowie w 2009 roku zdobył kolejny srebrny medal w scratchu, tym razem lepszy był inny Francuz - Morgan Kneisky.

</doc>
<doc id="2676836" url="https://pl.wikipedia.org/wiki?curid=2676836" title="Aleksey Zagorniy">
Aleksey Zagorniy



</doc>
<doc id="2676842" url="https://pl.wikipedia.org/wiki?curid=2676842" title="Kaplica Ikony Matki Bożej „Wszystkich Strapionych Radość” w Knorydach">
Kaplica Ikony Matki Bożej „Wszystkich Strapionych Radość” w Knorydach

Kaplica pod wezwaniem Ikony Matki Bożej „Wszystkich Strapionych Radość” – prawosławna kaplica-sanktuarium w Knorydach. Należy do parafii Zaśnięcia Matki Bożej w Boćkach, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Historia.
Kaplicę wzniesiono w 1872 r. z inicjatywy mieszkańca Knoryd, Pawła Cara. Znajdowała się ona na łące około 500 m na północ od wsi, gdzie według legendy w miejscu objawienia Matki Bożej wytrysnęło źródło. W 1992 r. świątynia została gruntownie wyremontowana.
Kaplica wraz z wyposażeniem doszczętnie spłonęła wskutek podpalenia w nocy z 31 lipca na 1 sierpnia 2016 r. Odbudowa trwała niespełna rok; 23 czerwca 2017 r. nowa świątynia została oddana do użytku. Dopiero po półtora roku od podpalenia kapliczki, w grudniu 2017 r., aresztowani zostali sprawcy jej podpalenia.
Główna uroczystość obchodzona jest 6 listopada (według starego stylu 24 października) – w święto Ikony Matki Bożej „Wszystkich Strapionych Radość”.
Architektura.
Budowla drewniana, o konstrukcji zrębowej, salowa. Wejście poprzedzone obszernym gankiem. Na tyłach nawy przybudówka zamknięta wielobocznie. Nad nawą blaszany dach namiotowy, z wieżyczką zwieńczoną cebulastym hełmem. W obrębie kaplicy znajduje się otoczone kultem źródełko, z którego woda wyprowadzana jest na zewnątrz.
Informacje dodatkowe.
W Knorydach znajduje się jeszcze jedna kaplica prawosławna – pod wezwaniem św. Jerzego Zwycięzcy, położona na cmentarzu.
Galeria.
Zdjęcia archiwalne.
&lt;gallery widths="180" heights="180" perrow="3"
Kaplica Ikony Matki Bożej w Knorydach 4.JPG|Widok ogólny (2012 r.)
Kaplica Ikony Matki Bożej w Knorydach 6.JPG|Wnętrze kaplicy (2012 r.)
Pogorzelisko po kaplicy pw. Ikony Matki Bożej „Wszystkich Strapionych Radość” w Knorydach 08.jpg|Pogorzelisko po kaplicy; zdjęcie wykonane 2 sierpnia 2016 r. (następnego dnia po pożarze)
&lt;/gallery&gt;

</doc>
<doc id="2676845" url="https://pl.wikipedia.org/wiki?curid=2676845" title="Cios poniżej pasa">
Cios poniżej pasa

Cios poniżej pasa (ang. "low blow", "groin attack") w boksie, wrestlingu, mieszanych sztukach walki i innych sportach walki - nieprawidłowe uderzenie poniżej pasa. Może spowodować silny ból a nawet poważną kontuzję rywala. Cios taki karany jest ostrzeżeniem lub dyskwalifikacją uderzającego tak zawodnika.
W znaczeniu przenośnym.
Wyrażenie "cios poniżej pasa" weszło do języka polskiego w znaczeniu pozasportowym, przenośnym. Oznacza zachowanie lub użycie argumentów niezgodnych z przyjętymi regułami, niemerytoryczne, obliczone na zdyskredytowanie i zniszczenie rywala w dyskusji, współzawodnictwie.

</doc>
<doc id="2676853" url="https://pl.wikipedia.org/wiki?curid=2676853" title="MRE">
MRE



</doc>
<doc id="2676863" url="https://pl.wikipedia.org/wiki?curid=2676863" title="University of Warwick">
University of Warwick

University of Warwick (Uniwersytet Warwick) – brytyjski uczelnia publiczna w Coventry, założona w 1965 roku. Jest usytuowany 13 kilometrów na północ od miasta Warwick.
Wśród absolwentów i pracowników naukowych University of Warwick są zdobywcy Nagrody Nobla, Nagrody Turinga, Medalu Fieldsa, Medalu Richarda W. Hamminga, Nagrody Emmy, Grammy i Padma Vibhushan oraz stypendyści Akademii Brytyjskiej, Królewskiego Towarzystwa Literatury, Królewskiej Akademii Inżynierii i Towarzystwa Królewskiego. Wśród nich są także głowy państw, urzędnicy państwowi, liderzy organizacji międzyrządowych oraz obecny główny ekonomista Banku Anglii. Naukowcy z Warwick wnieśli również znaczący wkład w opracowanie penicyliny, muzykoterapii, konsensusu waszyngtońskiego, feminizmu drugiej fali, standardów komputerowych, w tym ISO i ECMA, teorii złożoności, teorii kontraktów i międzynarodowej ekonomii politycznej jako dziedziny nauki. 
Stale zajmuje miejsce w pierwszej dziesiątce wszelkich światowych rankingów uczelni, tak w klasyfikacji ogólnej, jak i w zdecydowanej większości dziedzin nauczania.
Profil akademicki.
W październiku 2018 r. Warwick miał 26 531 studentów, z czego około dwie piąte było absolwentami studiów podyplomowych. Około 43% studentów pochodzi spoza Wielkiej Brytanii, a na terenie kampusu reprezentowanych jest ponad 120 krajów. Uczelnia ma 29 wydziałów akademickich i ponad 40 ośrodków badawczych i instytutów na trzech wydziałach: Sztuki, Nauki, Inżynierii Technologii i Matematyki (STEM) oraz Nauk Społecznych. W październiku 2018 r. pracowało ponad 2500 pracowników naukowych i badawczych. 
Partnerstwa międzynarodowe.
Studenci University of Warwick mogą odbywać semestr lub rok studów za granicą na jednej z wielu uczelni partnerskich. Do partnerów międzynarodowych należą Columbia University, McGill University, Cornell University, UC Berkeley, oraz Sciences Po Paris.
Rankingi.
Według rankingu ARWU Uniwersytet w Warwick należy do ścisłej czołówki (top 50) z następujących przedmiotów: 
Według rankingów przedmiotowych rankingu QS World University Rankings Uniwersytet w Warwick zajmuje:
Wydziały Ekonomii i Nauk Politycznych Uniwersytetu w Warwick są uważane za jedne z najlepszych w Wielkiej Brytanii. Obydwa departamenty znalazły się na pierwszej pozycji Good University Guide 2020, wyprzedzając tym samym Oxbridge oraz LSE. W dodatku Wydział Matematyki jest powszechnie uważany za jeden z czterech najlepszych w Wielkiej Brytanii, znanych jako COWI (Cambridge, Oxford, Warwick, Imperial). Departament ten zajął 3. miejsce w Anglii (AWRU) lub 4. (QS Ranking). Guardian University Guide, pozycjonuje Warwick Business School (Szkoła Biznesowa) na drugim miejscu w kraju, tuż za Oxford Said Business School. Według QS ranking WBS zajmuje czwarte miejsce w Wielkiej Brytanii i 23 na świecie.
Warwick jest wskazywany jako jeden z dziesięciu najlepszych uniwersytetów w Wielkiej Brytanii przez wszystkie trzy najbardziej popularne rankingi. Uniwersytet w Warwick jest członkiem prestiżowej grupy Russell Group oraz Sutton 13. Warwick został wybrany uniwersytetem roku 2015 tygodnika "The Times." W 2017 roku Warwick zajął miejsce drugiego najlepszego uniwersytetu według "graduate employment rate" (zatrudnialności absolwenckiej), wykazując zatrudnienie 97,7% absolwentów. 

</doc>
<doc id="2676876" url="https://pl.wikipedia.org/wiki?curid=2676876" title="Moqua Caves">
Moqua Caves

Moqua Caves – jaskinie znajdujące się na wyspiarskim państwie Nauru. Położone są w dystrykcie Yaren, w pobliżu jeziora Moqua Well.

</doc>
<doc id="2676887" url="https://pl.wikipedia.org/wiki?curid=2676887" title="Eparchia chełmsko-warszawska">
Eparchia chełmsko-warszawska



</doc>
<doc id="2676892" url="https://pl.wikipedia.org/wiki?curid=2676892" title="Mike Summerbee">
Mike Summerbee

Mike Summerbee (ur. 15 grudnia 1942 w Preston) – angielski piłkarz i trener, grający podczas kariery na pozycji napastnika.
Kariera klubowa.
Profesjonalną karierę Mike Summerbee rozpoczął w trzecioligowym Swindon Town w 1959. W 1963 awansował ze Swindon do drugiej ligi. W 1965 przeszedł do drugoligowego Manchesteru City za sumę 35000 funtów. W następnym roku awansował do First Division. Z Manchesterem City zdobył mistrzostwo Anglii w 1968, Puchar Anglii w 1969 i Puchar Ligi Angielskiej w 1970. Na arenie międzynarodowej zdobył Puchar Zdobywców Pucharów w 1970 (Summerbee nie wystąpił w finale z Górnikiem Zabrze). W 1975 odszedł do Burnley, z którym w 1976 spadł do Second Division. W 1977 Summerbee miał krótki epizod w drugoligowym Blackpool, po czym odszedł do czwartoligowego Stockport County, w którym w 1979 zakończył karierę.
Kariera reprezentacyjna.
W reprezentacji Summerbee zadebiutował 24 lutego 1968 w zremisowanym 1-1 meczu eliminacji Euro 68 ze Szkocją. W kilka miesięcy później został powołany do kadry Anglii na Mistrzostwa Europy 1968, na którym Anglia wywalczyła brązowy medal. Ostatni raz w reprezentacji wystąpił 10 czerwca 1973 w wygranym 2-1 towarzyskim meczu z ZSRR. Ogółem w latach 1968-1973 rozegrał w reprezentacji 8 meczów, w których zdobył bramkę.
Kariera trenerska.
Tuż przed zakończeniem kariery piłkarskiej Summerbee był grającym trenerem Stockport County F.C.

</doc>
<doc id="2676897" url="https://pl.wikipedia.org/wiki?curid=2676897" title="Tesnusocarididae">
Tesnusocarididae

Tesnusocarididae – wymarła rodzina łopatonogów z rzędu Enantiopoda. Do tego taksonu należą dwa monotypowe rodzaje: "Cryptocaris" oraz "Tesnusocaris".

</doc>
<doc id="2676899" url="https://pl.wikipedia.org/wiki?curid=2676899" title="Kamień Kaszyrski">
Kamień Kaszyrski



</doc>
<doc id="2676918" url="https://pl.wikipedia.org/wiki?curid=2676918" title="Tabor Szynowy Opole">
Tabor Szynowy Opole

Tabor Szynowy Opole SA (TS Opole) – polski przewoźnik kolejowy oraz producent wagonów kolejowych, obecnie w upadłości likwidacyjnej. Firma posiada zakłady produkcyjne w Opolu i w Zielonej Górze. 
Historia.
Przedsiębiorstwo powstało w 1907 roku jako warsztaty naprawcze taboru kolejowego w Opolu. 
Po II wojnie światowej zakłady kolejowe w Opolu weszły w skład majątku Polskich Kolei Państwowych. Po 1991 roku, w związku z restrukturyzacją PKP, stały się samodzielną spółką akcyjną pod nazwą ZNTK Opole. Do 2002 roku należały do Zachodniego Funduszu Inwestycyjnego NFI. W 2002 roku głównym udziałowcem w firmie został przedsiębiorca Andrzej Świerczek. W rękach nowego właściciela zakłady stały się w ciągu kilku lat zalążkiem holdingu firm naprawiających lub produkujących wagony kolejowe dla największych przewoźników w Polsce. 
W 2011 roku firma podjęła działalność jako towarowy przewoźnik kolejowy na terenie Polski.
27 lutego 2014 Sąd Rejonowy w Opolu ogłosił upadłość likwidacyjną. 1 kwietnia 2014 wyrok potwierdził Sąd Okręgowy w Opolu, oddalając zażalenie władz Spółki.
W kwietniu 2015 spółka Wagon Opole wydzierżawiła od syndyka masy upadłościowej cały zakład. Spółka przejęła również wszystkich zatrudnionych w TS pracowników.
Charakterystyka.
TS Opole zajmuje się naprawą i modernizacją wagonów osobowych, wagonów towarowych i elektrycznych zespołów trakcyjnych. Ponadto firma produkuje różnego rodzaju wagony towarowe i wózki wagonowe w oparciu o własne konstrukcje lub dokumentację powierzoną przez przewoźników kolejowych (m.in. wagony 445W). 
Głównym klientem firmy jest spółka PKP Cargo.
Pojazdy trakcyjne TS Opole.
Od 2011 roku firma TS Opole jako przewoźnik kolejowy posiada kilkanaście elektrowozów serii EU07, z których część wydzierżawia Przewozom Regionalnym.

</doc>
<doc id="2676919" url="https://pl.wikipedia.org/wiki?curid=2676919" title="Rémy Cabella">
Rémy Cabella

Rémy Cabella (ur. 8 marca 1990 w Ajaccio) – francuski piłkarz występujący na pozycji pomocnika we francuskim klubie Lille OSC. Były reprezentant Francji.
Kariera klubowa.
Od 2004 szkolił się w szkółce piłkarskiej Montpellier HSC. W 2009 roku zdobył Coupe Gambardella. W lipcu 2010 roku przeszedł na zasadzie wypożyczenia do AC Arles-Avignon. 4 grudnia 2010 zadebiutował w drużynie zawodowej AC Arles-Avignon na szczeblu Ligue 1. 14 lipca 2014 został zawodnikiem Newcastle United. 19 sierpnia 2015 roku został wypożyczony do Olympique Marsylia. W 2019 został zawodnikiem FK Krasnodar. 9 marca 2022 w związku z inwazją Rosji na Ukrainę odszedł z klubu.

</doc>
<doc id="2676973" url="https://pl.wikipedia.org/wiki?curid=2676973" title="Matthew Crampton">
Matthew Crampton

Matthew Nicholas Crampton (ur. 23 maja 1986 w Manchesterze) – brytyjski kolarz torowy, dwukrotny medalista mistrzostw świata i czterokrotny medalista mistrzostw Europy.
Kariera.
Pierwszy sukces w karierze Matthew Crampton osiągnął w 2004 roku, kiedy zdobył złote medale mistrzostw Europy juniorów w sprincie i keirinie. Na igrzyskach Wspólnoty Narodów w Melbourne w 2006 roku Matthew wraz z kolegami z reprezentacji zdobył srebrny medal w sprincie drużynowym. W kategorii U-23 zdobył pięć medali mistrzostw Europy, w tym złoty w keirinie w 2008 roku. W 2009 roku wziął udział w mistrzostwach świata w Pruszkowie, gdzie wspólnie z Jasonem Kennym i Jamie Staffem zdobył srebrny medal w sprincie drużynowym. Rok później, na mistrzostwach Europy w Pruszkowie zdobył brązowy medal w tej samej konkurencji, a w keirinie był drugi. Ponadto na mistrzostwach świata w Apeldoorn w 2011 roku Brytyjczycy w składzie: Matthew Crampton, Chris Hoy i Jason Kenny zdobyli kolejny srebrny medal w sprincie drużynowym, a na mistrzostwach Europy w Apeldoorn w tym samym roku Crampton zwyciężył w keirinie.

</doc>
<doc id="2677000" url="https://pl.wikipedia.org/wiki?curid=2677000" title="Zdzisław Mróz">
Zdzisław Mróz

Zdzisław Mróz (ur. 2 listopada 1905, zm. ?) – oficer aparatu bezpieczeństwa, szef Wojewódzkiego Urzędu Bezpieczeństwa Publicznego w Bydgoszczy (1948), Łodzi (1948-1950), zastępca dyrektora Centralnego Biura Paszportów MBP od 1950.
W II RP był robotnikiem w łódzkich fabrykach. W 1928 wstąpił do KPP. Podczas okupacji był sekretarzem PPR rejonu Brzeziny-Łódź-Piotrków Trybunalski, kierownikiem politycznym garnizonu i oddziału GL i AL oraz brygady AL im. Józefa Bema. Od lutego 1945 był funkcjonariuszem WUBP w Łodzi.

</doc>
<doc id="2677008" url="https://pl.wikipedia.org/wiki?curid=2677008" title="University of Sheffield">
University of Sheffield

University of Sheffield – brytyjska uczelnia publiczna w Sheffield. Uniwersytet może się pochwalić sześcioma noblistami.

</doc>
<doc id="2677045" url="https://pl.wikipedia.org/wiki?curid=2677045" title="Dzisna (Białoruś)">
Dzisna (Białoruś)



</doc>
<doc id="2677051" url="https://pl.wikipedia.org/wiki?curid=2677051" title="NASCAR Grand National Series 1962">
NASCAR Grand National Series 1962

Sezon 1962 w wyścigach NASCAR rozpoczął się 5 listopada 1961 a zakończył 28 października 1962. Zwyciężył Joe Weatherly, który zdobył 30836 punktów w klasyfikacji generalnej (zwyciężał 9-krotnie).

</doc>
<doc id="2677067" url="https://pl.wikipedia.org/wiki?curid=2677067" title="Kopiowanie (powielanie)">
Kopiowanie (powielanie)

Kopiowanie – proces tworzenia obiektu na wzór innego obiektu. W zależności od kontekstu to pojęcie może mieć różne znaczenia. W przypadku informacji w postaci cyfrowej proces kopiowania prowadzi do utworzenia obiektu identycznego z pierwotnym we wszystkich aspektach. W pozostałych przypadkach kopia odpowiada oryginałowi jedynie pod pewnymi względami.

</doc>
<doc id="2677084" url="https://pl.wikipedia.org/wiki?curid=2677084" title="Meksyk na Letnich Igrzyskach Olimpijskich 1960">
Meksyk na Letnich Igrzyskach Olimpijskich 1960

Meksyk na Letnich Igrzyskach Olimpijskich 1960 reprezentowało 69 zawodników, 63 mężczyzn i 6 kobiet. Reprezentanci Meksyku zdobyli 1 brązowy medal na tych igrzyskach.

</doc>
<doc id="2677092" url="https://pl.wikipedia.org/wiki?curid=2677092" title="Worth Leavin’ Home For Tour">
Worth Leavin’ Home For Tour

Worth Leavin’ Home For Tour – druga amerykańska trasa koncertowa Roda Stewarta; obejmuje czterdzieści dwa koncerty.

</doc>
<doc id="2677129" url="https://pl.wikipedia.org/wiki?curid=2677129" title="Hiszpania na Letnich Igrzyskach Olimpijskich 1960">
Hiszpania na Letnich Igrzyskach Olimpijskich 1960

Hiszpanię na Letnich Igrzyskach Olimpijskich 1960 reprezentowało 144 zawodników, 133 mężczyzn i 11 kobiet. Reprezentanci Hiszpanii zdobyli 1 brązowy medal na tych igrzyskach.

</doc>
<doc id="2677132" url="https://pl.wikipedia.org/wiki?curid=2677132" title="Brama św. Katarzyny w Toruniu">
Brama św. Katarzyny w Toruniu

Brama św. Katarzyny także Brama Bydlęca – brama Nowego Miasta w Toruniu, znajdująca się na zamknięciu ulicy św. Katarzyny. Wyburzona w 1884 roku.
Historia.
Brama została wzniesiona w pierwszej połowie XIV w., rozbudowana w XV w. o niską wieżę obronną. Wyburzona w 1884 r. wraz z sąsiadującymi murami obronnymi.
Nazywana również Bramą Bydlęcą, ponieważ wypędzano przez nią bydło na wypas. 

</doc>
<doc id="2677147" url="https://pl.wikipedia.org/wiki?curid=2677147" title="Irak na Letnich Igrzyskach Olimpijskich 1960">
Irak na Letnich Igrzyskach Olimpijskich 1960

Irak na Letnich Igrzyskach Olimpijskich 1960 reprezentowało 21 zawodników (wszyscy to mężczyźni). Reprezentanci Iraku zdobyli 1 brązowy medal na tych igrzyskach.

</doc>
<doc id="2677150" url="https://pl.wikipedia.org/wiki?curid=2677150" title="Nationalliga">
Nationalliga

Nationalliga (pol. Liga Narodowa) – określenie rozgrywek sportowych w krajach niemieckojęzycznych.

</doc>
<doc id="2677175" url="https://pl.wikipedia.org/wiki?curid=2677175" title="Republika Chińska na Letnich Igrzyskach Olimpijskich 1960">
Republika Chińska na Letnich Igrzyskach Olimpijskich 1960

Republikę Chińską na Letnich Igrzyskach Olimpijskich 1960 reprezentowało 27 zawodników (24 mężczyzn, 3 kobiety). Reprezentanci Republiki Chińskiej zdobyli 1 srebrny medal na tych igrzyskach.

</doc>
<doc id="2677213" url="https://pl.wikipedia.org/wiki?curid=2677213" title="Mise en scène">
Mise en scène

Mise en scène (z franc. umieszczanie na scenie) – pojęcie określające składniki inscenizacji teatralnej lub filmowej.
Do elementów "mise en scène" zalicza się wszystkie wizualne aspekty spektaklu lub filmu będące pod kontrolą reżysera: kompozycję wizualną, scenografię, rekwizyty, kostiumy, charakteryzację, oświetlenie, ruch i grę aktorską. W przypadku filmu jako "mise en scène" określa się wszystkie sfilmowane elementy, które znajdą się w kadrze.
"Mise en scène" zazwyczaj jest planowane, choć bywają od tego odstępstwa, takie jak aktorska improwizacja albo nieprzewidziane zjawiska pogodowe. Na przykład w filmie Johna Forda "Nosiła żółtą wstążkę" podczas filmowania sceny przejazdu kawalerii niespodziewanie nadciągnęła burza, którą reżyser wykorzystał jako element inscenizacji.

</doc>
<doc id="2677214" url="https://pl.wikipedia.org/wiki?curid=2677214" title="Th101">
Th101

Th101 – polskie oznaczenie na PKP parowozu towarowego saksońskiej serii V formula_1 (V V), produkowanego w latach 1885–1901. Na kolejach niemieckich (DRG) służyły jako seria (Br) 536-7.
Historia.
Począwszy od 1885 roku saksońska fabryka Hartmann w Chemnitz (pełna nazwa: Sächsische Maschinenfabrik vorm. Richard Hartmann – Saska Fabryka Maszyn, dawniej Richard Hartman) produkowała dla Królewskich Państwowych Kolei Saksońskich serię parowozów towarowych, oznaczonych jako V V (pięć fau). W oznaczeniu serii parowozu (niem. "Gattung") rzymska cyfra V oznaczała lokomotywy o układzie osi C, a litera V (pisana frakturą: formula_1) – silnik sprzężony ("Verbundtriebwerk").
Lokomotywa prototypowa o nazwie własnej „Känzli” (numer 736, później 1012) została zbudowana w 1885 roku, a seryjne zaczęto produkować od 1887 roku. Konstrukcja lokomotywy wywodziła się z wcześniejszej serii V o tym samym układzie osi, lecz z silnikiem bliźniaczym. Wymiary cylindrów silnika sprzężonego były wzorowane na pruskiej lokomotywie serii G4².
Lokomotywy te budowano na przestrzeni lat w kilku seriach produkcyjnych, różniących się szczegółami. Pierwsza partia 18 sztuk wraz z prototypem zbudowana została w latach 1885–1890 (numery na kolejach saksońskich od 1892 roku: 1012–1029). Druga partia 74 sztuk zbudowana została w latach 1890–1895 (numery saksońskie 1001–1011 i 1030–1092) i różniła się zwiększeniem średnicy cylindrów silnika do 480/700 mm. Jedenaście pierwszych lokomotyw tej serii było zamówionych w austriackich zakładach Sigl z Wiener Neustadt, jako wyjątek wśród pozostałych lokomotyw produkcji Hartmanna. Trzecia partia 72 sztuk została zbudowana w latach 1896–1901 (numery 1093–1164) i różniła się nieznacznym zmniejszeniem powierzchni ogrzewalnej kotła. Ogółem zbudowano 164 lokomotywy tego typu dla kolei saksońskich.
W 1920 roku zbudowano w zakładach Hartmann jeszcze jedną lokomotywę o układzie osi C, zaliczoną do serii V V (numer 1000), lecz odmienną konstrukcyjnie. Wykorzystano do jej budowy istniejący kocioł Belpaire’a z zamówień tureckich. Powierzchnia ogrzewalna wynosiła 137 m², a kocioł był znacznie wyżej podniesiony – oś kotła znajdowała się 2300 mm nad szynami.
Eksploatacja.
Wszystkie lokomotywy serii V V były używane początkowo na kolejach saksońskich. 130 lokomotyw zostało następnie po I wojnie światowej przejętych przez koleje niemieckie DRG, gdzie w 1925 roku otrzymały oznaczenie serii ("Baureihe – Br") 536-7 (numery od 53 601 do 53 729 oraz 53 751 dla lokomotywy z 1920 roku).
Po I wojnie światowej 14 lokomotyw używanych przez niemieckie koleje wojskowe znalazło się na terenie Polski i zostały przejęte przez Polskie Koleje Państwowe jako seria Th101 (numery Th101-1 do Th101-14). Obejmowały one lokomotywy różnych partii, wyprodukowane między 1887 a 1901 rokiem. W 1926 roku na stanie PKP było 9 maszyn. Po II wojnie światowej nie było już tej serii na PKP.
Dwie lokomotywy utracono podczas wojny na terenie Belgii, a po wojnie 8 przekazano jako reparacje kolejom belgijskim SNCB, gdzie weszły do służby z numerami z zakresu 7726–7783.
Opis.
Parowóz towarowy o układzie osi C, z dwucylindrowym silnikiem sprzężonym, na parę nasyconą (C n2v). Ostoja blachownicowa, o grubości 30 mm, podparta w 4 punktach. Kocioł umieszczony nisko, z osią na wysokości 1925 mm nad szynami. Kocioł miał początkowo 173 płomieniówki, od 1896 roku – 167, o długości 4369 mm. Powierzchnia ogrzewalna kotła wynosiła 115,4 m², a po redukcji liczby płomieniówek w 1896 roku – 111 m². Na kotle znajdował się wysoki zbieralnik pary, a przed nim skrzynkowa piasecznica, dostarczająca piasek przed pierwszą oś. Nad stojakiem kotła, przed budką były zawory bezpieczeństwa systemu Ramsbottom. Od lokomotywy nr 1078 (1895 rok) montowano na kotle przed zaworami bezpieczeństwa dzwon parowy typu Latowski. Dymnica miała drzwi dwuskrzydłowe. Niektóre lokomotywy miały baniasty komin z odiskiernikiem.
Parowóz miał dwucylindrowy silnik sprzężony o średnicy cylindrów początkowo 460/650 mm, a od 1890 roku – 480/700 mm. Prototyp wyposażony był w zawór rozruchowy von Borriesa, lecz seryjne lokomotywy od 1887 roku otrzymały zawór rozruchowy Lindera. Silnik posiadał rozrząd wewnętrzny Allana. Silnik sprzężony pozwalał na zaoszczędzenie 10–15% węgla w stosunku do wcześniejszego parowozu z silnikiem bliźniaczym. Silnikowa była druga oś wiązana. Osie wiązane były sztywno osadzone, rozstaw między pierwszą a drugą wynosił 1900 mm, między drugą a trzecią 1400 mm. Górne części kół były zakryte ozdobnymi ażurowymi „błotnikami”, przy tym dwa tylne były połączone.
Lokomotywa używała tendrów trzyosiowych, późniejszych serii saskich 3 T 7,5, i 3 T 9.
Parowóz był uważany za udany i wytrzymały, był stosunkowo ciężki i silny. Zaliczał się do najcięższych niemieckich maszyn o trzech osiach wiązanych tego czasu. Po równym torze mógł ciągnąć pociąg o masie 1080 ton z maksymalną prędkością 45 km/h, na pochyłości 3‰ – 760 ton z prędkością 35 km/h, a na pochyłości 10‰ – 430 ton z prędkością 25 km/h.

</doc>
<doc id="2677232" url="https://pl.wikipedia.org/wiki?curid=2677232" title="Arnsztajn">
Arnsztajn

Osoby:

</doc>
<doc id="2677246" url="https://pl.wikipedia.org/wiki?curid=2677246" title="Das Boot (album)">
Das Boot (album)

Das Boot – debiutancki album studyjny zespołu U96, wydany w 1992 roku przez Polydor Records.
Lista utworów.
Źródło: Discogs

</doc>
<doc id="2677262" url="https://pl.wikipedia.org/wiki?curid=2677262" title="Th102">
Th102

Th102 – parowóz towarowy wirtemberskiej serii Fc produkowany w latach 1890–1909. 
Historia.
Począwszy od 1885 roku fabryka Staatsbahnwerkstätte Esslingen produkowała dla Królewskich Państwowych Kolei Wirtemberskich serię parowozów towarowych. Wyprodukowano 125 parowozów dla kolei wirtemberskich. 65 lokomotyw saksońskich zostało następnie przejętych przez koleje niemieckie DRG, gdzie otrzymały oznaczenie serii (Br) 53 (numery od 53 801 do 53 865).

</doc>
<doc id="2677266" url="https://pl.wikipedia.org/wiki?curid=2677266" title="Gruby brzuch">
Gruby brzuch

Gruby brzuch – debiutancki album powstały przy wspólnym nakładzie pracy dwóch polskich raperów: Grubsona i BRK. Płyta ukazała się 23 maja 2012 nakładem wytwórni MaxFloRec.
Płyta dotarła do 1. miejsca zestawienia OLiS i uzyskała certyfikat złotej.
Lista utworów.
Opracowano na podstawie materiału źródłowego.

</doc>
<doc id="2677339" url="https://pl.wikipedia.org/wiki?curid=2677339" title="Paweł Bartłomiej Grec">
Paweł Bartłomiej Grec

Paweł Bartłomiej Grec (ur. 30 sierpnia 1968 w Warszawie, zm. 22 lutego 1993 w Warszawie) – polski poeta pokolenia lat 90., działacz Niezależnego Zrzeszenia Studentów, pomysłodawca i organizator imprez jazzowych w Klubie "Stodoła".
Życiorys.
Jego ojciec był adwokatem, matka dziennikarką. Ukończył Liceum Ogólnokształcącego im. Konopnickiej w Warszawie. Studiował robotykę na Wydziale MEL Politechniki Warszawskiej. W okresie licealnym zaczął pisać wiersze oraz opowiadania, które ilustrował własnymi szkicami. Interesował się również fotografią i filmem. W czasie studiów zaangażował się w działalność na rzecz środowiska studenckiego; pracując w Samorządzie Studenckim PW oraz na forum Niezależnego Zrzeszenia Studentów, a także w Studenckim Klubie Stodoła. Współpracował z Polskim Towarzystwem Muzyki Współczesnej. Studiował języki obce oraz wiedzę o filmie przygotowując się do studiów reżyserskich, które planował podjąć w nowym roku akademickim 1993/94. Jesienią 1992 zbieranie materiałów do pracy dyplomowej na Politechnice przerwała choroba. Na początku 1993 zmarł na raka. Tuż przed śmiercią nakręcił kilka miniatur filmowych, jedną z nich zatytułował "Jestem - jestem początkiem ale nie mam końca." Taki też tytuł oraz motto nosi wydany w dwóch nakładach tomik poezji (1993, 1994).
Na Ogólnopolskim Turnieju Poezji Śpiewanej - Ogólnopolskiego Konkursu Recytatorskiego powstałego w 1955 - jest Nagroda Specjalna im. Pawła Bartłomieja Greca. W 20. Rocznicę śmierci poety Ogólnopolskiemu Otwartemu Konkursowi Jednego Wiersza odbywającemu się w Kutnie w ramach Festiwalu „Złoty Środek Poezji” nadano im. Pawła Bartłomieja Greca.
Twórczość.
Po zebrane w tomiku "Jestem" wiersze sięgnął Teatr Polskiego Radia, realizując słuchowisko poetyckie w reżyserii Andrzeja Górskiego i realizacji Aliny Langiewicz (1994). Jego wiersze prezentowane były w radio i w telewizji, w polonijnej rozgłośni radowej w USA a także na różnych forach poezji, w Przeglądzie Sceny Młodych, Poezji śpiewanej, Wyśpiewać poezję (2011,2012).
Muzykę do wierszy "Serca korzenie" i "Until the rain comes" napisał Włodzimierz Korcz; wykonuje je na spotkaniach z poezją Pawła Bartłomieja Greca oraz na własnych koncertach Halina Frąckowiak. Wiersz "Until the rain comes" zaśpiewała z Orkiestrą Symfoniczną Filharmonii w Poznaniu (1995). Do wiersza "What I Want, it`s What I`m" muzykę napisał Krzysztof Sadowski, a wykonywała go Marysia Sadowska m.in. na koncertach w Stodole, na Politechnice Warszawskiej (1994, 1995). Kompozytor, wirtuoz gitary klasycznej Roman Ziemlański zadedykował poecie napisane na gitarę preludium oraz muzykę do 5 wierszy m.in. z tomiku „Jestem”. Muzyka towarzyszyła koncertom „Apetyt na poezję”. Wiersze publikowane w „Literaturze” znalazły się w kompozycjach muzycznych Vlasty Karpenko. Interpretację wierszy poety prezentowali aktorzy: Krzysztof Kolberger, Wojciech Siemion, Anna Chodakowska, Olgierd Łukaszewicz, Jerzy Zelnik, Dariusz Kowalski, Rafał Królikowski, Anna Czartoryska, Jan Wieczorkowski, Omar Sangare.
Twórczość poetycka Pawła Bartłomieja Greca znalazła odzwierciedlenie w pracach malarza Dariusza Twardocha, który zrealizował cykl obrazów akwarelowych stanowiących ilustrację do tomiku "Jestem". Inny artysta, grafik Władysław Jurkiewicz (uczeń prof. Bronisława Schönborna) wykonał do wierszy poety ponad 20 grafik, dedykując mu je pośmiertnie. Prezentowane były na "Wystawie Poświęconej Pamięci Poety Pawła Bartłomieja Greca" (Warszawa, Rynek Nowego Miasta 1997). Grafiki wystawione były na aukcji, z której dochód przekazany został Warszawskiemu Hospicjum.
Działalność w ruchu studenckim.
Był pomysłodawcą i organizatorem imprez jazzowych, które odbywały się pod nazwą "Aqustic Pub". Promował nowe, studenckie, początkujące zespoły muzyczne i teatralne. Organizował wymianę studenckich grup muzycznych, także spoza Polski. Współpracował z Polskim Towarzystwem Muzyki Współczesnej. Imprezy pod wspólną nazwą "Acoustic Pub" odbywały się w Stodole w każdą środę o godzinie 20.00. Plakaty rysował najczęściej sam. Na współpracę z Klubem zdecydowały się "Pol Jazz" i "Folk Time". Pierwszy taki koncert odbył się 26 lutego 1992, na którym wystąpiła grupa "Jejante", grająca wenezuelską muzykę ludową.
Aktywnie działał w Niezależnym Zrzeszeniu Studentów, angażował się w prace Samorządu Studenckiego PW. Krajowa Komisja Koordynacyjna NZS wybrała go do Komisji Uczelnianej NZS Politechniki Warszawskiej. Został upoważniony do działania w imieniu NZS PW do składania woli w aktach notarialnych w imieniu organizacji uczelnianych (1991). Uczestniczył w posiedzeniach Rady Naukowej MEL PW.

</doc>
<doc id="2677345" url="https://pl.wikipedia.org/wiki?curid=2677345" title="Joseph Ducreux">
Joseph Ducreux

Joseph Baron Ducreux (ur. 26 czerwca 1735 w Nancy, zm. 24 lipca 1802 na drodze z Paryża do Saint-Denis) – francuski malarz portrecista, twórca miniatur i miedziorytów. Był portrecistą króla Ludwika XVI, a później kontynuował swoją karierę podczas rewolucji francuskiej. Jego mniej formalne obrazy pokazywały zainteresowanie mimiką w przeciwieństwie do portretów oficjalnych.
Kariera.
Młody Joseph prawdopodobnie uczył się od ojca, również malarza. Gdy przybył do Paryża w 1760 roku, zaczął pobierać lekcje jako jedyny uczeń portrecisty Maurice'a Quentina de La Toura. Wpływ na technikę malowania młodego artysty miał również Jean-Baptiste Greuze.
W 1769 roku został wysłany do Wiednia w celu namalowania miniatury Marii Antoniny, która miała przybyć do Paryża i zostać żoną Ludwika XVI. W nagrodę za swoje prace otrzymał tam tytuł barona oraz "premier peintre de la reine" ("pierwszego malarza królowej"). Ducreux otrzymał te wyróżnienia pomimo braku przynależności do Królewskiej Akademii Malarstwa i Rzeźby, która miała ówcześnie monopol na tytuł pierwszego malarza. Po wybuchu rewolucji francuskiej wyjechał do Londynu. Tam narysował ostatni portret króla Ludwika XVI przed jego późniejszą egzekucją.
Ducreux powrócił do Paryża w 1793 roku i nawiązał współpracę z Jacques'em-Louis Davidem, który pomógł mu kontynuować karierę malarza. Miejscem zamieszkania dla niego był wówczas nieformalny salon dla artystów i muzyków, którzy zlecali mu malowanie portretów. Jednym ze zleceniodawców był Étienne Méhul, który prawdopodobnie wybrał Ducreux na pierwowzór głównego bohatera jednej ze swych oper.
Ducreux miał wiele dzieci. Jego najstarszy syn Jules był malarzem oraz kapitanem piechoty, poległ w bitwie pod Jemappes; do dziś zachowało się wiele z jego obrazów. Jego najstarszą córką była Rose-Adélaïde Ducreux, również malarka.
Twórczość.
Ducreux specjalizował się w malowaniu portretów, jego pierwsze prace były wykonane pastelami i przedstawiały takie osoby, jak Pierre-Jean Mariette, Comte de Caylus oraz Ange-Laurent de la Live de July. Od 1760 roku Ducreux prowadził listę swoich prac, ale bardzo rzadko podpisywał swoje dzieła. Z tego powodu wiele jego prac przypisywano innym artystom.
Następne portrety przedstawiały między innymi Pierre'a Choderlos de Laclos, Marię Antoninę czy też Ludwika XVI. W latach 80. i 90. XVIII wieku Ducreux namalował wiele autoportretów, z czego niektóre ukazywały artystę w zabawnych pozach, na przykład podczas ziewania czy śmiejącego się i pokazującego palcem na oglądającego obraz.
Ducreux zerwał z ograniczeniami stawianymi przez tradycyjne formy malowania portretów. Interesował się fizjonomiką; wierzył, że wygląd człowieka, szczególnie mimika, odzwierciedla jego osobowość, którą próbował uchwycić w swoich pracach.
Popularność w Internecie.
Autoportret Josepha Ducreux z 1793 roku zdobył wielką popularność jako mem internetowy. Do obrazu dodawany jest popularny cytat lub tekst piosenki napisany w pseudo-archaicznym języku lub też złośliwe uwagi na różne tematy.

</doc>
<doc id="2677347" url="https://pl.wikipedia.org/wiki?curid=2677347" title="Benjamin Stambouli">
Benjamin Stambouli

Benjamin Stambouli (ur. 13 sierpnia 1990 w Marsylii) – francuski piłkarz występujący na pozycji pomocnika. Wychowanek Montpellier HSC, w swojej karierze grał także w takich zespołach jak Tottenham Hotspur oraz Paris Saint-Germain. Były reprezentant Francji do lat 21.

</doc>
<doc id="2677352" url="https://pl.wikipedia.org/wiki?curid=2677352" title="Peter Thompson">
Peter Thompson

Peter Thompson (ur. 27 listopada 1942 w Carlisle, zm. 31 grudnia 2018) – angielski piłkarz grający podczas kariery na pozycji lewego obrońcy.
Kariera klubowa.
Profesjonalną karierę Peter Thompson rozpoczął w pierwszoligowym Preston North End w 1960. W 1961 spadł z Preston do drugiej ligi. W 1963 przeszedł do pierwszoligowego Liverpoolu. Z Liverpoolem dwukrotnie zdobył mistrzostwo Anglii w 1964 i 1966, Puchar Anglii w 1965 i trzykrotnie Tarczę Dobroczynności w 1964, 1965 i 1966. Na arenie międzynarodowej dotarł do finału Puchar Zdobywców Pucharów w 1966, w którym Liverpool uległ Borussii Dortmund (Thompson wystąpił w finale). W 1973 odszedł do drugoligowego Boltonu Wanderers, w którym w 1978 zakończył karierę.
Kariera reprezentacyjna.
W reprezentacji Thompson zadebiutował 17 maja 1964 w wygranym 4-3 towarzyskim meczu z Portugalią. W 1968 został powołany do kadry Anglii na Mistrzostwa Europy 1968, na którym Anglia wywalczyła brązowy medal. Ostatni raz w reprezentacji wystąpił 25 kwietnia 1970 w zremisowanym 0-0 towarzyskim meczu ze Szkocją. Ogółem w latach 1964-1970 rozegrał w reprezentacji 16 meczów.

</doc>
<doc id="2677361" url="https://pl.wikipedia.org/wiki?curid=2677361" title="Mieczysław Opałek">
Mieczysław Opałek

Mieczysław Władysław Opałek (ur. 9 września 1881 we Lwowie, zm. 6 maja 1964 w Nowym Sączu) – historyk Lwowa, poeta, bibliofil, badacz kultury, publicysta, pedagog.
Życiorys.
Urodził się 9 września 1881 we Lwowie, w rodzinie Józefa i Pauliny z Malców. W latach 90. XIX w. uczeń Gimnazjum Franciszka Józefa we Lwowie. Ukończył kursy nauczycielskie. W 1902 współzałożyciel Czytelni Towarzystwa Szkoły Ludowej, a od 1905 nauczyciel m.in. we Lwowie i Rytrze. Członek Związku Strzeleckiego. Po wybuchu I wojny światowej, 26 października 1914, wstąpił do Legionów Polskich. Służył w stopniu szeregowego. Później był żołnierzem Polskiego Korpusu Posiłkowego, w 1917 internowany w Witkowicach. W latach 1918–1920 służył jako ochotnik w Wojsku Polskim.
Po wojnie pracował w zawodzie pedagoga. W 1925 roku współzałożył Towarzystwo Miłośników Książki. Był członkiem zarządu okręgu Związku Legionistów Polskich we Lwowie. W latach 1933–1940 dyrektor Szkoły Męskiej im. św. Marii Magdaleny we Lwowie. Równocześnie redagował „Kronikę Powiatu Rohatyńskiego”, a w latach 1934–1938 „Przegląd Nauczycielski”. Okres do 1939 roku był „złotym” okresem największego rozwoju i świetności szkoły. Szukając nowych form nauczania i kierowania zainteresowań młodzieży powołał do życia organizacje wystaw szkolnych, które jako nowość odbiegały od stereotypów stosowanych. Wystawy „Stulecie Pana Tadeusza” (1934), „Piękno naszych gór” (1936), „Szermierze postępu i wolności” (1937) i inne niosły trwałe wartości poznawcze. Był znanym bibliofilem, miał bogaty zbiór druków bibliofilskich, drzeworytów i litografii z XIX w.
Po II wojnie światowej, przeniósł się ze Lwowa do Przeworska, a następnie Dzikowa. W latach 1945–1948 zabezpieczał księgozbiory podworskie w Przeworsku, Dzikowie i Łańcucie. W latach 1946–1947 był wizytatorem Kuratorium Okręgu Szkolnego w Rzeszowie. Od 1955 mieszkał we Frysztaku. 
Jego synem był Bolesław Opałek – żołnierz AK Okręgu Lwów, wieloletni prezes Towarzystwa Miłośników Lwowa i Kresów Południowo-Wschodnich.

</doc>
<doc id="2677369" url="https://pl.wikipedia.org/wiki?curid=2677369" title="Tory drewniane">
Tory drewniane

Tory drewniane – system specjalnie wyciętych listewek drewnianych o grubości 1 cm z frezowanymi rowkami, po których mogą toczyć się koła pociągów – zabawek. Tory – o różnej długości i kształtach – można łączyć ze sobą za pomocą specjalnych łączników. Kluczowy element zabawki dla małych dzieci, nawiązujący do zabawy pociągami.
Historia.
Pierwszą osobą, która wpadła na pomysł drewnianych pociągów jeżdżących po drewnianych torach był Marshal H. Larrabee II, założyciel the Skaneateles Handicrafters, która to rozpoczęła produkcję w 1936 roku w Stanach Zjednoczonych. W Europie erę kolejek drewnianych zapoczątkowała szwedzka firma Brio, produkująca takie kolejki od 1957 roku.
Do Polski drewniane pociągi trafiły stosunkowo niedawno, wprowadzane na rynek przez: Brio, Bigjigs, Tesco, Ikea. Od 2011 roku, gdy w sklepach pojawiła się duża liczba tanich zestawów, popularność takich zabawek zaczęła szybko rosnąć. Na rynku pojawiło się dużo nowych producentów i dystrybutorów.

</doc>
<doc id="2677375" url="https://pl.wikipedia.org/wiki?curid=2677375" title="0 (skala)">
0 (skala)



</doc>
<doc id="2677376" url="https://pl.wikipedia.org/wiki?curid=2677376" title="Nagroda Franza Kafki">
Nagroda Franza Kafki

Nagroda Franza Kafki – międzynarodowa nagroda literacka przyznawana corocznie od 2001 roku, której organizatorem jest czeskie Stowarzyszenie Franza Kafki.
Nagroda, której współorganizatorem jest miasto Praga jest pod patronatem Prezydenta Senatu Parlamentu Republiki Czeskiej i Prezydenta Miasta Pragi przyznawana jest ku czci niemieckojęzycznego powieściopisarza Franza Kafki. Nagrodę wysokości 10 tysięcy dolarów oraz brązową statuetkę – miniaturowy pomnik Franza Kafki w Pradze oraz dyplom, otrzymuje pisarz lub pisarka dowolnej narodowości. Uroczystość wręczenia nagrody odbywa się w praskim ratuszu staromiejskim.
Laureat wybierany jest przez międzynarodowe jury, które spotyka się raz w roku, wybiera spośród siebie jedną osobę która będzie pełnić rolę prezydentury na dany rok i głosują spośród kandydatur. Sposób głosowania (tajność, aklamacja) jest ustalany z góry. 
Celem Nagrody Franza Kafki jest uhonorowanie współczesnych pisarzy, którzy swoją twórczość, tak jak Franz Kafka, kierują do wszystkich czytelników bez względu na ich pochodzenie, narodowość, religię czy kulturę.

</doc>
<doc id="2677379" url="https://pl.wikipedia.org/wiki?curid=2677379" title="T (skala)">
T (skala)



</doc>
<doc id="2677381" url="https://pl.wikipedia.org/wiki?curid=2677381" title="Z (skala)">
Z (skala)



</doc>
<doc id="2677385" url="https://pl.wikipedia.org/wiki?curid=2677385" title="I (skala)">
I (skala)



</doc>
<doc id="2677388" url="https://pl.wikipedia.org/wiki?curid=2677388" title="Maria od Jezusa López de Rivas">
Maria od Jezusa López de Rivas

Maria od Jezusa (López de Rivas) (ur. 18 sierpnia 1560 w Tartanedo w dzis. prowincji Guadalajara, zm. 13 września 1640 w Toledo) – hiszpańska karmelitanka, błogosławiona Kościoła rzymskokatolickiego.
Urodziła się w małym miasteczku, w szlacheckiej rodzinie. Gdy poczuła powołanie do życia zakonnego, wstąpiła do klasztoru Karmelitów Bosych. W 1577 roku otrzymała habit, a w dniu 15 sierpnia 1578 roku złożyła śluby zakonne. W 1584 roku została mianowana mistrzem nowicjatu, a w 1591 roku została przeoryszą. W 1600 roku została odwołana ze stanowiska z powodu fałszywych oskarżeń zazdrosnej zakonnicy.
Zmarła mając 80 lat w opinii świętości.
Została beatyfikowana przez papieża Pawła VI w dniu 14 listopada 1976 roku.

</doc>
<doc id="2677400" url="https://pl.wikipedia.org/wiki?curid=2677400" title="Klasztor Cysterek w Pełczycach">
Klasztor Cysterek w Pełczycach

Klasztor Cysterek w Pełczycach - dawny klasztor Cysterek znajdujący się w mieście Pełczyce, w województwie zachodniopomorskim. Położony jest na wzniesieniu nad Jeziorem Panieńskim.
Historia.
Klasztor powstał w marcu 1290 roku. Jego fundatorem był margrabia brandenburski, Albrecht III. Zapewne w 1539 roku został skasowany przez margrabiego brandenburskiego Jana z Kostrzyna po wprowadzeniu reformacji. Zapewne przed 1896 rokiem kościół, skrzydło wschodnie klasztoru i budynek gospodarczy w niejasnych okolicznościach zostały zburzone.
Stan obecny.
Do dnia dzisiejszego zachowało się skrzydło zachodnie klasztoru. W budynku zachowały się sklepienia dawnego refektarza. Obecnie właścicielem obiektu jest Agencja Rolna. Podjęto działania mające na celu renowację zachowanego skrzydła klasztoru. Planuje się jego adaptację na ośrodek kultury na Szlaku Cysterskim.

</doc>
<doc id="2677450" url="https://pl.wikipedia.org/wiki?curid=2677450" title="Éder Bonfim">
Éder Bonfim

Éder José de Oliveira Bonfim (ur. 3 kwietnia 1981 w Cuiabie) – brazylijski piłkarz grający na pozycji prawego obrońcy. Posiada również obywatelstwo portugalskie. Uczestniczył w 22 meczach klubowych rozgrywek międzynarodowych, strzelając jednego gola.

</doc>
<doc id="2677464" url="https://pl.wikipedia.org/wiki?curid=2677464" title="Hrabstwo Clark (Arkansas)">
Hrabstwo Clark (Arkansas)

Hrabstwo Clark (ang. "Clark County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 882,60 mil2 (2286 km2). Według danych z 2010 r. hrabstwo miało 22 995 mieszkańców. Hrabstwo powstało 15 grudnia 1818.

</doc>
<doc id="2677469" url="https://pl.wikipedia.org/wiki?curid=2677469" title="Tajemna księga węża i żurawia">
Tajemna księga węża i żurawia

Tajemna księga węża i żurawia, Wielka księga węża i żurawia lub Tajemna księga z Shaolin (oryg. tytuł 蛇鶴八步, She hao ba bu) – hongkońsko-chiński film akcji z elementami sztuk walki z 1978 roku w reżyserii Chen Chi Hwa. Jackie Chan wyreżyserował sztuki walki.
Film zarobił 662 851 dolarów hongkońskich w Hongkongu.
Fabuła.
Hsu Yin-Fung (Jackie Chan) jest młodym wojownikiem podejrzewanym o zabójstwo mistrzów Szaolin oraz o kradzież ich księgi opisującej nowy styl kung-fu – styl węża i żurawia. Członkowie różnych konkurujących ze sobą szkół sztuk walki, usiłują zdobyć tę księgę i są gotowi posunąć się do wszystkiego by osiągnąć swój cel.
Obsada.
Źródło: Filmweb

</doc>
<doc id="2677471" url="https://pl.wikipedia.org/wiki?curid=2677471" title="Wielka księga węża i żurawia">
Wielka księga węża i żurawia



</doc>
<doc id="2677473" url="https://pl.wikipedia.org/wiki?curid=2677473" title="She hao ba bu">
She hao ba bu



</doc>
<doc id="2677476" url="https://pl.wikipedia.org/wiki?curid=2677476" title="Herbert Sosa">
Herbert Sosa

Herbert Arnoldo Sosa Burgos (ur. 11 stycznia 1990 w San Salvador) – salwadorski piłkarz występujący na pozycji pomocnika, obecnie zawodnik Alianzy.
Kariera klubowa.
Sosa jest wychowankiem akademii juniorskiej Mágico Gonzáleza, jednak profesjonalną karierę piłkarską rozpoczynał jako siedemnastolatek w zespole CD Chalatenango. W seniorskiej drużynie spędził rok, po czym przeszedł do klubu Alianza FC z siedzibą w swoim rodzinnym, stołecznym mieście, San Salvador. W rozgrywkach Apertura 2010 wywalczył ze swoją ekipą wicemistrzostwo kraju, natomiast pół roku później zdobył z Alianzą już tytuł mistrza Salwadoru.
Kariera reprezentacyjna.
W 2011 roku Sosa został powołany do reprezentacji Salwadoru U-23 na eliminacje do Igrzysk Olimpijskich w Londynie. Był wówczas podstawowym graczem kadry narodowej, rozgrywając cztery spotkania, natomiast jego drużyna odpadła w półfinale i nie zakwalifikowała się na igrzyska.
W seniorskiej reprezentacji Salwadoru Sosa zadebiutował 8 października 2010 w przegranym 0:1 meczu towarzyskim z Panamą. Premierowego gola w kadrze narodowej strzelił 7 sierpnia 2011 w wygranym 2:1 sparingu z Wenezuelą.

</doc>
<doc id="2677488" url="https://pl.wikipedia.org/wiki?curid=2677488" title="Halina Bittner-Szewczykowa">
Halina Bittner-Szewczykowa

Halina Maria Bittner-Szewczykowa (ur. 30 października 1923 w Jaworznie, zm. 29 listopada 2007 w Lubaczowie) – etnograf, muzealnik.
Życiorys.
Wychowywała się w rodzinie nauczycieli Antoniny z Krupów i Klemensa Bittnerów, jako najstarsza córka z czworga rodzeństwa (siostra Irena, bracia Kazimierz i Jerzy). Edukację rozpoczęła w Jaworznie i kontynuowała ją w Miejskim Gimnazjum Żeńskim w Mysłowicach. W ukończeniu szkoły średniej przeszkodził jej wybuch wojny. W czasie okupacji kontynuowała naukę na tajnych kompletach, co przygotowało ją do zdania matury w 1945 w Państwowym Liceum im. St. Staszica w Chrzanowie. W okresie nauki rozpoczęła pracę jako korepetytorka, kontynuując ją w trakcie studiów.
W kolejnym roku akademickim (1945/1946) podjęła studia z zakresu anglistyki i socjologii na UJ. W 1946 zrezygnowała z filologii na rzecz etnografii pod kierunkiem K. Dobrowolskiego i K. Moszyńskiego. W 1948 zatrudniła się w Muzeum Etnograficznym w Krakowie przy inwentaryzacji zbiorów. Po otrzymaniu stypendium ministra oświaty mogła zrezygnować ze wszystkich dorywczych prac i w pełni poświęciła się nauce. W 1949 zakończyła studia otrzymując tytuł magistra filozofii w zakresie etnografii.
W 1950 rozpoczęła pracę jako mł. asystent w Katedrze Etnografii UWr. Pracowała tam do połowy 1956, awansując w międzyczasie na stanowisko adiunkta. W okresie wrocławskim czynnie pracowała w strukturach PTL, gdzie w 1953 została członkiem Zarządu Głównego.
W 1956 powróciła do Krakowa, aby rozpocząć pracę kustosza (później st. kustosza) w Muzeum Etnograficznym, gdzie pracowała do 1990. W 1957 zawarła związek małżeński z Z. Szewczykiem. Małżeństwo to miało jedyną córkę, Krystynę Dorotę. H. Bittner-Szewczykowa zmarła w 2007 w Lubaczowie, pochowana na Cmentarzu Rakowickim w Krakowie.
Została odznaczona złotą odznaką „Za pracę społeczną dla miasta Krakowa” (1969) oraz Krzyżem Kawalerskim Orderu Odrodzenia Polski (1989).
Praca naukowa.
Bittner-Szewczykowa była bardzo rzetelnym badaczem. Dużo czasu poświęcała na prace gabinetowe, przygotowujące do badań terenowych, czego dowodem jest dość mała ilość wydanych prac (ok. 30). Chętnie podejmowała analityczne i porównawcze tematy dotyczące polskiej kultury ludowej i jej związków z kulturami krajów europejskich. Biegła znajomość wielu języków obcych (obok angielskiego, niemiecki, francuski i rosyjski, ale również łacina i włoski) pozwoliła jej na wnikliwą analizę źródeł nie tylko polskich. W czasie prowadzonych badań w terenie robiła obszerne notatki, które następnie kategoryzowała według ustalonego schematu, wzorując się na kartotece J. St. Bystronia.
Wspólnie z mężem wyjeżdżała na południe Polski, aby badać stroje Lachów Sądeckich, Szczyrzyckich, Górali Podhalańskich, a także uczestniczyć w organizacji wielu konkursów folklorystycznych. Jako kostiumolog prowadziła instruktaże i wykłady dla muzealników, studentów, animatorów kultury, członków zespołów folklorystycznych. Wielokrotnie opiniowała, jako rzeczoznawca, wytwory artystów zrzeszonych w CPLiA. Była jedną z inicjatorek Karpackiego Festiwalu Dziecięcych Zespołów Regionalnych w Rabce-Zdroju, zasiadając w jego jury w 1983–1994.
Prace badawcze w terenie podjęła już w trakcie studiów, biorąc udział w penetracjach Muzeum Etnograficznego w Krakowie oraz PIBSL kierowaną przez R. Reinfussa na pograniczach krakowsko-kieleckim i śląsko-krakowskim (1946–1949). W tym samym okresie brała udział w badaniach na Podhalu i pograniczu lasko-góralskim prowadzonych przez K. Dobrowolskiego, zajmując się gł. zdobnictwem i sztuką ludową. W okresie wrocławskim podjęła badania terenowe na Śląsku Dolnym i Opolskim oraz pograniczu polsko-łużyckim, a w 1953–54 pracowała dla "Polskiego Atlasu Etnograficznego" zbierając materiały z zakresu rolnictwa i hodowli. W późniejszym czasie swoje badania skierowała na strój ludowy, tkaninę i produkcje tkacką na wsi polskiej. Zwróciła także baczniejszą uwagę na marginalizowaną dotychczas kategorię dziecka i jego pozycję w tradycyjnej kulturze ludowej.

</doc>
<doc id="2677490" url="https://pl.wikipedia.org/wiki?curid=2677490" title="Most nad Złotym Rogiem">
Most nad Złotym Rogiem

Most nad Złotym Rogiem (ros. "Мост через Золотой Рог" – nazwa robocza, obecnie: Złoty Most, nazwa wyłoniona w wyniku internetowego głosowania) – most wantowy budowany w latach 2008–2012 w rosyjskim mieście Władywostok, mający pełnić funkcję przeprawy nad zatoką Złoty Róg.
Budowę rozpoczęto w lipcu 2008 roku. Na decyzję o rozpoczęciu budowy tegoż mostu, jak również Mostu Rosyjskiego, którego budowy zaczęły się niemal równolegle, wpływ miała również organizacja przez Rosję 24. Zjazdu APEC we wrześniu 2012 roku we Władywostoku. W skład budowanej przeprawy mostowej będzie wchodzić również około 250-metrowej długości tunel z 4 pasami ruchu w obu kierunkach. Uroczyste otwarcie mostu miało miejsce 11 sierpnia 2012 roku. Koszt budowy obiektu ocenia się na 19,8772 miliarda rubli.

</doc>
<doc id="2677504" url="https://pl.wikipedia.org/wiki?curid=2677504" title="Hrabstwo Cleburne (Arkansas)">
Hrabstwo Cleburne (Arkansas)

Hrabstwo Cleburne (ang. "Cleburne County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 591,91 mil2 (1533 km2). Według danych z 2010 r. hrabstwo miało 25 970 mieszkańców. Hrabstwo powstało 20 lutego 1883. Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2677516" url="https://pl.wikipedia.org/wiki?curid=2677516" title="ZevenOS">
ZevenOS

ZevenOS – niemiecka dystrybucja Linuxa oparta na Ubuntu. Interfejs użytkownika naśladuje wyglądem system BeOS. Jest on przystosowany do pracy na starszych komputerach na których zapewnia pełną obsługę multimediów. Obecną stabilną wersją ZevenOS jest 4.0 (24 listopada 2011) i opiera się na Ubuntu 11.10 "oniryczny Ocelot".

</doc>
<doc id="2677520" url="https://pl.wikipedia.org/wiki?curid=2677520" title="Ola John">
Ola John

Ola John (ur. 19 maja 1992 w Zwedru) – holenderski piłkarz liberyjskiego pochodzenia występujący na pozycji napastnika w portugalskim klubie Vitória SC. W 2013 reprezentant Holandii.
Kariera klubowa.
W sezonie 2011/12 przebił się do pierwszego składu na początku sezonu i do końca nie oddał swojej pozycji, choć konkurował z Nacerem Chadlim. Zdobył najwięcej, sześć, asyst w fazie grupowej Ligi Europy. W spotkaniu z Odense BK w Lidze Europy trzykrotnie asystował, a jego zespół wygrał 3-2. 4 grudnia 2011 roku trafił dwie bramki przeciwko FC Utrecht, a jego drużyna zwyciężyła 6-2. 24 maja 2012 roku podpisał kontrakt z SL Benficą.
Kariera reprezentacyjna.
W lutym 2012 roku został powołany przez Berta van Marwijka na spotkanie towarzyskie przeciwko reprezentacji Anglii na Wembley. 7 maja 2012 roku znalazł się na prowizorycznej liście 36 piłkarzy na Euro 2012. 6 lutego 2013 zadebiutował w dorosłej reprezentacji w zremisowanym 1:1 towarzyskim meczu z Włochami.
Życie prywatne.
W wieku dwóch lat uciekł z matką i braćmi z Liberii do Holandii. Jego ojciec został zabity podczas wojny domowej. Dopiero w 2009 powrócił do Afryki, by zagrać na Mistrzostwach Świata juniorów w Nigerii. Jego bracia Collins i Paddy również grali w zespołach młodzieżowych FC Twente.

</doc>
<doc id="2677522" url="https://pl.wikipedia.org/wiki?curid=2677522" title="Adam Szymański">
Adam Szymański

Adam Szymański (pseud. "A. Lach", ur. 16 lipca 1852 w Hruszniewie, zm. 6 kwietnia 1916 w Moskwie) – polski pisarz, publicysta, prawnik.
Życiorys.
W latach 1872–1877 uczęszczał do gimnazjum w Siedlcach. Ukończył studia prawnicze na Cesarskim Uniwersytecie Warszawskim do 1877 roku. Był więziony w X Pawilonie Cytadeli Warszawskiej w latach 1878-1879 za działalność w Rządzie Narodowym, a także zapewne za założenie i prowadzenie wraz z Janem Ludwikiem Popławskim Związku Synów Ojczyzny od 1877, następnie zesłany na Syberię, gdzie prowadził m.in. badania geograficzne, a także badania etnograficzne nad Jakutami. Początkowo przebywał w Jakucku, od 1882 roku w Kireńsku i Bałagańsku. Od 1885 lub 1886 roku mógł przebywać, dzięki Lorisowi Melikowi w europejskiej części Rosji poza terenami dawnej Polski. W tym samym roku został członkiem Cesarskiego Rosyjskiego Towarzystwa Geograficznego. Powrócił z Syberii w 1895 roku, zamieszkał w Warszawie, a od 1902 mieszkał w Krakowie. W latach 1904-1913 wydawał i redagował czasopismo "Reforma Szkolna". Jego "Szkice" zostały przetłumaczone na prawie wszystkie języki europejskie. Mąż Nadieżdy Smeckiej, miał jednego syna, Jana (1881-1953), który odziedziczył po ojcu bibliotekę. Pochowany w Moskwie. 

</doc>
<doc id="2677526" url="https://pl.wikipedia.org/wiki?curid=2677526" title="N (skala)">
N (skala)



</doc>
<doc id="2677539" url="https://pl.wikipedia.org/wiki?curid=2677539" title="Rafael Burgos">
Rafael Burgos

Rafael Edgardo Burgos (ur. 3 czerwca 1988 w La Paz) – salwadorski piłkarz występujący na pozycji napastnika, od 2012 zawodnik SV Ried.
Kariera klubowa.
Burgos jako junior występował w akademiach piłkarskich Famosa i La Chelona, skąd w wieku 16 lat dołączył do drużyny młodzieżowej klubu Alianza FC z siedzibą w stołecznym mieście San Salvador. Trzy sezony później został włączony do treningów pierwszego zespołu i w salwadorskiej Primera División zadebiutował w rozgrywkach 2007/2008. Nie potrafiąc wywalczyć sobie miejsca w wyjściowej jedenastce odszedł do drugoligowego Santa Tecla FC. Już po roku powrócił jednak do najwyższej klasy rozgrywkowej, podpisując umowę z CD UES. Tam spędził z kolei sześć miesięcy, po czym powrócił do Alianzy. Podczas fazy Clausura 2011 wywalczył z nią mistrzostwo Salwadoru.
Wiosną 2012 Burgos przeszedł do gwatemalskiego CD Petapa. W Liga Nacional de Fútbol de Guatemala pierwszy mecz rozegrał 5 lutego 2012 w zremisowanej 0:0 konfrontacji z Marquense, natomiast premierową bramkę strzelił już tydzień później, w wygranym 1:0 spotkaniu z Municipalem.
W 2012 roku Burgos został zawodnikiem SV Ried. Był z niego wypożyczany do Baníka Ostrawa i Kecskeméti TE. W 2013 roku wypożyczono go do Győri ETO FC.
Kariera reprezentacyjna.
W seniorskiej reprezentacji Salwadoru Burgos zadebiutował 8 października 2010 w przegranym 0:1 meczu towarzyskim z Panamą. Cztery dni później, w przegranym 1:2 sparingu z Kostaryką, zdobył pierwszego gola w kadrze narodowej. W 2011 roku znalazł się w składzie na Copa Centroamericana, gdzie z trzema bramkami na koncie został królem strzelców, dzieląc się tym osiągnięciem z Marco Ureñą, natomiast jego drużyna zajęła czwarte miejsce.

</doc>
<doc id="2677544" url="https://pl.wikipedia.org/wiki?curid=2677544" title="Karl Roskam">
Karl Roskam

Karl Roskam – architekt i budowniczy.
Projekty i realizacje.
Obiekty, które zaprojektował w Poznaniu to:
Życie prywatne.
Żonaty z Martą Göldner (ślub 20 lutego 1900).

</doc>
<doc id="2677561" url="https://pl.wikipedia.org/wiki?curid=2677561" title="Florentyn Trawiński">
Florentyn Trawiński

Florentyn Trawiński (ur. 17 października 1850 w Wyrazowie, zm. 7 lutego 1906 w Paryżu) – polski historyk sztuki, poliglota, tłumacz, muzealnik, kawaler francuskiego Orderu Legii Honorowej. 
Życiorys.
Urodził się 17 października 1850 w Wyrazowie koło Częstochowy. Ukończył Szkołę Polską i Liceum Bonapartego w Paryżu, po czym podjął pracę we francuskim Ministerstwie Oświaty.
Rozpowszechniona historia, jakoby wbrew planom komunardów pod koniec maja 1871 uratował muzeum w Luwrze od spalenia, wymieniając potajemnie umieszczone tam beczki z naftą na beczki z wodą, jest najprawdopodobniej jedynie legendą . Został powołany na jednego z dyrektorów muzeum w Luwrze. Pełnił tę funkcję przez 35 lat. W 1892 został sekretarzem narodowym muzeów generalnych we Francji. U schyłku życia został kawalerem orderu Legii Honorowej w uznaniu zasług dla francuskich muzeów .
Był zaangażowany w działalność emigracji polskiej. Pracował jako współredaktor "Polskiego Biuletynu Literackiego, Naukowego i Artystycznego", pisał artykuły z dziedziny historii sztuki oraz tłumaczył dzieła polskich pisarzy na język francuski. 
Zmarł 7 lutego 1906 w Paryżu.
Upamiętnienie.
19 grudnia 2004 w Domu Kombatanta w Paryżu odsłonięto poświęconą mu tablicę pamiątkową, którą ufundowało Ministerstwo Obrony Narodowej RP.

</doc>
<doc id="2677565" url="https://pl.wikipedia.org/wiki?curid=2677565" title="Opactwo cystersów w Bierzwniku">
Opactwo cystersów w Bierzwniku

Opactwo cystersów w Bierzwniku – dawny kościół i klasztor cystersów, znajdujący się we wsi Bierzwnik, w województwie zachodniopomorskim.
Historia.
Klasztor został ufundowany w 1286 przez margrabiów brandenburskich ze starszej (stendalskiej) linii dynastii askańskiej. Byli to Otto IV ze Strzałą i jego brat Konrad oraz syn Konrada, Jan IV. Zakonnicy objęli klasztor w dniu 11 czerwca 1294 roku. Zapewne w 1539 roku po wprowadzeniu reformacji klasztor został skasowany przez margrabiego brandenburskiego Jana Hohenzollerna. Z dóbr klasztornych w 1549 roku margrabia utworzył domenę (Amt), której centrum stał się dworek myśliwski w Lipince (Jagersburg), na półwyspie Jeziora Radęcińskiego. Zabudowania klasztorne zostały przekształcone w budynki gospodarcze domeny.
Stan obecny.
Obecnie dawny klasztor zajmuje Parafia Matki Bożej Szkaplerznej w Bierzwniku. Z dawnych zabudowań do dnia dzisiejszego przetrwały: parterowa kondygnacja skrzydła wschodniego i południowego oraz prawie doskonale zachowane fragmenty piwnic skrzydła zachodniego i elementy krużganka zachodniego. Kościół poklasztorny został przebudowany w XIX wieku.

</doc>
<doc id="2677586" url="https://pl.wikipedia.org/wiki?curid=2677586" title="Kalaallit Nunaata Radioa">
Kalaallit Nunaata Radioa

Kalaallit Nunaata Radioa (KNR) (ang. The Greenlandic Broadcasting Corporation) – grenlandzki, publiczny nadawca radiowo-telewizyjny z siedzibą w stolicy Nuuk.
Korporacja nadaje jedną stację radiową oraz jedną telewizyjną. Większość programów emitowana jest w języku grenlandzkim, lecz część również w duńskim. Ramówka telewizji obejmuje przede wszystkim programy informacyjne, rozrywkowe a także materiały pochodzące od Danmarks Radio z Kopenhagi.
KNR jest członkiem stowarzyszonym Nordvision, organizacji skupiającej telewizje publiczne krajów skandynawskich.

</doc>
<doc id="2677587" url="https://pl.wikipedia.org/wiki?curid=2677587" title="Goryl Śnieżek w Barcelonie">
Goryl Śnieżek w Barcelonie

Goryl Śnieżek w Barcelonie (hiszp. "Copito de nieve") – hiszpański film animowany z 2011 roku w reżyserii Andrésa G. Schaera.
Światowa premiera filmu odbyła się 23 grudnia 2011 roku. W Polsce premiera odbyła się 25 maja 2012 roku w polskich kinach.
Jedyny znany biały goryl, nazywany po katalońsku "Floquet de Neu", po hiszpańsku "Copito de Nieve", a po angielsku "Snowflake" (we wszystkich językach "płatek śniegu") został schwytany w 1966 i żył w zoo w Barcelonie do 2003 roku. Na jego cześć nazwano planetoidę (95962) Copito.
Obsada.
i inni
Wersja polska.
Wersja polska: Studio PRL na zlecenie KINO ŚWIAT
Reżyseria: Dariusz Błażejewski
Dialogi: Dariusz Paprocki
Nagranie i montaż dialogów: Kamil Sołdacki
Tekst piosenki: Marek Robaczewski
Nagranie piosenek: Kamil Sołdacki
Głosów użyczyli:
i inni

</doc>
<doc id="2677598" url="https://pl.wikipedia.org/wiki?curid=2677598" title="Kazionny Torec">
Kazionny Torec



</doc>
<doc id="2677606" url="https://pl.wikipedia.org/wiki?curid=2677606" title="Drużynowe mistrzostwa Polski na żużlu 2012">
Drużynowe mistrzostwa Polski na żużlu 2012



</doc>
<doc id="2677608" url="https://pl.wikipedia.org/wiki?curid=2677608" title="Oblężenie Poznania (1704)">
Oblężenie Poznania (1704)

Oblężenie Poznania miało miejsce od 14 października do 2 listopada 1704 podczas III wojny północnej (1700–1721).
W roku 1703 Szwedzi zajęli Poznań pozostawiając w nim kilkusetosobową załogę wojskową. Kilka miesięcy później król August II połączył swoje siły z oddziałami rosyjskimi i wkroczył na ziemie Wielkopolski. W tym samym czasie pod Poznań nadciągnęły wojska szwedzkie w sile 6000 ludzi. Dnia 18 sierpnia 1704 obie strony stoczyły pierwszą potyczkę, w wyniku której Szwedzi wycofali się w kierunku Torunia. Po tym sukcesie Sasi przez kilka dni niepokoili załogę szwedzką Poznania, po czym na rozkaz króla zawrócili do Warszawy. Pod miastem pozostały jedynie polskie chorągwie pospolitego ruszenia, które skutecznie blokowały miasto. Wkrótce siły te wzmocnione zostały piechotą saską generała Brandta oraz częścią piechoty moskiewskiej Jana Reinholda Patkula. Gdy we wrześniu dowodzący załogą szwedzką generał Arvid Axel Mardefelt dowiedział się o nadciągających posiłkach, które prowadził generał Johan August Meijerfeldt, postanowił zaatakować polskie oddziały. Dnia 20 września Szwedzi po krótkiej potyczce przepędzili oddział pospolitego ruszenia w Stęszewie. Cztery dni później wojsko Meijerfeldta zajęło stanowiska na przedmieściach Poznania. Tym samym siły szwedzkie w mieście osiągnęły liczbę 3000 ludzi oraz 14 armat. Gdy po paru dniach pod miastem pojawiły się wojska saskie Brandta w sile 3500 ludzi oraz 6000 ludzi Patkula, Szwedzi rozpoczęli przygotowania do obrony.
Oblężenie rozpoczęło się 14 października 1704. Oblegający zajęli stanowiska na pobliskich wzniesieniach, rozpoczynając bombardowanie miasta. Trwający kilka dni ostrzał nie przyniósł jednakże większych szkód zarówno Szwedom, jak i mieszkańcom. Do dnia 24 października atakujący próbowali utworzyć wyłom w murach. W dniach 28–29 października sprzymierzeni zasypali miasto bombami i kamieniami, kilka wypadów szwedzkich zostało powstrzymanych. Dwa dni później koło Bramy Wronieckiej powstał wyłom o szerokości 80 kroków, którego oblegający nie wykorzystali. 2 listopada w obozie sprzymierzonych zarządzono odwrót, który nastąpił w nocy. Następnego dnia triumfujący Szwedzi wyszli z miasta podejmując marsz za uchodzącym przeciwnikiem. Straty szwedzkie podczas oblężenia wyniosły 11 zabitych i 28 rannych, straty sprzymierzonych były niższe.

</doc>
<doc id="2677609" url="https://pl.wikipedia.org/wiki?curid=2677609" title="Odznaka Honorowa za Zasługi dla Skarbowości Rzeczypospolitej Polskiej">
Odznaka Honorowa za Zasługi dla Skarbowości Rzeczypospolitej Polskiej

Odznaka Honorowa za Zasługi dla Skarbowości Rzeczypospolitej Polskiej – polskie resortowe odznaczenie cywilne nadawane przez ministra właściwego do spraw finansów publicznych, nadawane w latach 2012–2018.
Zasady nadawania.
Odznaka została ustanowiona rozporządzeniem Rady Ministrów z dnia 10 kwietnia 2012 roku (ogłoszonym 16 maja 2012 z 14-dniowym "vacatio legis") jako zaszczytne wyróżnienie honorowe, nadawane osobom szczególnie zasłużonym dla skarbowości. Odznaka mogła zostać nadana także obywatelom innych państw za zasługi w rozwoju i umacnianiu współpracy międzynarodowej w dziedzinie skarbowości.
Odznaka była przyznawana w dwóch stopniach:
Co do zasady, odznakę nadawano w kolejności stopni, w odstępie co najmniej 5 lat; w uzasadnionych przypadkach od tych zasad można było jednak odstąpić.
Odznakę nadawał minister właściwy do spraw finansów publicznych z inicjatywy własnej lub na wniosek ministrów, kierowników urzędów centralnych, organów administracji rządowej w województwie oraz kierowników polskich przedstawicielstw dyplomatycznych i urzędów konsularnych. W przypadku nadania odznaki osobie nieposiadającej obywatelstwa polskiego, nadanie odznaki odbywało się w porozumieniu z ministrem właściwym do spraw zagranicznych.
Nadanie potwierdzano dyplomem i legitymacją wręczaną łącznie z odznaką. Wręczenia dokonywał minister właściwy do spraw finansów publicznych lub osoba przez niego upoważniona. Odznakę noszono na lewej piersi po odznaczeniach państwowych.
Opis odznaki.
Odznakę stanowił medal okrągły, metalowy o średnicy 33 mm, z uszkiem i kółkiem do zawieszenia. Na stronie licowej znajdował się wizerunek godła państwowego, wokół którego rozmieszczony był dekoracyjny ornament, symbolizujący zwój papieru przechodzący w górnej części w liście akantu. W dolnej części znajdował się napis: RZECZPOSPOLITA POLSKA. Na stronie odwrotnej umieszczony był poziomy, pięciowersowy napis: ZA ZASŁUGI DLA SKARBOWOŚCI RP, wokół którego rozmieszczono ornament.
Medal był zawieszony na wstążce z rypsu jedwabnego, o szerokości 35 mm, w kolorze ciemnogranatowym, mającej po brzegach symetrycznie połączone czerwone i białe paski o szerokości 4 mm.
Odznakę zniesiono 6 stycznia 2018 na podstawie rozporządzenia Rady Ministrów z dnia 22 grudnia 2017.

</doc>
<doc id="2677613" url="https://pl.wikipedia.org/wiki?curid=2677613" title="Drużynowe mistrzostwa Polski na żużlu 2011">
Drużynowe mistrzostwa Polski na żużlu 2011



</doc>
<doc id="2677616" url="https://pl.wikipedia.org/wiki?curid=2677616" title="Drużynowe mistrzostwa Polski na żużlu 2010">
Drużynowe mistrzostwa Polski na żużlu 2010



</doc>
<doc id="2677618" url="https://pl.wikipedia.org/wiki?curid=2677618" title="Drużynowe mistrzostwa Polski na żużlu 2009">
Drużynowe mistrzostwa Polski na żużlu 2009



</doc>
<doc id="2677620" url="https://pl.wikipedia.org/wiki?curid=2677620" title="Drużynowe mistrzostwa Polski na żużlu 2008">
Drużynowe mistrzostwa Polski na żużlu 2008



</doc>
<doc id="2677624" url="https://pl.wikipedia.org/wiki?curid=2677624" title="Drużynowe mistrzostwa Polski na żużlu 2007">
Drużynowe mistrzostwa Polski na żużlu 2007



</doc>
<doc id="2677626" url="https://pl.wikipedia.org/wiki?curid=2677626" title="Drużynowe mistrzostwa Polski na żużlu 2006">
Drużynowe mistrzostwa Polski na żużlu 2006



</doc>
<doc id="2677628" url="https://pl.wikipedia.org/wiki?curid=2677628" title="Drużynowe mistrzostwa Polski na żużlu 2005">
Drużynowe mistrzostwa Polski na żużlu 2005



</doc>
<doc id="2677631" url="https://pl.wikipedia.org/wiki?curid=2677631" title="Drużynowe mistrzostwa Polski na żużlu 2004">
Drużynowe mistrzostwa Polski na żużlu 2004



</doc>
<doc id="2677633" url="https://pl.wikipedia.org/wiki?curid=2677633" title="Drużynowe mistrzostwa Polski na żużlu 2003">
Drużynowe mistrzostwa Polski na żużlu 2003



</doc>
<doc id="2677638" url="https://pl.wikipedia.org/wiki?curid=2677638" title="Drużynowe mistrzostwa Polski na żużlu 2002">
Drużynowe mistrzostwa Polski na żużlu 2002



</doc>
<doc id="2677640" url="https://pl.wikipedia.org/wiki?curid=2677640" title="Drużynowe mistrzostwa Polski na żużlu 2001">
Drużynowe mistrzostwa Polski na żużlu 2001



</doc>
<doc id="2677642" url="https://pl.wikipedia.org/wiki?curid=2677642" title="Drużynowe Mistrzostwa Polski na żużlu">
Drużynowe Mistrzostwa Polski na żużlu



</doc>
<doc id="2677645" url="https://pl.wikipedia.org/wiki?curid=2677645" title="Mistrzostwa Europy Par na żużlu">
Mistrzostwa Europy Par na żużlu



</doc>
<doc id="2677651" url="https://pl.wikipedia.org/wiki?curid=2677651" title="Drużynowe mistrzostwa Świata na żużlu 1973">
Drużynowe mistrzostwa Świata na żużlu 1973



</doc>
<doc id="2677653" url="https://pl.wikipedia.org/wiki?curid=2677653" title="Drużynowe mistrzostwa Świata na żużlu 1974">
Drużynowe mistrzostwa Świata na żużlu 1974



</doc>
<doc id="2677663" url="https://pl.wikipedia.org/wiki?curid=2677663" title="Mistrzostwa Europy w koszykówce 1951">
Mistrzostwa Europy w koszykówce 1951



</doc>
<doc id="2677665" url="https://pl.wikipedia.org/wiki?curid=2677665" title="Mistrzostwa Europy w koszykówce 1953">
Mistrzostwa Europy w koszykówce 1953



</doc>
<doc id="2677667" url="https://pl.wikipedia.org/wiki?curid=2677667" title="Mistrzostwa Europy w koszykówce 1955">
Mistrzostwa Europy w koszykówce 1955



</doc>
<doc id="2677670" url="https://pl.wikipedia.org/wiki?curid=2677670" title="Mistrzostwa Europy w koszykówce 1963">
Mistrzostwa Europy w koszykówce 1963



</doc>
<doc id="2677671" url="https://pl.wikipedia.org/wiki?curid=2677671" title="Mistrzostwa Europy w koszykówce 1965">
Mistrzostwa Europy w koszykówce 1965



</doc>
<doc id="2677672" url="https://pl.wikipedia.org/wiki?curid=2677672" title="Mistrzostwa Europy w koszykówce 1967">
Mistrzostwa Europy w koszykówce 1967



</doc>
<doc id="2677674" url="https://pl.wikipedia.org/wiki?curid=2677674" title="Mistrzostwa Europy w koszykówce 1969">
Mistrzostwa Europy w koszykówce 1969



</doc>
<doc id="2677676" url="https://pl.wikipedia.org/wiki?curid=2677676" title="Svein Grøndalen">
Svein Grøndalen

Svein Grøndalen (ur. 8 lutego 1955 w Halden) – norweski piłkarz grający na pozycji lewego lub środkowego obrońcy. W swojej karierze rozegrał 77 meczów w reprezentacji Norwegii.
Kariera klubowa.
Karierę piłkarską Grøndalen rozpoczynał w klubie Raufoss IL. W 1971 roku zadebiutował w jego barwach w drugiej lidze norweskiej. W 1972 roku awansował z Raufoss do pierwszej ligi, w której w barwach Raufoss grał w latach 1973-1974.
W 1975 roku Grøndalen odszedł z Raufoss do Rosenborga Trondheim. W Rosenborgu występował do końca 1980 roku, ale nie osiągnął z klubem z Trondheim znaczących sukcesów. Na początku 1981 roku odszedł do Moss FK. W 1983 roku zdobył z nim Puchar Norwegii. W latach 1985-1986 występował w drugoligowym Ås IL. W 1987 roku wrócił do Moss, z którym wywalczył jedyny w historii klubu tytuł mistrza kraju. Po tym sukcesie zakończył karierę.
Kariera reprezentacyjna.
W reprezentacji Norwegii Grøndalen zadebiutował 25 lipca 1973 roku w wygranym 3:0 towarzyskim meczu z Koreą Północną, rozegranym w Bergen. W swojej karierze grał w: eliminacjach do MŚ 1974, eliminacjach do Euro 76, MŚ 1978, Euro 80, MŚ 1982, Euro 84 i MŚ 1986. Od 1973 do 1984 roku rozegrał w kadrze narodowej 77 meczów.

</doc>
<doc id="2677677" url="https://pl.wikipedia.org/wiki?curid=2677677" title="Svein Grondalen">
Svein Grondalen



</doc>
<doc id="2677679" url="https://pl.wikipedia.org/wiki?curid=2677679" title="Mistrzostwa Europy w koszykówce 1975">
Mistrzostwa Europy w koszykówce 1975



</doc>
<doc id="2677681" url="https://pl.wikipedia.org/wiki?curid=2677681" title="Mistrzostwa Europy w koszykówce 1977">
Mistrzostwa Europy w koszykówce 1977



</doc>
<doc id="2677682" url="https://pl.wikipedia.org/wiki?curid=2677682" title="Mistrzostwa Europy w koszykówce 1979">
Mistrzostwa Europy w koszykówce 1979



</doc>
<doc id="2677684" url="https://pl.wikipedia.org/wiki?curid=2677684" title="Mistrzostwa Europy w koszykówce 1981">
Mistrzostwa Europy w koszykówce 1981



</doc>
<doc id="2677685" url="https://pl.wikipedia.org/wiki?curid=2677685" title="Mistrzostwa Europy w koszykówce 1983">
Mistrzostwa Europy w koszykówce 1983



</doc>
<doc id="2677691" url="https://pl.wikipedia.org/wiki?curid=2677691" title="Mistrzostwa Europy w koszykówce 1985">
Mistrzostwa Europy w koszykówce 1985



</doc>
<doc id="2677693" url="https://pl.wikipedia.org/wiki?curid=2677693" title="Mistrzostwa Europy w koszykówce 1987">
Mistrzostwa Europy w koszykówce 1987



</doc>
<doc id="2677694" url="https://pl.wikipedia.org/wiki?curid=2677694" title="Mistrzostwa Europy w koszykówce 1989">
Mistrzostwa Europy w koszykówce 1989



</doc>
<doc id="2677696" url="https://pl.wikipedia.org/wiki?curid=2677696" title="Mistrzostwa Europy w koszykówce 1991">
Mistrzostwa Europy w koszykówce 1991



</doc>
<doc id="2677697" url="https://pl.wikipedia.org/wiki?curid=2677697" title="Mistrzostwa Europy w koszykówce 1993">
Mistrzostwa Europy w koszykówce 1993



</doc>
<doc id="2677699" url="https://pl.wikipedia.org/wiki?curid=2677699" title="Mistrzostwa Europy w koszykówce 1995">
Mistrzostwa Europy w koszykówce 1995



</doc>
<doc id="2677700" url="https://pl.wikipedia.org/wiki?curid=2677700" title="Mistrzostwa Europy w koszykówce 1997">
Mistrzostwa Europy w koszykówce 1997



</doc>
<doc id="2677702" url="https://pl.wikipedia.org/wiki?curid=2677702" title="Mistrzostwa Europy w koszykówce 1999">
Mistrzostwa Europy w koszykówce 1999



</doc>
<doc id="2677703" url="https://pl.wikipedia.org/wiki?curid=2677703" title="Mistrzostwa Europy w koszykówce 2001">
Mistrzostwa Europy w koszykówce 2001



</doc>
<doc id="2677704" url="https://pl.wikipedia.org/wiki?curid=2677704" title="Mistrzostwa Europy w koszykówce 2003">
Mistrzostwa Europy w koszykówce 2003



</doc>
<doc id="2677706" url="https://pl.wikipedia.org/wiki?curid=2677706" title="Mistrzostwa Europy w koszykówce 2005">
Mistrzostwa Europy w koszykówce 2005



</doc>
<doc id="2677709" url="https://pl.wikipedia.org/wiki?curid=2677709" title="Mistrzostwa Europy w koszykówce 2007">
Mistrzostwa Europy w koszykówce 2007



</doc>
<doc id="2677712" url="https://pl.wikipedia.org/wiki?curid=2677712" title="Mistrzostwa Europy w koszykówce 2011">
Mistrzostwa Europy w koszykówce 2011



</doc>
<doc id="2677715" url="https://pl.wikipedia.org/wiki?curid=2677715" title="Hippolyte Mege-Mauriez">
Hippolyte Mege-Mauriez



</doc>
<doc id="2677719" url="https://pl.wikipedia.org/wiki?curid=2677719" title="Mistrzostwa Azji w lekkoatletyce 2011">
Mistrzostwa Azji w lekkoatletyce 2011



</doc>
<doc id="2677725" url="https://pl.wikipedia.org/wiki?curid=2677725" title="Mistrzostwa Azji w lekkoatletyce 2005">
Mistrzostwa Azji w lekkoatletyce 2005



</doc>
<doc id="2677727" url="https://pl.wikipedia.org/wiki?curid=2677727" title="Mistrzostwa Azji w lekkoatletyce 2003">
Mistrzostwa Azji w lekkoatletyce 2003



</doc>
<doc id="2677729" url="https://pl.wikipedia.org/wiki?curid=2677729" title="Mistrzostwa Azji w lekkoatletyce 2002">
Mistrzostwa Azji w lekkoatletyce 2002



</doc>
<doc id="2677730" url="https://pl.wikipedia.org/wiki?curid=2677730" title="Mistrzostwa Azji w lekkoatletyce 2000">
Mistrzostwa Azji w lekkoatletyce 2000



</doc>
<doc id="2677737" url="https://pl.wikipedia.org/wiki?curid=2677737" title="Mistrzostwa Afryki w lekkoatletyce 2000">
Mistrzostwa Afryki w lekkoatletyce 2000



</doc>
<doc id="2677738" url="https://pl.wikipedia.org/wiki?curid=2677738" title="Mistrzostwa Afryki w lekkoatletyce 2002">
Mistrzostwa Afryki w lekkoatletyce 2002



</doc>
<doc id="2677741" url="https://pl.wikipedia.org/wiki?curid=2677741" title="Mistrzostwa Afryki w lekkoatletyce 2004">
Mistrzostwa Afryki w lekkoatletyce 2004



</doc>
<doc id="2677742" url="https://pl.wikipedia.org/wiki?curid=2677742" title="Mistrzostwa Afryki w lekkoatletyce 2006">
Mistrzostwa Afryki w lekkoatletyce 2006



</doc>
<doc id="2677744" url="https://pl.wikipedia.org/wiki?curid=2677744" title="Mistrzostwa Afryki w lekkoatletyce 2008">
Mistrzostwa Afryki w lekkoatletyce 2008



</doc>
<doc id="2677745" url="https://pl.wikipedia.org/wiki?curid=2677745" title="Mistrzostwa Afryki w lekkoatletyce 2010">
Mistrzostwa Afryki w lekkoatletyce 2010



</doc>
<doc id="2677747" url="https://pl.wikipedia.org/wiki?curid=2677747" title="Drozd rdzawoskrzydły">
Drozd rdzawoskrzydły

Drozd rdzawoskrzydły ("Turdus eunomus") – gatunek średniej wielkości ptaka wędrownego z rodziny drozdowatych (Turdidae) przypominający budową kwiczoła. Zamieszkuje Azję; dwa razy stwierdzono go w Polsce. Nie jest zagrożony wyginięciem.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1831 roku Coenraad Jacob Temminck. Autor nadał mu nazwę "Turdus eunomus", która obowiązuje do tej pory. Jako miejsce typowe wskazał Japonię.
Jest to gatunek monotypowy. Bywał uznawany za podgatunek drozda rdzawego ("T. naumanni").
Występowanie.
Zamieszkuje północno-środkową i północno-wschodnią Syberię. Zimuje w południowo-wschodniej i wschodniej Azji – od północno-wschodnich Indii po północny Wietnam, w południowych i południowo-wschodnich Chinach, Korei, Japonii i na Tajwanie. Rzadko zalatuje do Europy. W Polsce stwierdzony zaledwie 2 razy – 31 grudnia 1889 r. i 21 października 1966 r.
Charakterystyka.
Wygląd zewnętrzny.
Na głowie skontrastowany, charakterystyczny rysunek z białą brwią i gardłem oraz czarnymi policzkami. Wierzch skrzydeł miedzianorudy. Grzbiet bardzo ciemny, gęsto czarno plamkowany. Spód białawy z brunatnoczarnymi plamkowanymi bokami i przepaską na piersi. Ogon ciemnobrunatny. Płci podobne, ale u samców rysunki są dużo wyrazistsze. Wiek można rozpoznać po nieprzepierzonych, biało zakończonych juwenalnych dużych pokrywach.
Rozmiary.
Długość ciała: 23–25 cm.
Rozpiętość skrzydeł: ok. 36–39 cm.
Masa ciała: 55–106 g.
Głos.
Głos przypominający kwiczoła, np. kwilące „giieh” i cmokające „czak-czak”.
Zachowanie.
Podobnie jak drozd rdzawy, podczas migracji tworzy małe stada związane z otwartymi terenami leśnymi.
Środowisko.
Zadrzewienia, zwłaszcza łozowiska w dolinach rzecznych oraz bory.
Pożywienie.
Jest wszystkożerny. Jego pożywienie stanowi szeroka gama owadów w szczególności komary, dżdżownice i inne bezkręgowce. Z owoców głównie jagody.
Lęgi.
Gniazdo.
Nisko na drzewie, zbudowane w kształcie czarki z gałązek, trawy i mchu przemieszanych z błotem. Wyścielone trawkami.
Jaja i wysiadywanie.
Samica składa zwykle 4–6 jaj o kolorze niebieskozielonkawym z rdzawym nakrapianiem. Wysiadywane przez ok. 14 dni.
Status i ochrona.
Drozd rdzawoskrzydły nie jest zagrożony według danych IUCN (status LC – "Least Concern"). Liczebność populacji nie została oszacowana, ale ptak ten opisywany jest jako pospolity. Trend liczebności populacji nie jest znany.
W Polsce jest objęty ścisłą ochroną gatunkową.

</doc>
<doc id="2677751" url="https://pl.wikipedia.org/wiki?curid=2677751" title="French Open 2012 (kwalifikacje gry pojedynczej mężczyzn)">
French Open 2012 (kwalifikacje gry pojedynczej mężczyzn)

French Open 2012 - kwalifikacje gry pojedynczej mężczyzn – kwalifikacje do zawodów singlowych mężczyzn, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 22 a 25 maja na paryskich kortach im. Rolanda Garrosa.

</doc>
<doc id="2677756" url="https://pl.wikipedia.org/wiki?curid=2677756" title="Mistrzostwa Świata w wioślarstwie 2008">
Mistrzostwa Świata w wioślarstwie 2008



</doc>
<doc id="2677758" url="https://pl.wikipedia.org/wiki?curid=2677758" title="Mistrzostwa Świata w wioślarstwie 2010">
Mistrzostwa Świata w wioślarstwie 2010



</doc>
<doc id="2677761" url="https://pl.wikipedia.org/wiki?curid=2677761" title="Mistrzostwa Świata w wioślarstwie 2011">
Mistrzostwa Świata w wioślarstwie 2011



</doc>
<doc id="2677763" url="https://pl.wikipedia.org/wiki?curid=2677763" title="Mistrzostwa Świata w wioślarstwie 2012">
Mistrzostwa Świata w wioślarstwie 2012



</doc>
<doc id="2677773" url="https://pl.wikipedia.org/wiki?curid=2677773" title="Mistrzostwa Europy siatkarzy">
Mistrzostwa Europy siatkarzy



</doc>
<doc id="2677775" url="https://pl.wikipedia.org/wiki?curid=2677775" title="Region południowo-zachodni">
Region południowo-zachodni



</doc>
<doc id="2677776" url="https://pl.wikipedia.org/wiki?curid=2677776" title="Region południowo-wschodni">
Region południowo-wschodni



</doc>
<doc id="2677779" url="https://pl.wikipedia.org/wiki?curid=2677779" title="Region północno-wschodni">
Region północno-wschodni



</doc>
<doc id="2677781" url="https://pl.wikipedia.org/wiki?curid=2677781" title="Region północno-zachodni">
Region północno-zachodni



</doc>
<doc id="2677785" url="https://pl.wikipedia.org/wiki?curid=2677785" title="Mistrzostwa Europy w Boksie">
Mistrzostwa Europy w Boksie



</doc>
<doc id="2677792" url="https://pl.wikipedia.org/wiki?curid=2677792" title="Puchar Świata w Biathlonie 2010/2011">
Puchar Świata w Biathlonie 2010/2011



</doc>
<doc id="2677793" url="https://pl.wikipedia.org/wiki?curid=2677793" title="Mistrzostwa Świata w strzelectwie">
Mistrzostwa Świata w strzelectwie



</doc>
<doc id="2677804" url="https://pl.wikipedia.org/wiki?curid=2677804" title="Ulica Eugeniusza Kwiatkowskiego w Tarnobrzegu">
Ulica Eugeniusza Kwiatkowskiego w Tarnobrzegu

Ulica Eugeniusza Kwiatkowskiego w Tarnobrzegu – jedna z ulic Tarnobrzega. Ulica wytyczona została w latach 90. XX wieku wraz z budową nowych osiedli na Serbinowie. Obecnie stanowi ważny ciąg komunikacyjny w zachodniej części Serbinowa.
Otoczenie.
Ważniejsze obiekty znajdujące się przy ulicy:

</doc>
<doc id="2677806" url="https://pl.wikipedia.org/wiki?curid=2677806" title="Leif Nielsen">
Leif Nielsen

Leif Bernhard Nielsen (ur. 28 maja 1942 w Kopenhadze) – duński piłkarz grający podczas kariery na pozycji bramkarza.
Kariera klubowa.
Karierę piłkarską Leif Nielsen rozpoczął w klubie Boldklubben Frem w 1960. 1968 spędził w amerykańskim klubie Houston Stars. W 1969 został zawodnikiem drugoligowego szkockiego Greenock Morton. Ostatni sezon w karierze spędził Celticu Glasgow, lecz nie udało mu się wystąpić w barwach "The Bhoys" w meczu ligowym.
Kariera reprezentacyjna.
W reprezentacji Danii Nielsen zadebiutował 17 czerwca 1964 w przegranym 0-3 meczu Pucharu Narodów Europy z ZSRR. Dania zajęła ostatnie, czwarte miejsce a Nielsen wystąpił w obu jej meczach. Ostatni raz w reprezentacji wystąpił 22 października 1967 w wygranym 3-0 meczu Mistrzostw Nordyckich z Finlandią. Od 1964 do 1967 roku rozegrał w kadrze narodowej 28 meczów.
Kariera trenerska.
Po zakończeniu kariery piłkarskiej Nielsen został trenerem. Na przełomie lat 70. i 80. trenował Brønshøj BK i Ølstykke FC.

</doc>
<doc id="2677817" url="https://pl.wikipedia.org/wiki?curid=2677817" title="Plac Czerwony w Tarnobrzegu">
Plac Czerwony w Tarnobrzegu



</doc>
<doc id="2677824" url="https://pl.wikipedia.org/wiki?curid=2677824" title="Michał Przerwa-Tetmajer (architekt)">
Michał Przerwa-Tetmajer (architekt)

Michał Przerwa-Tetmajer (ur. 5 września 1905 w Warszawie, zm. 20 lutego 1956 w Tatrach) – polski architekt.
Życiorys.
Pochodził ze znanej rodziny Tetmajerów. Jego ojciec był stryjecznym bratem Włodzimierza i Kazimierza – przyrodnich braci.
Przed 1939 studiował na Wydziale Architektury na Politechnice Warszawskiej, ale studia przerwał wybuch II wojny światowej. We wrześniu 1939 Michał Przerwa-Tetmajer ewakuował się wraz z rodziną do Lwowa, tam poślubił Alinę z Dąbrowskich (1915–1996). Po wkroczeniu do Lwowa armii niemieckiej 22 czerwca 1941 powrócił do Warszawy, szybko nawiązał kontakt z przedwojennym środowiskiem architektów i rozpoczął pracę w Stołecznym Przedsiębiorstwie Budowlanym w charakterze technika budowlanego. Od września 1941 rozpoczął pracę w Pracowni Architektoniczno-Urbanistycznej, gdzie razem z Szymonem Syrkusem pracował nad projektem osiedla Rakowiec, które planowano wybudować po zakończeniu wojny. Był członkiem Polskiej Partii Robotniczej i żołnierzem Gwardii Ludowej, pełnił funkcję łącznika Sztabu Głównego i ośrodków dzielnicowych. Po aresztowaniu 7 lipca 1943 został na uwięziony na Pawiaku, skąd 30 lipca 1944 przetransportowano go do obozu Gross-Rosen (Alina Przerwa-Tetmajer wymienia również KL Dachau i Buchenwald).
Po zakończeniu działań wojennych powrócił do Warszawy, gdzie zaangażował się w działalność Polskiej Partii Robotniczej. Z jej ramienia skierowano go do pracy Biurze Projektowym ZOR (Zakładu Osiedli Robotniczych) przy Biurze Odbudowy Stolicy kierowanym przez Józefa Sigalina. W 1949 ukończył studia i obronił dyplom. W pracowni tworzył duet projektowy z Jadwigą Guzicką. Obojgu powierzono do realizacji potężny projekt, zabudowę zrujnowanego centrum Woli. W ramach Planu 6 letniego powstał projekt kompletnego założenia architektonicznego osiedli Młynów I, II i IV oraz kwartał zabudowy Muranowa Zachodniego pomiędzy ulicami Smoczą, Nowolipkami a Bellottiego, które jako rozpoczęte jeszcze w latach 40. odznaczały się kameralnym charakterem oraz funkcjonalizmem. Najbardziej znanym budynkiem zaprojektowanym przez Michała Przerwę-Tetmajera jest Dom Towarowy na Woli. 
W dniach 6–10 maja 1955 brał udział w zorganizowanej przez Biuro Urbanistyczne Warszawy trzydniowej konferencji SARP dotyczącej planu urbanistycznego Śródmieścia, przy którego realizacji miał brać udział. Architekt zginął w lawinie podczas wspinaczki w Tatrach w dniu 20 lutego 1956. Ciało odnaleziono 6 maja 1956 i pochowano na Nowym Cmentarzu w Zakopanem (kw. F4-1-25).

</doc>
<doc id="2677840" url="https://pl.wikipedia.org/wiki?curid=2677840" title="Slacker Uprising">
Slacker Uprising

Slacker Uprising – film dokumentalny z podróży Michaela Moore’a mającej zachęcić do udziału w wyborach. Film został nakręcony podczas kampanii wyborczej w 2004 roku w Stanach Zjednoczonych.

</doc>
<doc id="2677911" url="https://pl.wikipedia.org/wiki?curid=2677911" title="Lista okrętów uczestniczących w bitwie jutlandzkiej">
Lista okrętów uczestniczących w bitwie jutlandzkiej

Bitwa jutlandzka (w historiografii niemieckiej zwana bitwą na Skagerraku), stoczona w dniach 31 maja i 1 czerwca 1916 roku na Morzu Północnym w pobliżu Półwyspu Jutlandzkiego i Skagerraku, była największą bitwą morską I wojny światowej. Brytyjska Royal Navy i niemiecka Kaiserliche Marine zaangażowały w niej łącznie 250 okrętów różnych klas. Niniejsza lista przedstawia pełny Ordre de Bataille obu flot w dniu 31 maja 1916 roku, dowódców poszczególnych okrętów i związków taktycznych. Pancerniki i krążowniki liniowe wymienione są w kolejności według miejsca, zajętego w szyku po jego rozwinięciu w linię bojową.
Royal Navy.
Grand Fleet – brytyjska flota liniowa – liczyła 151 okrętów i podzielona była na dwa ugrupowania: Flotę Pancerników ("Battle Fleet") dowodzoną przez admirała Johna Jellicoe i Flotę Krążowników Liniowych ("Battle Cruiser Fleet") wiceadmirała Davida Beatty'ego. W skład Battle Fleet wchodziło 24 drednoty, trzy krążowniki liniowe, osiem krążowników pancernych, 12 krążowników lekkich, 51 niszczycieli i liderów oraz stawiacz min. Battle Cruiser Fleet miała w składzie sześć krążowników liniowych, cztery drednoty, 14 krążowników lekkich, 27 niszczycieli i liderów oraz transportowiec wodnosamolotów. Okręty brytyjskie miały łącznie 344 działa kalibru od 305 do 381 mm oraz 457 wyrzutni torped.
Spośród nowoczesnych drednotów i krążowników liniowych, będących w maju 1916 roku w służbie Royal Navy, w bitwie jutlandzkiej nie wzięły udziału jedynie "Royal Sovereign", który nie osiągnął jeszcze gotowości bojowej oraz przebywające w stoczniach "Queen Elizabeth", "Emperor of India", "Dreadnought" i "Australia".
Grand Fleet
2. Eskadra Pancerników ("2nd Battle Squadron"), wiceadmirał Martyn Jerram
4. Eskadra Pancerników, wiceadmirał Doveton Sturdee
1. Eskadra Pancerników, wiceadmirał Cecil Burney
1. Eskadra Krążowników ("1st Cruiser Squadron"), kontradmirał Robert Keith Arbuthnot
2. Eskadra Krążowników, kontradmirał Herbert Leopold Heath
4. Eskadra Krążowników Lekkich ("4th Light Cruiser Squadron")
3. Eskadra Krążowników Liniowych ("3rd Battle Cruiser Squadron"), kontradmirał Horace Hood (przydzielona tymczasowo do Grand Fleet w miejsce 5. Eskadry Pancerników)
Battle Cruiser Fleet
1. Eskadra Krążowników Liniowych ("1st Battle Cruiser Squadron"), kontradmirał Osmond de Beauvoir Brock
2. Eskadra Krążowników Liniowych, kontradmirał William Christopher Pakenham
1. Eskadra Krążowników Lekkich
2. Eskadra Krążowników Lekkich
3. Eskadra Krążowników Lekkich, kontradmirał Trevylyan D. W. Napier
5. Eskadra Pancerników (przydzielona czasowo ze składu Grand Fleet), kontradmirał Hugh Evan-Thomas
transportowiec wodnosamolotów, przydzielony do Floty Krążowników Liniowych
Kaiserliche Marine.
Niemiecka flota liniowa – Hochseeflotte – liczyła 99 okrętów. Siły główne pod bezpośrednim dowództwem wiceadmirała Reinharda Scheera składały się z 16 drednotów i sześciu przeddrednotów, sześciu krążowników lekkich i 31 niszczycieli (w nomenklaturze niemieckiej klasyfikowanych jako duże torpedowce). W skład sił rozpoznawczych wiceadmirała Franza Hippera wchodziło pięć krążowników liniowych, pięć krążowników lekkich oraz 30 niszczycieli. Okręty posiadały łącznie 244 działa kalibru od 280 do 305 mm oraz 469 wyrzutni torpedowych.
Spośród drednotów Kaiserliche Marine nie uczestniczyły w bitwie jutlandzkiej dwa: "König Albert" pozostający w stoczni w związku z problemami układu napędowego oraz najnowszy "Bayern", wcielony w marcu i wciąż odbywający próby i ćwiczenia na Bałtyku.
Hochseeflotte
3. Eskadra Pancerników, kontradmirał Paul Behncke
1. Eskadra Pancerników, wiceadmirał Eberhardt Schmidt
2. Eskadra Pancerników, kontradmirał Franz Mauve
4. Grupa Rozpoznawcza ("IV. Aufklärungsgruppe"), komodor Ludwig von Reuter
Niszczyciele ("Große Torpedoboote"):
Siły Rozpoznawcze
1. Grupa Rozpoznawcza
2. Grupa Rozpoznawcza, kontradmirał Friedrich Bödicker
Niszczyciele:

</doc>
<doc id="2677916" url="https://pl.wikipedia.org/wiki?curid=2677916" title="MCU-2/P">
MCU-2/P



</doc>
<doc id="2677935" url="https://pl.wikipedia.org/wiki?curid=2677935" title="Amazonka (mitologia)">
Amazonka (mitologia)



</doc>
<doc id="2678026" url="https://pl.wikipedia.org/wiki?curid=2678026" title="Władimir Winokur">
Władimir Winokur

Władimir Natanowicz Winokur, ros. Влади́мир Ната́нович Виноку́р (ur. 31 marca 1948 w Kursku) – radziecki i rosyjski aktor filmowy i głosowy oraz komik. Uhonorowany tytułem Zasłużonego Artysty Federacji Rosyjskiej w 1984 roku oraz Ludowego Artysty ZSRR w 1988 roku.

</doc>
<doc id="2678050" url="https://pl.wikipedia.org/wiki?curid=2678050" title="Wojna asymetryczna">
Wojna asymetryczna



</doc>
<doc id="2678092" url="https://pl.wikipedia.org/wiki?curid=2678092" title="Halogenopochodne węglowodorów">
Halogenopochodne węglowodorów



</doc>
<doc id="2678096" url="https://pl.wikipedia.org/wiki?curid=2678096" title="Parsix">
Parsix

Parsix GNU/Linux – dystrybucja pochodząca z Iranu oparta na Debianie. Parsix zadebiutował wkrótce po wydaniu Ubuntu i wizualnie jest bardzo do niego podobny. Najnowsza wersja została zsynchronizowana z repozytoriami Debiana testing z 7 lutego 2012 roku. Minimalny wymagany sprzęt to procesor 500 MHz i przynajmniej 512 MB pamięci RAM.

</doc>
<doc id="2678100" url="https://pl.wikipedia.org/wiki?curid=2678100" title="Tadeusz Łakiński">
Tadeusz Łakiński

Tadeusz Franciszek Łakiński (ur. 17 lipca 1890 w Bugaju, zm. 15 września 1958 w Poznaniu) – polski działacz niepodległościowy, rolnik, polityk, senator w II RP.
Życiorys.
Wykształcenie.
Ukończył gimnazjum Fryderyka Wilhelma w Poznaniu i Wyższą Szkołę Rolniczą w Szamotułach, gdzie zdał maturę. W czasie I wojny światowej ukończył w 1916 roku kurs artylerii w armii niemieckiej.
Działalność niepodległościowa.
W czasie nauki w gimnazjum był członkiem Towarzystwa Tomasza Zana oraz członkiem i prezesem tajnego Koła Polskiego. Podczas I wojny służył w armii niemieckiej w okresie od 15 października 1914 roku do 15 listopada 1916 roku w 3 pułku artylerii polowej, następnie od 15 listopada 1916 roku do 8 stycznia 1918 roku we frontowym oddziale pomiarowym artylerii na froncie wschodnim. W styczniu 1918 roku został odesłany do szpitala, a 28 marca tego roku zwolniony z wojska (ze stopniem podporucznika od 26 marca 1917 roku). 
Był współorganizatorem powstania wielkopolskiego w powiecie Czarnków, uczestnikiem oswobodzenia Czarnkowa 4 stycznia 1919 roku. W lutym 1919 roku przeszedł do wojsk kolejowych, gdzie służył przy organizacji kolejnictwa wojskowego na odcinku frontu północnego, awansował na komendanta III Okręgu Kolejowego przy Dowództwie Frontu Północnego, a od 14 lutego 1919 roku został komendantem dworca w Żninie. 7 kwietnia 1919 roku został zwolniony z wojska ze względu na stan zdrowia (w stopniu porucznika ze starszeństwem z dniem 1 kwietnia 1916 roku).
Praca zawodowa, społeczna i polityczna.
Przed I wojną światową odbywał praktykę rolniczą w renomowanych gospodarstwach województwa poznańskiego.
W Polsce niepodległej był zarządcą prywatnego majątku k. Czarnkowa i dzierżawcą państwowego majątku, prowadził też własne gospodarstwo w Nadborowie. Od 1923 roku był prezesem rady powiatowej Wielkopolskiego Towarzystwa Kółek Rolniczych w Żninie, członkiem Rady Wojewódzkiej i Powiatowej, przewodniczącym Rady Gminnej, prezesem rady nadzorczej Spółdzielni „Rolnik” w Janówcu i wieloletnim prezesem organizacji powiatowej Chrześcijańskiego Stronnictwa Rolniczego. Od 1927 roku był prezesem Rady Powiatowej BBWR.
W 1935 roku został senatorem IV kadencji (1935–1938) z województwa poznańskiego. Pracował w komisjach: gospodarczej (1937–1938), opieki społecznej (1935–1936) i skarbowej (1937–1938).
Po II wojnie światowej.
Po II wojnie światowej pracował jako starszy inspektor Stacji Hodowli i Selekcji Roślin w Polanowicach. 
Życie prywatne.
Był synem Jana i Teresy z domu Księżopolskiej (Xiężopolskiej). Ożenił się z Anielą Palacz. Mieli trzy córki: Alicję, Annę i Krystynę oraz syna Jana, straconego w 1944 z wyroku Polskiego Państwa Podziemnego.

</doc>
<doc id="2678225" url="https://pl.wikipedia.org/wiki?curid=2678225" title="Eszkol Newo">
Eszkol Newo

Eszkol Newo (hebr.: אשכול נבו, Eshkol Nevo; ur. 1971 w Jerozolimie) – izraelski pisarz, autor zbioru opowiadań, trzech powieści, poradnika i książeczki dla dzieci.
Za swoją twórczość otrzymał między innymi główną nagrodę izraelskiego Towarzystwa Wydawców Książek (2005).
Jego książki wydano po angielsku, arabsku, francusku, niemiecku, turecku i włosku.
Oprócz twórczości pisarskiej zajmuje się uczeniem kreatywnego pisania.
Jego dziadek Lewi Eszkol (1895–1969) był w latach 1963–1969 premierem Państwa Izrael.

</doc>
<doc id="2678237" url="https://pl.wikipedia.org/wiki?curid=2678237" title="Litwa na Zimowych Igrzyskach Olimpijskich 1998">
Litwa na Zimowych Igrzyskach Olimpijskich 1998

Litwę na Zimowych Igrzyskach Olimpijskich 1998 reprezentowało siedmioro zawodników.

</doc>
<doc id="2678305" url="https://pl.wikipedia.org/wiki?curid=2678305" title="Ludwik Maciejewski">
Ludwik Maciejewski

Ludwik Maciejewski (ur. 20 sierpnia 1890 w Królikowie, zm. 18 grudnia 1964 w Katowicach) – polski działacz niepodległościowy i związkowy, polityk, senator w II RP.
Życiorys.
Wykształcenie.
Ukończył dwuletnią szkołę handlową w Poznaniu.
Działalność niepodległościowa.
Od 1904 roku był członkiem „Sokoła” w Poznaniu i na Śląsku. W latach 1919–1921 należał do Polskiej Organizacji Wojskowej Górnego Śląska, był uczestnikiem II i III powstania śląskiego (w którym był komendantem placu w kilku osadach górniczych k. Bytomia). W 1920 roku był sekretarzem Polskiego Komitetu Plebiscytowego na powiat Bytom.
Praca zawodowa i polityczna.
Od 1910 roku pracował w polskich przedsiębiorstwach w Katowicach, Królewskiej Hucie i Bytomiu, był jednym z animatorów amatorskiego ruchu teatralnego na Górnym Śląsku (w 1920 roku zorganizował stały teatr objazdowy). W czasie I wojny światowej służył w armii niemieckiej. Pracował przymusowo w fabryce azotowej w Królewskiej Hucie (Chorzów). 
W listopadzie 1918 roku zatrudnił się jako pracownik biurowy w Bytomiu, gdzie założył Koło Młodzieży Kupieckiej (w tymże roku) oraz zorganizował i został kierownikiem sekretariatu okręgowego poznańskiego Związku Handlowców (1921). 
W czasie całego okresu międzywojennego (w latach 1922–1939) przewodniczył Głównemu Komitetowi Wykonawczemu Polskiego Związku Pracowników Przemysłowych, Biurowych i Handlowych w Katowicach (którego był założycielem), w latach 1924–1925 był wiceprezesem Zrzeszenia Polskich Pracowniczych Związków Zawodowych w Warszawie i członkiem Rady Naczelnej Związku Handlowców w Poznaniu, od 1929 roku był członkiem zarządu Federacji Związku Zawodowego Pracowników Umysłowych (ZZPU), od 1933 roku – przewodniczącym Komisji Porozumiewawczej Polskich ZZPU na Górnym Śląsku, od 1934 roku – członkiem Rady Naczelnej i Komitetu Wykonawczego Unii ZZPU. 
W latach 1922–1927 założył i następnie był redaktorem upełnomocnionym „Echa Pracownika Śląskiego” w Katowicach, w latach 1931–1936 był redaktorem naczelnym, a potem znów redaktorem upełnomocnionym tego czasopisma. 
Był również członkiem Związku Powstańców Śląskich. 
W 1935 roku został senatorem IV kadencji (1935–1938) powołanym przez Prezydenta RP Ignacego Mościckiego. Pracował w komisjach: administracyjnej (1937–1938), gospodarczo-skarbowej (1935–1936) i społecznej (1937–1938).
W czasie i po II wojnie światowej.
W czasie II wojny światowej przebywał z rodziną w Warszawie. W 1940 roku wyjechał do Lubartowa, gdzie uczestniczył w tajnym szkolnictwie zawodowym i od 1944 roku pracował w powiatowej spółdzielni rolniczo-handlowej. 
Od lutego 1945 roku był organizatorem (z ramienia Delegata Rządu Tymczasowego) administracji przemysłu ciężkiego w Katowicach i do grudnia tego roku pracował w Centralnym Zarządzie Przemysłu Hutniczego, następnie kierował działem socjalnym Zjednoczenia Przemysłu Węglowego.
Należał do PPS, następnie do PZPR. Był działaczem Spółki Brackiej w Tarnowskich Górach, PZZ, Związku Weteranów Powstań Śląskich i członkiem zarządu oddziału powiatowego i zastępcą sekretarza ZBoWiD, wreszcie przewodniczącym Miejskiego Komitetu Pomocy Społecznej. 
Zmarł 18 grudnia 1964 roku w Katowicach. Pochowany na Cmentarzu przy ul. Francuskiej (kwatera CI D-359). 
Życie prywatne.
Był synem Jana, ślusarza, i Ewy z domu Brylskiej. Ożenił się 17 listopada 1923 roku z Heleną Anną Wochnik. Mieli syna Mariana (ur. 1928).

</doc>
<doc id="2678341" url="https://pl.wikipedia.org/wiki?curid=2678341" title="Lista okrętów Royal Navy w czynnej służbie">
Lista okrętów Royal Navy w czynnej służbie

Linki zewnętrzne.
Surface Fleet | Royal Navy

</doc>
<doc id="2678499" url="https://pl.wikipedia.org/wiki?curid=2678499" title="Denholm Elliott">
Denholm Elliott

Denholm Mitchell Elliott (ur. 31 maja 1922 w Londynie, zm. 6 października 1992 w Ibizie) – brytyjski aktor filmowy, teatralny i telewizyjny, trzykrotny laureat nagród BAFTA dla najlepszego aktora drugoplanowego.
Życiorys.
Ukończył Malvern College w Worcestershire i w 1939 roku rozpoczął studia w Royal Academy of Dramatic Art w Londynie. Podczas II wojny światowej był radiooperatorem i strzelcem pokładowym w RAF. We wrześniu 1943 roku jego samolot, Handley Page Halifax, został zestrzelony nad Morzem Północnym i do końca wojny Elliot przebywał w niemieckim obozie jenieckim Stalag 344 Lamsdorf w dzisiejszych Łambinowicach, gdzie zorganizował amatorską grupę teatralną "No Name Players" i brał udział w amatorskich przedstawieniach.
Po zakończeniu wojny wrócił do Londynu i rozpoczął karierę aktorską w teatrze. W 1946 roku zadebiutował na West Endzie w przedstawieniu "The Guinea Pig". W filmie debiutował drugoplanową rolą w komedii "Dear Mr. Prohack" w 1949 roku.
Jego dorobek artystyczny obejmuje role w ponad 120 filmach i serialach telewizyjnych. W 1988 roku w uznaniu zasług dla sztuki filmowej został Komandorem Orderu Imperium Brytyjskiego.
Życie prywatne.
Elliott był dwa razy żonaty. Pierwsze małżeństwo, zawarte w 1954 roku z aktorką Virginią McKenna, zakończyło się rozwodem w 1957. Od 1962 roku żył w otwartym związku małżeńskim z 20 lat młodszą Susan Robinson; miał z nią dwoje dzieci.
Był biseksualny. W 1987 roku wykryto u niego wirusa HIV, a rok później zdiagnozowano AIDS. Zmarł na gruźlicę będącą powikłaniem AIDS w 1992 roku, w swoim domu na Ibizie.

</doc>
<doc id="2679144" url="https://pl.wikipedia.org/wiki?curid=2679144" title="Deutsche Tourenwagen Meisterschaft 1986">
Deutsche Tourenwagen Meisterschaft 1986

Sezon 1986 w niemieckiej serii wyścigowej Deutsche Tourenwagen Meisterschaft rozpoczął się 30 marca a zakończył 21 września. Zwyciężył Duńczyk – Kurt Thiim, który w klasyfikacji generalnej zdobył 130 pkt.

</doc>
<doc id="2679241" url="https://pl.wikipedia.org/wiki?curid=2679241" title="Dajcie mi głowę Alfredo Garcii">
Dajcie mi głowę Alfredo Garcii

Dajcie mi głowę Alfredo Garcii (ang. "Bring Me the Head of Alfredo Garcia") – amerykańsko-meksykański film sensacyjny z 1974 roku.
Treść.
Meksyk. El Jeffe, lokalny szef mafii, dowiaduje się, że jego córka padła ofiarą gwałtu. Sprawcą był niejaki Alfred Garcia. Rozwścieczony, poprzysięga krwawą zemstę. Wynajmuje grupę płatnych morderców, oferując milion pesos za głowę Garcii. Tymczasem Bennie, dowiaduje się od swojej dziewczyny, Elity, że Garcia zginął w wypadku samochodowym. Udaje się wówczas do El Jeffe i oferuje dostarczenie głowę Alfreda w ciągu trzech dni. Razem z Elitą rozpoczyna poszukiwania grobu bandyty...

</doc>
<doc id="2679286" url="https://pl.wikipedia.org/wiki?curid=2679286" title="Niepokoje wychowanka Törlessa (film)">
Niepokoje wychowanka Törlessa (film)

Niepokoje wychowanka Törlessa (niem. "Der Junge Törless") – niemiecki film dramatyczny z 1966 roku w reżyserii Volkera Schlöndorffa. Adapatacja powieści Roberta Musila pod tym samym tytułem.
Fabuła.
Główny bohater Thomas Törless trafia do szkoły z internatem. Wkrótce po przybyciu jest świadkiem, jak jeden z uczniów Anzelm von Basini, jest upokarzany i maltretowany przez swoich rówieśników za rzekomą kradzież, jakiej miał się dopuścić.

</doc>
<doc id="2679301" url="https://pl.wikipedia.org/wiki?curid=2679301" title="Niepokoje wychowanka Törlessa (film 1966)">
Niepokoje wychowanka Törlessa (film 1966)



</doc>
<doc id="2679419" url="https://pl.wikipedia.org/wiki?curid=2679419" title="Czarnotka (dopływ Mrożynki)">
Czarnotka (dopływ Mrożynki)

Czarnotka (niem. "Taufborn", "Legerstatt", "Schwarzer Graben") – potok w południowo-zachodniej Polsce, w woj. dolnośląskim, w Górach Izerskich, lewy dopływ Mrożynki. Długość ok. 5,5 km, źródła na wysokości ok. 672 i 680 m n.p.m., ujście – ok. 385 m n.p.m.
Opis.
Wypływa z północnych zboczy Kamienickiego Grzbietu Gór Izerskich, powstaje z połączenia dwóch większych i kilku drobniejszych potoków mających swe źródła pomiędzy Sępią Górą, Wysoką a Blizborem. Początkowo płynie zalesioną doliną ku północy, pomiędzy Kotłem a Blizborem, później przez pola i łąki oraz między zabudowaniami wsi Gierczyn, gdzie wypływa na Pogórze Izerskie. Skręca ku północnemu wschodowi, płynie przez Kotlinę Mirską i uchodzi do Mrożynki w miejscowości Mlądz.

</doc>
<doc id="2679429" url="https://pl.wikipedia.org/wiki?curid=2679429" title="Order Republiki Federalnej">
Order Republiki Federalnej

Order Republiki Federalnej (ang. "Order of the Federal Republic") – najwyższe odznaczenie państwowe Republiki Federalnej Nigerii ustanowione w 1964, nadawane za wybitne zasługi cywilne lub wojskowe.
Historia i zasady nadawania.
Order Republiki Federalnej wraz z Orderem Nigru został utworzony w 1964 – podczas istnienia Pierwszej Republiki – na mocy Aktu nr 5 o ustanowieniu odznaczeń państwowych (ang. "The National Honors Act No. 5"). Odznaczenie jest nadawane w dwóch klasach – cywilnej i wojskowej – za „wybitne zasługi dla narodu” zarówno obywatelom Nigerii, jak i cudzoziemcom, w wypadku których ma ono charakter honorowy. Order przyznaje urzędujący prezydent kraju wskutek własnego postanowienia lub na wniosek Komitetu Narodowego ds. Odznaczeń i Nagród Państwowych (ang. "The National Committee for National Honours and Awards").
Pierwszymi obywatelami Nigerii odznaczonymi Wielką Komandorią Orderu Republiki Federalnej zostali dr Nnamdi Azikiwe (pierwszy prezydent kraju) oraz gen. Olusẹgun Ọbasanjọ. Nadania dokonał prezydent Shehu Shagari 23 września 1981.
Od połowy lat 80. do końca lat 90. nadawanie Nigeryjczykom Orderu Republiki Federalnej i Orderu Nigru zostało wstrzymane. Toczyły się także dyskusje kwestionujące szereg przeszłych decyzji o ich przyznaniu. Jednakże w 1998 przewodniczący Tymczasowej Rady Rządzącej, gen. Abdulsalami Abubakar wznowił ich nadawanie, a w styczniu 1999 ogłoszono listę 755 obywateli Nigerii przedstawionych do odznaczenia obu orderami. Wielką Komandorię Orderu Republiki Federalnej otrzymali wówczas wszyscy dotychczasowi prezydenci i szefowie państwa (z wyjątkiem gen. Saniego Abachy).
Stopnie orderu.
Order Republiki Federalnej dzieli się na cztery klasy:
Odznaczonym przysługuje prawo do umieszczania po nazwisku odpowiednich do klasy inicjałów orderu: „GCFR”, „CFR”, „OFR” i „MFR”.
Medal Orderu Republiki Federalnej.
Najniższym stopniem odznaczenia jest dwuklasowy (srebrny i brązowy) Medal Orderu Republiki Federalnej. Odznaczani nim są niskiej rangi funkcjonariusze państwowi oraz inni obywatele Nigerii, których dokonania nie spełniają wymogów do nadania orderu wyższego stopnia.
Insygnia.
Odznakę orderu stanowi gwiazda o dziesięciu promieniach emaliowanych naprzemiennie na biało i zielono. Na środku awersu gwiazdy umieszczony jest okrągły i w zależności od stopnia orderu – złoty (GCFR, CFR, OFR) i srebrny (MFR) medalion z wygrawerowanym herbem Nigerii. Pierwotnie medalion otaczał zielonoemaliowany pierścień z napisem: „Order of the Federal Republic • Nigeria”. Po modyfikacji odznaczeń inskrypcję zmieniono, zastępując nazwę kraju, stopniem orderu wraz z jego skrótem (np. „Member Order of the Federal Republic • MFR”).
Wielka gwiazda wielkiej komandorii orderu jest złota i składa się z dziesięciu wiązek promieni, na które nałożona jest odznaka orderu.
Natomiast odznaka medalu jest okrągła i stosownie do stopnia – wykonana ze srebra lub brązu. Na awersie znajduje się grawerunek dziesięciopromiennej gwiazdy z medalionem i napisem o takim samym wzornictwie, jakie występuje na odznace wyższych klas orderu. Rewers odznaki jest pozbawiony wszelkich sygnatur.
Wstążki orderu są koloru zielonego z szerokimi, białymi bordiurami. Wstążki klasy wojskowej orderu wyróżnia – usytuowany centralnie – wąski, pionowy, czerwony pasek. Wstążki medalu klasy cywilnej mają dodatkowy, umieszczony centralnie, biały pasek, przez środek którego w klasie wojskowej biegnie wspomniany pasek czerwony.

</doc>
<doc id="2679466" url="https://pl.wikipedia.org/wiki?curid=2679466" title="Skitnica">
Skitnica

Skitnica (niem. "Nonnen Wasser") – potok w południowo-zachodniej Polsce, w woj. dolnośląskim, na Pogórzu Izerskim, w prawy dopływ Mrożynki. Długość ok. 3,9 km, źródła na wysokości ok. 480 m n.p.m., ujście – ok. 365 m n.p.m.
Opis.
Wypływa z północnych zboczy Wygorzela na Przedgórzu Rębiszowskim. Płynie początkowo na północ, później na zachód i północny zachód. Przepływa przez Rębiszów w Kotlinie Mirskiej i uchodzi do Mrożynki w Rębiszowie Dolnym

</doc>
<doc id="2679473" url="https://pl.wikipedia.org/wiki?curid=2679473" title="Holy Wars... The Punishment Due">
Holy Wars... The Punishment Due

Holy Wars... The Punishment Due lub Holy Wars – singel oraz utwór grupy Megadeth otwierający ich czwartą płytę pt. "Rust in Peace".
W minucie 2:26 słychać akustyczny riff grany przez Friedmana, po przejściu utwór jest wolniejszy i cięższy.
Tekst utworu jest o wojnach religijnych.
Teledysk.
Teledysk do utworu został wyreżyserowany w sierpniu 1990 roku (około pierwszej wojny w zatoce perskiej). Wideoklip przedstawia materiał filmowy z różnych konfliktów zbrojnych, głównie ze Bliskiego Wschodu.

</doc>
<doc id="2679477" url="https://pl.wikipedia.org/wiki?curid=2679477" title="Holy Wars">
Holy Wars



</doc>
<doc id="2679525" url="https://pl.wikipedia.org/wiki?curid=2679525" title="Raczyna (dopływ Mrożynki)">
Raczyna (dopływ Mrożynki)

Raczyna ("Rączyna"niem. "Fugs-Bach") – potok w południowo-zachodniej Polsce, w woj. dolnośląskim, na Pogórzu Izerskim, w prawy dopływ Mrożynki. Długość ok. 3,5 km, źródła na wysokości ok. 400 m n.p.m., ujście – ok. 370 m n.p.m.
Opis.
Wypływa ze wschodnich zboczy Rębinki na Przedgórzu Rębiszowskim, na zachód od miejscowości Grudza. Płynie początkowo na północny zachód przez ”Rębiszowski Las”, później na zachód i południowy zachód. Przepływa przez Rębiszów w Kotlinie Mirskiej i uchodzi do Mrożynki w Rębiszowie Dolnym.

</doc>
<doc id="2679537" url="https://pl.wikipedia.org/wiki?curid=2679537" title="Nir Yafe">
Nir Yafe



</doc>
<doc id="2679551" url="https://pl.wikipedia.org/wiki?curid=2679551" title="Pipistrel Virus">
Pipistrel Virus

Pipistrel Virus – luksusowy samolot ultralekki, produkowany przez firmę Pipistrel w miejscowości Ajdovscina w Słowenii. Jest najszybszym produkowanym seryjnie samolotem ultralekkim. Jego osiągi zostały potwierdzone przez zdobycie nagrody Personal Air Vehicle (PAV) 2007 i General Aviation Technology (GAT) 2008 przyznawanej przez NASA. Pipistrel Virus SW jest pierwszym samolotem ultralekkim posiadającym certyfikat wydany przez Urząd Lotnictwa Cywilnego pozwalający na loty nocne VFR.
Samolot jest górnopłatem z tylnym usterzeniem typu T z zamontowanym przestawnym śmigłem. Posiada możliwość demontażu skrzydeł. Zbudowany jest w całości z materiałów kompozytowych zawierających włókna szklane, włókna węglowe i kevlar. Samolot może zostać wyposażony w: 
8 stycznia 2012 słoweński pilot Matevž Lenarčič odbył samolotem VIRUS SW lot dookoła świata w ramach wyprawy GreenLight World Flight. Podczas lotu wykonał przelot nad szczytem Mount Everest na wysokości 29 413 ft (8 965 m). 19 kwietnia 2012 szczęśliwie wylądował w Słowenii stając się pierwszą na świecie osobą, która pokonała trasę 91 003 km bez asysty drugiego pilota.

</doc>
<doc id="2679560" url="https://pl.wikipedia.org/wiki?curid=2679560" title="Singapur na Letnich Igrzyskach Olimpijskich 1960">
Singapur na Letnich Igrzyskach Olimpijskich 1960

Singapur na Letnich Igrzyskach Olimpijskich 1960 reprezentowało 5 zawodników (wszyscy mężczyźni). Reprezentanci Singapuru zdobyli 1 srebrny medal na tych igrzyskach.

</doc>
<doc id="2679565" url="https://pl.wikipedia.org/wiki?curid=2679565" title="Bogdan Pikuta">
Bogdan Pikuta

Bogdan Pikuta (ur. 12 sierpnia 1972 w Jaworznie) – piłkarz polski grający na pozycji napastnika.
Kariera.
Karierę piłkarską Pikuta rozpoczął w klubie Górnik Jaworzno. Następnie grał w Victorii Jaworzno, a na początku 1993 roku został zawodnikiem Górnika Zabrze, w którym zadebiutował w pierwszej lidze. Latem 1993 odszedł z Górnika do GKS Katowice, a w trakcie sezonu trafił do Stali Stalowa Wola.
W 1994 roku Pikuta został piłkarzem Widzewa Łódź. Zadebiutował w nim 31 lipca 1994 w wygranym 4:0 wyjazdowym meczu z Wartą Poznań. W sezonie 1995/1996 wywalczył z Widzewem mistrzostwo Polski, ale w trakcie sezonu wrócił do GKS Katowice, gdzie grał do 1997 roku. W sezonie 1997/1998 był zawodnikiem Rakowa Częstochowa.
W latach 1998-2002 Pikuta grał w KSZO Ostrowiec Świętokrzyski. W sezonie 2001/2002 grał z KSZO w pierwszej lidze. W sezonie 2002/2003 był zawodnikiem Zagłębia Sosnowiec, a w sezonie 2003/2004 – Victorii Jaworzno. W swojej karierze grał też w amatorskim irlandzkim zespole Kilrush Rangers AFC oraz w MCKS Czeladź.
Ogółem w polskiej ekstraklasie Pikuta rozegrał 136 meczów i strzelił w nich 24 gole.

</doc>
<doc id="2679581" url="https://pl.wikipedia.org/wiki?curid=2679581" title="Ancistrus temmincki">
Ancistrus temmincki



</doc>
<doc id="2679582" url="https://pl.wikipedia.org/wiki?curid=2679582" title="Hypostomus temminckii">
Hypostomus temminckii



</doc>
<doc id="2679584" url="https://pl.wikipedia.org/wiki?curid=2679584" title="Plecostomus aculeatus">
Plecostomus aculeatus



</doc>
<doc id="2679602" url="https://pl.wikipedia.org/wiki?curid=2679602" title="Merkaz Oman">
Merkaz Oman



</doc>
<doc id="2679612" url="https://pl.wikipedia.org/wiki?curid=2679612" title="Gadish">
Gadish



</doc>
<doc id="2679618" url="https://pl.wikipedia.org/wiki?curid=2679618" title="Jarmark dominikański w Tarnobrzegu">
Jarmark dominikański w Tarnobrzegu



</doc>
<doc id="2679624" url="https://pl.wikipedia.org/wiki?curid=2679624" title="Portugalia na Letnich Igrzyskach Olimpijskich 1960">
Portugalia na Letnich Igrzyskach Olimpijskich 1960

Portugalię na Letnich Igrzyskach Olimpijskich 1960 reprezentowało 65 zawodników (60 mężczyzn, 5 kobiet). Reprezentanci Portugalii zdobyli 1 srebrny medal na tych igrzyskach.

</doc>
<doc id="2679629" url="https://pl.wikipedia.org/wiki?curid=2679629" title="Bernard Henner (junior)">
Bernard Henner (junior)

Bernard (Berl) Henner (ur. 8 stycznia 1866 w Przemyślu, zm. 13 października 1913 we Lwowie) – fotograf działający w Przemyślu, Jarosławiu, Krakowie i Lwowie.
Syn Minci (Miny) (zm. 1913) i Bernarda (Barucha) Hennera (1843-1926), brat Jakóba (Jeremiasza). Razem z bratem uczył się fotografii w atelier ojca. W 1890 r. przeniósł się do Jarosławia. Początkowo pracował w filii zakładu ojca, a następnie otworzył własne atelier. Około 1905-1906 sprzedał wszystkie dobra w Jarosławiu i przeprowadził się do Krakowa, gdzie otworzył zakład „Maria” przy ul. Szewskiej 27. W Krakowie prowadził ożywione kontakty z miejscowym środowiskiem fotograficznym, wyjeżdżał również zagranicę. Następnie przeniósł się do Lwowa, gdzie w 1910 r. przy ul. Koralnickiej 4 (obecnie A. Wołoszyna) otworzył swój ostatni zakład fotograficzny, po jego śmierci (tj. od 1913 r.) prowadzony przez Marcina Jaegera. 
Od 1891 r. żonaty z Louisą (Ludwiką) Luster z Wiednia; mieli dwóch synów: Gabriela Tadeusza (1893-1949) i Feliksa (1898-1976). Na łożu śmierci przeszedł z judaizmu na katolicyzm; jego synowie dokonali konwersji wcześniej, w czasie pobytu w Krakowie. Pochowany w rodzinnym grobowcu na Cmentarzu Starofarnym w Bydgoszczy, dokąd jego ciało w 1920 r. sprowadził syn Gabriel Tadeusz.

</doc>
<doc id="2679640" url="https://pl.wikipedia.org/wiki?curid=2679640" title="Maroko na Letnich Igrzyskach Olimpijskich 1960">
Maroko na Letnich Igrzyskach Olimpijskich 1960

Maroko na Letnich Igrzyskach Olimpijskich 1960 reprezentowało 47 zawodników (wszyscy mężczyźni). Reprezentanci Maroko zdobyli 1 srebrny medal na tych igrzyskach.

</doc>
<doc id="2679651" url="https://pl.wikipedia.org/wiki?curid=2679651" title="Thorbjørn Svenssen">
Thorbjørn Svenssen

Ole Thorbjørn Svenssen (ur. 22 kwietnia 1924 w Sandefjordzie, zm. 8 stycznia 2011 tamże) – norweski piłkarz grający na pozycji lewego lub środkowego obrońcy. W swojej karierze rozegrał 104 mecze w reprezentacji Norwegii i jest pod tym względem rekordzistą.
Kariera klubowa.
Przez całą swoją karierę piłkarską Svenssen występował w klubie Sandefjord BK. W jego barwach zadebiutował w 1944 roku. Wraz z klubem z Sandefjordu wywalczył wicemistrzostwo Norwegii w sezonie 1955/1956. Z kolei w latach 1957 i 1959 zagrał w finale Pucharu Norwegii, w którym Sandefjord BK przegrywał odpowiednio z Fredrikstad FK (0:4) i Vikingiem (1:2). Karierę zakończył w 1966 roku.
Kariera reprezentacyjna.
W reprezentacji Norwegii Svenssen zadebiutował 11 czerwca 1947 roku w wygranym 3:1 towarzyskim meczu z Polską, rozegranym w Oslo. W swojej karierze grał w: eliminacjach do MŚ 1954, MŚ 1958, Euro 60 i MŚ 1962. Od 1947 do 1962 roku rozegrał w kadrze narodowej 104 mecze i jest pod tym względem rekordzistą.

</doc>
<doc id="2679653" url="https://pl.wikipedia.org/wiki?curid=2679653" title="Rugby 7 na World Games 2005">
Rugby 7 na World Games 2005

Turniej Rugby 7 na World Games 2005 odbył się w dniach 22–23 lipca na MSV-Arena w Duisburgu. Była to druga edycja zawodów w tej dyscyplinie na World Games.
W turnieju wystartowało ponownie osiem zespołów. W obecności 8 000 widzów tytuł zdobyty przed czterema latami obroniła reprezentacja Fidżi, najwięcej punktów w zawodach zdobył przedstawiciel triumfatorów Jone Daunivucu.
Składy zespołów.

</doc>
<doc id="2679654" url="https://pl.wikipedia.org/wiki?curid=2679654" title="Thorbjorn Svenssen">
Thorbjorn Svenssen



</doc>
<doc id="2679663" url="https://pl.wikipedia.org/wiki?curid=2679663" title="Kanada na Letnich Igrzyskach Olimpijskich 1960">
Kanada na Letnich Igrzyskach Olimpijskich 1960

Kanadę na Letnich Igrzyskach Olimpijskich 1960 reprezentowało 85 zawodników (74 mężczyzn, 11 kobiet). Reprezentanci Kanady zdobyli 1 srebrny medal na tych igrzyskach.

</doc>
<doc id="2679665" url="https://pl.wikipedia.org/wiki?curid=2679665" title="Alice Mizzau">
Alice Mizzau

Alice Mizzau (ur. 18 marca 1993 w Udine) – włoska pływaczka specjalizująca się w stylu dowolnym.
W 2012 r. na mistrzostwach Europy w Debreczynie zdobyła złoty medal w sztafecie 4 × 200 m stylem dowolnym, wspólnie z Alice Nesti, Dilettą Carli i Federicą Pellegrini oraz srebrny w sztafecie 4 × 100 m stylem zmiennym razem z Arianną Barbieri, Chiarą Boggiatto i Ilarią Bianchi. W Debreczynie zdobyła również brązowy medal w sztafecie 4 × 100 m stylem dowolnym razem z Ericą Buratto, Eriką Ferraioli i Federicą Pellegrini.
Uczestniczka igrzysk olimpijskich w Londynie (2012) w sztafetach 4 × 100 m (12. miejsce) i 4 × 200 m stylem dowolnym (7. miejsce).

</doc>
<doc id="2679676" url="https://pl.wikipedia.org/wiki?curid=2679676" title="Eumeniusz (Chorolski)">
Eumeniusz (Chorolski)

Eumeniusz, imię świeckie Jewgienij Nikołajewicz Chorolski (ur. 13 grudnia 1886 w Bogorożdiestwience, zm. 25 sierpnia 1967 w Żytomierzu) – rosyjski biskup prawosławny.
Wykształcenie uzyskał w szkole parafialnej oraz w szkole nauczycielskiej. Następnie wstąpił do monasteru Trójcy Świętej w Kijowie jako posłusznik. W 1907 został skierowany do odbycia zasadniczej służby wojskowej. Po jej zakończeniu w 1912 został osobistym sekretarzem biskupa saratowskiego. W 1918 ponownie został posłusznikiem, tym razem w monasterze św. Michała Archanioła o Złotych Kopułach. Rok później złożył wieczyste śluby mnisze i został wyświęcony na hierodiakona. W 1923 przeszedł do Ławry Pieczerskiej, zaś od 1924 był archidiakonem cerkwi Zaśnięcia Matki Bożej w placówce filialnej Ławry w Leningradzie. W 1930 został aresztowany w Leningradzie.
W 1946 wrócił do Ławry Pieczerskiej i został jej ekonomem. W 1950 wyświęcony na hieromnicha. W tym samym roku został dziekanem Ławry, zaś w 1954 został podniesiony do godności archimandryty. 28 lutego tego samego roku został wyświęcony na biskupa czerniowieckiego i bukowińskiego przez metropolitę kijowskiego i halickiego Jana, biskupów czernihowskiego i nieżyńskiego Arseniusza, winnickiego i bracławskiego Andrzeja i humańskiego Nestora. W 1958 podniesiony do godności arcybiskupiej. W 1958 został przeniesiony na katedrę żytomierską i owrucką. Jej ordynariuszem był do śmierci w 1967. Został pochowany na cmentarzu rosyjskim w Żytomierzu przy cerkwi cmentarnej.

</doc>
<doc id="2679678" url="https://pl.wikipedia.org/wiki?curid=2679678" title="Arianna Barbieri">
Arianna Barbieri

Arianna Barbieri (ur. 23 lutego 1989 w Camposampiero) – włoska pływaczka specjalizująca się w stylu grzbietowym. Trzykrotna wicemistrzyni Europy 2012 na dystansach: 50 i 100 m stylem grzbietowym oraz w sztafecie 4 x 100 m stylem zmiennym.
Uczestniczka igrzysk olimpijskich w Londynie (2012) na 100 m grzbietem (13. miejsce) i w sztafecie 4 x 100 m stylem zmiennym.

</doc>
<doc id="2679684" url="https://pl.wikipedia.org/wiki?curid=2679684" title="Mirco Di Tora">
Mirco Di Tora

Mirco Ametrano Di Tora (ur. 19 maja 1986 w Ferrarze) – włoski pływak, mistrz Europy w sztafecie 4 x 100 m stylem zmiennym oraz srebrny medalista Mistrzostw Europy na dystansie 50 m stylem grzbietowym, mistrz Europy na krótkim basenie w sztafecie 4x50 m stylem zmiennym, uczestnik Igrzysk Olimpijskich na 100 m stylem grzbietowym oraz w sztafecie 4x100 m stylem zmiennym.

</doc>
<doc id="2679688" url="https://pl.wikipedia.org/wiki?curid=2679688" title="Indie na Letnich Igrzyskach Olimpijskich 1960">
Indie na Letnich Igrzyskach Olimpijskich 1960

Indie na Letnich Igrzyskach Olimpijskich 1960 reprezentowało 45 zawodników (wszyscy mężczyźni). Reprezentanci Indii zdobyli 1 srebrny medal na tych igrzyskach.

</doc>
<doc id="2679696" url="https://pl.wikipedia.org/wiki?curid=2679696" title="Stupava (powiat Uherské Hradiště)">
Stupava (powiat Uherské Hradiště)

Stupava – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 146 mieszkańców.
Zobacz też:

</doc>
<doc id="2679699" url="https://pl.wikipedia.org/wiki?curid=2679699" title="Zodiak (zespół muzyczny)">
Zodiak (zespół muzyczny)

Zodiac – radziecka, instrumentalna grupa muzyczna założona pod koniec lat 70. XX w łotewskiej SRR grająca muzykę synth pop. Była to jedna z pierwszych w ZSRR grup uprawiających muzykę elektroniczną opartą na temacie kosmosu i science-fiction.
Historia grupy.
"Zodiac" został założony pod koniec lat 70. XX wieku przez studentów Łotewskiego Konserwatorium Państwowego im. J. Vītolsa pod kierunkiem Jānisa Lūsēnsa. Zespół uprawiał bardzo nietypową jak na ówczesne radzieckie uwarunkowania muzykę instrumentalno-elektroniczną ocierającą się o disco, wzorując się na takich grupach jak Space i Kraftwerk (wszystkie albumy grupy wydane zostały pod anglojęzycznymi tytułami). Ich debiutancki album "Disco Alliance" ukazał się w 1980 roku i okazał się prawdziwym hitem na rynku ZSRR. Sprzedawany w również poza granicami Związku Radzieckiego, m.in. w Japonii, Austrii i Finlandii rozszedł się w nakładzie (według nieoficjalnych danych) 20 mln egz. Kolejnym projektem grupy była muzyczna ilustracja do dokumentalnego filmu poświęconego radzieckiej kosmonautyce pt. "Zwiozdnaja palitra". Podczas pracy nad tym przedsięwzięciem członkowie grupy odwiedzili kosmiczne miasteczko i spotkali się z kosmonautami. Od tego momentu muzyka zespołu związana była z tematem kosmosu. Swój ostatni album grupa wydała w 1988 roku, był to koncertowy "In memoriam", poświęcony łotewskiej kulturze i architekturze Rygi. W początkach lat 90. grupa zakończyła działalność, wznawiając ją w ostatnich latach albumem "Mirušais gadsimts" z 2006.
Ich muzyka posłużyła jako ścieżka dźwiękowa do dwóch filmów produkcji ZSRR: "Załoga wozu bojowego" z 1985 roku i "Kobiece radości i smutki" z 1982. Dziś ich oryginalne, winylowe płyty są prawdziwymi unikatami na rynku.

</doc>
<doc id="2679707" url="https://pl.wikipedia.org/wiki?curid=2679707" title="Ghana na Letnich Igrzyskach Olimpijskich 1960">
Ghana na Letnich Igrzyskach Olimpijskich 1960

Ghanę na Letnich Igrzyskach Olimpijskich 1960 reprezentowało 13 zawodników (wszyscy mężczyźni). Reprezentanci Ghany zdobyli 1 srebrny medal na tych igrzyskach.
Skład kadry.
Lekkoatletyka.
Mężczyźni

</doc>
<doc id="2679708" url="https://pl.wikipedia.org/wiki?curid=2679708" title="Éva Risztov">
Éva Risztov

Éva Risztov (ur. 30 sierpnia 1985 w Hódmezővásárhely) – węgierska pływaczka startująca w stylu dowolnym, zmiennym i motylkowym. Wielokrotna medalistka mistrzostw świata i mistrzostw Europy. Mistrzyni olimpijska z Londynu w pływaniu długodystansowym na dystansie 10 km. Trzykrotna olimpijka z Aten, Pekinu i Londynu.

</doc>
<doc id="2679709" url="https://pl.wikipedia.org/wiki?curid=2679709" title="Stupava (ujednoznacznienie)">
Stupava (ujednoznacznienie)



</doc>
<doc id="2679716" url="https://pl.wikipedia.org/wiki?curid=2679716" title="Suchá Loz">
Suchá Loz

Suchá Loz – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1133 mieszkańców.

</doc>
<doc id="2679718" url="https://pl.wikipedia.org/wiki?curid=2679718" title="Trujący bluszcz">
Trujący bluszcz



</doc>
<doc id="2679730" url="https://pl.wikipedia.org/wiki?curid=2679730" title="Sušice (kraj zliński)">
Sušice (kraj zliński)

Sušice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 604 mieszkańców.
Zobacz też:

</doc>
<doc id="2679736" url="https://pl.wikipedia.org/wiki?curid=2679736" title="Sukuma">
Sukuma

Sukuma – największa grupa etniczna w północno-zachodniej Tanzanii, ich populacja wynosi blisko 10 mln ludzi. Posługują się językiem sukuma, z rodziny bantu, kultywują tradycyjne wierzenia afrykańskie, część przyjęła także chrześcijaństwo lub islam.
Sukuma oznacza „północ” i odnosi się do „ludzi północy”. Sukuma żyją w północno-zachodniej Tanzanii, także w pobliżu południowych brzegów Jeziora Wiktorii.
Sukuma mają mieszaną gospodarkę, rolnictwo wykorzystują głównie na własne potrzeby. Hodują także bydło. Podstawę rolnictwa stanowi uprawa prosa, sorga i kukurydzy. Ważną rolę odgrywa także bawełna.
Największe miasto zamieszkane przeważnie przez Sukuma to Mwanza.

</doc>
<doc id="2679738" url="https://pl.wikipedia.org/wiki?curid=2679738" title="Holandia na Letnich Igrzyskach Olimpijskich 1960">
Holandia na Letnich Igrzyskach Olimpijskich 1960

Holandię na Letnich Igrzyskach Olimpijskich 1960 reprezentowało 110 zawodników (80 mężczyzn i 30 kobiet). Reprezentanci Holandii zdobyli 1 srebrny i dwa brązowe medale na tych igrzyskach.

</doc>
<doc id="2679739" url="https://pl.wikipedia.org/wiki?curid=2679739" title="Sušice (ujednoznacznienie)">
Sušice (ujednoznacznienie)

Miejscowości w Czechach:

</doc>
<doc id="2679753" url="https://pl.wikipedia.org/wiki?curid=2679753" title="Litwa na Zimowych Igrzyskach Olimpijskich 1994">
Litwa na Zimowych Igrzyskach Olimpijskich 1994

Litwę na Zimowych Igrzyskach Olimpijskich 1994 reprezentowało sześcioro zawodników.

</doc>
<doc id="2679763" url="https://pl.wikipedia.org/wiki?curid=2679763" title="Zoltán Verrasztó">
Zoltán Verrasztó

Zoltán Verrasztó (ur. 15 marca 1956 w Budapeszcie) – węgierski pływak, wicemistrz i brązowy medalista olimpijski z 1980 r. z Moskwy. Medalista mistrzostw Świata i mistrzostw Europy.
2 kwietnia 1976 r. pobił rekord na 400 m stylem zmiennym, ale 25 lipca 1976 odebrał mu go Rod Strachan.
Ma dwójkę dzieci: Evelyn i Dávid, oboje są pływakami, medalistami mistrzostw Świata i Europy.

</doc>
<doc id="2679768" url="https://pl.wikipedia.org/wiki?curid=2679768" title="Nowe przygody Kapitana Planety">
Nowe przygody Kapitana Planety



</doc>
<doc id="2679773" url="https://pl.wikipedia.org/wiki?curid=2679773" title="Iran na Letnich Igrzyskach Olimpijskich 1960">
Iran na Letnich Igrzyskach Olimpijskich 1960

Iran na Letnich Igrzyskach Olimpijskich 1960 reprezentowało 23 zawodników (wszyscy mężczyźni). Reprezentanci Iranu zdobyli jeden srebrny i trzy brązowe medale na tych igrzyskach.

</doc>
<doc id="2679784" url="https://pl.wikipedia.org/wiki?curid=2679784" title="Svárov (kraj zliński)">
Svárov (kraj zliński)

Svárov – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 247 mieszkańców.

</doc>
<doc id="2679787" url="https://pl.wikipedia.org/wiki?curid=2679787" title="Svárov">
Svárov

Gminy w Czechach:

</doc>
<doc id="2679794" url="https://pl.wikipedia.org/wiki?curid=2679794" title="French Open 2012 (gra pojedyncza kobiet)">
French Open 2012 (gra pojedyncza kobiet)

French Open 2012 – gra pojedyncza kobiet – zawody singlowe kobiet, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 27 maja a 9 czerwca na paryskich kortach im. Rolanda Garrosa.

</doc>
<doc id="2679796" url="https://pl.wikipedia.org/wiki?curid=2679796" title="Šumice (kraj zliński)">
Šumice (kraj zliński)

Šumice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1709 mieszkańców.

</doc>
<doc id="2679798" url="https://pl.wikipedia.org/wiki?curid=2679798" title="Grzegorz (Zakalak)">
Grzegorz (Zakalak)

Grzegorz, imię świeckie Hryhorij Mychajłowycz Zakalak (ur. 5 lutego 1908 w Chodorowie, zm. 9 lutego 1984) – ukraiński duchowny greckokatolicki, członek grupy inicjatywnej przygotowującej siłowe przyłączenie struktur Kościoła greckokatolickiego do Rosyjskiego Kościoła Prawosławnego, następnie biskup prawosławny.
Ukończył gimnazjum klasyczne w Stanisławowie w 1928, w 1932 ukończył studia prawnicze na Uniwersytecie Jana Kazimierza we Lwowie. W 1936 ukończył greckokatolickie seminarium duchowne w Stanisławowie i przyjął święcenia diakońskie (8 czerwca), a następnie kapłańskie (15 czerwca 1936) z rąk biskupa biskupa stanisławskiego Grzegorza Chomyszyna. W 1938 został proboszczem cerkwi Opieki Matki Bożej w Stanisławowie.
Po wkroczeniu Armii Czerwonej do Stanisławowa i rozpoczęciu prześladowań duchowieństwa greckokatolickiego ks. Zakalak został członkiem grupy inicjatywnej na rzecz przyłączenia parafii greckokatolickich do Rosyjskiego Kościoła Prawosławnego. Brał aktywny udział w pseudosoborze lwowskim w 1946, zaś rok później otrzymał godność protoprezbitera. Od 1949 był sekretarzem zarządu prawosławnej eparchii stanisławowskiej. W 1954 został nagrodzony prawem noszenia mitry. 11 września 1956 otrzymał nominację biskupią. W związku z tym 17 września 1956 złożył wieczyste śluby mnisze w Ławrze Poczajowskiej, zaś 21 września otrzymał godność archimandryty.
27 września 1956 w soborze Zaśnięcia Matki Bożej w Odessie miała miejsce jego chirotonia na biskupa drohobyckiego i samborskiego, w której jako konsekratorzy wzięli udział patriarcha moskiewski i całej Rusi Aleksy I, arcybiskupi chersoński i odeski Borys, stanisławowski i kołomyjski Antoni, lwowski i tarnopolski Palladiusz, kiszyniowski i mołdawski Nektariusz oraz biskup noworosyjski Sergiusz. W 1959 przeniesiony na katedrę czerniowiecką i bukowińską. Rok później objął zarząd eparchii lwowskiej i tarnopolskiej, pozostając do 1961 ordynariuszem eparchii czerniowieckiej. W październiku 1964 ponownie mianowany biskupem czerniowieckim, jedenaście dni po nominacji odszedł w stan spoczynku na własną prośbę, motywując ją chorobą. W lutym 1965 został mianowany arcybiskupem mukaczewskim i zarządzał eparchią przez dwanaście lat. Zmarł w 1984, pozostając w stanie spoczynku i został pochowany na cmentarzu w Mukaczewie.

</doc>
<doc id="2679804" url="https://pl.wikipedia.org/wiki?curid=2679804" title="Šumice">
Šumice

Gminy w Czechach:

</doc>
<doc id="2679809" url="https://pl.wikipedia.org/wiki?curid=2679809" title="Topolná">
Topolná

Topolná – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1616 mieszkańców.

</doc>
<doc id="2679814" url="https://pl.wikipedia.org/wiki?curid=2679814" title="Traplice">
Traplice

Traplice – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1150 mieszkańców.

</doc>
<doc id="2679820" url="https://pl.wikipedia.org/wiki?curid=2679820" title="Tupesy">
Tupesy

Tupesy – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 1114 mieszkańców.
Miejscowość znana jest z licznych warsztatów garncarskich w której wytwarza się specyficzną ceramikę fajansową malowaną w charakterystyczne róże. Znajduje się tam muzeum miejscowej ceramiki.

</doc>
<doc id="2679829" url="https://pl.wikipedia.org/wiki?curid=2679829" title="Tučapy (kraj zliński)">
Tučapy (kraj zliński)

Tučapy – gmina w Czechach, w powiecie Uherské Hradiště, w kraju zlińskim. Według danych z dnia 1 stycznia 2012 liczyła 250 mieszkańców.

</doc>
<doc id="2679836" url="https://pl.wikipedia.org/wiki?curid=2679836" title="Tučapy">
Tučapy

Gminy w Czechach:

</doc>
<doc id="2679850" url="https://pl.wikipedia.org/wiki?curid=2679850" title="Aleksiej Białynicki-Birulja">
Aleksiej Białynicki-Birulja



</doc>
<doc id="2679873" url="https://pl.wikipedia.org/wiki?curid=2679873" title="José Campaña">
José Campaña

José Ángel Gómez Campaña (ur. 31 maja 1993 w Sewilli) – hiszpański piłkarz występujący na pozycji pomocnika we hiszpańkim klubie Levante UD. Były młodzieżowy reprezentant Hiszpanii.
Kariera.
Campaña zadebiutował w profesjonalnym futbolu w wieku 16 lat, grając w rezerwach Sevilli FC w Segunda División B. W okresie przedsezonowym został dołączony do pierwszego składu za sprawą nowego trenera, Marcelino. 25 sierpnia 2011 roku zadebiutował w pierwszej drużynie. Wszedł na miejsce Niemca Piotra Trochowskiego i rozegrał 10 minut w zremisowanym 1-1 spotkaniu z Hannoverem 96 w Lidze Europy. Trzy dni później zadebiutował w lidze, kiedy zastąpił Manu del Morala przeciwko Maladze.
18 lipca 2013 roku podpisał 4-letni kontrakt z Crystal Palace.
22 lipca 2014 roku podpisał kontrakt z Sampdorią.

</doc>
<doc id="2679898" url="https://pl.wikipedia.org/wiki?curid=2679898" title="Do ślubu trzeba dwojga">
Do ślubu trzeba dwojga

Do ślubu trzeba dwojga (niem. "Nur Anfänger heiraten") – niemiecki film komediowy z 2003 roku

</doc>
<doc id="2679909" url="https://pl.wikipedia.org/wiki?curid=2679909" title="Cerkiew św. Dymitra w Parcewie">
Cerkiew św. Dymitra w Parcewie

Cerkiew pod wezwaniem św. Dymitra Sołuńskiego – prawosławna cerkiew cmentarna w Parcewie. Należy do parafii Zmartwychwstania Pańskiego w Bielsku Podlaskim, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Świątynia znajduje się na cmentarzu z XIX wieku o powierzchni 0,4 ha.
Dawna cerkiew unicka, wybudowana na początku XIX w. Po 1839 prawosławna. W 1897 dobudowano kruchtę z wieżą-dzwonnicą. Ostatnia przebudowa cerkwi miała miejsce w 1921.
Budowla drewniana, o konstrukcji zrębowej, wzniesiona na planie ośmioboku, trójnawowa. Nad wejściem dwuspadowy daszek, wsparty na dwóch bocznych ścianach. Nad kruchtą czworoboczna wieża-dzwonnica z blaszanym dachem namiotowym, zwieńczonym baniastym hełmem. Nad centralną częścią cerkwi ośmioboczny, blaszany dach namiotowy, zwieńczony wieżyczką z baniastym hełmem.
Uroczystość patronalna obchodzona jest 8 listopada (według starego stylu 26 października).
Cerkiew wpisano do rejestru zabytków 26 października 1966 pod nr A-34.

</doc>
<doc id="2679913" url="https://pl.wikipedia.org/wiki?curid=2679913" title="Kaplica św. Dymitra w Parcewie">
Kaplica św. Dymitra w Parcewie



</doc>
<doc id="2679931" url="https://pl.wikipedia.org/wiki?curid=2679931" title="BBTS Bielsko-Biała">
BBTS Bielsko-Biała



</doc>
<doc id="2679934" url="https://pl.wikipedia.org/wiki?curid=2679934" title="Dynamiczne pakietowanie">
Dynamiczne pakietowanie

Dynamiczne pakietowanie (ang. "dynamic packaging") – metoda stosowana w ramach nowoczesnych usług turystycznych umożliwiająca jednoczesne zarezerwowanie biletu lotniczego, pokoju hotelowego, ubezpieczenia turystycznego, transferu i/lub wynajęcie samochodu, objętych jedną, wspólną ceną. 
Metoda polega na zebraniu w jednym miejscu informacji z różnych źródeł pozwalając sprzedawcom na stworzenie zintegrowanego środowiska, w którym dynamiczne składniki łączone są w jedną ofertę, uzależnioną od indywidualnych potrzeb klienta. Cały proces zamyka się w ramach jednej usługi rezerwacyjnej, transakcyjnej i płatniczej. Dynamiczne pakietowanie różni się od tradycyjnie oferowanych pakietów turystycznych tym, że ceny zamawianych usług oparte są na aktualnych danych, wliczając w to m.in. aktualną dostępność ofertową oraz biletową, specyfikę wycieczki, wkładu dostawców, kanałów dystrybucji, daty rezerwacji czy czynników związanych z położeniem geograficznym. Łączna cena pakietu dynamicznego zależna jest także od liczby usług skupionych w jednym pakiecie (im większy pakiet konstruuje i kupuje nabywca, tym lepszą cenę może uzyskać) - stąd określenie "dynamiczne".
Korzyści.
Dynamiczne pakietowanie działa na kilku poziomach sprzedażowych. Na pierwszym z nich tworzone są poszczególne komponenty takie jak połączenia lotnicze, zakwaterowanie, transfer i/lub wypożyczenie samochodu. W dalszej kolejności wcześniej określone elementy są dynamicznie łączone w jedno zamówienie. W ostatniej fazie na podstawie wcześniejszych operacji, zamówienie zostaje wycenione i ostatecznie podliczone jako suma całkowita wszystkich usług. Z tego względu ceny jednostkowe wybranych przez klienta komponentów pozostają zazwyczaj ukryte za ceną ogólną. Firmy korzystające z dynamicznego pakietowania zazwyczaj otrzymują specjalne zniżkowe oferty pod określone elementy, dlatego też często zdarza się, że cena całościowo usługi jest niższa niż cena odpowiadająca tym samym produktom, ale kupowanym oddzielnie. Dzięki temu sprzedawca może oferować kupującemu zaoszczędzenie pieniędzy w zamówionym pakiecie, bez obniżania przy tym swojej marży. Technologia dynamicznego pakietowania jest również korzystna dla firm oferujących usługi turystyczne. Przykładem jest kształtowanie się cen za usługi przewoźników. Większość linii lotniczych ma tendencję do podwyższania cen im bardziej zbliża się data wylotu, co zmusza klientów do wcześniejszej rezerwacji biletów. Z drugiej strony jeśli linie lotnicze obniżałyby ceny w celu wypełnienia wolnych miejsc, skłaniało by to wielu kupujących do czekania z rezerwacją dopiero w pobliżu daty wylotu. Opierając się na takiej zasadzie działania linie lotnicze nie mogłyby w rozsądny sposób zarządzać aktualnych cennikiem, bowiem ten musiałby być zależny tylko od kalendarza wylotu, nie zaś od bieżącego zapotrzebowania. Dzięki dynamicznemu pakietowaniu modyfikacje cen nie są widoczne dla klientów.

</doc>
<doc id="2679945" url="https://pl.wikipedia.org/wiki?curid=2679945" title="CHKO">
CHKO



</doc>
<doc id="2679946" url="https://pl.wikipedia.org/wiki?curid=2679946" title="Addicted">
Addicted



</doc>
<doc id="2680035" url="https://pl.wikipedia.org/wiki?curid=2680035" title="François Konter">
François Konter

François Konter (ur. 20 lutego 1934 w Lasauvage, zm. 29 sierpnia 2018) – piłkarz luksemburski grający na pozycji środkowego obrońcy. W swojej karierze rozegrał 77 meczów w reprezentacji Luksemburga i strzelił w niej 4 gole.
Kariera klubowa.
Karierę piłkarską Konter rozpoczął w klubie Chiers Rodange. W 1950 roku zadebiutował w jego barwach w pierwszej lidze luksemburskiej. Występował w nim do końca sezonu 1960/1961.
Latem 1961 Konter został zawodnikiem belgijskiego Anderlechtu. Przez pięć lat rozegrał w nim 20 ligowych meczów. Z Anderlechtem wywalczył cztery mistrzostwa Belgii w latach 1962, 1964, 1965 i 1966 oraz zdobył Puchar Belgii w 1965 roku.
W sezonie 1966/1967 Konter grał w Crossing Molenbeek, a w latach 1967–1971 - w KAA Gent, w którym zakończył karierę.
Kariera reprezentacyjna.
W reprezentacji Luksemburga Konter zadebiutował 19 października 1955 w przegranym 0:4 towarzyskim meczu ze Szwajcarią, rozegranym w Lugano. W swojej karierze grał w: eliminacjach do MŚ 1958, MŚ 1962, Euro 64, MŚ 1966, Euro 68 i MŚ 1970. Od 1955 do 1969 roku rozegrał w kadrze narodowej 77 meczów i strzelił w nich 4 gole.

</doc>
<doc id="2680036" url="https://pl.wikipedia.org/wiki?curid=2680036" title="MCTS">
MCTS



</doc>
<doc id="2680037" url="https://pl.wikipedia.org/wiki?curid=2680037" title="Elastic Love">
Elastic Love

Elastic Love – piosenka z gatunku muzyki elektronicznej pochodząca z szóstego studyjnego albumu amerykańskiej wokalistki Christiny Aguilery zatytułowanego "Bionic" (2010). Utwór został napisany i wyprodukowany przez Aguilerę, M.I.A., Johna Hilla i Davida „Switcha” Taylora oraz wyprodukowany przez Hilla i Taylora.
W utworze Aguilera śpiewa o miłości pełnej wigoru i pożądania, którą porównuje do gumki recepturki (przez jej przyciągające oddziaływanie). Krytycy pozytywnie odebrali piosenkę, szczególnie tekst i jego oryginalność. Z aprobatą spotkała się też futurystyczna, elektroniczna warstwa dźwiękowa, którą wielu krytyków doceniło, uznając „Elastic Love” za najlepszą kompozycję zawartą na albumie "Bionic". Amazon.com notował „Elastic Love” wysoko na liście najlepszych utworów muzycznych 2010 roku. W 2016 redaktorzy serwisu popheart.pl okrzyknęli nagranie jako „wyprzedzające swoje czasy”.
Informacje o utworze.
Piosenkę nagrywano w dwóch kalifornijskich pracowniach: Dubsided w Los Angeles i The Red Lips Room, osobistym studio Christiny Aguilery w jej posiadłości w Beverly Hills. W drugim atelier zarejestrowano wokale piosenkarki. Kompozycja stanowi miks elektroniki, muzyki z nurtu new wave i synthpopu; całość nawiązuje do dźwięku charakterystycznego dla lat 80, korzystając między innymi z syntezatora i urządzenia przywodzącego na myśl automat perkusyjny Roland TR-808. Wokal Aguilery w piosence został obwołany jako „zrobotyzowany”.
Tekst utworu wykorzystuje sprzęt biurowy jako metaforę związku interpersonalnego. „Gumka recepturka – tak nazywam miłość do ciebie; bo przychodzi i odchodzi, spina mnie z tobą (...)”, śpiewa w jednej ze zwrotek wykonawczyni, nawiązując do przyciągającego oddziaływania gumki. Niektórzy krytycy muzyczni chwalili wers drugiej strofy: „Gdybym była linijką, już ja bym cię wyprostowała; ale twoja miłość jest jak temperówka – naprawdę uciera”. Jedną z autorek piosenki jest brytyjska wokalistka Mathangi Arulpragasam, znana pod pseudonimem M.I.A., przez to brzmienie „Elastic Love” jest zbliżone do tonu jej utworów. W wywiadzie dla MTV z czerwca 2010 Arulpragasam przyznała, że „Elastic Love” został nagrany jeszcze przed rozpoczęciem prac nad jej własnym albumem ("Maya" – przyp.). Artystka dodała, że pracowała przy utworze w okresie pomiędzy przerwą w karierze związaną z narodzinami dziecka a powrotem do studia. Zapytana, dlaczego zgodziła się na kolaborację z Aguilerą, M.I.A. odparła: „W projekt "Bionic" byli zaangażowani ludzie, których szanuję, w tym Peaches; to było jak morze kobiet zbierających się wspólnie, by napisać coś nowego. Dodatkowo Christina też została matką, więc była to interesująca sytuacja”.
„Elastic Love” wyciekł do sieci jeszcze przed premierą szóstego albumu Aguilery. Redaktorzy internetowych serwisów muzycznych uznali wówczas, że utwór został nagrany z M.I.A. na featuringu, nie sądząc, by wokale Aguilery brzmiały po prostu podobnie do Brytyjki. Arulpragasam oznajmiła rozczarowanie, gdy Aguilera postanowiła skorzystać w piosence z procesora auto-tune, nie demonstrując słynnych zdolności wokalnych. „Naprawdę liczyłam, że pojawię się w studio i wzniosę jej wokale na jeszcze wyższy poziom. Nie chciała tak pracować. Stwierdziła, że to mogłoby być coś niesamowitego dla mnie, bo nie śpiewam w ten sposób, co ona, jednak sama jest znudzona popisami w śpiewie. Praca z osobami, które wokalnie robią rzeczy dla ciebie niemożliwe, to ciekawe doświadczenie” – dodała.
Oszacowano, że w formacie cyfrowym sprzedano ponad 305 tys. kopii utworu.
Odbiór.
Niesinglowy utwór zajął dwunaste miejsce w rankingu pięćdziesięciu najlepszych piosenek 2010 roku według serwisu internetowego Amazon.com. Znalazł się także we wskazującym najlepsze nagrania roku zestawieniu „Pazz &amp; Jop”, wydanym przez czasopismo "The Village Voice". Pracujący dla "Village Voice" krytyk Andrew Strout uznał „Elastic Love” za drugą najlepszą kompozycję 2010. Zdaniem redaktorów strony internetowej the-rockferry.onet.pl, „Elastic Love” to jedna z czterdziestu najlepszych kompozycji nagranych przez Aguilerę w latach 1997–2010. W marcu 2014 roku interaktywny serwis top50songs.org podał, że internauci uznają „Elastic Love” za jedną z trzydziestu najlepszych piosenek w karierze Aguilery. W czerwcu 2016 redaktorzy witryny popheart.pl okrzyknęli nagranie jako „wyprzedzające swoje czasy”. „Mało kto z popowych fanów w 2010 roku rozumiał ‘Elastic Love’. (...) Dopiero włączając ten utwór w 2016 roku, można ze spokojem uznać, że ta kompozycja wyprzedziła swoje czasy.” Sebastian Mucha (popheart.pl) wskazał „Elastic Love” jako jedną z dziesięciu najlepszych niesinglowych piosenek Aguilery. W sierpniu 2017 zespół redaktorów popheart.pl opracował listę dziesięciu najlepszych piosenek w całej karierze Aguilery. „Elastic Love” objął na niej miejsce 7.
Recenzje.
Odbiór „Elastic Love” przez krytyków muzycznych był pozytywny. Z pochlebnymi recenzjami spotkała się tematyka utworu i jego tekst. Redaktorka witryny internetowej o nazwie "Idolator" zachwalała utwór, pisząc: „Kochamy tę piosenkę. Ten inspirowany latami osiemdziesiątymi, new-wave’owy, synthpopowy kawałek jest świeży, skoczny i interesująco pozbawiony charakterystycznej dla Aguilery maniery wokalnej. To wyjątkowa zmiana i decyzja, która wcale nie zdaje się być wymuszona.” Zdaniem Melindy Newman z serwisu HitFix.com, „Elastic Love” to „utwór hipnotyczny, bogaty w elektroniczno-syntetyczną melodię, z uroczo szalonym tekstem”. Omawiając album "Bionic" dla AllMusic, Stephen Thomas Erlewine wytypował piosenkę na jedną z najlepszych zamieszczonych na krążku oraz dodał, że przyprawia ona o „szklisty dreszcz”. Dziennikarz brytyjskiego pisma "The Scotsman" skwitował „Elastic Love” jako „ekscentryczny, nieco electropopowy numer”, a Leah Greenblatt z tygodnika "Entertainment Weekly" okrzyknęła go „zakręconym, oczarowującym przebojem”. Greg Kot ("Chicago Tribune") napisał, że „najlepszym momentem płyty "Bionic" jest ten, w którym elektroniczne beaty dają Aguilerze bodziec do podróży przez psychodeliczny pasaż efektów dźwiękowych”. Drew Hinshaw ("The A.V. Club") chwalił efekt współpracy Aguilery i M.I.A. W recenzji dla ukmix.org dziennikarz o pseudonimie Bhaggers pisał, że „Elastic Love” brzmi „świeżo i zadziwiająco” oraz jest inteligentnie napisanym utworem. Autor strony internetowej musicaddiction2.com pochwalił wokale Aguilery w zwrotkach oraz uznał, że hook piosenki wyróżnia się ponad jej całość i brzmi „prawdziwie zaraźliwie”. W recenzji dla serwisu "Consequence of Sound" Ray Roa uznał „Elastic Love” za „jedno z najlepszych wydawnictw nadchodzącego lata” oraz dodał, że nagranie „brzmi jak coś, co sprawi, że najsztywniejsi imprezowi nudziarze zaczną podskakiwać”. Jeff Giles ze strony PopDose.com podsumował „Elastic Love” jako „łebski utwór, brzmiący, jakby nagrany został ramię w ramię przez The Art of Noise oraz Cyndi Lauper z połowy lat osiemdziesiątych”. Dziennikarz związany z witryną meetinmontauk.com docenił beat piosenki, który scharakteryzował jako „bystry”.
Wykonania koncertowe.
Piosenka wykonywana była podczas trasy koncertowej The Liberation Tour (2018) oraz rezydentury The Xperience (2019).

</doc>
<doc id="2680039" url="https://pl.wikipedia.org/wiki?curid=2680039" title="Francois Konter">
Francois Konter



</doc>
<doc id="2680059" url="https://pl.wikipedia.org/wiki?curid=2680059" title="HMS Astute">
HMS Astute

HMS „Astute” – nazwa noszona przez dwa okręty brytyjskiej Royal Navy, oznaczająca „sprytny”, „przebiegły”:

</doc>
<doc id="2680076" url="https://pl.wikipedia.org/wiki?curid=2680076" title="J.U.S.T.I.C.E. League">
J.U.S.T.I.C.E. League

J.U.S.T.I.C.E. League – amerykańskie trio producenckie. W jej skład wchodzą Erik Ortiz, Kevin Crowe i Kenny Bartolomei. Pochodzi z miasta Tampa w hrabstwie Hillsborough na zachodnim wybrzeżu Florydy. Współpracowali z takimi wykonawcami jak Drake, Young Jeezy, Keyshia Cole, Mary J. Blige, Rick Ross, Jay-Z, Lloyd Banks, 50 Cent czy Tech N9ne. Zespół swoją nazwę wziął od fikcyjnej grupy bohaterów Justice League.

</doc>
<doc id="2680088" url="https://pl.wikipedia.org/wiki?curid=2680088" title="Shigetane Ishiwata">
Shigetane Ishiwata

 – japoński biolog.
Doktor nauk rolniczych (Nogaku Hakushi). Od 1896 pracownik Instytutu Jedwabniczego w Tokio. W 1901 roku badając przyczynę choroby jedwabników odkrył bakterię, którą Iwabuchi w 1908 roku nazwał "Bacillus sotto". W 2001 roku odkrycie Ishiwaty uhonorowano okolicznościowym sympozjum w Tokio.

</doc>
<doc id="2680094" url="https://pl.wikipedia.org/wiki?curid=2680094" title="Styrcza">
Styrcza

Styrcza (mołd. "Stîrcea", ros. "Стырча") – wieś w północno-zachodniej Mołdawii, w rejonie Glodeni, granicząca ze stolicą rejonu. Wieś jest zamieszkana przez 320 osób.
Historia.
Wieś została założona przez Polaków, głównie z Chocimia i Kamieńca Podolskiego, którzy w latach 1895–1896 pod kierownictwem Michała Wojewódzkiego kupili od Jelizawiety Kukurianowej ziemię o łącznej powierzchni 753 ha i osiedli na niej. Za datę powstania wsi przyjmuje się rok 1899, kiedy wieś została oficjalnie nazwana Jelizawietowką. W roku 1911 wieś uzyskała obecną nazwę.
We wsi znajduje się katolicki kościół, którego budowę rozpoczęto w 1932 roku. Z powodu przyłączenia regionu do ZSRR i wybuchu II wojny światowej budowa została przerwana. Po zakończeniu działań wojennych władze zamieniły nieukończony kościół w magazyn produktów rolnych. Kilkoro mieszkańców wywieziono w ramach represji na Syberię.
W 1990 roku budynek został zwrócony Kościołowi, następnie dostosowano go do pełnienia funkcji sakralnych.
Populacja.
Styrcza charakteryzuje się dużym odsetkiem Polaków, którzy są najliczniejszą grupą etniczną we wsi. Jednocześnie jest to wieś z największą w Mołdawii społecznością polską. Z tego powodu Styrcza jest nazywana "Małą Warszawą". W miejscowości znajduje się Dom Polski, jest wydawane polskie czasopismo, istnieje zespół folklorystyczny, istnieje możliwość nauki języka polskiego.

</doc>
<doc id="2680097" url="https://pl.wikipedia.org/wiki?curid=2680097" title="Bence Biczó">
Bence Biczó

Bence Biczó (ur. 19 stycznia 1993 w Peczu) – węgierski pływak, specjalizujący się głównie w stylu motylkowym.
Srebrny medalista Mistrzostw Europy 2012 oraz Mistrzostw Europy na krótkim basenie 2010 na dystansie 200 m stylem motylkowym. Dwukrotny mistrz Europy juniorów na dystansie 200 m stylem motylkowym. Brązowy medalista letniej uniwersjady z Tajpej. Mistrz Igrzysk Olimpijskich Młodzieży 2010 z Singapuru.
Uczestnik igrzysk olimpijskich z Londynu (2012) na 200 m motylkiem (9. miejsce).

</doc>
<doc id="2680116" url="https://pl.wikipedia.org/wiki?curid=2680116" title="Broń nieśmiercionośna">
Broń nieśmiercionośna

Broń nieśmiercionośna – rodzaj broni konstrukcyjnie przystosowanej do obezwładniania osób lub fizycznego uniemożliwienia działania ludzi bądź rzeczy, bez powodowania ich śmierci, bądź trwałych obrażeń i uszkodzeń. Broń tego rodzaju wykorzystywana jest najczęściej przez oddziały prewencji policji, jednakże coraz bardziej odczuwalna staje się potrzeba używania tego rodzaju środków w działaniach oddziałów wojskowych, zwłaszcza w trakcie prowadzonych przez nie międzynarodowych operacji utrzymania bądź przywrócenia pokoju.
Broń nieśmiercionośna w zastosowaniach wojskowych.
Powtarzające się problemy działań asymetrycznych z jakimi spotykają się oddziały wojskowe w trakcie międzynarodowych operacji innych niż wojna, spowodowały konieczność podjęcia badań nad bronią nie powodującą śmierci bądź trwałych uszkodzeń ciała wśród osób cywilnych. W wyniku podjętych badań interdyscyplinarnych, w tym obejmujących psychologię i medycynę, opracowano kilka grup broni nieśmiercionośnych:
Istotną cechą broni nieśmiercionośnej w zastosowaniach wojskowych, jest ich większa niż w zastosowaniach policyjnych siła działania. Powodowane jest to faktem, że w sytuacjach zagrożeń, do likwidacji których wysyłane są oddziały wojskowe, siła i agresja ataku jest zwykle większa niż w przypadku zamieszek, do uśmierzania których wysyłane są oddziały policji. W takich sytuacjach, policyjne środki nieśmiercionośne okazują się zazwyczaj niewystarczające, zaś broń ostra wojska, byłaby środkiem zbyt radykalnym. Dla celów wojskowych więc, konieczne okazało się opracowanie pośredniej grupy środków – nie tak radykalnej i poważnej w skutkach jak broń bojowa wojska, silniejszej jednak od środków policyjnych.

</doc>
<doc id="2680121" url="https://pl.wikipedia.org/wiki?curid=2680121" title="Barbora Závadová">
Barbora Závadová

Barbora Závadová (ur. 23 stycznia 1993 w Ostrawie) – czeska pływaczka, specjalizująca się głównie w stylu zmiennym.
Brązowa medalistka Mistrzostw Europy 2012 na dystansie 400 m stylem zmiennym oraz Igrzysk Olimpijskich Młodzieży 2010 z Singapuru na 200 m stylem zmiennym. Wicemistrzyni Europy na krótkim basenie z Chartres (2012) w sztafecie 4 x 50 m stylem zmiennym.
Uczestniczka igrzysk olimpijskich w Londynie (2012) na 200 (32. miejsce) i 400 m stylem zmiennym (15. miejsce).

</doc>
<doc id="2680133" url="https://pl.wikipedia.org/wiki?curid=2680133" title="Eva Risztov">
Eva Risztov



</doc>
<doc id="2680165" url="https://pl.wikipedia.org/wiki?curid=2680165" title="Kuźma Podłas">
Kuźma Podłas

Kuźma Pietrowicz Podłas, ros. Кузьма Петрович Подлас (ur. we wsi Duszatino, zm. 25 maja 1942 koło wsi Łozowienka) – radziecki generał porucznik.
Życiorys.
Urodził się we wsi Duszatino, w rejonie suraskim, obwodzie briańskim.
W 1914 roku powołany do armii rosyjskiej. W 1915 roku ukończył szkołę pułkowa Lejb-Gwardyjskiego Preobrażeńskiego Pułku. Brał udział w I wojnie światowej walcząc na Froncie Południowo-Zachodnim, początkowo jako szeregowy, a następnie dowódca plutonu w Lejb-Gwardyjskim Preobrażeńskim Pułku.
W 1918 roku wstąpił najpierw do Czerwonej Gwardii, a następnie Armii Czerwonej. W 1918 roku ukończył Piotrogrodzki Kurs Czerwonych Dowódców. Brał udział wojnie domowej w walkach na Froncie Południowym, Wschodnim i Zachodnim. Był kolejno dowódcą kompanii, batalionu i pułku. W czasie walk przeciwko powstaniu tambowskiemu w 1921 roku dowodził brygadą.
W latach 1922–1937 kolejno: dowódca 48 pułku strzeleckiego, 27 Omskiej Dywizji Strzeleckiej i 23 Korpusu Strzeleckiego. W tym czasie ukończył w 1925 roku kurs dowódców Armii Czerwonej „Wystrieł” oraz w 1930 roku wyższy kurs dowódców Armii Czerwonej przy Akademii Wojskowej im. Frunzego.
W 1937 roku został zastępcą dowódcy Nadmorskiej Grupy Wojsk Dalekowschodniego Okręgu Wojskowego. W czerwcu 1938 roku został dowódcą 1 Armii, którą dowodził w czasie działań bojowych nad jeziorem Chasan.
W grudniu 1938 roku wraz z całym kierownictwem 1 Armii został aresztowany przez NKWD pod zarzutem „sabotażu w czasie walk” nad jeziorem Chasan. W areszcie przebywał do 1940 roku, gdy został zwolniony i oczyszczony z zarzutów.
Od sierpnia 1940 roku po wyjściu z aresztu pozostawał w dyspozycji wydziału kadr Armii Czerwonej, a następnie w listopadzie 1940 roku został inspektorem piechoty Kijowskiego Okręgu Wojskowego.
Po ataku Niemiec na ZSRR nadal pełnił funkcję inspektora piechoty Kijowskiego Okręgu Wojskowego. W sierpniu 1941 roku został dowódcą 40 Armii, którą dowodził do lutego 1942 roku. W tym czasie armia prowadziła walki obronne na linii rzeki Desna, na kierunku kurskim i białogrodzkim.
W lutym 1942 roku został dowódcą 57 Armii, którą dowodził w czasie kontrofensywy pod Charkowem w maju 1942. Po załamaniu się tej kontrofensywy, dowodził nadal armią broniącą przyczółka barwinkowskiego nad rz. Doniec. W czasie tych walk w dniu 25 maja 1942 roku został ciężko ranny koło wsi Łozowienka leżącej na północny zachód od miasta Izjum i zmarł. Początkowo został uznany za zaginionego, dopiero w dniu 20 sierpnia 1942 roku oficjalnie podano, że zginął.

</doc>
<doc id="2680179" url="https://pl.wikipedia.org/wiki?curid=2680179" title="Holandia na Letnich Igrzyskach Olimpijskich 1996">
Holandia na Letnich Igrzyskach Olimpijskich 1996

Holandię na Letnich Igrzyskach Olimpijskich 1996 w Atlancie reprezentowało 239 sportowców (137 mężczyzn i 102 kobiety), którzy startowali w 19 dyscyplinach. Był to 21 start na letnich igrzyskach olimpijskich reprezentacji Holandii.
Skład kadry.
Badminton.
KObiety
Mężczyźni
Miksty
Baseball.
Mężczyźni
Hokej na trawie.
Kobiety
Mężczyźni
Judo.
Kobiety
Mężczyźni
Kajakarstwo górskie.
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Piłka wodna.
Mężczyźni
Pływanie.
Kobiety
Mężczyźni
Siatkówka.
Kobiety
Mężczyźni
Softball.
Kobiety
Strzelectwo.
Mężczyźni
Tenis stołowy.
Kobiety
Mężczyźni
Tenis ziemny.
Kobiety
Mężczyźni
Wioślarstwo.
Kobiety
Mężczyźni

</doc>
<doc id="2680181" url="https://pl.wikipedia.org/wiki?curid=2680181" title="Luksemburg na Letnich Igrzyskach Olimpijskich 1992">
Luksemburg na Letnich Igrzyskach Olimpijskich 1992

Luksemburg na Letnich Igrzyskach Olimpijskich 1992 reprezentowało sześciu zawodników: pięciu mężczyzn i jedna kobieta. Był to 18 start reprezentacji Luksemburga na letnich igrzyskach olimpijskich.

</doc>
<doc id="2680182" url="https://pl.wikipedia.org/wiki?curid=2680182" title="Bronisław Gorgol">
Bronisław Gorgol

Bronisław Gorgol ps. „Edmund”, „Karol”, „Sokół” (ur. 14 października 1885 w Lublinie, zm. 1 lipca 1925) – działacz niepodległościowy i socjalistyczny, uczestnik akcji pod Bezdanami w 1908.
Życiorys.
Urodził się jako syn Jana, cieśli, mając sześcioro rodzeństwa. Jako dziewięcioletni chłopiec został aresztowany i skazany na rózgi, za rozdawanie ulotek sprzeciwiających się koronacji cara Mikołaja II Romanowa.
Od 1898 pracował jako pomocnik murarski. Od 1899 był praktykantem w fabryce wag Hessa, zaś od 1901 do 1906 jako giser w fabryce maszyn rolniczych Wolskiego. W 1904 uczestniczył w demonstracji nad grobem ks. Piotra Ściegiennego.
W 1905 wstąpił do PPS. Od 1906 był członkiem Organizacji Bojowej Polskiej Partii Socjalistycznej. Brał udział m.in. w akcji na urząd Gminy w Wólce (16 grudnia 1906). Po dwóch dniach aresztowany, wziął udział w pięciodniowej głodówce w proteście przeciw przedłużającemu się śledztwu. 
Został skazany na 2 lata zesłania do guberni wiackiej, skąd szybko uciekł do kraju.
Od września 1907 wznowił działalność w Organizacji Bojowej Polskiej Partii Socjalistycznej – Frakcji Rewolucyjnej. Brał udział w akcjach pod Szydłowcem (14 lutego 1908), w Tumlinie (25 lutego 1908) i akcji pod Bezdanami (26 września 1908).
W maju 1909 przebywał w Krakowie, gdzie ukończył szkołę bojową. W sierpniu 1909 wziął udział w XI (II) Zjeździe PPS – Frakcji Rewolucyjnej w Wiedniu. Od 1910 do 1911 jako instruktor bojowy i kierownik pracy PPS w Płocku, brał udział w akcjach bojowych w okręgu Płockim m.in. 10 lipca 1910 uczestniczył w akcji na furgon pocztowy pod Zbójnem pod dowództwem Edwarda Gibalskiego "Franka", oraz 24 lutego 1911 w akcji ekspropriacyjnej pieniędzy monopolowych w Płocku. Uczestniczył też w ostatniej akcji bojowej OB na furgon pocztowy pod Turkiem w kwietniu 1911. W 1911 wyjechał do Galicji.
Wstąpił do Związku Walki Czynnej i ponownie powrócił do zaboru rosyjskiego. W 1912 został aresztowany i uwięziony w Kielcach. W 1914 został uwolniony z więzienia kieleckiego przez żołnierzy Legionów Polskich.
Po uwolnieniu walczył w I Brygadzie Legionów Polskich, początkowo w oddziale wywiadowczym, następnie oddziale konnym Beliny dochodząc do stopnia sierżanta. Po kryzysie przysięgowym w 1917 działał w Polskiej Organizacji Wojskowej.
W 1920 zgłosił się do wojskowej służby pomocniczej. Zmarł w 1925. W 1930 pośmiertnie został odznaczony Krzyżem Niepodległości z Mieczami.

</doc>
<doc id="2680200" url="https://pl.wikipedia.org/wiki?curid=2680200" title="Joey Dunlop">
Joey Dunlop

William Joseph "Joey" Dunlop (ur. 25 lutego 1952 w Ballymoney, zm. 2 lipca 2000 w Tallinnie) – brytyjski wyścigowy kierowca motocyklowy, najbardziej znany z występów w wyścigach drogowych. W 2005 roku uznany za piątą osobistość wszech czasów wyścigów motocyklowych przez Motorcycle News. Jego dokonania obejmują trzy hat-tricki na Isle of Man TT (1985, 1988 i 2000), gdzie osiągnął rekordową, sumaryczną liczbę 26 wygranych wyścigów. Podczas swojej kariery wygrał Ulster Grand Prix 24 razy. W 1986 roku zdobył piąty z rzędu tytuł mistrza świata Formuły TT One.

</doc>
<doc id="2680212" url="https://pl.wikipedia.org/wiki?curid=2680212" title="BBTS Włókniarz Bielsko-Biała (piłka nożna)">
BBTS Włókniarz Bielsko-Biała (piłka nożna)

BBTS Włókniarz Bielsko-Biała (Bielsko-Bialskie Towarzystwo Sportowe Włókniarz) – sekcja piłkarska polskiego klubu sportowego z Bielska-Białej, powstała w 1907 pod nazwą Bielitzer Fussball Klub.
BBTS (BFK/BBSV) było jednym z pierwszych klubów powstałych na dzisiejszym obszarze Polski. W 1921 reprezentacja Bielska, składająca się głównie z graczy ówczesnego BBSV, była drugim przeciwnikiem reprezentacji Polski w historii (mecz nieoficjalny). Do 1928 drużyna rozegrała wiele spotkań z zespołami krakowskimi, przede wszystkim Cracovią i Wisłą – zarówno towarzyskich, jak i ligowych. Przed II wojną światową należała do czołowych drużyn rozgrywek w województwie śląskim, później występowała głównie na szczeblu wojewódzkim i okręgowym.
W 1968 doszło do fuzji BBTS z Włókniarzem Bielsko-Biała – w latach 1971–1997 klub nosił nazwę BBTS Włókniarz Bielsko-Biała. Sekcja piłkarska zakończyła działalność w tej formie w wyniku fuzji z DKS Inter Komorowice w 1997. Powstał w ten sposób klub, znany obecnie pod nazwą Podbeskidzie Bielsko-Biała, uznawany za spadkobiercę tradycji BBTS Włókniarz.
Historia.
1907–1921: Początki piłkarstwa w Bielsku.
Początki piłkarstwa w Bielsku są datowane na rok 1907. W tym czasie miasto należało do Monarchii Austro-Węgierskiej (Śląsk Austriacki), a zdecydowaną większość mieszkańców stanowiła ludność niemieckojęzyczna (według spisu powszechnego z 1910 – 81,6%), stąd też dominowała ona również wśród członków władz przyszłego klubu.
Wiosną 1907 grupa zapaleńców, na czele z Rudolfem Jędrzejowskim i dr. Stonawskim, zorganizowała w Bielsku mecz piłki nożnej. Stonawski zainteresował się tą dyscypliną podczas studiów w Wiedniu; w międzyczasie powstały pierwsze kluby krakowskie – Cracovia i Wisła (1906). Wzorem tych miast, postanowiono założyć stowarzyszenie sportowe również w Bielsku. Pierwsza wzmianka o powstającym klubie znalazła się w gazecie "Bielitz-Bialaer Anzeiger" – była to informacja o planowanym na 4 czerwca 1907 walnym zgromadzeniu. Nazwa powstającego klubu znalazła się w prasie po raz pierwszy parę miesięcy później – zapraszano wówczas na posiedzenie Bielitzer Fussball Klubu (BFK), które miało odbyć się 12 września 1907. Był to najstarszy klub na Śląsku Cieszyńskim. Przyjął on barwy czarno-niebieskie.
Pierwszy boiskiem nowego klubu był plac położony koło parku Franciszka Józefa, popularne wówczas miejsce rozrywki (obecnie znajduje się tam kompleks sportowy z boiskiem "Orlik", sąsiadujący z parkiem, ul. Piastowską i I LO im. Kopernika). BFK podejmował wówczas m.in. takie drużyny, jak: Admira Wiedeń, Cracovia, Wisła Kraków, Germania Katowice czy DSV Opawa. 25 lutego 1909 zmieniono nazwę klubu na Bielitz-Bialaer Fussball Klub (przymiotnik "Bialaer" odnosił się do sąsiadującej z Bielskiem, odrębnej jeszcze wtedy galicyjskiej Białej), a następnie, w kwietniu 1911 na Bielitz-Bialaer Sport Verein (BBSV). W tym samym roku zaczęły powstawać również pierwsze sekcje innych dyscyplin sportu. We wrześniu 1911 otwarto jeden z najstarszych obiektów sportowych w Polsce, który do dzisiaj służy piłkarzom – stadion na Górce, położony w dawnym kamieniołomie na Żywieckim Przedmieściu, powyżej ul. Młyńskiej. Pierwszym przeciwnikiem BBSV na nowym obiekcie był Rapid Wiedeń lub Germania Wrocław.
W latach 1912–1914 BBSV zdobywał trzykrotnie wicemistrzostwo Moraw i Śląska Cieszyńskiego, ulegając jedynie DSV Opawa (rozgrywki organizował Morawsko-Śląski Związek Piłki Nożnej, podlegający Austriackiemu Związkowi Piłki Nożnej). W tym czasie BBSV stał się również szerzej znany dzięki występom w meczach towarzyskich. Wśród pokonanych przez bielszczan zespołów znalazły się m.in. Schlesien Wrocław i VfR 1897 Wrocław, VfR Królewska Huta czy tradycyjny rywal – Wisła Kraków. Jednymi ze znanych piłkarzy BBSV byli: Ladislaus Dlabać, Emil Reichl i Josef Stürmer – reprezentanci Austrii.
Wybuch I wojny światowej w lipcu 1914 wywołał trudności w skompletowaniu drużyny, gdyż wielu zawodników i działaczy klubowych zostało skierowanych na front. Po niedługim czasie udało się zaprosić do gry na bielskim boisku drużyny z Wiednia, Budapesztu czy Pragi, a skład zasilili m.in. piłkarze powołani do wojska, przebywający w miejscowym garnizonie (np. Adolf Fischera z Wiener AF). Znaczącą rolę odgrywał w tym czasie w klubie Konrad Kwaśniewski, kierownik sekcji piłkarskiej.
W 1918 Polska odzyskała niepodległość, a w jej granicach znalazło się również (ostatecznie od 1920) Bielsko. Drużyna piłkarska BBSV została jednym z członków efemerycznego Wschodniośląskiego Związku Piłki Nożnej (z siedzibą właśnie w Bielsku), zdobywając jego mistrzostwo. W czerwcu 1921 przedstawiciele klubu wynegocjowali w Krakowie przyłączenie WZPN do Krakowskiego Związku Okręgowego Piłki Nożnej (KZOPN), co stało się faktem w lipcu 1921.
1921–1927: Występy w krakowskiej klasie A.
Lato i jesień 1921 obfitowały w mecze towarzyskie BBSV, rozgrywane zarówno z klubami polskimi (Warta Poznań, Union Łódź, Jutrzenka Kraków, Wisła Kraków), jak i niemieckimi (Beuthener SuSV) czy węgierskimi (Kispesti AC). We wrześniu 1921 bielska drużyna wzięła udział w czterozespołowym turnieju zorganizowanym przez Cracovię, w którym uznała jedynie wyższość gospodarzy. 4 grudnia 1921 reprezentacja Bielska, której trzon stanowili piłkarze BBSV (7 zawodników w składzie), zmierzyła się z kadrą narodową Polski w nieoficjalnym meczu, będąc jej drugim w historii przeciwnikiem (po reprezentacji Lwowa). Spotkanie, zakończone porażką bielszczan 1:3, odbyło się w ramach przygotowań "Biało-Czerwonych" do historycznego pojedynku z Węgrami, rozegranego 18 grudnia 1921.
W 1922 BBSV po raz pierwszy przystąpił do rozgrywek krakowskiej klasy A, będącej przedsionkiem mistrzostw Polski. W inauguracyjnym meczu bielszczanie zostali pokonani przez Cracovię 0:3. Drużyna zakończyła debiutancki sezon na 3. miejscu w tabeli, wyprzedzając Jutrzenkę i Makkabi Kraków oraz lokalnego rywala, Sturm Bielsko. 2 i 3 września 1922 zorganizowano uroczystości jubileuszowe 15-lecia klubu (na czele z prezesem Robertem Jaworkiem), w których udział wzięli – poza działaczami BBSV – m.in. delegaci władz lokalnych, wojska, innych bielskich klubów sportowych, Wisły Kraków oraz zaproszeni do wzięcia udziału w turnieju piłkarskim piłkarze Cracovii, Jutrzenki Kraków i Hakoah Bielsko. W jego ramach BBSV rozegrał dwumecz z Cracovią (2:1 i 0:0).
Sezon 1923 BBSV zakończył na 4. miejscu w krakowskiej klasie A, poza duetem Wisła – Cracovia ulegając również Jutrzence. Podobnie jak w poprzednich latach drużyna rozegrała wiele spotkań towarzyskich (w tym dwumecz z Legią Warszawa), zwyciężyła również w turnieju zorganizowanym z okazji 15-lecia innego niemieckiego klubu z Bielska, Sturmu. Rozgrywek sezonu 1924 BBSV nie mógł zaliczyć do udanych – zajął 5. lokatę, ostatnią chroniącą przed spadkiem. Bielszczanie dokonali jednak historycznego zwycięstwa w meczu o punkty ligowe nad Cracovią 3:1, w dodatku na stadionie rywala. W 1925 nie odbyły się ligowe rozgrywki regionalne, część zawodników BBSV reprezentowała jednak Bielsko w Pucharze KZOPN, w którym piłkarze z "grodu nad Białą" dotarli do finału. Po raz pierwszy BBSV wziął również udział w okręgowych rozgrywkach Pucharu Polski.
Kolejne sezony bielszczanie ukończyli na dalszych miejscach, poza pierwszą trójką tabeli. BBSV miał jednak szansę na historyczny udział w rozgrywkach ogólnopolskich; w 1927 powstała z inicjatywy najlepszych polskich klubów Liga, niezależna od Polskiego Związku Piłki Nożnej i utworzona bez jego zgody. Wzięcia udziału w nowym turnieju odmówiła Cracovia, podobnie uczynił później również klub z Bielska. Ostatecznie wolne miejsce w Lidze zajęła Jutrzenka Kraków, a rozgrywki te zostały oficjalnie uznane przez PZPN za mistrzostwa Polski po ich zakończeniu.
1928–1939: Walka o prymat na Śląsku.
Przed sezonem 1928 powstał Podokręg Bielsko-Biała Śląskiego Okręgowego Związku Piłki Nożnej, którego członkiem stał się BBSV. W latach 1928 i 1929 w województwie śląskim istniały trzy równorzędne grupy klasy A – bielska, katowicka i królewskohucka. Ich zwycięzcy mierzyli się ze sobą o mistrzostwo okręgu, zaś mistrz otrzymywał prawo udziału w eliminacjach do Ligi ogólnopolskiej. BBSV wygrał obie edycje na poziomie podokręgu. W 1930 czołowe kluby województwa ogłosiły powstanie Okręgowej Ligi Śląskiej, w której znalazł się również BBSV. Po roku rozgrywki te stanowiły już wyższy szczebel, niż klasa A. Klub z Bielska zajmował początkowo w nowo powstałych rozgrywkach miejsca w dolnej części tabeli, by w 1932 zająć ostatnią lokatę. Od sezonu 1932/1933 Okręgowa Liga Śląska opierała się na systemie jesień-wiosna.
W sezonie 1932/1933 drużyna zajęła 10., ostatnie miejsce przed strefą spadkową, by w kolejnym wypaść z ligi. W tym okresie BBSV ponosił dotkliwe porażki, jak 0:7 na własnym boisku z KS 06 Załęże czy 0:10 z Naprzodem w Lipinach. Rundę jesienną 1934/1935 zespół spędził w bielskiej klasie A, klub złożył jednak odwołanie i w lutym 1935 został przywrócony do Okręgowej Ligi Śląskiej, nie rozgrywając jednak do końca sezonu żadnych spotkań. "Czarno-Niebiescy" ponownie opuścili ją jednak po kolejnym sezonie. W latach 1936–1938 drużyna zwyciężała bielską klasę A, co gwarantowało przejście do eliminacji do rozgrywek wojewódzkich. W Okręgowej Lidze Śląskiej bielszczanie znaleźli się ponownie w sezonie 1938/1939, zajmując 6. lokatę.
Poza aspektem sportowym, w połowie lat 30. XX wieku dokonywały się zmiany w strukturze wewnętrznej BBSV. Końcem grudnia 1934 odbyło się walne zebranie klubu, będącego wówczas pod zarządem kuratora. W wyborach do zarządu po raz pierwszy zwyciężyła nieoczekiwanie strona polska. W lutym 1936 doszło do postulowanego wcześniej spolszczenia nazwy klubu na Bielsko-Bialskie Towarzystwo Sportowe (BBTS). Od tej pory otrzymywał on znaczące wsparcie finansowe od władz miasta, m.in. na remont stadionu, i stał się ogniskiem polskiego ruchu narodowego.
W 1938 klub postawił sobie za cel awans do rozgrywek ogólnopolskich, co wydawało się realne, patrząc na wyniki meczów towarzyskich (w tym zwycięstwo nad Ruchem Chorzów 2:1) i stabilność finansową, utrzymywaną dzięki szerokiemu wsparciu miejscowych fabrykantów. Grającym trenerem został były król strzelców Ligi państwowej w barwach Warty Poznań, reprezentant Polski Kajetan Kryszkiewicz. Plany sportowe przekreślił wybuch II wojny światowej – BBTS rozegrało jedynie mecz 1. kolejki sezonu 1939/1940. Po wkroczeniu do Bielska okupantów hitlerowskich i przyłączeniu miasta do III Rzeszy klub został rozwiązany, a życie piłkarskie przeszło do konspiracji.
1945–1960: Powojenna odbudowa klubu.
Po zakończeniu działań wojennych (Armia Czerwona zajęła Bielsko i Białą 10–12 lutego 1945) życie piłkarskie dwumiasta zaczęło wracać do normy. Reaktywowane zostały m.in. BKS Biała i Leszczyński KS, a w lipcu 1945 – BBTS. Stadion na Górce został oddany do użytku po remoncie 21 lipca 1946 (wcześniej piłkarze BBTS grali mecze ligowe na boisku Leszczyńskiego KS w Kamienicy). W sezonie 1945/1946 bielszczanie wystartowali w bielskiej klasie A, w której pozostawali do 1950, z wyjątkiem sezonu 1947/1948, gdy awansowali do śląskiej klasy A.
Poza udziałem w rozgrywkach regionalnych, BBTS mierzyło się wówczas w licznych spotkaniach towarzyskich z zespołami zagranicznymi. W listopadzie 1946 odwiedziła Bielsko drużyna Kispesti AC (późniejszy Budapest Honvéd FC) z późniejszymi gwiazdami światowego futbolu, jak: Ferenc Puskás, József Bozsik, Sándor Kocsis i Gyula Grosics. Węgrzy zwyciężyli 5:3, na trybunach zgromadziło się około 8 tysięcy widzów. BBTS grało wówczas również m.in. z Viktorią Pilzno, ŠK Żylina czy reprezentacją Armii Czerwonej.
W 1949 doszło do masowej, ogólnopolskiej akcji zmian nazw i struktur organizacji piłkarskich. BBTS przyjęło nazwę Ogniwo Bielsko i żółto-czerwone barwy strojów, stając się jednym z kół Zrzeszenia Sportowego Ogniwo (później nazwa koła zmieniła się na Ogniwo Bielsko-Biała w związku z połączeniem Bielska i Białej Krakowskiej w jedno miasto). Na przełomie lat 40. i 50. XX wieku dokonywano również licznych reform systemu ligowego. W tym czasie Ogniwo rywalizowało w Śląskiej Klasie Wojewódzkiej i śląskiej klasie A. Sezon 1954 rozpoczęło na trzecim poziomie rozgrywkowym – w Lidze Śląskiej. W grudniu 1954, w wyniku połączenia Zrzeszeń Sportowych Spójnia i Ogniwo w ZS Sparta, koło przyjęło nazwę Sparta Bielsko-Biała. Po odwilży politycznej wywołanej śmiercią Bolesława Bieruta i rozpoczętym w latach 1955–1956 procesie destalinizacji w Polsce, zmiany dotknęły również organizacje sportowe. Zezwolono między innymi na reaktywację samodzielnych klubów i przywrócenie nazw zniesionych przed 1950. Bielski klub pozostał co prawda związany z ZS Sparta, powrócił jednak do historycznego skrótu BBTS. W styczniu 1957 przyjęto nazwę BBTS Sparta Bielsko-Biała.
W latach 1954–1960 BBTS Sparta rywalizowało w Lidze Śląskiej (od 1957 Wojewódzkiej) o tytuł mistrzowski, dający prawo gry w eliminacjach do II ligi. W debiutanckim sezonie drużyna zajęła 11., ostatnie miejsce przed strefą spadkową, w kolejnych plasowała się już w górnej części tabeli. W 1958 wywalczyła mistrzostwo swojej grupy, a następnie – po zwycięskim meczu ze Słowianem Katowice – województwa. BBTS Sparta zmierzyło się wówczas w turnieju kwalifikacyjnym do II ligi z Unią Tarnów, Rakowem Częstochowa i KKS Kluczbork, ulegając jednak pierwszej z wymienionych drużyn. Kolejne 2 sezony przyniosły słabsze wyniki – 5. lokatę w 1959 i 10. w 1960, co oznaczało spadek do bielskiej klasy A, ówczesnej IV ligi. Jednocześnie do Ligi Wojewódzkiej awansował inny bielski klub, Włókniarz.
1960–1975: Od trzeciej do piątej ligi.
Po spadku z Ligi Wojewódzkiej spodziewano się szybkiego powrotu BBTS Sparta na trzeci poziom ligowy, sekcji piłkarskiej zaczęły jednak doskwierać coraz liczniejsze problemy, w tym znaczne zadłużenie, problemy kadrowe (dyskwalifikacje za niesportowe zachowanie, nieuzasadnione absencje zawodników) czy chuligańskie wybryki na trybunach. W tym czasie klub stracił pozycję najlepszego na scenie piłkarskiej Bielska-Białej, gdyż – poza Włókniarzem – w wyższych klasach rozgrywkowych grał BKS Stal, a w 1961 "Czarno-Niebiescy" mierzyli się nawet o punkty ligowe z rezerwami bialskiej drużyny. Sezon 1960/1961 (powrócono do systemu jesień-wiosna) BBTS Sparta zakończyło na 5. miejscu w bielskiej klasie A, kolejny na 4., by w 1963 zwyciężyć ją i powrócić do III ligi. W międzyczasie kierownictwo zespołu zdecydowało się na znaczące odmłodzenie składu; większość graczy miała poniżej 25 lat.
Sezon 1963/1964 okazał się jednak kompromitacją – z 3 zwycięstwami na 22 mecze bielszczanie zakończyli swój udział na ostatnim miejscu tabeli. W kolejnym – ponownie w klasie A – BBTS Sparta zmierzyło się o mistrzostwo z rywalami zza miedzy, BKS Stal. O awansie drużyny z Białej zadecydował mecz barażowy (obie ekipy zdobyły w sezonie tyle samo punktów). Wiosną 1965 BBTS Sparta wzmocniło się dzięki przybyciu części działaczy i zawodników z rozwiązanej sekcji piłkarskiej Startu Bielsko-Biała. Jednocześnie do Stali Mielec odszedł czołowy zawodnik, wychowanek Eryk Hansel, który z nowym zespołem – jako kapitan – zdobył w 1973 tytuł mistrza Polski.
W sezonie 1965/1966 BBTS Sparta zwyciężyło bielską klasę A, wyprzedzając kolejną drużynę o 8 punktów. W praktyce oznaczało to jednak pozostanie na tym samym poziomie ligowym, gdyż trafił do nowo powstałej katowickiej klasy okręgowej (grupa II), znajdującej się poniżej utworzonej właśnie III ligi. Rozgrywki na tym szczeblu w 1967 bielszczanie zakończyli na ostatnim miejscu, tracąc aż 64 bramki.
28 czerwca 1968 doszło do planowanej od kilku lat fuzji BBTS z Włókniarzem Bielsko-Biała. Nazwa nowego klubu brzmiała początkowo MKS Włókniarz-BBTS Bielsko-Biała, 24 lutego 1971 została zmieniona na BBTS Włókniarz Bielsko-Biała. Przyjęto nowe barwy: zielono-biało-niebiesko-czarne; w latach 1968–1970 drużyna podejmowała rywali na stadionie Włókniarza, obecnie nieistniejącym. Fuzja, przeprowadzona przy wsparciu władz miejskich, miała przynieść zdecydowany wzrost poziomu sportowego nowego zespołu, jednak oczekiwania te zostały wkrótce zweryfikowane. 
Od sezonu 1968/1969 BBTS występowało w klasie okręgowej do czasu kolejnej reformy ligowej z 1973. Znacząca poprawa w grze BBTS Włókniarz nastąpiła w sezonie 1972/1973 po objęciu posady trenera przez Józefa Niemczyka. Po rundzie jesiennej bielszczanie byli liderami ligi okręgowej, na wiosnę uzyskali jednak zaledwie 8 punktów, co skutkowało ostatecznie zajęciem 5. miejsca. Po zakończeniu rozgrywek zlikwidowano grupy III ligi, a w ich miejsce powstała Liga Okręgowa A, do której zakwalifikowało się BBTS Włókniarz. W nowych rozgrywkach (przemianowanych w 1974 na ligę wojewódzką) drużyna zajmowała miejsca w dolnej części tabeli – w sezonie 1974/1975 ratując się 1 punktem od spadku.
1976–1989: Sukces pucharowy i największy kryzys.
Kolejna reforma ligowa z 1976 doprowadziła do degradacji "Włókniarzy" mimo zajęcia wyższego miejsca, niż rok wcześniej; zgodnie z nowym podziałem administracyjnym kraju utworzono klasy międzywojewódzkie, poniżej nich – m.in. bielską ligę wojewódzką (okręgowy, czwarty poziom rozgrywkowy), w której znalazło się BBTS. Na poziomie wojewódzkim znajdował się w ścisłej czołówce, ponowny awans uzyskując w sezonie 1978/1979 pod dowództwem Ryszarda Harężlaka, wcześniej wieloletniego piłkarza klubu. Występ na boiskach trzecioligowych zakończył się jednak przedostatnim, 15. miejscem w tabeli. BBTS Włókniarz powróciło do ligi okręgowej, znów zdobywając tytuł mistrzowski – w sezonie 1980/1981 o awansie decydowały jednak baraże międzywojewódzkie, w których – po dwumeczu i dogrywce – bielszczanie ulegli Granatowi Skarżysko-Kamienna.
W 1978 BBTS Włókniarz osiągnęło największy sukces w dotychczasowych występach w Pucharze Polski, docierając do 1/16 finału tych rozgrywek. Po zwycięstwach nad Sandecją Nowy Sącz, ROW Rybnik i Górnikiem Wałbrzych bielszczanie zmierzyli się z pierwszoligową Pogonią Szczecin, ulegając jej 1:2 w kontrowersyjnych okolicznościach (arbiter meczu opuścił szatnię po 4 godzinach pod eskortą milicji).
Kolejne lata przyniosły najgorsze występy ligowe w historii klubu. Po 9. miejscu w lidze okręgowej w 1982, w sezonie 1983/1984 BBTS Włókniarz spadło do bielskiej klasy A (piąty poziom rozgrywkowy), w której zajął dopiero 7. miejsce, m.in. za zespołem rezerw Beskidu Skoczów. W przerwie zimowej tych rozgrywek (zespół znajdował się wówczas na 3. miejscu od końca tabeli) dokonano rewolucji kadrowej, opierając drużynę na mistrzach województwa juniorów. Zmiany te doprowadziły do opuszczenia w 1985 – na następnych 12 lat – piątej klasy rozgrywkowej.
Pierwszy sezon po powrocie BBTS Włókniarz do ligi okręgowej zakończył się 12. miejscem, dzięki czemu jedynie korzystnym bilansem bramek uratowało się od ponownej degradacji. W kolejnych latach drużyna znajdowała się w czołówce ligi, by w sezonie 1988/1989 wywalczyć jej wicemistrzostwo. W wyniku reformy ligowej z 1989 drużyna znalazła się w nowej lidze międzywojewódzkiej (również czwarty poziom rozgrywek), grupującej zespoły z województw: bielskiego, częstochowskiego i opolskiego. W tym samym roku bielszczanie wywalczyli Puchar Polski na szczeblu okręgowym.
1989–1997: Kłopoty finansowe i organizacyjne.
Kolejne 2 sezony BBTS Włókniarz zakończyło na 7. i 5. miejscu, by w rozgrywkach 1991/1992 zdobyć mistrzostwo ligi międzywojewódzkiej z bilansem bramek +52. Podobnie jak w 1979, trenerem drużyny był Ryszard Harężlak, który po wywalczeniu awansu ponownie poróżnił się z działaczami klubu i złożył dymisję. W tym czasie sekcja piłkarska BBTS Włókniarz popadła w znaczące problemy finansowe, związane głównie z upadkiem przemysłu włókienniczego po transformacji gospodarczej przełomu lat 80. i 90. XX wieku oraz drastycznym zmniejszeniem dotacji z Ministerstwa Sportu. Po awansie do III ligi zabrakło pieniędzy na etaty dla piłkarzy, którzy przez jakiś czas pozostawali na zasiłku dla bezrobotnych. Pojawiły się liczne zarzuty względem ówczesnego prezesa klubu, trenera i działacza siatkarskiego Wiktora Kreboka, o niechęć wobec rosnącej popularności sekcji piłki nożnej.
Ponowny występ na boiskach trzecioligowych w sezonie 1992/1993 zakończył się przedostatnim, 17. miejscem w tabeli, i ponownym spadkiem do ligi międzywojewódzkiej (BBTS Włókniarz odniósło tylko 4 zwycięstwa, w tym tylko 1 wiosną). Poza niepowodzeniami sportowymi, klub wciąż borykał się wciąż z problemami finansowymi. W ruinę zaczął popadać stadion na Górce, gdzie – co prawda – w 1991 zburzono drewnianą trybunę główną, a w 1993 zastąpiono ją nową, z zapleczem socjalnym, jednak będący w jego posiadaniu zakład włókienniczy Krepol nie był w stanie utrzymać go w należytym stanie. W lokalnej prasie pojawiło się nawet ogłoszenie o chęci nieodpłatnego przekazania stadionu, z zastrzeżeniem zachowania jego funkcji sportowej.
Nadzieje na dobre wyniki w przyszłych latach mogła dawać 9. lokata w lidze międzywojewódzkiej sezonu 1993/1994, wywalczona przez stosunkowo młodą kadrę. W kolejnych dwóch edycjach bielszczanie ratowali się jednak przed spadkiem, dzięki zwycięstwom nad bezpośrednimi rywalami w walce o utrzymanie, odniesionym w ostatnich kolejkach. Sezon 1996/1997 to ostatnie miejsce w tabeli (przy jedynie 4 zwycięstwach na 30 spotkań) i powrót na piątoligowe boiska. Poza nieustającymi problemami finansowymi, zawodnicy BBTS Włókniarz musieli zmierzyć się w trakcie rozgrywek ze stratą tragicznie zmarłego kapitana, Mariusza Brańki.
Fuzja z DKS Inter Komorowice.
Podobnie jak BBTS Włókniarz, w 1997 degradacji uległy również 2 inne bielskie kluby – BKS Stal i Inter. Miejscowi działacze piłkarscy poszukiwali odpowiedniego rozwiązania w trudnej sytuacji, jakim okazały się być fuzje. Jako pierwsze – początkiem lipca 1997 – połączyły się: Inter Bielsko-Biała i DKS Ceramed Komorowice (powstały w 1995), tworząc DKS Inter Komorowice. Następnie doszło do fuzji tegoż klubu z sekcją piłkarską BBTS Włókniarz, w wyniku czego 11 lipca 1997 utworzono BBTS Ceramed Komorowice. Tym samym sekcja piłkarska BBTS Włókniarz w dotychczasowej formie przestałą istnieć. Nowa drużyna składała się w większości z "Włókniarzy". Powstały w wyniku fuzji zespół zajął miejsce BBTS Włókniarz w klasie okręgowej.
Nazwy.
Po fuzji BBTS i Włókniarza
Sukcesy.
Rozgrywki ligowe
Rozgrywki pucharowe
Rozgrywki.
Poszczególne sezony.
Wyniki końcowe sezonów ligowych i pucharowych BBSV/BBTS 1922–1997 Cyframi rzymskimi oznaczono poziom rozgrywkowy (od 1928).
Rozgrywki ligowe.
BBSV wystąpił po raz pierwszy w polskich rozgrywkach ligowych w sezonie 1922, rok po przystąpieniu do Krakowskiego Związku Okręgowego Piłki Nożnej. Drużyna występowała w krakowskiej (1922–1927) i bielskiej (1928–1929) klasie A, następnie została jednym z uczestników powołanej w 1930 Okręgowej Ligi Śląskiej, rozgrywek najlepszych drużyn województwa śląskiego. W okresie międzywojennym bielszczanie tylko przez 2 lata grali poniżej drugiego szczebla rozgrywkowego.
Po reaktywacji w 1945, BBTS występowało przeważnie na trzecim i czwartym poziomie ligowym – do 1976 były to rozgrywki w obrębie województwa śląskiego/katowickiego, później – bielskiego. W 1958 drużyna rywalizowała o wejście do II ligi m.in. z przedstawicielami województw: opolskiego i rzeszowskiego. Później w rozgrywkach międzywojewódzkich BBTS grało w sezonie 1979/1980 oraz w latach 1989–1997 (w tym z zespołami podokręgu częstochowskiego). Najniżej, na piątym szczeblu rozgrywek, zespół znajdował się przed 1997 dwukrotnie – w latach: 1967–1968 i 1983–1985.
"Obejmuje okres od sezonu 1928, w którym ostatecznie usankcjonowano funkcjonowanie Ligi państwowej i systemu niższych klas rozgrywkowych".
Puchar Polski.
Pierwszym sukcesem BBTS Włókniarz w Pucharze Polski było dotarcie do finału rozgrywek Śląskiego Okręgowego Związku Piłki Nożnej – 1 lipca 1970 drużyna z Bielska-Białej uległa Polonii II Bytom 1:2. W sezonie 1978/1979, w swoim pierwszym starcie na szczeblu centralnym turnieju, "Włókniarze" pokonali 3 rywali, docierając do 1/16 finału. 17 września 1978 BBTS zostało pokonane po dogrywce przez pierwszoligową Pogoń Szczecin 1:2. Pod koniec lat 80. XX wieku drużyna wywalczyła dwukrotnie (1987, 1989) Puchar Polski na szczeblu Beskidzkiego Okręgowego Związku Piłki Nożnej (BOZPN), co dało BBTS Włókniarz przepustkę do rozgrywek centralnych, gdzie zespół odpadł w obu przypadkach w II rundzie.
Stadiony.
Pierwszym placem gry Bielitzer Fussball Klub, późniejszego BBTS, był plac położony koło dzisiejszego parku Słowackiego, popularne przed II wojną światową miejsce rozrywki (obecnie znajduje się tam kompleks sportowy z boiskiem "Orlik", sąsiadujący z parkiem, ul. Piastowską i I LO im. Kopernika).
Po kilku latach funkcjonowania drużyny piłkarskiej wybudowano stadion na Górce, otwarty w 1911. Jest to jeden z najstarszych czynnych obiektów sportowych w Polsce, położony na terenie dawnego kamieniołomu na tzw. Widoku – prowadzi do niego wejście z ul. Młyńskiej.
Obecnie stadion wykorzystywany jest przez drużynę rezerw oraz zespoły juniorskie Podbeskidzia Bielsko-Biała. Stadion poddano gruntownej modernizacji (położenie sztucznej nawierzchni oraz remont trybuny), zakończonej ponownym otwarciem 30 grudnia 2007. Obiekt posiada około 700 miejsc siedzących, wszystkie są zadaszone.
Ponadto BBTS rozgrywało tymczasowo mecze w roli gospodarza na nieistniejących już boiskach w Kamienicy, przy ul. Partyzantów (obiekt Leszczyńskiego i Kolejowego Klubu Sportowego w rejonie obecnego skrzyżowania ul. Partyzantów, Bora-Komorowskiego i al. Andersa), a także – w latach 1968–1970 – na dawnym stadionie Włókniarza (a wcześniej – Białej Lipnik) przy ul. PKWN w Białej, otwartym w 1929, zlikwidowanym na początku lat 70. XX wieku.
Lokalni rywale.
Derby BBTS – BKS Stal.
Oprócz BBTS (BBSV), drugim klubem piłkarskim powstałym jeszcze w okresie międzywojennym (1922) i istniejącym do dziś, jest Bialski Klub Sportowy Stal. Obie drużyny, ze względu na osiągane rezultaty (do 2011 BKS Stal był najbliżej wejścia do Ekstraklasy spośród bielskich klubów – w sezonie 1981/1982 zajął 2. miejsce w II lidze), cieszą się w mieście największą popularnością.
Najwcześniejszym znanym meczem derbowym obu klubów jest mecz BKS – BBSV III, rozegrany w październiku 1923, zakończony wynikiem 0:2. Pierwsze zespoły BBTS (BBSV) i BKS spotykały się w rozgrywkach ligowych tylko na szczeblach regionalnych. Ich historia rozpoczyna się w sezonie 1928 w bielskiej klasie A, kiedy gospodarzem był BBSV (nie jest znany rezultat meczu), kończy się zaś w kwietniu 1996, gdy BKS Stal pokonał lokalnego rywala 2:1 na stadionie BBTS w spotkaniu IV ligi. Najwięcej meczów derbowych w lidze oba zespoły rozegrały w latach 40. i 50. XX wieku.
Znanych jest 31 pojedynków ligowych BBTS (BBSV) i BKS. Dostępne wyniki 24 spotkań przedstawiają następujący bilans:
Ponadto BBTS i BKS mierzyły się w meczach szczebla regionalnego Pucharu Polski.
"Obejmuje okres od 1945".
Inne drużyny.
BBTS posiadało dawniej również innych lokalnych rywali, z których większość już nie istnieje, m.in.: Sturm Bielsko, VfR Bielsko, BAC Bielsko, Hakoah Bielsko, TS Biała Lipnik, KS Kamienica, Leszczyński KS, Start Bielsko-Biała, Budowlani Bielsko-Biała, LZS Mikuszowice, LZS Komorowice, Pogoń (obecnie Zapora) Wapienica.

</doc>
<doc id="2680221" url="https://pl.wikipedia.org/wiki?curid=2680221" title="Ernst Berliner">
Ernst Berliner

Ernst Berliner (ur. 15 września 1880 w Berlinie, zm. 28 października 1957 w Auerbach) – niemiecki przyrodnik. Zajmował się m.in. chorobą zakaźną mklików mącznych i w 1915 roku opisał wywołującą ją bakterię, którą nazwał "Bacillus thuringiensis".

</doc>
<doc id="2680232" url="https://pl.wikipedia.org/wiki?curid=2680232" title="James Goddard">
James Goddard

James Francis Goddard (ur. 30 marca 1983 w Victorii w Seszelach) – brytyjski pływak, mistrz Europy na basenie 25 m w wyścigu na 200 m stylem zmiennym, srebrny medalista Mistrzostw Europy na basenie 50 m, brązowy medalista Mistrzostw Świata na basenie 25 metrowym. Trzykrotny mistrz Igrzysk Wspólnoty Brytyjskiej w barwach Anglii.
Trzykrotny uczestnik igrzysk olimpijskich (był 4. na 200 m stylem grzbietowym w Atenach, 6. na 200 m stylem zmiennym w Pekinie i 7. w tej samej konkurencji w Londynie).

</doc>
<doc id="2680239" url="https://pl.wikipedia.org/wiki?curid=2680239" title="Werner Maser">
Werner Maser

Werner Maser (ur. 12 lipca 1922 w Paradeningken w Prusach Wschodnich, zm. 5 kwietnia 2007 w Spirze) – niemiecki historyk.

</doc>
<doc id="2680251" url="https://pl.wikipedia.org/wiki?curid=2680251" title="French Open 2012 (kwalifikacje gry pojedynczej kobiet)">
French Open 2012 (kwalifikacje gry pojedynczej kobiet)

French Open 2012 - kwalifikacje gry pojedynczej kobiet – kwalifikacje do zawodów singlowych kobiet, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 23 a 25 maja na paryskich kortach im. Rolanda Garrosa.

</doc>
<doc id="2680272" url="https://pl.wikipedia.org/wiki?curid=2680272" title="Uniwersytet Kiusiu">
Uniwersytet Kiusiu

 lub w skrócie – największy japoński uniwersytet państwowy na wyspie Kiusiu ("Kyūshū"), w mieście Fukuoka.
Historia.
Uniwersytet Kiusiu został założony w 1911 roku jako Cesarski Uniwersytet Kiusiu, powstały z przekształcenia Szkoły Medycznej w Fukuoce, utworzonej w 1903 roku, pierwotnie związanej z Cesarskim Uniwersytetem w Kioto. W 1947 roku nazwa uczelni została zmieniona na Uniwersytet Kiusiu. 
Kampusy Uniwersytetu Kiusiu noszą nazwy: Beppu, Byōin (Szpital), Chikushi, Itō, Ōhashi. Były kampus Hakozaki jest w przebudowie na Smart City (park nowoczesnych technologii).
Uczelnia kształci około 20 000 studentów i zatrudnia około 2300 pracowników naukowych. Według rankingu QS University Rankings w 2011 Uniwersytet Kiusiu był jednym z 20 najlepszych uniwersytetów na terenie Azji i zajmował 122. miejsce na świecie.

</doc>
<doc id="2680274" url="https://pl.wikipedia.org/wiki?curid=2680274" title="Jores Okore">
Jores Okore

Jores Okore, właśc. Tetchi Jores Charlemagne Ulrich Okore (ur. 11 sierpnia 1992 w Abidżanie) – duński piłkarz, środkowy obrońca grający w Changchun Yatai.
Kariera.
Początki.
Urodził się w stolicy Wybrzeża Kości Słoniowej, jednak jako dziecko wyemigrował z rodzicami do Danii. Jako junior był piłkarzem Boldklubben af 1893 (2000-2007) i FC Nordsjælland (2007–2011).
Kariera klubowa.
W 2011 zadebiutował w Superligaen w zremisowanym 0:0 spotkaniu z AC Horsens. W 2012 został wybrany przez Duńską Federację Piłki Nożnej najlepszym młodzieżowym zawodnikiem. W sezonie 2011/12 zdobył w barwach FC Nordsjælland pierwszy w historii klubu tytuł mistrza Danii, natomiast w sezonie 2012/13 sięgnął po wicemistrzostwo Danii.
Latem 2013 podpisał kontrakt z angielską Aston Villą. W Premier League zadebiutował 21 sierpnia 2013 w przegranym 1:2 spotkaniu z Chelsea. 27 sierpnia 2016 został piłkarzem FC København. W sezonie 2016/17 zdobył z tym zespołem mistrzostwo oraz Puchar Danii. W lipcu 2017 przeszedł do Aalborg BK. 25 lutego 2021 został zawodnikiem chińskiego Changchun Yatai.
Kariera reprezentacyjna.
Okore występował w młodzieżowych reprezentacjach Danii. W dorosłej reprezentacji zadebiutował 11 listopada 2011 w wygranym 2:0 spotkaniu towarzyskim ze Szwecją. W maju 2012 został powołany do 23 osobowej kadry na EURO 2012 przez selekcjonera Mortena Olsena, ale nie zagrał ani minuty podczas całego turnieju.

</doc>
<doc id="2680291" url="https://pl.wikipedia.org/wiki?curid=2680291" title="Peugeot 301">
Peugeot 301



</doc>
<doc id="2680294" url="https://pl.wikipedia.org/wiki?curid=2680294" title="Stella Gniezno (piłka nożna)">
Stella Gniezno (piłka nożna)

KS Stella Gniezno – sekcja piłki nożnej klubu sportowego Stella Gniezno powstała w 1915 roku. Rozwiązana w 1974 roku.
Historia.
Na walnym zgromadzeniu 6 stycznia 1916 roku wybrano zarząd, który przyjął nazwę klubu Stella, a na prezesa wybrany został Wacław Wrześniewicz. Początkowy okres działalność sekcji piłkarskiej jest mało znany, dopiero w 1921 roku, Stella figuruje wśród 25 drużyn jakie zrzeszał PozOZPN. W tym samym 1921 roku, bierze udział w rozgrywkach Kl "A" (wówczas najwyższa klasa rozgrywkowa) i zajmuje - 3 miejsce, za Wartą Poznań i Ostrovią. W 1922 roku, Stella zajmuje ostatnie w Kl "A" - 6 miejsce i spada do Kl. "B". W latach 1923-1930 piłkarze Stelli Gniezno grają na niższych szczeblach, by w 1930 roku, wywalczyć ponowny awans do Kl. "A". W tej najwyższej klasie rozgrywkowej (po I lidze, która istniała już od 1927 roku), grają przez trzy sezony 1931, 1932 i 1933. W 1921 zdobywając nawet - 2 miejsce, za Legią Poznań. W 1934 roku, następuje degradacja do Kl "B" i dopiero w 1937 roku, wywalcza ponownie awans do Kl. "A". W 1938 roku Stella zostaje Mistrzem Kl "A" i awansuje do Ligi Okręgowej, która od sezonu 1936/1937 jest najwyższą klasą rozgrywek po I lidze. W 1939 roku, rozgrywki kończy jednak na ostatnim, spadkowym miejscu.
Okres powojenny.
W okresie kwietnia-sierpnia 1945 roku, kiedy jeszcze kształtowały się władze PozOZPN, KS Stella Gniezno wznowił działalność. PozOZPN zarejestrował w tym czasie 69 klubów piłkarskich i natychmiast przystąpił do eliminacji, celem przydzielenia zespołów do poszczególnych klas rozgrywkowych. Stella Gniezno została zakwalifikowana do Kl "B", w której znalazł się też inny klub gnieźnieński KKS (Kolejowy Klub Sportowy). W okresie stalinowskiej "unifikacji sportu" 1948/1949 Stellę przydzielono do Zrzeszenia Sportowego "Spójnia". Drużyna była już na tyle silna, że grała w Kl "A", a kiedy 1953 roku, utworzono ligę międzywojewódzką (ówczesną III ligę) Spójnia do niej awansowała. W lidze międzywojewódzkiej grała przez trzy sezony, zajmując kolejno: w 1953 r. - 6. miejsce, w 1954 r. - 9. miejsce, w 1955 (już pod nazwą Sparta) - 10 miejsce. W 1956 roku, zlikwidowano ligę międzywojewódzką, a w jej miejsce utworzono ligę okręgową (nadal jest to III szczebel rozgrywek), w której tym razem KKS Stella Gniezno zajęła - 9. miejsce. W 1957 drużyna Stelli gra bardzo słabo i ostatecznie kończy sezon na - 11. miejscu i wraz z Spartą Szamotuły spada do kl. "A". W sezonach 1958-1965/1966 drużyna Stelli gra z różnym powodzeniem w Kl "A". W związku z utworzeniem w sezonie 1966/1967 nowej ligi międzywojewódzkiej (III ligi) drużynę Stelli dokooptowano do ligi okręgowej (jest to już jednak IV stopień rozgrywek), którą kończy na wysokim - 3. miejscu, za Górnikiem Konin i Lechem II Poznań.
W sezonach 1967/1968-1973/1974 KKS Stella Gniezno nie odgrywał już większej roli, grając na przemian w lidze okręgowej i spadając do Kl "A". W 1974 roku rozwiązano sekcję piłkarską, której tradycje kontynuuje nowo powstały w tymże roku Mieszko Gniezno.

</doc>
<doc id="2680298" url="https://pl.wikipedia.org/wiki?curid=2680298" title="Berlinka">
Berlinka

Termin berlinka, odnoszący się do Berlina, może mieć wiele znaczeń:

</doc>
<doc id="2680302" url="https://pl.wikipedia.org/wiki?curid=2680302" title="Niemcy na Letnich Igrzyskach Olimpijskich 1996">
Niemcy na Letnich Igrzyskach Olimpijskich 1996

Niemcy na Letnich Igrzyskach Olimpijskich 1996 reprezentowało 466 zawodników: 279 mężczyzn i 187 kobiet.
Skład kadry.
Badminton.
Kobiety
Mężczyźni
Miksty
Boks.
Mężczyźni
Gimnastyka.
Kobiety
Mężczyźni
Hokej na trawie.
Kobiety
Mężczyźni
Judo.
Kobiety
Mężczyźni
Kajakarstwo.
Kobiety
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Piłka nożna.
Kobiety
Piłka ręczna.
Kobiety
Mężczyźni
Piłka wodna.
Mężczyźni
Pływanie.
Kobiety
Mężczyźni
Podnoszenie ciężarów.
Mężczyźni
Siatkówka.
Kobiety
Mężczyźni
Skoki do wody.
Kobiety
Mężczyźni
Strzelectwo.
Kobiety
Mężczyźni
Szermierka.
Kobiety
Mężczyźni
Tenis stołowy.
Kobiety
Mężczyźni
Tenis ziemny.
Kobiety
Mężczyźni
Wioślarstwo.
Kobiety
Mężczyźni
Zapasy.
Mężczyźni

</doc>
<doc id="2680312" url="https://pl.wikipedia.org/wiki?curid=2680312" title="Michele Santucci">
Michele Santucci

Michele Santucci (ur. 30 maja 1989 w Castiglion Fiorentino) – włoski pływak, srebrny medalista Mistrzostw Europy w sztafecie 4 × 100 m stylem dowolnym, mistrz Uniwersjady w tej samej sztafecie. Mistrz Europy juniorów i dwukrotny mistrz świata młodzieżowców. Uczestnik igrzysk olimpijskich w Pekinie, Londynie i Rio de Janeiro w sztafecie 4 × 100 m stylem dowolnym (2008 – 4. miejsce; &lt;br&gt; 2012 – 7. miejsce; 2016 – 9. miejsce).

</doc>
<doc id="2680325" url="https://pl.wikipedia.org/wiki?curid=2680325" title="Norwegia na Letnich Igrzyskach Olimpijskich 1996">
Norwegia na Letnich Igrzyskach Olimpijskich 1996

Norwegię na Letnich Igrzyskach Olimpijskich 1996 reprezentowało 97 zawodników: 42 mężczyzn i 55 kobiet. Był to 20 start reprezentacji Norwegii na letnich igrzyskach olimpijskich.
Skład kadry.
Boks.
Mężczyźni
Gimnastyka.
Mężczyźni
Kajakarstwo.
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Mężczyźni
Piłka nożna.
Kobiety
Piłka ręczna.
Kobiety
Pływanie.
Kobiety
Mężczyźni
Podnoszenie ciężarów.
Mężczyźni
Siatkówka plażowa.
Kobiety
Mężczyźni
Strzelectwo.
Kobiety
Mężczyźni
Tenis ziemny.
Mężczyźni
Wioślarstwo.
Kobiety
Mężczyźni
Zapasy.
Mężczyźni

</doc>
<doc id="2680333" url="https://pl.wikipedia.org/wiki?curid=2680333" title="Danilo Medina">
Danilo Medina

Danilo Medina Sánchez (ur. 10 listopada 1951 w Arroyo Cano), dominikański polityk, przewodniczący Izby Deputowanych w latach 1994-1995. Kandydat w wyborach prezydenckich w 2000. Prezydent Dominikany od 16 sierpnia 2012 do 16 sierpnia 2020. 
Życiorys.
Danilo Medina urodził się w 1951 w Arroyo Cano w południowo-zachodniej Dominikanie jako najstarszy z ośmiorga dzieci Juana Pablo Mediny i Amelii Sánchez. Po ukończeniu szkoły podstawowej i średniej, w 1972 przeniósł się do Santo Domingo, rozpoczynając studia na uniwersytecie Universidad Autónoma de Santo Domingo. W 1978 ukończył na nim inżynierię chemiczną. W 1981 rozpoczął studia ekonomiczne w instytucie Instituto Tecnológico de Santo Domingo, który ukończył w 1984. W maju 1987 poślubił Cándidę Montillę, z zawodu psycholog, jest ojcem trzech córek. 
Jeszcze w trakcie nauki w 1973 rozpoczął pracę w Dyrekcji Generalnej ds. Ceł, w której zatrudniony był do 1980. Równocześnie w latach 70. zaangażował się w działalność polityczną. W 1973 wstąpił do powołanej przez Juana Boscha Partii Wyzwolenia Dominikany (PLD). W 1981 został wybrany wicesekretarzem generalnym partii, a w 1983 wszedł w skład jej Komitetu Centralnego. 
W wyborach w 1986 po raz pierwszy uzyskał mandat deputowanego do Izby Deputowanych. W kolejnych wyborach w 1990 oraz w 1994 uzyskiwał reelekcję w parlamencie. W latach 1990-1994 pełnił funkcję rzecznika klubu parlamentarnego PLD, a w 1993 stanął na czele parlamentarnej Komisji Spraw Socjalnych. Od 16 sierpnia 1994 do 16 sierpnia 1995 zajmował stanowisko przewodniczącego Izby Deputowanych. 
W 1990 oraz w 1994 kierował kampanią wyborczą lidera partii Juana Boscha, który po przegranej w tych ostatnich wycofał się z życia politycznego. W 1994, jako przewodniczący Izby Deputowanych, brał udział w wypracowaniu porozumienia politycznego po kwestionowanych wyborach prezydenckich, w których zwycięstwo odniósł po raz kolejny prezydent Joaquín Balaguer. W wyniku podpisanego przez główne siły polityczne tzw. Paktu na rzecz Demokracji, Balaguer zgodził się skrócić swoją kadencję o połowę i przeprowadzić demokratyczne reformy. W czasie kolejnych wyborów prezydenckich w 1996 Medina kierował kampanią kandydata PLD, Leonela Fernándeza, który odniósł w nich zwycięstwo. Od 16 sierpnia 1996 do 16 sierpnia 1999 zajmował w jego administracji stanowisko sekretarza stanu Prezydencji. 
W 1999 został wybrany kandydatem Partii Wyzwolenia Dominikany w kolejnych wyborach prezydenckich, jako że konstytucja zabraniała sprawowania prezydentury przez dwie kadencje z rzędu. W prawyborach zdobył 52,5% głosów poparcia. W wyborach prezydenckich 16 maja 2000 zdobył jednak 24,9% głosów, przegrywając z Hipólito Mejíą z Dominikańskiej Partii Rewolucyjnej (PRD), który uzyskał 49,9% głosów poparcia. Pomimo iż Mejía nie przekroczył wymaganego dla zwycięstwa już w pierwszej turze wyborów progu 50% głosów, Medina wycofał się z dalszego udziału w wyborach i uznał jego wygraną. 
W czasie wyborów prezydenckich w 2004 ponownie kierował kampanią wyborczą Leonela Fernándeza, który raz jeszcze został wybrany kandydatem PLD. Po jego zwycięstwie nad Hipólito Mejíą, który dokonał zmian w konstytucji, umożliwiających sprawowanie urzędu przez dwie następujące po sobie kadencje, objął 16 sierpnia 2004 po raz drugi stanowisko sekretarza stanu Prezydencji. 7 listopada 2006 zrezygnował z tej funkcji i w prawyborach w maju 2007 ubiegał się o nominację partii w kolejnych wyborach prezydenckich. Uzyskał 28,4% głosów, przegrywając z prezydentem Fernándezem, który zdobył 71,5% głosów, a w roku następnym po raz trzeci wygrał wybory prezydenckie.
Danilo Medina uzyskał nominację PLD dopiero przed kolejnymi wyborami prezydenckimi. W czerwcu 2011 jego kandydaturę poparło 87,6% członków partii. W wyborach prezydenckich 20 maja 2012, podobnie jak dwanaście lat wcześniej, jego rywalem był Hipólito Mejía. Medina pokonał go już pierwszej turze, uzyskując 51,2% głosów, podczas gdy Mejía zdobył 46,9% głosów poparcia. Urząd prezydenta objął 16 sierpnia 2012.

</doc>
<doc id="2680338" url="https://pl.wikipedia.org/wiki?curid=2680338" title="G (skala)">
G (skala)



</doc>
<doc id="2680342" url="https://pl.wikipedia.org/wiki?curid=2680342" title="S (skala)">
S (skala)



</doc>
<doc id="2680347" url="https://pl.wikipedia.org/wiki?curid=2680347" title="Chlorotetracyklina">
Chlorotetracyklina

Chlorotetracyklina – organiczny związek chemiczny z grupy antybiotyków tetracyklinowych otrzymywany z hodowli szczepu "Streptomyces aurofaciens".
Spektrum działania.
Ma szeroki zakres działania bakteriostatycznego obejmujący "Mycoplasma pneumoniae", "Chlamydiae" spp., "Listeria monocytogenes", "Propionibacterium acnes", "Borrelia burgdorferi", "Rickettsia" spp. Działa również przeciwpierwotniakowo na niektóre pasożyty ("Plasmodium falciparum" oporny na chlorochinę, "Dientamoeba fragilis").
Obecnie wiele jest szczepów opornych wśród gronkowców, paciorkowców, Gram-ujemnych bakterii jelitowych (głównie "Escherichia coli", rodzajów "Shigella" i "Salmonella", "Campylobacter jejuni"), "Neisseria gonorrhoeae", rodzajów "Clostridium" i "Bacteroides", a także "Haemophilus influenzae".
Nie działa na "Pseudomonas aeruginosa", "Proteus" spp., "Serratia marcescens", "Providentia" spp. Wykazuje oporność krzyżową z innymi tetracyklinami.
Przeciwwskazania.
Nadwrażliwość na tetracykliny.
Działania niepożądane.
Może wystąpić przejściowe podrażnienie spojówek. Długotrwałe stosowanie na skórę uszkodzoną lub owrzodziałą może wywoływać reakcje nadwrażliwości.
Dawkowanie.
Zaleca się nanosić 2–3 razy dziennie niewielką ilość 3% maści na zmiany skórne maksymalnie przez 8 dni. W okulistyce niewielką ilość 0,5–1% maści do worka spojówkowego wprowadzać 2–6 razy dziennie przez maksymalnie 7 dni. W jaglicy stosuje się przez 2 miesiące.
Po zakończeniu leczenia podaje się zespół witamin z grupy B i witaminę K.

</doc>
<doc id="2680348" url="https://pl.wikipedia.org/wiki?curid=2680348" title="Erika Ferraioli">
Erika Ferraioli

Erika Ferraioli (ur. 23 marca 1986 w Rzymie) – włoska pływaczka, specjalizująca się głównie w stylu dowolnym.
Srebrna medalistka Mistrzostw Europy 2008 w sztafecie 4 x 100 m stylem dowolnym, brązowa medalistka Mistrzostw Europy 2012 w tej samej sztafecie, brązowa medalistka mistrzostw Europy na krótkim basenie ze Szczecina w sztafecie 4 × 50 m stylem dowolnym, wicemistrzyni Europy na krótkim basenie z Herning w sztafecie 4 × 50 m stylem dowolnym.
4-krotna medalistka Światowych Igrzysk Wojskowych 2011 z Rio de Janeiro.
Uczestniczka Igrzysk Olimpijskich 2008 w sztafecie 4 × 100 m stylem dowolnym (10. miejsce), a także 2012 na 50 m stylem dowolnym (32. miejsce) oraz w tej samej sztafecie (12. miejsce).
Reprezentantka klubu CS Esercito – CC Aniene trenowana przez Mirko Nozzolillo.

</doc>
<doc id="2680349" url="https://pl.wikipedia.org/wiki?curid=2680349" title="Ulster Grand Prix">
Ulster Grand Prix

Ulster Grand Prix – drogowy wyścig motocyklowy, który odbywa się na torze Dundrod Circuit w pobliżu Belfastu, w Irlandii Północnej. Pierwszy raz rozegrany w 1922 roku. W roku 1935 i 1948 Fédération Internationale de Motocyclisme nadała mu status Grand Prix d'Europe. W 1949 Ulster Grand Prix zostało włączone jako trasa inauguracyjna do motocyklowego sezonu wyścigowego, miejsce to w kalendarzu wyścigów zajmowało do 1971 roku. W latach 1982 – 1986 było częścią mistrzostw świata Formuły TT. Według organizatorów, jest to najszybszy wyścig drogowy na świecie.

</doc>
<doc id="2680366" url="https://pl.wikipedia.org/wiki?curid=2680366" title="Cerkiew Narodzenia św. Jana Chrzciciela w Pasynkach">
Cerkiew Narodzenia św. Jana Chrzciciela w Pasynkach

Cerkiew pod wezwaniem Narodzenia św. Jana Chrzciciela – prawosławna cerkiew parafialna w Pasynkach. Należy do dekanatu Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Świątynię zbudowano w 1891. Wzniesiona na planie krzyża, na kamiennej podmurówce, drewniana, o konstrukcji zrębowej, orientowana. Od frontu kruchta. Prezbiterium mniejsze od nawy, zamknięte trójbocznie, z dwiema bocznymi zakrystiami. Przy wszystkich wejściach (głównym i dwoma bocznymi) obszerne ganki z kopułkami. Nad kruchtą wieża (u dołu czworoboczna, wyżej ośmioboczna), zwieńczona ostrosłupowym blaszanym hełmem z kopułką. Wszystkie dachy cerkwi blaszane. Nad końcową częścią nawy bęben z ośmiobocznym dachem (o ściętych narożach), zwieńczonym wieżyczką z okazałym, baniastym hełmem. Nad pozostałą częścią nawy i prezbiterium dachy jednokalenicowe. Wnętrze ozdobione polichromiami wykonanymi w latach 90. XX w. Wokół cerkwi ogrodzenie (murowane, z metalowymi przęsłami) z 2000 r. 
Świątynię gruntownie remontowano w latach 80. i 90. XX w.
Cerkiew została wpisana do rejestru zabytków 12 stycznia 1993 pod nr A-36.

</doc>
<doc id="2680369" url="https://pl.wikipedia.org/wiki?curid=2680369" title="Isle of Man Tourist Trophy">
Isle of Man Tourist Trophy



</doc>
<doc id="2680381" url="https://pl.wikipedia.org/wiki?curid=2680381" title="Włochy na Letnich Igrzyskach Olimpijskich 1996">
Włochy na Letnich Igrzyskach Olimpijskich 1996

Włochy na Letnich Igrzyskach Olimpijskich 1996 reprezentowało 340 zawodników: 236 mężczyzn i 104 kobiet. Reprezentacja Włoch zdobyła 35 medale.
Skład kadry.
Baseball.
Mężczyźni
Boks.
Mężczyźni
Gimnastyka.
Kobiety
Mężczyźni
Judo.
Kobiety
Mężczyźni
Kajakarstwo.
Kobiety
Mężczyźni
Kolarstwo.
Kobiety
Mężczyźni
Koszykówka.
Kobiety
Lekkoatletyka.
Kobiety
Mężczyźni
Łucznictwo.
Kobiety
Mężczyźni
Pięciobój nowoczesny.
Mężczyźni
Piłka nożna.
Mężczyźni
Piłka wodna.
Mężczyźni
Pływanie.
Kobiety
Mężczyźni
Pływanie synchroniczne.
Kobiety
Podnoszenie ciężarów.
Mężczyźni
Siatkówka.
Kobiety
Mężczyźni
Skoki do wody.
Kobiety
Mężczyźni
Strzelectwo.
Kobiety
Mężczyźni
Szermierka.
Kobiety
Mężczyźni
Tenis stołowy.
Kobiety
Tenis ziemny.
Kobiety
Mężczyźni
Wioślarstwo.
Kobiety
Mężczyźni
Zapasy.
Mężczyźni

</doc>
<doc id="2680391" url="https://pl.wikipedia.org/wiki?curid=2680391" title="Wypych">
Wypych



</doc>
<doc id="2680393" url="https://pl.wikipedia.org/wiki?curid=2680393" title="Gaetano Mauro">
Gaetano Mauro

Gaetano Mauro (ur. 13 kwietnia 1888 w Rogliano; zm. 31 grudnia 1969 w Montalto Uffugo) – włoski Sługa Boży Kościoła katolickiego.
Życiorys.
Po studiach w seminarium w Cosenza został wyświęcony na kapłana w dniu 14 lipca 1912 roku. Podczas pierwszej wojny światowej był kapelanem wojskowym we Friuli. Następnie spędził okres uwięzienia w austriackim obozie koncentracyjnym w Katzenau, gdzie zachorował na gruźlicę. Wrócił do Kalabrii w 1919 roku. 8 grudnia 1928 roku założył zgromadzenie Katechetów Wiejskich. W 1943 roku Stolica Apostolska połączyła to zgromadzenie z istniejącym od XVII w. zgromadzeniem Pobożnych Robotników, z którego pozostał tylko 1 zakonnik. Ksiądz Mauro był przełożonym połączonego zgromadzenia. Zmarł 31 grudnia 1969 roku. Jego ciało zostało pochowane w kościele San Francesco di Paola w Montalto Uffugo. Obecnie trwa jego proces beatyfikacyjny.

</doc>
<doc id="2680414" url="https://pl.wikipedia.org/wiki?curid=2680414" title="Polowanie na strażaków">
Polowanie na strażaków

Polowanie na strażaków (tytuł oryg. "Firehouse") – amerykański telewizyjny dramat filmowy z 1997 roku.

</doc>
<doc id="2680423" url="https://pl.wikipedia.org/wiki?curid=2680423" title="Arthur Bernardes Ribas da Silva Filho">
Arthur Bernardes Ribas da Silva Filho

Arthur Bernardes, właśc. Arthur Bernardes Ribas da Silva Filho (ur. 15 maja 1955 w Rio de Janeiro) – brazylijski trener.
Kariera trenerska.
Karierę trenerską rozpoczął w klubie Madureira. Potem trenował kluby América-MG, Atletico Mineiro, Recife, América-SP, Fluminense FC, Goiás EC, Marília, EC Bahia, União Madeira, CR Flamengo, Al-Riyadh SC, Al-Wasl Dubaj, Dubai Club, Alianza Lima, Al-Szabab Rijad, Botafogo, Atlético Petróleos Luanda, Juventus-SP, Jeju United FC, Kuwait SC, América-RJ, Duque de Caxias i Fortaleza.

</doc>
<doc id="2680429" url="https://pl.wikipedia.org/wiki?curid=2680429" title="Giovanna Meneghini">
Giovanna Meneghini

Giovanna Meneghini (ur. 23 maja 1868 w Bolzano Vicentino; zm. 2 marca 1918 w Breganze) – włoska Służebnica Boża Kościoła katolickiego.
Życiorys.
Urodziła się bardzo religijnej rodzinie. W dniu 1 czerwca 1880 roku przyjęła zaproszenie swego duchownego ojca, Andrei Scotton i wstąpiła do Towarzystwa św. Urszuli. W 1907 roku za namową jezuity o. Matteo Franzini, wynajęła mały domek i rozpoczęła pracę nad założeniem nowego zgromadzenia zakonnego. Założyła zgromadzenie Sióstr Urszulanek Najświętszego Serca Maryi. Zmarła w opinii świętości.
W dniu 9 marca 1997 roku rozpoczął się jej proces beatyfikacyjny. 4 maja 2017 papież Franciszek promulgował dekret o jej heroiczności cnót

</doc>
<doc id="2680436" url="https://pl.wikipedia.org/wiki?curid=2680436" title="Omar Sy">
Omar Sy

Omar Sy (ur. 20 stycznia 1978 w Trappes) – francuski komik, aktor, producent filmowy i scenarzysta pochodzenia senegalsko-mauretańskiego. Wystąpił m.in. w komedii "Nietykalni" (2011), która zyskała 19,27 mln widzów w kinach w samej Francji, i za którą w 2012 otrzymał Cezara dla najlepszego aktora.
Życiorys.
Urodził się i wychowywał się w mieście Trappes pod Paryżem, jako syn sprzątaczki pochodzącej z Mauretanii i robotnika pochodzącego z Senegalu, wywodzącego się z plemienia Fulanów.
Swoją karierę rozpoczął w latach 1996-1997 na falach radiowych Radio Nova, gdzie poznał Freda Testota, swojego pierwszego partnera scenicznego, oraz duet Éric Judor i Ramzy Bedia. Współpracował z komikiem Jamelem Debbouze’em w "Le Cinéma de Jamel". Pod wpływem Testota rozpoczął karierę sceniczną. W studio Canal+ France występował w programie "Le Visiophone" ("Wideofon"), opartym na parodii i farsie. Potem stworzył szereg komicznych występów w programie "Je ne fais pas mon âge, Service après-vente des émissions, Omar et Fred: le spectacle" (2005). Nadawanie spotkało się z ogromnym entuzjazmem telewidzów.
W 2000 pojawił się jako minstrel w jednym z odcinków serialu satyrycznym Canal+ France "La cape et l'épée", a także użyczył swojego głosu w filmie krótkometrażowym "Granturismo". Był taksówkarzem w komedii "La tour Montparnasse infernale" (2001). W "Pościg za milionem" ("Le Boulet", 2002) u boku Gérarda Lanvina, Djimona Hounsou, Rossy de Palmy i Benoît Poelvoorde'a pojawił się jako Malijczyk. W komedii przygodowej Alaina Chabata "" (2002) z Christianem Clavierem i Gérardem Depardieu wystąpił jako malarz.
Przełomem była postać Drissa Vassary w komedii "Nietykalni" (2011) u boku François Cluzeta, za którą otrzymał Cezara dla najlepszego aktora podczas 37. ceremonii w Paryżu 24 lutego 2012. Nagroda jest wyjątkowa, ponieważ została przekazana pierwszemu czarnoskóremu aktorowi w tej kategorii.
W czerwcu 2014 znalazł się na okładce francuskiej edycji „Vanity Fair”.
Życie prywatne.
5 lipca 2007 ożenił się z Hélène. Mają piątkę dzieci.

</doc>
<doc id="2680449" url="https://pl.wikipedia.org/wiki?curid=2680449" title="Oceania Rugby">
Oceania Rugby

Federation of Oceania Rugby Unions – międzynarodowa organizacja zrzeszająca krajowe związki sportowe w rugby union z Australii i Oceanii, jedna z sześciu regionalnych federacji stowarzyszonych z IRB, odpowiedzialna za organizację rozgrywek międzynarodowych w tej części świata.

</doc>
<doc id="2680453" url="https://pl.wikipedia.org/wiki?curid=2680453" title="FORU">
FORU



</doc>
<doc id="2680455" url="https://pl.wikipedia.org/wiki?curid=2680455" title="Alejandro Fernández Iglesias">
Alejandro Fernández Iglesias

Alejandro "Álex" Fernández Iglesias (ur. 15 października 1992 w Madrycie) – hiszpański piłkarz grający na pozycji pomocnika. Obecnie jest zawodnikiem Cádiz CF. Brat grającego w Realu Madryt José "Nacho" Ignacio Fernándeza Iglesiasa.
Kariera.
Álex dołączył do szkółki Realu w wieku 12 lat z RSD Alcalá. W 2010 roku zaczął występować w Castillii w Segunda División B i w lipcu tego roku został powołany przez José Mourinho do kadry na spotkania przedsezonowe w Stanach Zjednoczonych. 5 sierpnia wystąpił w spotkaniu przeciwko Club América.
6 marca 2011 roku zadebiutował w La Liga. Wszedł na ostatnią minutę wygranego 3-1 spotkania z Racingiem Santander.
Osiągnięcia.
Reprezentacja Hiszpanii U-19
Indywidualne

</doc>
<doc id="2680471" url="https://pl.wikipedia.org/wiki?curid=2680471" title="Wielka Brytania na Letnich Igrzyskach Olimpijskich 1996">
Wielka Brytania na Letnich Igrzyskach Olimpijskich 1996

Wielką Brytanię na Letnich Igrzyskach Olimpijskich w roku 1996 w Atlancie reprezentowało 300 sportowców (184 mężczyzn i 116 kobiet) startujących w 22 dyscyplinach. Był to 23 start reprezentacji Wielkiej Brytanii na letnich igrzyskach olimpijskich.
Skład kadry.
Badminton.
Kobiety
Mężczyźni
Miksty
Boks.
Mężczyźni
Gimnastyka.
Kobiety
Mężczyźni
Hokej na trawie.
Kobiety
Mężczyźni
Judo.
Kobiety
Mężczyźni
Kajakarstwo.
Kobiety
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Mężczyźni
Pięciobój nowoczesny.
Mężczyźni
Pływanie.
Kobiety
Mężczyźni
Podnoszenie ciężarów.
Mężczyźni
Siatkówka plażowa.
Mężczyźni
Skoki do wody.
Kobiety
Mężczyźni
Strzelectwo.
Kobiety
Mężczyźni
Szermierka.
Kobiety
Mężczyźni
Tenis stołowy.
Kobiety
Mężczyźni
Tenis ziemny.
Kobiety
Mężczyźni
Wioślarstwo.
Kobiety
Mężczyźni
Zapasy.
Mężczyźni

</doc>
<doc id="2680474" url="https://pl.wikipedia.org/wiki?curid=2680474" title="Döme Sztójay">
Döme Sztójay

Döme Sztójay (ur. 5 stycznia 1883 we Vršacu, zm. 22 sierpnia 1946 w Budapeszcie) – węgierski generał, dyplomata, polityk pochodzenia serbskiego. W czasie II wojny światowej premier Królestwa Węgier (III 1944 – VIII 1944), proniemiecki kolaborant współodpowiedzialny za Holocaust Żydów węgierskich.
Historia.
Urodził się w serbskiej rodzinie jako Dmitrije Stojaković ("Димитрије Стојаковић") w komitacie Temes. Wstąpił w szeregi Armii Austro-Węgier i w 1902 ukończył szkołę kadetów w Peczu. Studia wojskowe kontynuował w Budapeszcie, a odbywszy służbę w różnych oddziałach, podjął studia w wiedeńskiej Akademii Wojskowej w latach 1907–1910. W 1910 skierowano go do prac sztabowych. Dosłużył się stopnia pułkownika podczas I wojny światowej. W jej trakcie służył również do 1917 w sztabie kierującym oddziałami w Bośni oraz w Dalmacji. Potem dowodził XXI Brygadą górską i grupą bałkańską w Wydziale Wywiadowczym przy dowództwie naczelnym armii. Po zwycięstwie węgierskiej rewolucji republikańskiej w październiku 1918 stanął na czele departamentu wywiadu, kontrwywiadu oraz ewidencji w Ministerstwie Spraw Wojskowych. W latach istnienia Węgierskiej Republiki Rad był w 1919 szefem wywiadu i kontrwywiadu węgierskiej Armii Czerwonej. Po upadku WRR po raz kolejny został szefem wywiadu w Ministerstwie Spraw Wojskowych, a od listopada był szefem grupy wywiadowczej przy dowództwie Armii Narodowej Miklósa Horthyego. Od lipca 1920 do 1925 był szefem Wydziału Wywiadu i Kontrwywiadu.
Od 1925 do 1933 pełnił funkcję attaché wojskowego w poselstwie węgierskim w Berlinie w randze pułkownika Sztabu Generalnego. W 1933 uzyskał stopień generała. W 1927 zmienił nazwisko na Döme Sztójay. Od 1933 do 1935 pełnił urzędy w ministerstwie obrony. W 1935 Gyula Gömbös mianował go ambasadorem w Niemczech. Był przekonany o potrzebie nawiązania jak najściślejszej współpracy Węgier z III Rzeszą. Stanowisko to zajmował do marca 1944, gdy po okupacji przez Wehrmacht terytorium Królestwa Węgier regent Miklós Horthy został zmuszony do zdymisjonowania premiera Miklósa Kállaya i nominacji na jego następcę germanofilskiego Sztójaya. Objął ten urząd na żądanie Niemiec w dniu 22 marca 1944, po zajęciu przez nie Węgier. Jednocześnie sprawował funkcję ministra spraw zagranicznych.
Podporządkował ojczyznę Niemcom. Partie opozycyjne zostały rozwiązane i wprowadzono całkowitą cenzurę prasy. Żydzi zostali zamknięci w gettach i rozpoczęto wywożenie ich do obozów koncentracyjnych. Liczba żołnierzy węgierskich walczących na froncie została zwiększona do 300 tysięcy. Sztójay zezwolił na działalność faszystowskiego i antysemickiego ugrupowania strzałokrzyżowców, zdelegalizował związki zawodowe, więził przeciwników politycznych, wymuszał posłuszeństwo na lewicowych politykach i aktywistach, sprzeciwił się zaakceptowaniu władzy Horthyego, ten jednak nie zgadzał się na antysemicką politykę III Rzeszy. Pod koniec czerwca 1944 Horthy wystąpił przeciwko Sztójayowi i zakazał deportacji Żydów z Budapesztu. Po obaleniu 23 sierpnia 1944 proniemieckich władz Królestwa Rumunii (Ion Antonescu), które przeszło na stronę aliantów, regent zdymisjonował 29 sierpnia Sztójaya i odsunął go od władzy. Sztójay wycofał się z życia publicznego i nie zaangażował się w nie nawet po ustąpieniu Horthyego i przejęciu władzy przez strzałokrzyżowców. Mimo że w listopadzie 1944 został awansowany do stopnia generała broni w stanie spoczynku, były premier nie przyjmował żadnych funkcji.
Po okupacji Węgier przez Armię Czerwoną i kapitulacji III Rzeszy przebywał na terytorium okupowanych Niemiec, dokąd uciekł na początku 1945. Został aresztowany w maju przez Armię Stanów Zjednoczonych i przekazany Węgrom w październiku 1945. Trybunał Ludowy uznał go winnym zbrodni wojennych w związku z wydawaniem przez niego rozporządzeń podczas pełnienia urzędu szefa rządu i skazał na śmierć przez rozstrzelanie. Wyrok, utrzymany przez sąd w drugiej instancji, został wykonany w więzieniu w Budapeszcie.
Jego żoną była Jozefa Landgráf. W ekranizacji historii obozu Auschwitz-Birkenau w rolę Sztójayego wcielił się Mikołaj Müller.

</doc>
<doc id="2680495" url="https://pl.wikipedia.org/wiki?curid=2680495" title="Paweł Eutele">
Paweł Eutele

Paweł Eutele (ur. 1804, zm. 30 stycznia 1889 we Lwowie) – niemiecki rzeźbiarz działający na ziemiach polskich, mistrz rzeźby pomnikowej.
Przybył do Lwowa z Niemiec w roku 1828. Uczył się u Antona Schimsera, a po jego śmierci w roku 1837 przejął jego warsztat kamieniarski. Specjalizował się w rzeźbie pomnikowej i nagrobnej. Po roku 1881 zaprzestał pracy i prowadzenia warsztatu. Ostatnie lata życia przeżył w nędzy w Domu ubogich św. Łazarza, gdzie zmarł. Spoczął na Cmentarzu Stryjskim we Lwowie.

</doc>
<doc id="2680515" url="https://pl.wikipedia.org/wiki?curid=2680515" title="Kaplica św. Anny w Pasynkach">
Kaplica św. Anny w Pasynkach

Kaplica pod wezwaniem św. Anny – prawosławna kaplica cmentarna w Pasynkach. Należy do parafii Narodzenia św. Jana Chrzciciela w Pasynkach, w dekanacie Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Położenie.
Świątynia znajduje się na cmentarzu z XIX wieku o powierzchni 0,93 ha.
Opis.
Kaplica została zbudowana w XVIII w. Początkowo greckokatolicka, po 1839 prawosławna. Drewniana, o konstrukcji zrębowej, salowa, zamknięta trójbocznie. Od frontu obszerna kruchta. Przy wejściu zadaszony, dwusłupowy ganek. Dachy blaszane, jednokalenicowe. Nad nawą kwadratowa wieżyczka zwieńczona cebulastą kopułą.
W 1988 świątynia została gruntownie wyremontowana.
Uroczystość patronalna obchodzona jest 7 sierpnia (według starego stylu 25 lipca).
Kaplicę wpisano do rejestru zabytków 10 maja 1977 pod nr A-35.

</doc>
<doc id="2680520" url="https://pl.wikipedia.org/wiki?curid=2680520" title="Męczennicy z Laval">
Męczennicy z Laval

Męczennicy z Laval – grupa 19 kapłanów, zakonników i wiernych, ofiar prześladowań religijnych wobec Kościoła katolickiego, zamordowanych z nienawiści do wiary (łac. "odium fidei)" w czasie rewolucji francuskiej między 20 stycznia a 17 października 1794 roku w Laval i okolicach tej miejscowości.
Beatyfikacja.
Wszystkich męczenników beatyfikował papież Pius XII w dniu 19 czerwca 1955 roku.

</doc>
<doc id="2680529" url="https://pl.wikipedia.org/wiki?curid=2680529" title="Zhang Dejiang">
Zhang Dejiang

Zhang Dejiang (ur. 1946) − chiński polityk.
Urodził się w Tai’an, należy do grupy etnicznej Han. W latach 1968-1970, w okresie rewolucji kulturalnej, zesłany na wieś w powiecie Wangqing w prowincji Jilin. W latach 1970-1972 sekretarz tamtejszego Wydziału Propagandy, w 1971 roku wstąpił do KPCh. W latach 1972-1975 student języka koreańskiego na uniwersytecie w Yanbian, następnie do 1978 roku członek uczelnianej komórki partyjnej i wiceprzewodniczący Komitetu Rewolucyjnego na uniwersytecie. W latach 1978-1980 studiował ekonomię na Uniwersytecie im. Kim Ir-sena w Pjongjangu. Po powrocie do kraju w latach 1980-1983 wicerektor uniwersytetu w Yanbian i członek Stałego Komitetu komórki partyjnej tej uczelni.
W latach 1983-1985 członek Stałego Komitetu Miejskiego KPCh w Yanji i zastępca sekretarza tegoż Komitetu. Od 1985 do 1986 roku zastępca sekretarza komitetu KPCh w prefekturze Yanbian. W latach 1986-1990 wiceminister spraw wewnętrznych ChRL. W latach 1990-1995 sekretarz KPCh w prefekturze Yanbian i zastępca sekretarza Komitetu Prowincjonalnego KPCh prowincji Jilin.
Od 1995 do 1998 sekretarz Komitetu Prowincjonalnego KPCh prowincji Jilin, w 1998 roku także przewodniczący Stałego Komitetu prowincjonalnego Zgromadzenia Przedstawicieli Ludowych. W latach 1998-2002 sekretarz Komitetu Prowincjonalnego KPCh prowincji Zhejiang, następnie 2002-2007 Komitetu Prowincjonalnego KPCh prowincji Guangdong. Od 1997 roku członek Komitetu Centralnego KPCh, w latach 2008-2013 członek Rady Państwa jako wicepremier. 
W marcu 2012 roku został sekretarzem Komitetu Miejskiego KPCh w Chongqingu, zastępując na tym stanowisku Bo Xilaia; rządził miastem do grudnia tegoż roku. W listopadzie 2012 roku wybrany jednym z siedmiu członków Stałego Komitetu Biura Politycznego KPCh.
14 marca 2013 roku wybrany na przewodniczącego Stałego Komitetu Ogólnochińskiego Zgromadzenia Przedstawicieli Ludowych. Sprawował ten urząd do 17 marca 2018, kiedy to został zastąpiony przez Li Zhanshu.

</doc>
<doc id="2680533" url="https://pl.wikipedia.org/wiki?curid=2680533" title="Tr101">
Tr101

Tr101 – parowóz towarowy bawarskiej serii E I produkowany w latach 1899–1901. 
Historia.
Począwszy od 1899 roku bawarska fabryka Krauss produkowała dla Królewskich Państwowych Kolei Bawarskich serię parowozów towarowych. Wyprodukowano 48 lokomotyw dla kolei bawarskich. 42 lokomotywy kolei bawarskich zostały następnie przejęte przez koleje niemieckie.

</doc>
<doc id="2680560" url="https://pl.wikipedia.org/wiki?curid=2680560" title="TKi2">
TKi2

TKi2 – parowóz towarowy pruskiej serii T 92 produkowany w latach 1892–1900.
Historia.
Począwszy od 1892 roku fabryka Union produkowała dla Państwowych Kolei Pruskich parowozy towarowe. Wyprodukowano 235 lokomotyw dla kolei pruskich. 154 lokomotywy pruskie zostały następnie przejęte przez koleje niemieckie.

</doc>
<doc id="2680564" url="https://pl.wikipedia.org/wiki?curid=2680564" title="Daniel Kreutzfeldt">
Daniel Kreutzfeldt

Daniel Adelhard Kreutzfeldt (ur. 19 listopada 1987 w Roskilde) – duński kolarz torowy i szosowy, srebrny medalista torowych mistrzostw świata.
Kariera.
Pierwszy sukces w karierze Daniel Kreutzfeldt osiągnął w 2004 roku, kiedy zdobył brązowy medal w kategorii juniorów na mistrzostwach Danii w kolarstwie szosowym. W latach 2006 i 2007 był mistrzem kraju w drużynowym wyścigu na dochodzenie. W 2008 roku brał udział w igrzyskach olimpijskich w Pekinie, podczas których zajął szóste miejsce w wyścigu punktowym. Jego największym osiągnięciem jest zdobycie srebrnego medalu w scratchu na mistrzostwach świata w Pruszkowie w 2009 roku. W zawodach tych lepszy okazał się tylko Cameron Meyer z Australii. Brał także udział w rozgrywanych rok później mistrzostwach świata w Kopenhadze, gdzie był dziewiąty w wyścigu punktowym, a rywalizację w omnium ukończył na czternastej pozycji.

</doc>
<doc id="2680565" url="https://pl.wikipedia.org/wiki?curid=2680565" title="Tatakau Shisho">
Tatakau Shisho

 – zbiór japońskich powieści ilustrowanych autorstwa Ishio Yamagaty, z ilustracjami Shigeki Maeshimy. Seria rozpoczęła się wraz z wydaniem pierwszego tomu 22 września 2005 roku, a do 22 stycznia 2010 roku wydane zostało dziesięć tomów. Powieść została opublikowana przez imprint wydawnictwa Shūeisha "Super Dash Bunko". Mangowa adaptacja powieści autorstwa Kokonotsu Shinohary była publikowana w magazynie "Ultra Jump Egg" wydawnictwa Shūeisha między marcem 2008 roku a październikiem 2009 roku. Na podstawie powieści powstał również serial anime, emitowany w Japonii od 2 października 2009 roku.
Opis fabuły.
Historia rozgrywa się w świecie, w którym zmarli ludzie zmieniają się w księgi, które przechowywane są w Bibliotece Bantorra. Każdy, kto je przeczyta może poznać przeszłość tych osób. Biblioteka Bantorra jest utrzymywana przez Zbrojnych Bibliotekarzy, którzy dzierżą nadnaturalne zdolności, a ich wrogiem jest psychotyczny kult znany jako . W miarę jak historia się rozwija przedstawia świat smutku i bólu, niesprawiedliwości i oszczędności życia, jak również osobiste pragnienia bohaterów. Każda postać umiera smutną, choć znaczącą śmiercią, a każda śmierć otwiera drogę dla małego promyka nadziei w świecie, który odkrywa również część tajemnicy dla czytelnika.
Muzyka.
Muzyka do serii została skomponowana przez Yoshihisę Hirano.

</doc>
<doc id="2680569" url="https://pl.wikipedia.org/wiki?curid=2680569" title="Jesé Rodríguez">
Jesé Rodríguez

Jesé Rodríguez Ruiz (ur. 26 lutego 1993 w Las Palmas) – hiszpański piłkarz występujący na pozycji napastnika.
Kariera klubowa.
Real Madryt.
Jednym z pierwszych klubów w karierze Jesé był Huracán, w którego barwach prezentował się na tyle dobrze, że zwrócił na siebie uwagę wielu klubów, m.in. Barcelony. Ostatecznie jednak, mając 14 lat związał się z Realem Madryt. Po przebrnięciu przez szczeble młodzieżowe, Jesé trafił do zespołu rezerw. Zadebiutował w nim 16 stycznia 2011 roku podczas wygranego 5:0 ligowego spotkania z Universidad de Las Palmas. W lipcu 2011 roku Jesé został przez ówczesnego trenera, José Mourinho, powołany do kadry pierwszej drużyny na przedsezonowe zgrupowanie. 24 marca 2012 zadebiutował w niej oficjalnie, wchodząc na boisko na ostatnie dziesięć minut wygranego 5:1 ligowego meczu z Realem Sociedad. Latem 2013 roku został włączony do pierwszego zespołu na stałe. Pierwszego gola dla Realu zdobył 26 października tego samego roku podczas przegranego 1:2 spotkania z Barceloną.
Paris Saint-Germain.
8 sierpnia 2016 roku został podpisał pięcioletni kontrakt z francuskim Paris Saint-Germain. W nowym klubie zadebiutował 12 sierpnia 2016, w meczu 1. kolejki Ligue 1 przeciwko Bastii (1:0), zmieniając w 65' minucie spotkania Hatema Ben Arfę. 19 listopada 2016, w ligowym meczu z FC Nantes, skutecznie egzekwując rzut karny, zdobył swoją pierwszą bramkę dla PSG.
Las Palmas.
30 stycznia 2017 roku został wypożyczony na pół roku do hiszpańskiego klubu UD Las Palmas. Otrzymał koszulkę z numerem 10. W drużynie zadebiutował 6 lutego 2017 w meczu 21. kolejki La Liga przeciwko Granadzie (0:1), natomiast 5 marca 2017 w wygranym 5:2, ligowym, spotkaniu z Osasuną zdobył dwie premierowe bramki dla Las Palmas. Był to pierwszy ligowy dublet uzyskany w jego karierze.
Stoke City.
16 sierpnia 2017 został wypożyczony na rok do angielskiego klubu Stoke City. W klubie zadebiutował 19 sierpnia, w meczu 2. kolejki Premier League z Arsenalem (1:0), zdobywając zwycięskiego gola w tym spotkaniu.
Kariera reprezentacyjna.
Jesé ma za sobą grę w młodzieżowych reprezentacjach Hiszpanii. W 2010 roku znalazł się w kadrze do lat 17, która w Liechtensteinie zdobyła młodzieżowe wicemistrzostwo Europy. Dwa lata później wraz z reprezentacją U-19 zwyciężył na młodzieżowych Mistrzostwach Europy, samemu zostając królem strzelców imprezy.

</doc>
<doc id="2680574" url="https://pl.wikipedia.org/wiki?curid=2680574" title="Jese Rodriguez">
Jese Rodriguez



</doc>
<doc id="2680579" url="https://pl.wikipedia.org/wiki?curid=2680579" title="Bezpieczeństwo wodne">
Bezpieczeństwo wodne

Bezpieczeństwo wodne – pojęcie określające zdolność danej populacji do zapewnienia sobie dostępu do źródeł wody pitnej. Zapewnienie bezpieczeństwa wodnego jest narastającym problemem, gdyż mają na niego wpływ takie czynniki jak przyrost naturalny, susze, zmiany klimatu, zjawiska El Niño i La Niña, coraz większe zanieczyszczenie istniejących źródeł wody, zbędne zużycie wody przez przemysł i nadmierne zużywanie wód gruntowych i artezyjskich. Poziom bezpieczeństwa wodnego ulega drastycznej redukcji w wielu krajach świata zjawisko to określa się z języka angielskiego jako "„water stres”".
Obszary najbardziej zagrożone problemem dostępu do wody pitnej.
Kraje i obszary mające problem z ilością dostępnej wody dla populacji i przemysłu to przede wszystkim Północna Afryka, Bliski Wschód, Indie, Chiny, Azja Centralna, Chile i Australia. Obecnie problem bezpieczeństwa wodnego dotyczy głównie krajów trzeciego świata i krajów rozwijających się, lecz także Stanów Zjednoczonych oraz innych krajów rozwiniętych jak Hiszpania i Włochy.
Rywalizacja międzynarodowa.
Przy rosnącej populacji świata zwiększa się konkurencja w dostępie do malejącej ilości wody. Przykładowo istnieją napięcia między Indiami a Pakistanem na temat tamy Baglihar ("Baglihār Bāndh") mogącej mieć wpływ na bezpieczeństwo wodne Pakistanu. Konflikty istnieją też w rejonie Bliskiego Wschodu odnośnie do rzek Tygrys i Eufrat między Turcją a Jordanią i Irakiem, w Afryce co do wód Nilu, jak również w rejonie Azji środkowej między byłymi republikami ZSRR odnośnie do malejących zasobów morza Aralskiego.

</doc>
<doc id="2680584" url="https://pl.wikipedia.org/wiki?curid=2680584" title="Olga Ostroumowa">
Olga Ostroumowa

Olga Michaiłowna Ostroumowa (ros. О́льга Миха́йловна Остроу́мова, ur. 21 września 1947) – radziecka i rosyjska aktorka filmowa i teatralna.
Po ukończeniu studiów pracowała w Moskiewskim Teatrze Młodego Widza. Należała do zespołu dramatycznego na Małej Bronnej, gdzie grała w sztukach Gorkiego.
Życiorys.
Urodziła się w Bugurusłanie. Była trzykrotnie zamężna, ma syna i córkę. W 1970 roku ukończyła studia w Rosyjskiej Akademii Sztuki Teatralnej w Moskwie. Jej debiut filmowy jako licealistka w "Dożyjemy do poniedziałku" przyniósł jej sławę wśród radzieckiej publiczności. Od 1973 do 1983 roku pracowała w teatrze w Moskwie Małaja Bronnaja. W 1993 roku otrzymała tytuł Ludowej Artystki Federacji Rosyjskiej.

</doc>
<doc id="2680589" url="https://pl.wikipedia.org/wiki?curid=2680589" title="S9 (KPEV)">
S9 (KPEV)



</doc>
<doc id="2680595" url="https://pl.wikipedia.org/wiki?curid=2680595" title="Nowosybirski Uniwersytet Państwowy">
Nowosybirski Uniwersytet Państwowy

Nowosybirski Uniwersytet Państwowy (), pełna nazwa: Nowosybirski Uniwersytet Państwowy, Narodowy Uniwersytet Badawczy (ros. Новосибирский национальный исследовательский государственный университет) – jeden z największych uniwersytetów i głównych ośrodków nauki w Federacji Rosyjskiej, utworzony w 1959 roku w Nowosybirsku. Jest jednym z Narodowych Uniwersytetów Badawczych Rosji.
Historia.
W czasie II wojny światowej w wyniku masowej ewakuacji przemysłu sowieckiego na wschód Nowosybirsk rozwijał się w błyskawicznym tempie. Pomiędzy 1939 a 1959 liczba jego mieszkańców wzrosła z 404 tysięcy do 887 tysięcy. Nieoficjalna stolica Syberii stała się ośrodkiem wielkiego przemysłu. Skumulowanie na tym obszarze wielu zakładów przemysłowych o różnym charakterze, sprawiło, że pojawiło się zapotrzebowanie na utworzenie uniwersytetu, który mógłby dostarczać wykwalifikowanej kadry pracowniczej. W mieście działał już Syberyjski Oddział Akademii Nauk ZSRR oraz wiele specjalistycznych szkół wyższych i instytutów, ale było to za mało. Dlatego jeszcze w 1956 roku Rada Ministrów ZSRR zatwierdziła plany utworzenia uniwersytetu. 9 stycznia 1958 roku wydała ona oficjalny dekret powołujący do życia nową wyższą uczelnię. Przewidywano budowę kilkunastu budynków, akademików oraz mieszkań dla kadry naukowej. 29 września 1959 roku odbył się pierwszy wykład w murach nowej placówki. Dzień później powstał uniwersytecki oddział Komsomołu, a w lutym następnego roku zaczęła działać lokalna komórka KPZR. Jeszcze w 1956 roku Rada Ministrów ZSRR zatwierdziła także plany powołania centrum naukowego Akademgorodok. Swe wsparcie dla projektu udzielił sowiecki przywódca Nikita Chruszczow, który odwiedził budowę kompleksu Akademgorodok dwukrotnie (1959 i 1961). W pierwszym roku akademickim naukę rozpoczęło 351 studentów. Do 1963 roku liczba studentów zwiększyła się do ponad tysiąca, a uniwersytet zatrudniał 383 naukowców. Po wydziałach związanych z matematyką i naukami ścisłymi otwierano kolejne wydziały, m.in. Wydział Nauk Humanistycznych w 1961 roku, a w 1967 roku Wydział Ekonomiczny. Uniwersytet na przestrzeni kilkudziesięciu lat stał się jedną z wiodących placówek edukacyjnych w Związku Radzieckim
Uniwersytet obecnie.
Od 1959 r. Nowosybirski Uniwersytet Państwowy opuściło ponad 50 tysięcy absolwentów. Z tej liczby 1,6 tysiąca obroniło doktoraty, a 48 absolwentów uczelni stało się członkami Rosyjskiej Akademii Nauk. Trwa nieustanna rozbudowa uniwersytetu. Rozpoczęto budowę nowego kompleksu uniwersyteckiego. Ma ona pochłonąć ok. 4 miliardów rubli, a jej zakończenie przewiduje się na rok 2015. Ma to umożliwić zwiększenie liczby studentów o prawie 40%. Według statystyk z 2011 r. na uniwersytecie studiuje 6592 studentów, a zatrudnionych jest tutaj 1874 pracowników naukowych. W 2008 roku prezydent Dmitrij Miedwiediew ogłosił program utworzenia nowego systemu wiodących ośrodków akademickich, co wiązać się miało z wysokimi grantami i wsparciem od rządu Federacji. W konkursie o miejsce w programie wzięło udział 110 uniwersytetów. Ostatecznie wybrano 29, w tym Nowosybirski Uniwersytet Państwowy. Dlatego od 2009 roku posiada on status "Narodowego Uniwersytetu Badawczego Rosji", co znalazło swoje odzwierciedlenie w pełnej, oficjalnej nazwie uczelni.

</doc>
<doc id="2680597" url="https://pl.wikipedia.org/wiki?curid=2680597" title="Preußische S9">
Preußische S9



</doc>
<doc id="2680598" url="https://pl.wikipedia.org/wiki?curid=2680598" title="Schnellbomberträger">
Schnellbomberträger

Schnellbomberträger – kryptonim projektu lotniczego firmy Daimler-Benz z czasów II wojny światowej. 
Pod nazwą "Schnellbomberträger" opracowywano serię samolotów bombowych dalekiego zasięgu: Projekt A, Projekt B, Projekt C, Projekt D, Projekt E i Projekt F. Modele te zostały zaprojektowane w charakterze nosicieli do przenoszenia pod skrzydłami i kadłubem niewielkich samolotów odrzutowych do misji o charakterze samobójczym.
"Schnellbomberträger" nie wyszedł poza fazę prac projektowych i badawczych.

</doc>
<doc id="2680601" url="https://pl.wikipedia.org/wiki?curid=2680601" title="Nowosybirski Techniczny Uniwersytet Państwowy">
Nowosybirski Techniczny Uniwersytet Państwowy

Nowosybirski Techniczny Uniwersytet Państwowy (ros. Новосибирский государственный технический университет) – jeden z największych technicznych uniwersytetów w Federacji Rosyjskiej, utworzony w 1953 roku w Nowosybirsku jako Instytut Elektrotechniczny. Od 1992 roku uczelnia o statusie uniwersytetu.
Historia.
Początki Uniwersytetu Technicznego podobne są do innej uczelni z tego samego miasta, Nowosybirskiego Uniwersytetu Państwowego. II wojna światowa w znaczącym stopniu wpłynęła na rozwój Nowosybirska. W mieście skoncentrowano wielkie zakłady przemysłowe, a liczba ludności podwoiła się. Sprawiło to, że zaczęło pojawiać się zapotrzebowanie na tworzenie wyższych uczelni, szczególnie o znaczeniu technicznym, które mogłyby dostarczać wyspecjalizowanej kadry pracowniczej dla przemysłu. 19 sierpnia 1950 roku sowiecki przywódca Józef Stalin podpisał dekret o utworzeniu w Nowosybirsku Instytutu Elektrotechnicznego. Pod budowę kompleksu budynków dla instytutu przeznaczono prawie 20 hektarów na lewym brzegu Obu. Po fazie przygotowawczej i budowie pierwszych obiektów, 1 września 1953 roku zainaugurowano działalność instytutu. Dzielił się wówczas on na dwa wydziały: Radiotechniczny i Elektromechaniczny. Naukę rozpoczęło 150 studentów, po 75 na każdym z wydziałów. Kadra naukowa liczyła 11 pracowników naukowych i 7 pracowników technicznych. W 1955 roku rektorem uczelni został Gieorgij Pawłowicz Łyszczyński, który miał kierować uczelnią aż do roku 1989. W 1974 roku został on doktorem honoris causa Politechniki Śląskiej. Wkrótce uniwersytet nawiązał współpracę z innymi instytucjami naukowymi działającymi na terenie nowosybirskiego Akademgorodoku.
W 1964 roku otwarto pierwsze centrum komputerowe i zaczęto wdrażać wykorzystywanie komputerów oraz inżynierii komputerowej w procesach badawczo-edukacyjnych. Instytut nawiązał stosunki z uczelniami poza granicami Związku Sowieckiego: od 1968 roku ze wspomnianą Politechniką Śląską, a od 1972 roku z Wyższą Szkołą Techniczną (obecnie Uniwersytetem Technicznym) w Karl-Marx-Stadt (obecnie Chemnitz). Systematycznie rosła liczba studentów. W 1971 roku ich liczba wynosiła 12 913, a w 1980 roku już 15 610. Już wówczas władze starały się o przekształcenie Instytutu Elektrotechnicznego w pełnoprawny uniwersytet, ale ich starania zawodziły. Dopiero w kwietniu 1992 roku uczelnia spełniła wymogi władz, uzyskała certyfikat i została przekształcona w Nowosybirski Techniczny Uniwersytet Państwowy. Jeszcze przed transformacją uczelni odbyły się pierwsze demokratyczne wybory rektora, którym został Anatolij Wostrikow. 17 listopada 2000 roku uniwersytet wizytował rosyjski prezydent Władimir Putin,
Uniwersytet obecnie.
18 września 2002 roku rektor Anatolij Wostrikow podpisał w Bolonii tzw. "Magna Charta Universitatum", tym samym rozpoczynając wdrażanie na uniwersytecie tzw. procesu bolońskiego. Od 2004 roku uniwersytet dysponuje nowoczesnym ośrodkiem sportowo-rekreacyjnym (tzw. Pałacem Sportu). Obecnie w skład uniwersyteckie kompleksu naukowego wchodzi 21 budynków o powierzchni 233,697 metrów kwadratowych. Funkcję rektora od 2005 roku pełni Nikolaj Pustowoj. Biblioteka uniwersytecka gromadzi w swych zbiorach ponad milion pozycji, działa także muzeum uniwersyteckie. Od początku swego istnienia uczelnię opuściło około 75 tysięcy absolwentów.

</doc>
<doc id="2680609" url="https://pl.wikipedia.org/wiki?curid=2680609" title="Nowosybirski Teatr Opery i Baletu">
Nowosybirski Teatr Opery i Baletu

Nowosybirski Teatr Opery i Baletu (ros. "Новосибирский театр оперы и балета"), właściwie: Nowosybirski Państwowy Akademicki Teatr Opery i Baletu (ros. "Новосибирский государственный академический театр оперы и балета") – główny teatr Nowosybirska, największy i najnowocześniejszy budynek teatru operowego w Rosji, położony przy Placu Lenina, jeden z symboli miasta. Wystawia przedstawienia operowe i baletowe. 
Historia.
Przed przewrotem bolszewickim sfera kulturalna w Nowonikołajewsku nie była priorytetem dla władz miasta. Pomimo szybkiego rozwoju większość środków inwestowano głównie w obiekty infrastruktury i rozbudowę miasta. W 1896 powstała na tym terenie pierwsza amatorska grupa teatralna, kierowana przez jednego z miejscowych nauczycieli. Działała ona na terenie wybudowanego w 1898 drewnianego audytorium, a także w budynku rady miejskiej oraz budynku stacji kolejowej, a wystawiała ona m.in. Iwana Susanina Michaiła Glinki. W późniejszych latach Nowonikołajewsk odwiedzały m.in. profesjonalne grupy teatralne z Petersburga i Moskwy. Wielkie zniszczenia jakich w okresie wojny domowej doznał region dzisiejszego Nowosybirska nie ułatwiały poważnych inwestycji, sowieckim już, władzom miejskim. Zdawały sobie one jednak doskonale sprawę, że miasto powinno zyskać stały budynek teatralny (z przeznaczeniem na przedstawienia operowe i baletowe) z profesjonalnym zespołem. Miał on stanowić jeden z elementów propagandy bolszewickiej; tworzenia nowego, sowieckiego człowieka oraz walki z analfabetyzmem. Pierwsze pomysły budowy pojawiły się już w 1920, gdy rozważano pomysł utworzenia Teatru Syberyjskiego. Rzeczywiście udało się uruchomić kilka stałych grup teatralno-operowych w mieście (m.in. przeniesiono do miasta Syberyjski Sowiecki Teatr Opery i Dramatu z Omska), ale mimo cały czas debatowano nad budową tzw. Teatru Wielkiego. Rozważano wiele opcji, m.in. rozbudowę na potrzeby teatralne Pałacu Pracy lub umieszczenie teatru w tzw. Domu Lenina. W latach dwudziestych i trzydziestych pojawiały się też projekty budowy niezależnego budynku teatralnego. Powołano też m.in. komitet mający na celu promocję budowy nowego teatru, zbieranie środków i projektów. 15 maja 1931 Ludowy Komisariat Oświaty zatwierdził projekt budowy teatru operowego autorstwa Aleksieja Grinberga i przeznaczył na ten cel 5,6 milionów rubli.
22 maja 1931 uroczyście wmurowano kamień węgielny pod budowę budynku. Projekt zakładał wzniesienie budowli w stylu konstruktywizmu, którego charakterystycznym elementem miała stać się wielka kopuła. Jeśli chodzi o wystrój zewnętrzny, to miał się on odznaczać brakiem elementów dekoracyjnych, co miało podkreślać swoistą czystość i ascetyzm architektury. Na tej samej zasadzie we wnętrzach teatru miała dominować biel oraz brak ozdobników. Budynek Teatru Opery i Baletu miał być w założeniach jego projektantów i architektów syntezą technologii i sztuki. Pod budowę teatru wyburzono 29 budynków, zmieniono układ ulic, a w zależności od miejsca fundamenty wbito na głębokość od kilku do kilkunastu metrów. Budowa nastręczała wiele problemów, m.in. z zamarzaniem gruntu, stabilnością fundamentów, akustyką wewnątrz budowli, odpowiednim dopasowaniem kopuły, a także z dostawami materiałów budowlanych oraz brakiem specjalistycznego sprzętu. W 1934 ukończono pierwszy etap budowy kopuły. W międzyczasie zmieniły się pryncypia sowieckiej sztuki. Odchodzono od dotychczasowych stylów, na rzecz oficjalnie przyjętego socrealizmu. Zmiana ta wpłynęła także na dotychczasowy projekt Nowosybirskiego Teatru Opery i Baletu, który został poddany krytyce (m.in. przez Aleksieja Szczusiewa). Spowodowało to, że władze miejskie i partyjne zdecydowały się na naniesienie poprawek do projektu. Wprowadzono formy bardziej klasyczne, m.in. kolumnadę, architektura oraz wystrój wnętrza miały teraz być bardziej monumentalne i podkreślać potęgę i rozwój sowieckiej Syberii. Wnętrza nie miały już być ascetyczne, z dominacją bieli i brakiem dekoracji. Odwrotnie - pojawić się miały rzeźby, lustra, ornamenty, kryształowe żyrandole. Wszystko to znacząco opóźniło budowę teatru. Do tego czasu koszty budowy pochłonęły już ponad 20 milionów rubli, a planowano wydać jeszcze kolejne 15 milionów. Na budowie pracowało ok. 350 robotników. W dalszym ciągu występowały problemy z akustyką (głównie z uwagi na kopułę), z którymi kolejni eksperci nie potrafili sobie poradzić. W 1937 budynek był ukończony jedynie w 66,7%. Choć otwarcie planowano na 1940 to kiepska organizacja pracy, braki w surowcach oraz w sprzęcie sprawiły, że termin ten okazał się nierealny. Na budowie teatru swe piętno odcisnął także okres Wielkiego Terroru. W 1937 wykryto tam rzekomą grupę szpiegów oraz dywersantów i w zasadzie rozstrzelano większą część kadry inżynierskiej, która do tej pory pracowała nad budową Teatru Opery i Baletu. Jeszcze w 1939 utworzono grupę operowo-baletową, która z powodu braku siedziby wystawiała spektakle m.in. w Tomsku i w Irkucku. Kolejną przeszkodą w ukończeniu budowy był atak Niemiec na ZSRR w 1941, który jeszcze bardziej spowolnił prace. W czasie wojny w nieukończonym jeszcze budynku przechowywano m.in. zbiory z Galerii Tretiakowskiej, Ermitażu, Muzeum Sztuk Pięknych im. Puszkina, Carskiego Sioła czy Pawłowska. Mimo wojny Rada Komisarzy Ludowych z powodów propagandowych postanowiła, że Nowosybirski Teatr Opery i Baletu powinien zostać jak najszybciej ukończony, a jego działalność oficjalnie rozpoczęta w murach nowej placówki. W 1944 budowa była ukończona, rozpoczęto także nabór dzieci i młodzieży do szkoły baletowej.
12 maja 1945 oficjalnie zainaugurowano działalność "Nowosybirskiego Państwowego Teatru Opery i Baletu" wystawiając Iwana Susanina Michaiła Glinki. Na czele zespołu baletowego stanął choreograf Michaił Moisiejew. Natomiast Korsarz był pierwszym wystawionym tutaj spektaklem baletowym, a pierwszymi wykonawcami m.in. Jefim Jefimow, A. Szenk, A. Egreszi i Wiera Juwatjewa. Prace wykończeniowe nad niektórymi elementami budowli miały trwać jeszcze do 1954. Ukończone wtedy północne skrzydło teatru różni się od reszty budynku i z różnych powodów (m.in. braku środków) odbiega od projektu. Brak jej monumentalności, nie zainstalowano też planowanych rzeźb i elementów dekoracyjnych. Jeszcze w październiku 1947 przy teatrze uruchomiono placówkę muzealną. W latach 1950-1953 grupą baletową kierowali Z. Wasiljewa i A. Pawłow, a w latach 1953-1958 na jej czele stał M. Satunowski. Do zespołu baletowego należeli m.in. A. Bałabanow, A. Berdeyszew, L. Kondraszowa, K. Matiuchina. Na początku lat siedemdziesiątych na deskach teatru wystawiono m.in. Romeo i Julię, Annę Kareninę Szczedrina, Spartakusa Chaczaturiana, Sylfidę. 30 grudnia 1963 placówce przyznano tytuł teatru akademickiego i od tej pory nosi on nazwę "Nowosybirskiego Państwowego Akademickiego Teatru Opery i Baletu".
W 1984 podjęto decyzję o rekonstrukcji teatru, mającą na celu jego unowocześnienie. Rozmiar prac był imponujący: wymieniono dach kopuły teatralnej, odnowiony fasady, wymieniono miejsca siedzące, odnowiono ściany oraz dekoracje, wymieniono lampy i żyrandole, a także cały sprzęt techniczny oraz audio-wizualny. Po zebraniu funduszy, w 1986 rozpoczęły się prace. Postępowały one niezwykle wolno, do 1990 ukończono je tylko w lewym skrzydle budynku. Wiele problemów nastręczało odnowienie kopuły. Technologie użyte okazały się wadliwe, co zmusiło władze do wielokrotnych poprawek (ostatnie w latach 2004-2005). W 2001 przebudowę zaczęły współfinansować rosyjskie Ministerstwo Kultury. W 2003 rozpoczęto prace nad odnowieniem Wielkiej Sali, w sezonie 2004-2005 była ona zamknięta, a grupa teatralna gościła głównie na występach poza macierzystą placówką. Rekonstrukcja teatru jest w zasadzie nieukończona i prace w dalszym ciągu trwają.
Teatr obecnie.
Działalność.
Ogółem w latach 1945-2011 Nowosybirski Teatr Opery i Baletu wystawił ponad 340 produkcji operowych i baletowych. Do grona solistów baletowych należą m.in. Anastazja Daniłowa, Jewgienij Graszczenko, Natalia Jerszowa, Anna Żarowa, a tancerzami kieruje Siergiej Krupko. Z teatrem współpracowała m.in. Marina Popławska. Nowosybirski Teatr Opery i Baletu występował gościnnie m.in. w Japonii, Australii, Nowej Zelandii, Chinach, Argentynie, Francji oraz w Polsce. Teatr był wielokrotnie nagradzany podczas różnych konkursów (m.in. podczas festiwalu teatralnego Złota Maska).

</doc>
<doc id="2680611" url="https://pl.wikipedia.org/wiki?curid=2680611" title="Grzegorz Wódkiewicz">
Grzegorz Wódkiewicz

Grzegorz Wódkiewicz (ur. 4 lutego 1971 w Strzelnie) – piłkarz polski grający na pozycji obrońcy.
Kariera.
Karierę piłkarską Wódkiewicz rozpoczął w klubie Noteć Gębice. W 1989 roku został zawodnikiem Zawiszy Bydgoszcz, w którym w sezonie 1990/1991 zadebiutował w pierwszej lidze. W sezonie 1993/1994 spadł z Zawiszą do pierwszej ligi.
W 1995 roku Wódkiewicz odszedł z Zawiszy do Amiki Wronki. Zadebiutował w niej 29 lipca 1995 w wygranym 3:1 domowym meczu z Rakowem Częstochowa. Wiosną 1998 był wypożyczony do Zagłębia Lubin. W 1999 i 2000 roku zdobył z zespołem Amiki Puchar Polski.
Jesienią 2001 roku Wódkiewicz przeszedł z Amiki do RKS Radomsko. Rozegrał w nim 12 meczów w pierwszej lidze w rundzie jesiennej sezonu 2001/2002, a następnie trafił do Arki Gdynia. W Arce występował do końca sezonu 2003/2004. W swojej karierze grał też w Victorii Koronowo, ponownie w Zawiszy i w zespole Wdy Świecie, w której zakończył karierę w 2007 roku.
Ogółem w polskiej ekstraklasie Wódkiewicz rozegrał 201 meczów i strzelił w nich 5 goli.

</doc>
<doc id="2680619" url="https://pl.wikipedia.org/wiki?curid=2680619" title="Elitserien (2012/2013)">
Elitserien (2012/2013)

Sezon Elitserien rozgrywany na przełomie 2012 i 2013 roku jako 38. sezon rozgrywek o mistrzostwo Szwecji w hokeju na lodzie. W rozgrywkach wzięło udział 12 zespołów.
Obrońcą tytułu była drużyna Skellefteå, która w finale poprzedniej edycji pokonała Skellefteå 4:2. W porównaniu do ubiegłego sezonu ligę opuściła drużyna Djurgårdens IF, a jej miejsce zajął zespół Rögle (awansował z rozgrywek Allsvenskan).
Był to ostatni sezon pod nazwą Elitserien (w latach 1975-2013). Od sezonu 2013/2014 liga funkcjonuje pod nazwą Svenska hockeyligan (SHL).
Sezon zasadniczy.
Sezon zasadniczy rozpoczął się 13 września 2012, a zakończył się 5 marca 2013 roku. Uczestniczyło w nim 12 drużyn, które rozegrały po 55 spotkań. Osiem najlepszych drużyn zapewniło sobie awans do rundy play-off, w której walczyły o mistrzostwo Szwecji.
Najskuteczniejszym zawodnikiem rundy zasadniczej został Kanadyjczyk, Bud Holloway (Skellefteå), który w 55 meczach uzyskał 71 punktów (20 goli i 51 asyst). Najlepszym strzelcem był Szwed Carl Söderberg (Linköping), który zdobył 31 goli w 54 spotkaniach i otrzymał nagrodę Trofeum Håkana Looba.
Faza play-off.
Najskuteczniejszym zawodnikiem fazy play-off został Linus Persson (Luleå HF), który uzyskał 12 punktów (6 goli i 12 asyst). Najlepszym strzelcem był Linus Persson (Luleå HF), który zdobył 8 goli.
Rywalizacja o miejsca w Elitserien.
Dwie ostatnie drużyny z sezonu zasadniczego uczestniczą w bezpośredniej walce o dwa miejsca w Elitserien w przyszłym sezonie. W tej rywalizacji brały udział także cztery najlepsze zespoły drugiej klasy ligowej, Allsvenskan w sezonie 2012/2013: trzy pierwsze w tabeli Leksands IF, Södertälje SK i VIK Västerås HK oraz Örebro HK, który wygrał rundę kwalifikacyjną dla drużyn z miejsc 4-7. Kwalifikacje były rozgrywane systemem mecz i rewanż. Pierwsze miejsce zajął dość nieoczekiwanie Örebro, a drugie Leksand. Tym samym w nowym sezonie Elitserien zagrają dwa nowe kluby.

</doc>
<doc id="2680622" url="https://pl.wikipedia.org/wiki?curid=2680622" title="Muzeum Słońca w Nowosybirsku">
Muzeum Słońca w Nowosybirsku

Muzeum Słońca w Nowosybirsku (ros. "Музей Солнца") – jedyne w Rosji i pierwsze na świecie muzeum poświęcone słońcu oraz związanych z nim kultom oraz bóstwom. Powstało w 1994 roku w nowosybirskim Akademgorodoku na bazie prywatnej kolekcji.
Historia.
Placówka została założona w 1994 roku przez fizyka jądrowego, wieloletniego pracownika Instytutu Fizyki Jądrowej Syberyjskiego Oddziału Rosyjskiej Akademii Nauk – Walerija Lipienkowa. Pierwsze pomysły rozpoczęcia tego typu działalności pojawiły się jeszcze w latach osiemdziesiątych XX wieku, ale na ich realizacje przyszło poczekać do czasów rozpadu Związku Radzieckiego. Muzeum zostało zorganizowane na bazie prywatnych zbiorów jej założyciela i dyrektora. Przez lata nie tylko kolekcjonował on, ale także sam tworzył oraz wykonywał reprodukcje różnych obiektów (wizerunków słońca, bóstw solarnych itp.) pochodzących z wielu kultur całego świata. Początkowo przez wiele lat nie posiadało oficjalnego statusu muzeum, a jego zbiory znajdowały się w piwnicy jednego z budynków. Mimo to wykazywało się sporą aktywnością, organizowało bowiem wystawy, warsztaty i prezentacje związane z tematem słońca w różnych ośrodkach naukowo-kulturalnych Nowosybirska. W 1998 roku Syberyjski Oddział Rosyjskiej Akademii Nauk przekazał muzeum nowe pomieszczenia, co umożliwiło rozwój placówki. W 1999 roku nastąpiło ich uroczyste otwarcie, a w 2000 roku muzeum zostało oficjalnie zarejestrowane jako jedna z miejskich organizacji kulturalnych.
Zbiory.
Muzeum Słońca w Nowosybirsku posiada kolekcję liczącą ponad 2000 wyobrażeń solarnych pochodzących z różnych kręgów kulturowych: Indii i Nepalu, starożytnych Egiptu i Bliskiego Wschodu, Japonii i Chin, Europy, Afryki, Azji Południowo-Wschodniej, Oceanii, Syberii i Ałtaju oraz związanych z wierzeniami amerykańskich Indian, a także rosyjską kulturą ludową. Ponad 25% eksponatów to kopie wykonane przez jego założyciela i dyrektora. Zbiory dzielą się przede wszystkim na: wyobrażenia bóstw solarnych, wyobrażenia słońca, współczesne przedmioty użytkowe związane z tematyką Słońca oraz współczesne obiekty artystyczne. Placówka gromadzi także kolekcje literatury, poezji, czasopism oraz książek poświęconym szeroko pojętym zagadnieniom związanym z tematyką słoneczną. Najstarszym obiektem muzealnym jest kilkusetletni wizerunek japońskiej bogini Amaterasu.
Oprócz nieustannego powiększania zbiorów, nowosybirskie Muzeum Słońca zajmuje się także działalnością edukacyjną i dydaktyczną. W swoich murach organizuje spotkania dla dzieci i dorosłych, recitale, koncerty, spotkania, wykłady oraz warsztaty artystyczne.

</doc>
<doc id="2680626" url="https://pl.wikipedia.org/wiki?curid=2680626" title="Narodowy rezerwat przyrody Mazák">
Narodowy rezerwat przyrody Mazák

Narodowy rezerwat przyrody Mazák (cz. "Národní přírodní rezervace Mazák") – narodowy rezerwat przyrody na terenie Czechach, w kraju morawsko-śląskim, w powiecie Frydek-Mistek, na wysokości od 715 do 1315 m n.p.m. Obejmuje zachodnie i przyszczytowe stoki Łysej Góry i Kobylanki, zajmuje 92,91 ha powierzchni w granicach CHKO Beskidy. Po raz pierwszy obszar ten został objęty ochroną prawną 31 grudnia 1933, a w obecnej formie NPR Mazák funkcjonuje od 1956. Od strony południowo-zachodniej do NPR Mazák przylega rezerwat przyrody Mazácký Grúnik.
Rezerwat chroni zespoły leśne regla dolnego i górnego zbliżone do lasów pierwotnych. W dolnej części rezerwatu dominującym zbiorowiskiem jest żyzna buczyna karpacka, wyżej przechodząca w buczynę kwaśną ("Calamagrostio villosae-Fagetum"). Powyżej wysokości 800 m n.p.m. przeważający buk ustępuje świerkowi. W mniejszym stopniu występują również jodła, jawor i jesion. Na niewielkich obszarach występuje górska świerczyna paprotkowa ("Athyrio alpestris-Piceetum"). W najwyższych partiach występuje głównie jarzębina. W runie buczyn występują żywiec gruczołowaty, żywiec bulwkowaty, żywiec dziewięciolistny, przytulia wonna, starzec leśny ("Senecio sylvestris"), szałwia lepka. Z kolei w świerczynach paprotkowych są to przede wszystkim wietlica alpejska, trzcinnik owłosiony, nerecznica szerokolistna. Ponadto na terenie rezerwatu spotkać można również liczydło górskie, goryczkę trojeściową, jaskra platanolistnego.
Na faunę składają się m.in. salamandra, ropucha szara, żaba trawna, bocian czarny, jastrząb, jarząbek, puchacz, puszczyk, sowa uszata, dzięcioł czarny, dzięcioł trójpalczasty, dzięcioł duży, dzięcioł białogrzbiety, głuszec i ryś.

</doc>
<doc id="2680628" url="https://pl.wikipedia.org/wiki?curid=2680628" title="Národní přírodní rezervace Mazák">
Národní přírodní rezervace Mazák



</doc>
<doc id="2680629" url="https://pl.wikipedia.org/wiki?curid=2680629" title="Pomnik Sygnalizacji Świetlnej w Nowosybirsku">
Pomnik Sygnalizacji Świetlnej w Nowosybirsku

Pomnik Sygnalizacji Świetlnej (ros. "Памятник светофору") – położony w Nowosybirsku pierwszy w Rosji pomnik poświęcony sygnalizacji świetlnej.
Historia.
Pomnik stanął w miejscu, gdzie w latach 40. XX wieku została umieszczona pierwsza w Nowosybirsku sygnalizacja świetlna. Są to okolice jednej z większych szkół podstawowych, sygnalizacja stanęła tu natomiast by ułatwić dzieciom bezpieczne przechodzenie przez ruchliwą ulicę. W tym czasie światła sygnalizacji zmieniane były w sposób ręczny i wymagały asysty milicjanta. Autorami pomysłu wzniesienia tego typu pomnika byli szef miejskiej inspekcji drogowej (GAI/ГАИ) Siergiej Sztelmach oraz dyrektor jednej z miejskich rozgłośni radiowych Wiktor Bulankin. Projekt pomnika został wykonany przez specjalistów z Centralnego Wydziału Architektury Nowosybirska. Przedstawia on wykonanego z brązu naturalnych rozmiarów milicjanta, który obsługuje ręcznie sterowaną sygnalizację świetlną (także w naturalnych rozmiarach).
Według pomysłodawców i autorów projektu pomnik ten w takim kształcie ma symbolizować przejście z czasów, gdy prace takie jak zmiana świateł musiały być wykonywane przez człowieka do zautomatyzowanej epoki nowoczesnej technologii. Pomnik został uroczyście odsłonięty 25 czerwca 2006 r. podczas tzw. Dnia Nowosybirska. Monument został także wzniesiony z okazji siedemdziesięciolecia nowosybirskiej służby drogowej. W otwarciu pomnika wzięli udział przedstawiciele służb mundurowych, a także władze Nowosybirska, z merem miasta Władimirem Gorodieckim na czele.
Przypisy.
 

</doc>
<doc id="2680631" url="https://pl.wikipedia.org/wiki?curid=2680631" title="Mazák">
Mazák



</doc>
<doc id="2680640" url="https://pl.wikipedia.org/wiki?curid=2680640" title="PIKO Modellbahn">
PIKO Modellbahn



</doc>
<doc id="2680678" url="https://pl.wikipedia.org/wiki?curid=2680678" title="Woden (obwód Chaskowo)">
Woden (obwód Chaskowo)

Woden (bułg. "Воден") – wieś w południowej Bułgarii, w obwodzie Chaskowo, w gminie Dimitrowgrad.

</doc>
<doc id="2680694" url="https://pl.wikipedia.org/wiki?curid=2680694" title="Dominique Cornu">
Dominique Cornu

Dominique Cornu (ur. 10 października 1985 w Beveren) – belgijski kolarz torowy i szosowy, brązowy medalista torowych mistrzostw świata, zawodnik grupy UCI Professional Continental Teams Topsport Vlaanderen-Baloise.
Kariera.
Pierwszy sukces w karierze Dominique Cornu osiągnął w 2003 roku, kiedy zdobył złoty medal w kategorii juniorów na mistrzostwach Belgii w kolarstwie szosowym. W 2006 roku został mistrzem świata U-23 w indywidualnej jeździe na czas, a rok później został mistrzem Europy w indywidualnym wyścigu na dochodzenie w tej samej kategorii wiekowej. Na torowych mistrzostwach świata w Pruszkowie w 2009 roku zdobył brązowy medal w indywidualnym wyścigu na dochodzenie, ulegając tylko Taylorowi Phinneyowi z USA oraz Jackowi Bobridge'owi z Australii. W tym samym roku startował także na szosowych mistrzostwach świata w Mendrisio, gdzie był czternasty w indywidualnej jeździe na czas. W 2010 roku zajął drugie miejsce w wyścigu dookoła Belgii, a rok później zdobył brązowy medal szosowych mistrzostw kraju.

</doc>
<doc id="2680696" url="https://pl.wikipedia.org/wiki?curid=2680696" title="Cerkiew św. Proroka Eliasza w Podbielu">
Cerkiew św. Proroka Eliasza w Podbielu

Cerkiew pod wezwaniem św. Proroka Eliasza – prawosławna cerkiew parafialna w Podbielu (kolonii wsi Dubiażyn). Należy do dekanatu Bielsk Podlaski diecezji warszawsko-bielskiej Polskiego Autokefalicznego Kościoła Prawosławnego.
Świątynię wzniesiono na planie krzyża w 1876, rozbudowano w 1912. Budowla drewniana, o konstrukcji zrębowej, orientowana. Od frontu kruchta. Prezbiterium mniejsze od nawy, zamknięte trójbocznie, z dwiema bocznymi zakrystiami. Przy wejściu ganek. Nad kruchtą wieża (u dołu czworoboczna, wyżej ośmioboczna), zwieńczona ostrosłupowym, blaszanym hełmem. Dachy cerkwi blaszane. Nad końcową częścią nawy (zbudowaną na planie kwadratu) wieloboczny bęben o kopulastym dachu, z wieżyczką zwieńczoną baniastym hełmem. Nad pozostałą częścią nawy dach jednokalenicowy. Wokół cerkwi zabytkowe krzyże. Teren ogrodzony metalowo-murowanym parkanem, przy bramie (na zewnątrz) – zadaszona studnia.
Cerkiew została wpisana do rejestru zabytków 10 maja 1977 pod nr A-385.

</doc>
<doc id="2680704" url="https://pl.wikipedia.org/wiki?curid=2680704" title="Makaron dandan">
Makaron dandan

Makaron dandan () − jedno z tradycyjnych, bardzo pikantnych, dań (przekąsek) kuchni syczuańskiej.
Składa się z ugotowanego makaronu chińskiego, podawanego z mielonym mięsem wołowym z dodatkiem przetworów warzywnych ya cai lub zha cai. Za charakterystyczny smak tego dania odpowiada jednak specjalny sos, powstały z mieszanki sosu sojowego, oleju arachidowego z przesmażonym chili, pasty sezamowej i pieprzu syczuańskiego. Makaron dandan podaje się w miseczce, do której najpierw nalewa się gorący sos, potem nakłada również gorący makaron, a mięso umieszcza się na wierzchu. Bezpośrednio przed spożyciem całość miesza się pałeczkami, uwalniając w ten sposób smaki i aromaty.
Nazwa dania pochodzi od klasycznych bambusowych nosideł, z których było niegdyś sprzedawane, podobnie jak inne makarony i wiele tradycyjnych potraw. "Dan" oznacza "nosić w nosidle". Handlarze makaronowi wykrzykiwali zwykle "Dandan mian!", wabiąc w ten sposób klientelę. Potrawę, która miała bardzo niską cenę, podawano w małych miseczkach, mieszczących jeden liang (porcję) klusek. Obecnie gotowe sosy do dandan można nabyć w chińskich supermarketach. Samo danie podawane jest powszechnie w restauracjach i barach w Syczuanie, zwłaszcza w Chengdu, a także na terenie całego kraju.

</doc>
<doc id="2680705" url="https://pl.wikipedia.org/wiki?curid=2680705" title="Zakochani młodzi lekarze">
Zakochani młodzi lekarze

Zakochani młodzi lekarze (tytuł oryg. "Young Doctors in Love") − amerykański film komediowy z 1982 roku.

</doc>
<doc id="2680721" url="https://pl.wikipedia.org/wiki?curid=2680721" title="Eye black">
Eye black

Eye black - substancja lub materiał czarnego koloru używane do wykonywania linii pod oczami mających na celu poprawę widzenia poprzez zmniejszenie odbicia promieni słonecznych. Stosowana najczęściej przez sportowców.
Eye black jest zazwyczaj mieszaniną wosku pszczelego, parafiny i grafitu. Używa się również specjalnych plastrów lub wazeliny, jednak badania dowiodły, że te ostatnie nie mają znaczącego wpływu na jakość widzenia.
Zwyczaj zaczerniania policzków popularny jest szczególnie w Stanach Zjednoczonych, głównie wśród graczy baseballu, futbolu amerykańskiego oraz lacrosse. W Europie rzadko spotykany.

</doc>
<doc id="2680724" url="https://pl.wikipedia.org/wiki?curid=2680724" title="KNR">
KNR



</doc>
<doc id="2680732" url="https://pl.wikipedia.org/wiki?curid=2680732" title="Soulbook Tour">
Soulbook Tour

Soulbook Tour - piętnasta trasa koncertowa Roda Stewarta; w jej trakcie odbyło się trzydzieści osiem koncertów.

</doc>
<doc id="2680740" url="https://pl.wikipedia.org/wiki?curid=2680740" title="Zdrawec (obwód Chaskowo)">
Zdrawec (obwód Chaskowo)

Zdrawec (bułg. "Здравец") – wieś w południowej Bułgarii, w obwodzie Chaskowo, w gminie Dimitrowgrad.

</doc>
<doc id="2680748" url="https://pl.wikipedia.org/wiki?curid=2680748" title="Red Dragon (statek kosmiczny)">
Red Dragon (statek kosmiczny)

Red Dragon (ang. Czerwony Smok) – przedstawiona w 2011 roku przez firmę SpaceX koncepcja bezzałogowego statku kosmicznego – lądownika, dla względnie taniej misji marsjańskiej. Start pierwszej misji statku był planowany na 2020 rok. W 2017 roku Elon Musk ogłosił, że projekt został anulowany, a zasoby zostaną przekierowane na rozwój statku kosmicznego Starship.
Koncepcja.
Przy wykorzystaniu rakiety nośnej Falcon Heavy i zmodyfikowanego statku Dragon możliwe miało być wejście w atmosferę Marsa i lądowanie na jego powierzchni statku z aparaturą badawczą. Koncepcja ta została zaakceptowana przez NASA jako przedmiot bezkwotowej współpracy, zapewniając SpaceX pomoc ekspercką. W kwietniu 2016 roku SpaceX zapowiedział, że pierwszy start odbędzie się w 2018 roku.
Statek Red Dragon o masie 6,5 t miał mieć dużą pojemność, którą można by przeznaczyć na instrumenty badawcze o masie do około 1 t. Red Dragon mógłby dokonywać wierceń na głębokości ponad 1 m, co pozwoliłoby zdobyć próbki mogące zawierać lód. Całkowity koszt misji szacowany był na ok. 500 mln USD.
Przedstawiona przez SpaceX w 2011 roku koncepcja misji statku Red Dragon zaopatrzonego w urządzenie wiertnicze przewidywała następujące możliwe do realizacji cele:
Zarzucenie projektu.
Podczas konferencji ISS R&amp;D, szef SpaceX Elon Musk powiedział, że lądowanie na powierzchni Marsa za pomocą silników jest zbyt skomplikowane w tak małym statku jak Dragon 2. Zapowiedział, że nowa generacja rakiet będzie korzystać z innej techniki lądowania, jednak nie sprecyzował swoich słów.

</doc>
<doc id="2680756" url="https://pl.wikipedia.org/wiki?curid=2680756" title="Huiguorou">
Huiguorou

Huiguorou (pol. podwójnie gotowana wieprzowina; ) − tradycyjne danie kuchni syczuańskiej. Tłusta wieprzowina początkowo gotowana w całości z dodatkiem imbiru i soli, następnie krojona na cienkie paski i smażona na oleju w woku. Podawana najczęściej z kapustą, porami i papryką, a w Syczuanie polewana pikantnym sosem z chili i bobu. Serwowana obecnie na terenie całego kraju i znana w orientalnych restauracjach na całym świecie.

</doc>
<doc id="2680759" url="https://pl.wikipedia.org/wiki?curid=2680759" title="Genmai-saishoku">
Genmai-saishoku

 – rodzaj diety wegańskiej opartej na brązowym ryżu ("genmai"), warzywach ("saishoku" → dieta warzywna), glonach i grzybach.
Dieta została opisana po analizie wyników badań przeprowadzonych przez Hidetakę Suzukiego w 1995 roku nad zawartością witaminy B12 w osoczu wegan. Opiera się ona na brązowym ryżu i warzywach, w tym również „warzywach” morskich, jak glony i algi: nori, hijiki, wakame, kombu. Pożywienie składające się na opisaną w badaniach dietę uprawiane było w warunkach ekologicznych. Wiele ze składników odznaczało się wysoką zawartością kobaltu: gryka, fasola azuki, fasola, shiitake, hijiki. Według Suzukiego poziom witaminy B12 w osoczu dzieci stosujących tę dietę i u pozostałych dzieci w grupie kontrolnej „niewegetarian” był zbliżony bez istotnych statystycznie różnic.

</doc>
<doc id="2680764" url="https://pl.wikipedia.org/wiki?curid=2680764" title="HMS Daring">
HMS Daring

Nazwę HMS Daring („śmiały”, „bitny”) nosiło jak dotąd siedem okrętów Royal Navy

</doc>
<doc id="2680773" url="https://pl.wikipedia.org/wiki?curid=2680773" title="Jeremy Pouge">
Jeremy Pouge



</doc>
<doc id="2680774" url="https://pl.wikipedia.org/wiki?curid=2680774" title="Ti102">
Ti102

Ti102 – parowóz towarowy pruskiej serii G 54 produkowany w latach 1901–1910. 
Historia.
Począwszy od 1901 roku fabryka Union produkowała dla Państwowych Kolei Pruskich parowozy towarowe. Wyprodukowano 767 lokomotyw dla kolei pruskich. 278 lokomotyw pruskich zostało następnie przejętych przez koleje niemieckie.

</doc>
<doc id="2680775" url="https://pl.wikipedia.org/wiki?curid=2680775" title="Trine Solberg-Hattestad">
Trine Solberg-Hattestad



</doc>
<doc id="2680778" url="https://pl.wikipedia.org/wiki?curid=2680778" title="Empidonka stokowa">
Empidonka stokowa

Empidonka stokowa ("Empidonax difficilis") – gatunek małego ptaka wędrownego z rodziny tyrankowatych (Tyrannidae). Występuje w zachodniej części Kanady, Stanów Zjednoczonych i Meksyku. Nie jest zagrożony.
Zasięg występowania i środowisko.
Gniazduje wzdłuż wybrzeży Pacyfiku, od północnej Kalifornii Dolnej do południowo-wschodniej Alaski. Zimę spędza w zachodnim i południowym Meksyku, od południowej części Kalifornii Dolnej na południe poprzez nadbrzeżne niziny, aż do stanu Oaxaca. Zwykle spotykana na wysokości od 0 do 1500 m n.p.m.
Gniazduje w gęstych, podmokłych lasach iglastych albo w lasach mieszanych. Była widywana na daglezji zielonej ("Pseudotsuga menziesii"), choinie zachodniej ("Tsuga heterophylla"), sośnie Lamberta ("Pinus lambertiana") oraz cedrzyńcu kalifornijskim ("Calocedrus decurrens"). Empidonki stokowe są związane z nadrzecznymi, cienistymi środowiskami. W Kolumbii Brytyjskiej została znaleziona w lasach żywotnika olbrzymiego ("Thuja plicata"). Zimują w rozległych lasach iglastych, lasach tropikalnych z drzewami zrzucającymi liście oraz nizinnych lasach z roślinnością wiecznie zieloną.
Morfologia.
Nie występuje dymorfizm płciowy. "Empidonax difficilis" ma oliwkowozielony wierzch ciała oraz żółtawy spód. Jej głowa jest duża w porównaniu do reszty ciała. Ma białe obrączki oczne oraz jasną plamkę dookoła. Posiada szeroki dziób, od żółtej do jasnoróżowej barwy. Skrzydła są ciemne z dwoma paskami o bladożółtej barwie. Początkowo empidonka kordylierska ("E. occidentalis") była uznawana za podgatunek e. stokowej, są jednak rozróżnialne po śpiewie.
Pożywienie.
Podobnie jak pozostałe empidonki, ta poluje poprzez wypatrywanie owadów siedząc na gałęzi. Może je też zjadać z liści i drzew. Preferują polowania na niskich lub średnich wysokościach. Ich główne pożywienie stanowią pszczoły, osy, mole, pająki i muchy. Czasami jedzą pokarm roślinny, np. liście bzu i jeżyn.
Lęgi.
E. stokowe są w większości monogamiczne. Jedno z badań w Kolumbii Brytyjskiej wykazało, że 1 na 7 samców kopulował z dwiema samicami. Sezon lęgowy trwa od kwietnia do lipca, wielkość terytorium wynosi około 1,5–3,5 ha. W lęgu są zazwyczaj 4 jaja. Czas wysiadywania wynosi 13–16 dni, pisklęta są w pełni opierzone po 14–17 dniach. Mogą się rozmnażać, gdy skończą rok. Długość życia wynosi około 6 lat.
Podgatunki.
Wyróżnia się następujące podgatunki:
Status.
IUCN uznaje empidonkę stokową za gatunek najmniejszej troski (LC, "Least Concern") nieprzerwanie od 1988 roku. Organizacja Partners in Flight w 2017 roku szacowała liczebność populacji na 8,4 miliona dorosłych osobników. Trend liczebności populacji uznawany jest za spadkowy.

</doc>
<doc id="2680787" url="https://pl.wikipedia.org/wiki?curid=2680787" title="Park Regionalny Wogezów Północnych">
Park Regionalny Wogezów Północnych

Park Regionalny Wogezów Północnych (fr. "Parc naturel régional des Vosges du Nord") jest jednym z 48 takich parków znajdujących się na terenie Francji na terenie Alzacji i Lotaryngii. Powstał w 1976 r. z inicjatywy dr. Alfreda Westphala, który został pierwszym przewodniczącym zarządu parku (Sycoparc – fr. Syndicat de coopération pour le Parc). W 1989 r. park stał się jednocześnie rezerwatem biosfery UNESCO, rozszerzonym o niemiecki Las Palatyński w 1998 r. Powierzchnia parku wynosi 1 220 km²; jest to obszar względnie słabo zaludniony.
Terytorium parku jest silnie zalesione, dominują zespoły buczyn, dąbrów, lasów mieszanych z dodatkiem lasów iglastych, olsów i in. Około 60% lasów należy do państwa (przy 10% w skali całej Francji). Środowiska leśne ubogacają liczne formacje skalne, łąki, bagniska, rzeki i stawy. Wśród bogatej fauny parku znajdują się rysie, żbiki, kilka gatunków dzięciołów, sokoły wędrowne, nietoperze, salamandry, kuny leśne i in.
Na terenie parku wyróżnia się podgórze (piémont) na wschodzie, znane z uprawy winorośli i sadów, lasy porastające góry niskie (o wysokościach względnych dochodzących do 300 m.) z charakterystycznymi formacjami skalnymi i rolniczą wysoczyznę na zachodzie.
Teren parku jest atrakcyjny turystycznie. Oprócz atrakcji przyrodniczych gości przyciągają liczne zamki, zabytkowe miasteczka i wsie oraz tradycyjna kultura alzacka.

</doc>
<doc id="2680792" url="https://pl.wikipedia.org/wiki?curid=2680792" title="Woden (obwód Jamboł)">
Woden (obwód Jamboł)

Woden (bułg. "Воден") – wieś w południowej Bułgarii, w obwodzie Jamboł, w gminie Bolarowo.
Niedaleko miejscowości znajdują się wykopaliska osad trackich i rzymskich.

</doc>
<doc id="2680800" url="https://pl.wikipedia.org/wiki?curid=2680800" title="Regina Pawuła-Piwowarczyk">
Regina Pawuła-Piwowarczyk

Regina Pawuła-Piwowarczyk (często: Regina Pawulanka, ur. 26 sierpnia 1925 w Poznaniu, zm. 4 marca 2008 tamże) – polska architektka, urbanistka i restauratorka zabytków.
Życiorys.
Członek poznańskiego Oddziału SARP i Wielkopolskiej Okręgowej Izby Architektów RP. Uczennica II i VII (od 1946) Liceum w Poznaniu oraz absolwentka Wydziału Architektury Politechniki Wrocławskiej (1959). Doktorat na Politechnice Warszawskiej ("Miejskie centra rekreacji – wpływ wolnego czasu na rozwój miasta lub aglomeracji miejskiej powyżej 500 tysięcy mieszkańców"). Habilitacja na Politechnice Poznańskiej (1983, "Planowanie zagospodarowania przestrzennego Wielkopolskiego Parku Narodowego – zarys problemu i wybór metody"). Odznaczona Srebrną Odznaką SARP w 1963.
Życie prywatne.
Żona Zdzisława Piwowarczyka – architekta.
Pochowana na cmentarzu św. Jana Vianneya w Poznaniu (kwatera Dzieciątka Jezus-68-5).

</doc>
<doc id="2680804" url="https://pl.wikipedia.org/wiki?curid=2680804" title="Henryk Gliszczyński">
Henryk Gliszczyński

Henryk Antoni Gliszczyński (ur. 6 czerwca 1893 w Strzemieszycach, zm. w kwietniu 1940 w Charkowie) – kapitan taborów Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Syn Maksymiliana i Marii z Halaczków.
W trakcie studiów w Moskwie został wcielony do armii rosyjskiej i wysłany na front. W 1915 ranny pod Grodnem. W 1916 r. ukończył szkołę oficerską w Pskowie i został przydzielony do 1 pułku strzelców rosyjskich. Ponownie ranny 4 kwietnia 1916 r. pod Dyneburgiem. Po wyjściu ze szpitala skierowany do 243 batalionu zapasowego w Kazaniu, następnie wysłany na front w Rumunii. Po przewrocie bolszewickim (rewolucji październikowej) 29 listopada 1917 wstąpił do 4 Dywizji Strzelców Polskich dowodzonej przez Lucjana Żeligowskiego. Po bitwie pod Kaniowem wzięty do niewoli niemieckiej. Uciekł z pociągu wiozącego do obozu, wstąpił do Polskiej Organizacji Wojskowej.
Od 1919 roku służył w Wojsku Polskim, został przydzielony do 19 pułku strzelców pieszych, w którego szeregach walczył w wojnie polsko-bolszewickiej jako dowódca kompanii.
Po zakończeniu działań wojennych pozostał w wojsku, został zweryfikowany do stopnia kapitana ze starszeństwem z dniem 1 czerwca 1919 roku i przydzielony do 4 pułku strzelców podhalańskich. W 1922 roku został przeniesiony do rezerwy.
W 1925 roku został ponownie powołany do wojska i ponownie zweryfikowany na stopień kapitana piechoty ze starszeństwem z dniem 1 maja 1925 roku. Został przydzielony do 25 pułku piechoty w Piotrkowie. W czerwcu 1934 roku został przeniesiony z korpusu oficerów piechoty do korpusu oficerów taborowych z równoczesnym wyznaczeniem na stanowisko oficera taborowego w 25 pp.
W kampanii wrześniowej oddelegowany z 40 pułku piechoty, pracował w Oddziale II Sztabu Głównego WP. Po agresji ZSRR na Polskę wzięty do niewoli sowieckiej i przewieziony do obozu w Starobielsku. Wiosną 1940 zamordowany przez NKWD w Charkowie i pochowany potajemnie w masowym grobie w Piatichatkach. Obecnie spoczywa na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2680816" url="https://pl.wikipedia.org/wiki?curid=2680816" title="Ti101">
Ti101

Ti101 – parowóz bawarskiej serii C VI i G 3/4, produkowany w latach 1899–1909.
Historia.
Począwszy od 1897 roku monachijskie fabryki Krauss i Maffei produkowały dla Królewskich Państwowych Kolei Bawarskich serię parowozów o układzie osi 1'C, początkowo zaliczonych na kolei do serii C VI. Pierwsza partia 83 sztuk zbudowana została w latach 1899–1905 (Krauss, numery na kolei 1551–1633). 64 lokomotywy bawarskie zostały następnie przejętych przez koleje niemieckie DRG, gdzie otrzymały oznaczenie serii (Br) 5413 (numery od 54 1301 do 54 1364).
W latach 1906–1907 dla kolei bawarskich Krauss wyprodukował dalsze 37 lokomotyw, oznaczonych według nowszego systemu jako seria G 3/4 N (cyfry oznaczały liczbę osi napędnych i wszystkich osi). Otrzymały one na kolejach bawarskich numery 1634–1670. Po przejęciu 37 sztuk przez koleje niemieckie, zostały oznaczone jako seria 5414 (od 54 1401 do 54 1432).

</doc>
<doc id="2680824" url="https://pl.wikipedia.org/wiki?curid=2680824" title="Witamy u Rileyów">
Witamy u Rileyów

Witamy u Rileyów (ang. "Welcome to the Rileys") – amerykańsko-brytyjski film obyczajowy z 2010 roku oparty na scenariuszu Kena Hixona i reżyserii Jake’a Scotta. W filmie występują Kristen Stewart, James Gandolfini i Melissa Leo.
Film miał premierę 23 stycznia 2010 roku podczas Festiwalu Filmowego w Sundance. W Polsce film swoją premierę miał na kanale HBO.
Fabuła.
Od czasu śmierci ich nastoletniej córki Emily, Doug (James Gandolfini) i Lois (Melissa Leo) Riley oddalają się od siebie. Z powodu swojego smutku Lois stała się zimna i odległa. Doug rozpoczyna romans z Vivian, młodszą lokalną kelnerką.
Pewnego ranka Doug zostaje poinformowany, że Vivian nie żyje i podróżuje do Nowego Orleanu w podróż służbową, aby oczyścić głowę. Jednak zamiast tego trafia do klubu ze striptizem, gdzie poznaje 16-letnią striptizerkę Mallory (Kristen Stewart). Grzecznie odrzuca jej propozycję prywatnego tańca i zamiast tego towarzyszy jej w domu i składa nietypową propozycję: jeśli Mallory pozwoli mu pozostać w jej zaniedbanym domu zapłaci jej 100 dolarów dziennie za jej kłopoty. Zgadza się, a Doug dzwoni do Lois, by powiedzieć jej, że przez jakiś czas nie wróci do domu. Żona mówi mu, że wiedziała o jego romansie z Vivian i rozłącza się.
Z biegiem czasu Doug staje się dla niej bardziej postacią ojca niż cokolwiek innego, w tym ucząc ją, jak prawidłowo ścielić łóżko i dbać o swoje pieniądze. Tymczasem w domu Lois zdaje sobie sprawę, że będzie musiała działać szybko, aby uratować swoje małżeństwo, nawet jeśli oznacza to wyjście na zewnątrz po raz pierwszy od prawie dziesięciu lat. Po kilku próbach wsiada do samochodu i kieruje się na południe.
Pewnej nocy Doug odbiera telefon od Mallory, która ma kłopoty po tym, jak została okradziona przez klienta. Jedzie po nią i uświadamia jej, że musi wprowadzić pewne zmiany, zanim sytuacja się pogorszy. Następnego ranka Lois przybywa do miasta i dzwoni do Douga, żeby go powiadomić; on jest oszołomiony. Natychmiast idzie na jej spotkanie i obejmują się pierwszy raz od lat. W drodze powrotnej opowiada jej o Mallory (która tak naprawdę nazywa się Alison) i tym, czym się zajmuje. Lois natychmiast się z tym nie zgadza i jest zszokowana, gdy dowiaduje się, jak młoda i pyskata jest Mallory. Jednak, podobnie jak Doug, Lois szybko się do niej przekonuje z powodu jej uderzających podobieństw do Emily.
Niedługo potem Lois również przeprowadza się również do domu Mallory i cała trójka zaczyna tworzyć niekonwencjonalną rodzinę. Lois pomaga jej uporać się z kobiecymi problemami i zabiera ją na zakupy po odpowiednią bieliznę, dzięki czemu znów czuje się jak matka, co bardzo jej się podoba. Gdy Lois próbuje odciągnąć Mallory od ścieżki samozniszczenia, młoda dziewczyna ucieka. Mallory zostaje później aresztowana za kłótnię z klientem, a Doug i Lois spieszą, by być u jej boku, ale wkrótce po tym, jak wpłacają za nią kaucję, dziewczyna znowu ucieka. W tym momencie Doug i Lois zdają sobie sprawę, że nie mogą zastąpić swojej córki Mallory i wracają do domu do Indianapolis.
Kilka dni później Doug odbiera telefon od Mallory z Houston. Wygląda na lepiej zadbaną i ogłasza swoje plany przeprowadzki do Las Vegas tuż przed wejściem do autobusu. Doug mówi jej, że on i Lois zawsze będą przy niej.
Produkcja.
Film został nagrany w Nowym Orleanie późną jesienią 2008 roku.

</doc>
<doc id="2680840" url="https://pl.wikipedia.org/wiki?curid=2680840" title="Škoda 25 T">
Škoda 25 T



</doc>
<doc id="2680859" url="https://pl.wikipedia.org/wiki?curid=2680859" title="Stones Grow Her Name">
Stones Grow Her Name

Stones Grow Her Name - siódmy album studyjny fińskiego zespołu power metalowego Sonata Arctica, wydany w 2012 roku przez Nuclear Blast.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2680869" url="https://pl.wikipedia.org/wiki?curid=2680869" title="Krzysztof Grabowski (żeglarz)">
Krzysztof Grabowski (żeglarz)

Krzysztof Jerzy Grabowski (ur. 5 listopada 1921 w Przemyślu, zginął na morzu 13 stycznia 1964) – polski lotnik i żeglarz, pierwszy Polak, który samotnie przepłynął Atlantyk, kawaler Virtuti Militari.
Życiorys.
W latach 1941–45 służył jako strzelec na bombowcu w polskim dywizjonie 301 RAF, posiadał numer służbowy RAF P-2531. Zestrzelony podczas lotu na bombardowanie Rostocku i internowany w Szwecji, powrócił do Wielkiej Brytanii i w kwietniu 1943 wrócił do służby. Brał udział w misjach nad Niemcami, Włochami, Jugosławią, Grecją i Czechosłowacją, a także nad Polską. Był odznaczony orderem Virtuti Militari nr 9675, Krzyżem Walecznych (trzykrotnie), Medalem Lotniczym i Srebrnym Krzyżem Zasługi z Mieczami. Wojnę zakończył w polskim stopniu porucznika i angielskim Flight Lieutenanta.
Po wojnie nie zdecydował się na powrót do komunistycznej Polski, zamieszkał z rodziną w Libii a następnie w Tunezji. 12 IV 1959 na jachcie „Tethys” (kuter, ok. 40 m kw. pow. ożaglowania, 7,6 m dł.) wyruszył samotnie z Tangeru i 5 VII zawinął do Nowego Jorku. Żeglował potem na Karaibach, Wyspach Dziewiczych i Morzu Śródziemnym. W styczniu 1964 płynąc jako skiper jachtu „Enchantress” z Charleston (South Carolina) w stronę Tahiti, trafił koło wybrzeża Florydy na huragan. Jacht zaginął 13 stycznia 1964 w Trójkącie Bermudzkim i nie został odnaleziony. Krzysztof Grabowski pozostawił pamiętnik pt. „Casting Off”, wydany drukiem staraniem rodziny w 2012.

</doc>
<doc id="2680871" url="https://pl.wikipedia.org/wiki?curid=2680871" title="Givanildo Vieira de Souza">
Givanildo Vieira de Souza



</doc>
<doc id="2680879" url="https://pl.wikipedia.org/wiki?curid=2680879" title="Wiktorija Tołstoganowa">
Wiktorija Tołstoganowa

Wiktorija Wiktorowna Tołstoganowa, ros. Виктория Викторовна Толстоганова (ur. 24 marca 1972 w Moskwie) – rosyjska aktorka.
Życiorys.
Wiktorija Tołstoganowa urodziła się 24 marca 1972 roku w Moskwie. Jest absolwentką Rosyjskiej Akademii Sztuki Teatralnej oraz Wszechrosyjskiego Państwowego Instytutu Kinematografii im. S.A. Gierasimowa, a jej pierwszy debiut miał miejsce w 1997 roku w filmie krótkometrażowym "The Day Duty". Tołstoganowa jest także aktorką Moskiewskiego Akademickiego Teatru Artystycznego.
W 1996 roku Tołstoganowa wyszła za Andrieja Kuziczewa, a w 2011 roku para wzięła rozwód. W tym samym roku wzięła ślub z Aleksiejem Agranowiczem. Razem mają syna. Wiktorija ma także dwie córki z poprzedniego związku.
Kariera.
W 2003 roku Tołstoganowa zagrała rolę Mariny w melodramacie Wadima Abdraszitowa "Burze magnetyczne". W 2005 roku była członkiem jury na 27. Międzynarodowym Festiwalu Filmowym w Moskwie. W 2007 roku zagrała rolę prostytutki w filmie "Maj", a trzy lata później wystąpiła w filmie "Kim jestem?" w roli dziennikarki Oksany.
Wybrana filmografia.
i inne

</doc>
<doc id="2680883" url="https://pl.wikipedia.org/wiki?curid=2680883" title="Sybille Schmitz">
Sybille Schmitz

Sybille Maria Christina Schmitz (ur. 2 grudnia 1909 w Düren, zm. 13 kwietnia 1955 w Monachium) – niemiecka aktorka teatralna i filmowa.
Pierwszą, niewielką rolę zagrała w jednym z teatrów berlińskich w 1927. Debiut filmowy nastąpił rok później w partyjnym filmie propagandowym "Freie fahrt", gdzie zagrała młodą działaczkę. Debiut w roli pierwszoplanowej miał miejsce w 1932 w filmie Karla Hartlsa "F.P.1 antwortet nicht". W okresie rządów nazistowskich nastąpił okres największej popularności aktorki. Po zakończeniu II wojny światowej publiczność odwróciła się od niej z uwagi na ścisłą współpracę z filmografią III Rzeszy. Grała już tylko w rolach drugoplanowych. Stopniowo pogrążała się w alkoholizmie, narkomanii i depresji. Miała kilka prób samobójczych. Przebywała także na przymusowym leczeniu psychiatrycznym. Uczestniczyła w licznych romansach. Wszystko to wpłynęło na ostracyzm środowiskowy i było przyczyną rozwodu z mężem – Haraldem G. Petersonem (1945).
13 kwietnia 1955 popełniła samobójstwo, przedawkowując leki nasenne, o dostarczenie których oskarżano współlokatorkę, lekarkę Ursulę Moritz.
Została pochowana na Cmentarzu Wschodnim w Monachium.

</doc>
<doc id="2680886" url="https://pl.wikipedia.org/wiki?curid=2680886" title="Stała stechiometryczna">
Stała stechiometryczna

Stała stechiometryczna – teoretyczna ilość powietrza, potrzebna do całkowitego spalenia jednostki masy danego paliwa.
Silniki benzynowe.
Wyraża się ją w kilogramach powietrza koniecznego do spalenia kilograma paliwa. Wynosi ona około 14–16 kg powietrza na każdy kilogram benzyny.

</doc>
<doc id="2680887" url="https://pl.wikipedia.org/wiki?curid=2680887" title="Tim Veldt">
Tim Veldt

Tim Veldt (ur. 14 lutego 1984 w Amstelveen) – holenderski kolarz torowy, czterokrotny medalista mistrzostw świata i Europy.
Kariera.
Pierwszy sukces w karierze Tim Veldt osiągnął w 2003 roku, kiedy zdobył srebrny medal mistrzostw Holandii w wyścigu na 1 km i brązowy w sprincie. W 2005 roku wspólnie z Theo Bosem i Teunem Mulderem wywalczył srebrny medal w sprincie drużynowym podczas mistrzostw świata w Los Angeles. Dwa lata później, na mistrzostwach świata w Manchesterze Holendrzy w tym samym składzie zdobyli tym razem brązowy medal. Na mistrzostwach świata w Pruszkowie w 2009 roku zdobył brązowy medal w omnium, wyprzedzili go tylko Leigh Howard z Australii oraz Zachary Bell z Kanady. Startowała także na mistrzostwach świata w Kopenhadze w 2010 roku, gdzie był piąty w omnium, a rywalizację w drużynowym wyścigu na dochodzenie Holendrzy z Veldtem w składzie ukończyli na szóstej pozycji. W tym samym roku zdobył srebrny medal w omnium i brązowy w drużynowym wyścigu na dochodzenie podczas mistrzostw Europy w Pruszkowie. Wyniki z ME w Polsce powtórzył na mistrzostwach Europy w Apeldoorn w 2013 roku, a rok później zdobył srebrny medal w omnium podczas mistrzostw świata w Cali. W zawodach tych wyprzedził go tylko Francuz Thomas Boudat, a trzecie miejsce zajął Rosjanin Wiktor Manakow.
Jego ojciec Laurens Veldt również był kolarzem.

</doc>
<doc id="2680905" url="https://pl.wikipedia.org/wiki?curid=2680905" title="Jadwiga Maleszewska">
Jadwiga Maleszewska

Jadwiga Maria Maleszewska (ur. 16 sierpnia 1890 w Warszawie, zm. ?) – polska działaczka społeczna, założycielka i pierwsza przewodnicząca Stowarzyszenia „Rodzina Policyjna”, wiceprzewodnicząca Stowarzyszenia „Rodzina Wojskowa” w latach 30. XX wieku.
Życiorys.
Jadwiga Maleszewska była sanitariuszką w czasie wojny polsko-bolszewickiej w 1920 roku.
Od 1926 roku pracowała w Stowarzyszeniu „Nasz Dom”. W 1928 roku zorganizowała Stowarzyszenie „Rodzina Policyjna”, którego była przewodniczącą do 18 lutego 1935 roku. Następnie została wiceprzewodniczącą Stowarzyszenia „Rodzina Wojskowa”. Stowarzyszenie „Rodzina Wojskowa” zostało powołane oficjalnie 3 lutego 1925 roku w Warszawie na zebraniu około 300 przedstawicielek środowiska wojskowego, z udziałem marszałka Józefa Piłsudskiego. Postanowiono wtedy, że zasadniczym celem Stowarzyszenia „Rodzina Wojskowa” będzie integracja żon i rodzin – inicjowanie i udzielanie w uzasadnionych przypadkach pomocy ekonomicznej rodzinom wojskowych oraz nawiązywanie i utrzymywanie łączności ideowej, towarzyskiej i kulturalnej środowiska. Idea Stowarzyszeń Rodziny Policyjnej i Rodziny Wojskowej kontynuowana jest do dziś
Życie prywatne.
Jadwiga Dunin-Borkowska była córką Bronisława i Antoniny z Adamieckich. 12 czerwca 1909 roku wyszła za Janusza Jagrym-Maleszewskiego.

</doc>
<doc id="2680956" url="https://pl.wikipedia.org/wiki?curid=2680956" title="Gianni Bruno">
Gianni Bruno

Gianni Bruno ur. 19 sierpnia 1991 roku w Rocourt) – belgijski piłkarz występujący na pozycji napastnika. Od 2021 jest zawodnikiem KAA Gent.
Kariera klubowa.
Bruno jest wychowankiem klubu z Lille OSC i w pierwszym zespole grał od 2011 do 2014 roku. 8 lipca 2013 roku, przeszedł na zasadzie wypożyczenia do SC Bastia.
30 lipca 2014 roku podpisał kontrakt z pierwszoligowym Evian TG. W sezonie 2014/2015 był wypożyczony do FC Lorient, a w 2016 wypożyczono go do Krylji Sowietow Samara. W latach 2017-2019 grał w Cercle Brugge, a w latach 2019-2021 w SV Zulte Waregem. W 2021 przeszedł do KAA Gent.

</doc>
<doc id="2680957" url="https://pl.wikipedia.org/wiki?curid=2680957" title="Górodrozdy">
Górodrozdy

Górodrozdy (Modulatricidae) – rodzina ptaków z podrzędu śpiewających (Oscines) w rzędzie wróblowych (Passeriformes).
Zasięg występowania.
Rodzina obejmuje gatunki występujące w Afryce Subsaharyjskiej.
Systematyka.
Do rodziny należą następujące rodzaje:

</doc>
<doc id="2680967" url="https://pl.wikipedia.org/wiki?curid=2680967" title="Guðmann Þórisson">
Guðmann Þórisson

Guðmann Þórisson (ur. 30 stycznia 1987) – islandzki piłkarz, obrońca, od 2012 roku piłkarz klubu Hafnarfjarðar. W 2008 roku zadebiutował w reprezentacji Islandii. Do tej pory rozegrał w niej jedno spotkanie (stan na 25 maja 2013).

</doc>
<doc id="2680969" url="https://pl.wikipedia.org/wiki?curid=2680969" title="Energia-M">
Energia-M

Energia-M (ros. Энергия-M) – proponowana rosyjska rakieta nośna, projektowana jeszcze w czasach Związku Radzieckiego na bazie rakiety "Energia". Tak naprawdę była ona jej pomniejszoną wersją, wyposażoną w 2 (zamiast 4) dopalacze na bazie rakiet "Zenit" oraz 1, zasilany paliwem kriogenicznym, silnik RD-0120, podczas gdy "Energia" miała 4 takie silniki.
"Energia-M" powstała w celu zastąpienia rakiety "Proton K", jednak została wycofana w 1993 z powodu braku funduszy spowodowanych upadkiem ZSRR. Zamiast "Energii-M" zdecydowano się na utworzenie nowych rakiet, "Angara".

</doc>
<doc id="2680975" url="https://pl.wikipedia.org/wiki?curid=2680975" title="Zagłada Żydów na ziemiach polskich podczas okupacji niemieckiej">
Zagłada Żydów na ziemiach polskich podczas okupacji niemieckiej

Zagłada Żydów na ziemiach polskich podczas okupacji niemieckiej – część niemieckiego planu eksterminacji Żydów. Ofiarami byli Żydzi polscy, a także inni, ginący w niemieckich obozach śmierci zbudowanych na okupowanych terenach polskich.
Historia.
Pośród ofiar Holocaustu polscy Żydzi stanowili największą grupę. Liczyła ona około 3 miliony osób. Zostali zamordowani w niemieckich nazistowskich obozach zagłady, w Auschwitz-Birkenau, Treblince, Majdanku, Bełżcu, Sobiborze, Chełmnie lub zmarli z głodu w gettach. Wielu zginęło na skutek działalności na Wschodzie hitlerowskich szwadronów śmierci, "Einsatzgruppen".
Niemcy utworzyli wiele gett, w których skupiano Żydów z okupowanych terenów. Największe były getto w Warszawie (w którym przebywało ok. 460 tys. osób w 1941 r., 380 tys. w 1942 r.), a także getto w Łodzi (gdzie znajdowało się ok. 160 tys. Żydów). Inne polskie miasta, w których powstawały duże getta to m.in. Białystok, Częstochowa, Kielce, Kraków, Lublin, Lwów, Radom i Wilno. Ewenementem na skalę krajową było otwarte getto w Szydłowcu.
Warszawskie getto zostało założone przez generalnego gubernatora Hansa Franka 16 października 1940. W tym czasie 450 tys. Żydów skupionych w getcie stanowiło ok. 30% populacji Warszawy, podczas gdy zajmowało ono tylko ok. 2,4% powierzchni miasta. 16 listopada wybudowano wysoki mur, ostatecznie odgradzając je od reszty świata. W ciągu następnego półtora roku do getta przywożono Żydów z mniejszych miast i wsi. Jednak liczba w ten sposób uwięzionych pozostawała ta sama, gdyż wielu umierało z powodu głodu i chorób zakaźnych, zwłaszcza tyfusu. Średnie racje żywieniowe w 1941 dla Żydów w Warszawie wynosiły 253 kcal, 669 kcal dla Polaków, podczas gdy dla Niemców – 2613 kcal.
15 października 1941 gubernator Hans Frank wydał rozporządzenie zabraniające Żydom opuszczania wyznaczonych dla nich dzielnic pod groźbą kary śmierci.
22 lipca 1942 rozpoczęła się masowa deportacja, w czasie następnych 52 dni (do 12 września 1942), około 300 tys. osób zostało przewiezionych pociągami do obozu zagłady w Treblince. Deportacja została przeprowadzona przez 50 niemieckich żołnierzy SS, 200 łotewskich żołnierzy z batalionów "Schutzmannschaften", 200 ukraińskich policjantów i 2500 członków Żydowskiej Policji Getta. W zamian za współpracę, nietykalność zagwarantowano pracownikom "Judenratu", jak również funkcjonariuszom Żydowskiej Policji i ich rodzinom. Okazało się jednak, że gwarancje te działały tylko przez krótki czas.
18 stycznia 1943 część mieszkańców getta (pośród nich byli członkowie Żydowskiego Związku Wojskowego i Żydowskiej Organizacji Bojowej), stawiła zbrojny opór przeciwko kolejnym deportacjom. Ostateczne zniszczenie getta nastąpiło 4 miesiące później, po zduszeniu przez nazistów powstania, które wybuchło 19 kwietnia 1943.
Los warszawskiego getta był podobny do tego, co spotkało inne getta. Wraz z decyzją hitlerowców o podjęciu "Ostatecznego Rozwiązania (Endlösung)" – eksterminacji europejskich Żydów – rozpoczęła się w 1942 "Akcja Reinhard", podczas trwania której (tj. do października 1943) zamordowano ok. 2 mln Żydów.
Niektóre z masakr były inspirowane przez Niemców, a przeprowadzane z pomocą lub przez samych Polaków. Przykładem może być tutaj pogrom w Jedwabnem, podczas którego zginęło (według późniejszych ustaleń IPN) co najmniej 340 Żydów. Przykładem morderstwa z inicjatywy Polaków jest zbrodnia w Lesie Siekierzyńskim dokonana w sierpniu 1944 przez żołnierzy z oddziału Armii Krajowej.
Istota polskiego udziału w masakrach Żydów w czasie wojny do dziś pozostaje przedmiotem kontrowersji, choć Instytut Pamięci Narodowej przedstawił dowody na istnienie zajść podobnych do jedwabieńskich w wielu innych miejscowościach regionu. Jako powód takiego zachowania wymienia się antysemityzm, chęć odwetu na Żydach wspierających komunistów lub chciwość.
Polska pomoc Żydom.
Polska, obok Jugosławii i ZSRR, była jedynym krajem okupowanym przez Niemcy w czasie II wojny światowej, w którym formalnie wprowadzono karę śmierci dla każdego, kto ukrywa lub pomaga w inny sposób Żydom. Pomimo tego, Polacy stanowią największą grupę pośród Sprawiedliwych Wśród Narodów Świata.
Począwszy od 1941 Referat Żydowski w Wydziale Informacji Biura Informacji i Propagandy Komendy Głównej Armii Krajowej rozpoczął systematyczne zbieranie informacji o losach polskich Żydów, przekazywanych potem do Londynu. Reakcją na rozpoczęcie eksterminacji ludności żydowskiej, było utworzenie we wrześniu 1942 przez Zofię Kossak Szczucką i Wandę Krahelską Tymczasowego Komitetu Pomocy Żydom, przekształconego w grudniu tego roku w Radę Pomocy Żydom „Żegota”. W marcu 1943 Witold Bieńkowski ps. „Wencki” powołał Referat Żydowski Delegatury Rządu na Kraj.
Polski Rząd na Uchodźstwie był pierwszym (październik 1942), który donosił społeczności międzynarodowej o istnieniu nazistowskich obozów śmierci i systematycznej eksterminacji Żydów, poprzez swego kuriera Jana Karskiego i organizatora ruchu oporu w Auschwitz-Birkenau, Witolda Pileckiego. 18 grudnia 1942 Prezydent RP na Uchodźstwie Władysław Raczkiewicz wystosował dramatyczny list do papieża Piusa XII, błagając go o publiczną obronę mordowanych Polaków i Żydów.
Konsekwencje prawne.
Holocaust spowodował wiele następstw, m.in. w zakresie stosunków prawnych, w ramach których jednym z głównych zagadnień jest regulacja prawna mienia pozostałego po ofiarach Zagłady, w tym tzw. mienia bezspadkowego. Kwestia ta jest przedmiotem kontrowersji m.in. w ramach międzypaństwowych relacji polsko-izraelskich. Od 2018 toczy się dyskusja na temat skutków "deklaracji terezińskiej" i amerykańskiej ustawy JUST (tzw. ustawy 447) dla Polski.

</doc>
<doc id="2680976" url="https://pl.wikipedia.org/wiki?curid=2680976" title="Józef Konrad Gorski">
Józef Konrad Gorski

Józef Konrad Gorski (ur. 12 lutego 1897 w Kalwarii (Litwa Kowieńska), zm. 1940 w Charkowie) – major dyplomowany artylerii Wojska Polskiego, kawaler Orderu Virtuti Militari.
Życiorys.
Urodził się 12 lutego 1897 w Kalwarii, w rodzinie Konrada i Franciszki ze Skarbek-Ważyńskich. 
W latach 1923–1924 pełnił służbę w Departamencie III Artylerii i Uzbrojenia Ministerstwa Spraw Wojskowych, pozostając oficerem nadetatowym dywizjonu artylerii zenitowej, a później 1 pułku artylerii przeciwlotniczej w Warszawie. Został zweryfikowany do stopnia porucznika ze starszeństwem z dniem 1 czerwca 1919 roku.
W 1928 roku został awansowany na stopień kapitana artylerii ze starszeństwem z dniem 1 stycznia 1928 roku. Z dniem 4 stycznia 1932 roku został powołany na dwuletni kurs 1931/1933 do Wyższej Szkoły Wojennej w Warszawie. Z dniem 1 października 1933, po ukończeniu kursu i otrzymaniu tytułu naukowego oficera dyplomowanego, został przeniesiony do 4 pułku artylerii lekkiej w Inowrocławiu.
W czasie kampanii wrześniowej 1939 początkowo pełnił służbę w Dowództwie OPL Kraju na stanowisku I oficera sztabu, a 11 września został przydzielony do sztabu gen. bryg. Piotra Skuratowicza.
Dostał się do niewoli sowieckiej. Przebywał w obozie w Starobielsku. Wiosną 1940 roku został zamordowany przez NKWD w Charkowie i pogrzebany w Piatichatkach. Od 17 czerwca 2000 roku spoczywa na Cmentarzu Ofiar Totalitaryzmu w Charkowie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia podpułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2680992" url="https://pl.wikipedia.org/wiki?curid=2680992" title="Jakub Mertens">
Jakub Mertens

Jakub Mertens (lub Martens, lub Martins) (ur. ??, zm. przed 26 czerwca 1609) – malarz antwerpski, mieszczanin krakowski.
Jakub Mertens osiadł w Polsce w wieku XVI. 23 października 1589 został członkiem cechu malarzy w Krakowie, gdzie skupił wokół siebie malarzy pochodzenia flamandzkiego. W 1595 przyjął krakowskie prawa miejskie. Najsłynniejszy obraz Mertensa to Zwiastowanie znajdujący się obecnie w Kościele Mariackim.

</doc>
<doc id="2681057" url="https://pl.wikipedia.org/wiki?curid=2681057" title="Stanisław Mańkowski (senator)">
Stanisław Mańkowski (senator)

Stanisław Maria Grzegorz Mańkowski h. Zaremba (ur. 12 marca 1876 w Borówce (powiat jampolski) lub w Szołdrach, zm. 24 marca 1937 w Poznaniu) – polski szlachcic, ziemianin, właściciel kilku majątków, działacz społeczny, polityk, senator w II RP.
Życiorys.
Ukończył gimnazjum w Lesznie oraz Lycée St. Louis i Institut National Agronomique (Instytut Agronomiczny) w Paryżu, odbył studia uzupełniające na Uniwersytecie Ludwika i Maksymiliana w Monachium oraz Uniwersytecie Jagiellońskim.
W 1912 roku przeniósł się z Brodnicy do Kazimierza Biskupiego, w powiecie konińskim, gdzie zarządzał własnym, zakupionym w 1906 roku od Ignacego Mielżyńskiego, majątkiem ziemskim (kilka tysięcy hektarów ziemi rolnej oraz lasu, tartak, cukrownia). Zakup majątku był możliwy między innymi dzięki finansowemu wsparciu zmarłego rok wcześniej jego bezdzietnego stryjecznego dziadka – Wacława Mańkowskiego. 
Majątek był podzielony na cztery folwarki: Nieświastów, Jóźwin, Słaboludź i Kamienica, którymi kierowali czterej rządcy. Natomiast lasem zajmował się nadleśniczy z dwójką podległych mu leśniczych i borowymi w dziesięciu rewirach. W skład majątku wchodziła również gorzelnia, płatkarnia oraz stawy rybne. 
Dzięki działaniom Mańkowskiego nowo nabyty majątek przeszedł przez szereg pozytywnych i nowoczesnych zmian (m.in. przeprowadzono meliorację w folwarkach Słaboludź i Nieświastów, wprowadzono hodowlę rasowego bydła, koni wojskowych typu kawaleryjskiego i karpi oraz zaprowadzono najnowsze metody gospodarowania w uprawie zbóż i hodowli zwierząt). Mańkowski wybudował na terenie Kazimierza Biskupiego nieistniejący już dzisiaj klasycystyczny pałac, posiadający czterdzieści cztery pomieszczenia, w tym dwa salony, duży hol, własną kaplicę, bibliotekę, jadalnię dla trzydziestu osób, gabinet, sekretariat właściciela, kilka łazienek, pokoje dla dzieci i gości oraz pomieszczenia dla służby. Dobra kazimierskie, zajmujące wtedy około sześć tysięcy hektarów, były trzecim pod względem wielkości majątkiem ówczesnej guberni kaliskiej. Po śmierci Mańkowskiego majątek Kazimierz Biskupi odziedziczył jego syn - Antoni. W tym samym czasie dobra po Stanisławie Mańkowskim były oceniany na ponad milion ówczesnych złotych. 
Mańkowski starał się o godne warunki bytowe dla swoich pracowników (m.in. wybudował leśniczówki dla służby leśnej, przekazywał nieodpłatnie do uprawy po kilka arów ziemi, umożliwiał korzystanie z bezpłatnej pomocy lekarskiej oraz zapewniał emerytury dla części swoich zatrudnionych). Ponadto zdolnym dzieciom służby dworskiej, które ukończyły szkołę elementarną, opłacał dalszy ciąg nauki. Dzięki jego działaniom bezrobocie w okolicznych wsiach zostało znacząco zniwelowane. 
Oprócz nabytej ziemi posiadał również kamienicę w Poznaniu przy dzisiejszej ulicy Kościuszki. Jako jedyny spadkobierca ojca i opiekun matki zajmował się również gospodarowaniem majątkami w Brodnicy i Grabianowie. 
Działalność polityczna.
Od 1916 roku był członkiem rady gminy w Kazimierzu Biskupim. W czasie dwudziestolecia międzywojennego był członkiem Rady Gminnej i Powiatowej, Wydziału Powiatowego w Koninie oraz Izby Rolniczej w Łodzi. Był politycznie związany z Bezpartyjnym Blokiem Współpracy z Rządem. W 1918 roku powierzono mu kierownictwo Zarządu Cywilnego Powiatu Konińsko-Słupeckiego, jednak zrezygnował z tego stanowiska już po trzech dniach. Mimo rezygnacji w dalszym ciągu utrzymywał relacje z władzami powiatu słupeckiego. Działał w słupeckiej Komisji Opieki Społecznej, występując wielokrotnie z wnioskami dotyczącymi pomocy dla bezrobotnych. 
W 1935 roku został senatorem IV kadencji (1935–1938) z województwa łódzkiego. Pracował w komisjach: administracji (1935–1936), rolnej (1937) i skarbowej (1937). W lutym 1937 roku dołączył do Obozu Zjednoczenia Narodowego.
Działalność społeczna.
Stanisław Mańkowski czynnie angażował się w działalność społeczną. Przyczynił się do powstania kilkunastu szkół powszechnych, w tym m.in. w Kozarzewie. W 1909 roku był współzałożycielem i pierwszym prezesem Ochotniczej Straży Pożarnej w Kazimierzu Biskupim, a w 1910 roku także współinicjatorem powstania spółki, która dwa lata później uruchomiła cukrownię w Gosławicach. Był ofiarodawcą składek dla przytułków i schronisk dla sierot. Prowadził kuchnie dla najbiedniejszych. W 1901 roku otworzył na warszawskiej Pradze Dom Pracy dla Chłopców im. Mańkowskich. W czasie I wojny światowej zapewniał opiekę setce dzieci pochodzących z Łodzi i Pabianic, zapewniał również wsparcie działaczom Polskiej Partii Socjalistycznej i Polskiej Organizacji Wojskowej. Po 1918 roku organizował także wsparcie dla byłych jeńców wojennych z obozu jenieckiego pod Strzałkowem.
Wraz z żoną angażował się w działalność Akcji Katolickiej i Związku Harcerstwa Polskiego. Był prezesem miejscowego Związku Ziemian oraz czynnym członkiem Centralnego Towarzystwa Rolniczego i Zrzeszenia Właścicieli Lasów. W 1935 roku został przewodniczącym Komitetu Porozumiewawczego Organizacji Społecznych Powiatu Konińskiego. Pełnił funkcję prezesa Związku Leśników i Związku Hodowców Koni, był także inicjatorem powstania w Kazimierzu Biskupim oddziału Związku Strzeleckiego
Założył także Fundację Mańkowskich, której w latach 30. XX wieku był prezesem. Fundacja działała do 1948 roku.
Przez długie lata starał się o powrót kamedułów do zniszczonego klasztoru położonego na terenie Bieniszewa, który musieli opuścić pod przymusem w XIX wieku. W 1932 roku postawił pierwszą wieżę kościelną, nakrywając ją hełmem z blachy miedzianej, na którym osadzono w pozłacanej kuli krzyż, odnaleziony w klasztornych katakumbach. W 1936 roku przekazał kamedułom kościół wraz z dwoma pozostałymi jeszcze w całości budynkami klasztornymi oraz przylegającą do nich ziemią (w większości pokrytą lasem) o powierzchni 6,5 ha.
Życie prywatne.
Urodził się w rodzinie Wacława Henryka Mańkowskiego (ur. 1850, zm. 1909) i Antoniny z Chłapowskich (ur. 1852 lub 1864, zm. 1936). Miał brata Kazimierza Ignacego oraz trzy siostry: Marię, Teklę i Jadwigę. 
Ożenił się 5 lipca 1904 r. z Wandą Plater-Zyberk (1884–1966), z którą miał dziewięcioro dzieci:
Zmarł nagle, podczas wizyty u lekarza w Poznaniu. 29 marca 1937 roku został pochowany na cmentarzu parafialnym w Kazimierzu Biskupim. W jego pogrzebie uczestniczyli m.in. Marian Koczorowski (starosta koniński), senator Aleksander Heiman-Jarecki (przedstawiciel Senatu), Ludomił Pułaski (przedstawiciel Związku Leśników) oraz przedstawiciele wielu organizacji lokalnych.
Upamiętnienie.
W 2019 roku szkoła podstawowa w Kozarzewie przyjęła Stanisława Mańkowskiego za swojego patrona. W tym samym roku placówka odsłoniła tablicę pamiątkową poświęconą swojemu patronowi. 

</doc>
<doc id="2681065" url="https://pl.wikipedia.org/wiki?curid=2681065" title="Anton Schmitt">
Anton Schmitt



</doc>
<doc id="2681090" url="https://pl.wikipedia.org/wiki?curid=2681090" title="Andrzej Mielewski">
Andrzej Mielewski

 
Andrzej Mielewski, właśc. Andrzej Sidor (Sydor) (ur. 1867 w Tołoszczowie koło Lwowa - zm. 11 kwietnia 1916 w Krakowie) – aktor i reżyser teatralny.
Życiorys.
Zadebiutował w roku 1886 występując w zespołach objazdowych i na scenach prowincjonalnych. Do 1894 używał pseudonimu Milewski. Przez trzy lata był reżyserem w Teatrze im. Fredry w Stanisławowie. W latach 1895-1908 występował w zespole Teatru im. Słowackiego, gdzie specjalizował się w repertuarze dramatycznym grając m.in. rolę Konrada w "Dziadach". Od 1903 pracował również jako reżyser pod kierunkiem Tadeusza Pawlikowskiego i Stanisława Wyspiańskiego, grając Jaśka w "Weselu" czy Rapsoda w "Bolesławie Śmiałym". W roku 1908 opuścił Kraków i przeniósł się do Łodzi. Występował tam do 1910 pod kierownictwem Aleksandera Zelwerowicza, a potem także z własnym zespołem w latach 1910 -1913 jako dyrektor Teatru Popularnego. W roku 1913 powrócił do Krakowa . W latach 1914-1915 był kierownikiem artystycznym zespołu Teatru Nowości w Krakowie. Zmarł w Krakowie został pochowany na Cmentarzu Rakowickim.
Żoną Andrzeja Mielewskiego była aktorka Alina Gryficz-Mielewska.

</doc>
<doc id="2681092" url="https://pl.wikipedia.org/wiki?curid=2681092" title="Günter Bittengel">
Günter Bittengel

Günter Bittengel (ur. 14 lipca 1966 w Pradze) – czeski piłkarz, trener piłkarski. Reprezentant Czechosłowacji i Czech w piłce nożnej.
Kariera zawodnicza.
Bittengel rozpoczął karierę piłkarską w roku 1976, dołączając do zespołu trampkarzy Dukli Praga, a w sezonie 1985/86 został włączony do kadry pierwszej drużyny jako napastnik. W kolejnym sezonie był podstawowym zawodnikiem stołecznego zespołu, co zaowocowało również debiutem w seniorskiej reprezentacji Czechosłowacji. Po rozpadzie państwa przeszedł do występującego w 2. Bundeslidze Bayeru Uerdingen, gdzie spędził trzy sezony w niemieckiej ekstraklasie. Łącznie w najwyższej klasie rozgrywkowej Niemiec rozegrał 72 mecze i strzelił 8 bramek.
Do rodzimej ligi wrócił w 1997, przechodząc do drugoligowego Chmelu Blszany, z którym awansował do Gambrinus ligi. Zawodową karierę kontynuował do sezonu 2000/01, po którym przeszedł do amatorskiego zespołu "SK Černolice" z przedmieść Pragi.
Kariera reprezentacyjna.
Napastnik zadebiutował w reprezentacji Czechosłowacji 13 maja 1987 w meczu towarzyskim z kadrą NRD (0–2). Pierwszy i ostatni mecz w barwach Czech rozegrał 8 marca 1995 przeciwko Finlandii, wygrany 4–0. Ogółem, w pięciu spotkaniach reprezentacyjnych nie zdobył żadnej bramki.
Kariera szkoleniowa.
Po zakończeniu kariery w 2001 Bittengel objął zespół Chmelu Blšany, skąd zwolniono go po 10 kolejkach sezonu 2003/04. Kolejnym miejscem pracy byłego napastnika była Viktoria Žižkov, która w 2004 została zdegradowana do drugiej ligi za korupcję, a Bittengel nie przedłużył umowy z klubem. Sezon później doprowadził "SC Xaverov" do awansu z trzeciej ligi czeskiej, a w sezonie 2005/06 objął stanowisko trenera w czwartoligowym "SK Čelákovice Union", z którego został zwolniony w marcu 2006. Kolejny sezon rozpoczął jako szkoleniowiec Dukli Praga, gdzie pracował do grudnia 2009, gdy jego były klub zaproponował mu stanowisko dyrektora sportowego.

</doc>
<doc id="2681102" url="https://pl.wikipedia.org/wiki?curid=2681102" title="Klikowa">
Klikowa

Klikowa – część miasta Tarnów, położona w północno-zachodniej części miasta, stanowiąc jednostkę pomocniczą o nazwie "Osiedle nr 10 „Klikowa”".
Opis.
Do 1951 Klikowa była wsią, jej historia sięga XIV wieku. W latach 1934–1951 była siedzibą gminy Klikowa.
Przez Klikową przebiega linia kolejowa zwana "Szczucinką", przepływa także Potok Klikowski.
Na terenie dzielnicy znajdują się:

</doc>
<doc id="2681105" url="https://pl.wikipedia.org/wiki?curid=2681105" title="Norbert Trandafir">
Norbert Trandafir

Norbert Trandafir (ur. 8 lutego 1988 w Târgu Mureș) – rumuński pływak, specjalizujący się głównie w stylu dowolnym.
Brązowy medalista Mistrzostw Europy 2012 na dystansie 100 m stylem dowolnym. Wicemistrz Uniwersjady z Shenzhen na 100 m stylem dowolnym. 
Uczestnik Letnich Igrzysk Olimpijskich 2008 oraz 2012.

</doc>
<doc id="2681121" url="https://pl.wikipedia.org/wiki?curid=2681121" title="Nurzec czarnoskrzydły">
Nurzec czarnoskrzydły

Nurzec czarnoskrzydły ("Pelecanoides urinatrix") – gatunek średniej wielkości ptaka z rodziny burzykowatych (Procellariidae). Zasiedla wody oceanów półkuli południowej, głównie pomiędzy równoleżnikami 35 a 55°S.
Nazwa gatunkowa pochodzi od łacińskiego słowa "urinator" oznaczającego nurka.
Podgatunki.
Wyróżnia się 6 podgatunków, zasiedlają one następujące terytoria:
Podgatunki "exsul" i "berard" niekiedy podnoszone są do rangi odrębnych gatunków.
Morfologia.
Nie występuje dymorfizm płciowy. Nurca czarnoskrzydłego cechuje mocny dziób, czarny grzbiet i skrzydła oraz białe spód głowy, pierś i brzuch. Głowa i okolice szyi wydają się być bardziej brązowe niż czarne. Dziób czarny, nogi niebieskie.
Pożywienie.
Nurce czarnoskrzydłe gonią zdobycz pod wodą, pomagając sobie skrzydłami. Mogą zanurkować na głębokość 60 m. Większość ich pożywienia to morskie skorupiaki, głównie widłonogi (Copepoda), Euphausiidae, równonogi (Isopoda), a także obunogi (Amphipoda) (w szczególności "Hyperiella antarctica" oraz "Hyperoche medusarum"). Polują zazwyczaj przy wybrzeżach niedaleko swoich kolonii lęgowych.
Lęgi.
Okres lęgowy trwa od kwietnia do grudnia, na południu zaczyna się później niż na północy. Para odwiedza kolonię lęgową na 5 miesięcy przed złożeniem jaj. Gniazdo mieści się w norze wykopanej w górę na głębokość 25–150 cm w miękkiej ziemi, piasku lub osypisku. Podobnie jak wszystkie nurce, składa tylko 1 jajo. Inkubacja trwa 53–55 dni. Pisklęciem zajmują się oboje rodzice, jest ono w pełni opierzone po 45–59 dniach. Mogą się rozmnażać, gdy skończą 3 lata. Maksymalna długość życia to 6,5 roku.
Status.
Międzynarodowa Unia Ochrony Przyrody (IUCN) uznaje nurca czarnoskrzydłego za gatunek najmniejszej troski (LC – "Least Concern"). Liczebność światowej populacji w 2004 roku szacowano na ponad 16 milionów osobników. Trend liczebności populacji uznawany jest za spadkowy ze względu na drapieżnictwo gatunków inwazyjnych.

</doc>
<doc id="2681131" url="https://pl.wikipedia.org/wiki?curid=2681131" title="Hermann Künne">
Hermann Künne



</doc>
<doc id="2681135" url="https://pl.wikipedia.org/wiki?curid=2681135" title="Małgorzata Rutan">
Małgorzata Rutan

Małgorzata Rutan (ur. 23 kwietnia 1736 w Metz; zm. 9 kwietnia 1794) – francuska szarytka, ofiara rewolucji francuskiej, błogosławiona Kościoła rzymskokatolickiego. 
Życiorys.
Urodziła się 23 kwietnia 1736 roku w wielodzietnej rodzinie. Wstąpiła do zgromadzenia Sióstr Miłosierdzia. W 1779 roku rozpoczęła pracę w szpitalu, gdzie opiekowała się z pacjentami.
Została aresztowana w czasie rewolucji francuskiej. Podczas procesu oskarżono ją o łamanie prawa; sąd skazał ją na śmierć przez ścięcie na gilotynie w dniu 9 kwietnia 1794 roku. Wyrok wykonano tego samego dnia.
Jej proces beatyfikacyjny rozpoczął się w 1900 roku. Beatyfikował ją papież Benedykt XVI w dniu 19 czerwca 2011 roku.

</doc>
<doc id="2681145" url="https://pl.wikipedia.org/wiki?curid=2681145" title="Hans Lüdemann">
Hans Lüdemann



</doc>
<doc id="2681148" url="https://pl.wikipedia.org/wiki?curid=2681148" title="Olga Ostroumova">
Olga Ostroumova



</doc>
<doc id="2681151" url="https://pl.wikipedia.org/wiki?curid=2681151" title="Königlich Preußische Eisenbahn-Verwaltung">
Königlich Preußische Eisenbahn-Verwaltung



</doc>
<doc id="2681180" url="https://pl.wikipedia.org/wiki?curid=2681180" title="Komunistyczna Partia Wielkiej Brytanii">
Komunistyczna Partia Wielkiej Brytanii

Komunistyczna Partia Wielkiej Brytanii (język angielski: "Communist Party of Great Britain") – brytyjska partia komunistyczna działająca w latach 1920–1991.
Historia.
Początek partii.
Komunistyczna Partia Wielkiej Brytanii została założona w 1920 jako brytyjska sekcja Międzynarodówki Komunistycznej. CPGB powstała z połączenia kilku mniejszych partii marksistowskich:
Do partii dołączył także poseł na Sejm Cecil L'Estrange Malone.
Początkowo CPGB próbowała działać wewnątrz struktur Partii Pracy. Jednak mimo wsparcia znanych działaczy (np. lidera laburzystów, Jamesa Maxtona), Partia Pracy opowiedziała się przeciwko przynależności swoich działaczy do partii komunistycznej. Po odmowie afiliacji, CPGB zachęcała swoich członków do przyłączenia się do Labour Party indywidualnie. Kilku komunistów stało się więc kandydatami Partii Pracy w wyborach powszechnych w 1922, Shapurji Saklatvala i Walton Newbold uzyskali mandaty parlamentarne.
1924 rok upłynął pod znakiem afery związanej z listem Zinowiewa, z którego wynikało, że partia komunistyczna w Wielkiej Brytanii prowadziła działalność wywrotową wewnątrz krajowych sił zbrojnych, list okazał się sfałszowany, a afera była najprawdopodobniej dziełem SIS (MI6) lub rosyjskich "białych". Partia uczestniczyła w strajku generalnym w 1926, w jego wyniku wiele osób związanych z komitetem centralnym CPGB trafiło do więzień. Dwunastu działaczy zostało oskarżonych o „obrazoburczy spisek”. Pięciu trafiło do więzienia na rok, a pozostali na sześć miesięcy. Rezultatem strajku był znaczny wzrost członków partii na terenach górniczych na przełomie lat 1926 i 1927. CPGB starała się rozwijać rewolucyjne związki zawodowe, mające rywalizować z Kongresem Związków Zawodowych. Spotkało to się jednak z brakiem sukcesu, choć niewielka garstka "czerwonych" związków powstała, wśród nich górnicze związki w Szkocji i we wschodnim Londynie. Jednym z „aktywnych” komunistycznych związkowców był Arthur Horner, przywódca walijskich górników.
Po zwycięstwie Hitlera w Niemczech, w łonie Kominternu narodził się pomysł utworzenia Frontu Ludowego. Politykę tą argumentowano tym, że faszyzm był głównym zagrożeniem dla ruchu robotniczego, musiało więc dojść do sojuszu wszystkich sił antyfaszystowskich. W Wielkiej Brytanii polityka ta wyrażała się poprzez starania CPGB o sojusz z Partią Pracy. W 1935 Willie Gallacher został wybrany do parlamentu z ramienia partii komunistycznej. Gallacher został wybrany z okręgu w West Fife w Szkocji, w regionie znanym z rozwoju górnictwa węgla kamiennego. W 1930 CPGB krytykowało konserwatywny rząd za politykę ustępstw wobec nazistowskich Niemiec i faszystowskich Włoch. Na ulicach członkowie partii odgrywali wiodącą rolę w walkach przeciwko Unii Faszystowskiej pod wodzą Oswalda Mosleya, faszystowskie bojówki próbowały naśladować nazistów w antysemickich działaniach w Londynie i innych dużych miastach brytyjskich.
Po wybuchu wojny.
Z początkiem II wojny światowej w 1939, CPGB początkowo nadal wspierała walkę na dwóch frontach (wobec Chamberlaina w kraju i faszyzmu za granicą). Jednak dzięki bezpośredniej interwencji Międzynarodówki Komunistycznej (zapoczątkowanej przez Stalina), polityka ta została szybko zmieniona w zgodzie z innymi partiami komunistycznymi; prowadzono kampanie na rzecz pokoju, opisując wojnę jako imperializm po obu stronach, wobec którego klasa robotnicza powinna być opozycyjna. Przeciwni tej polityce byli Harry Pollitt i JR Campbell, redaktor "The Daily Worker", obaj zostali zwolnieni ze swoich obowiązków w październiku 1939. Pollitt został zastąpiony przez Palme Dutt. Od 1939 do 1941 CPGB był bardzo aktywny we wspieraniu strajków i potępianiu rządu za jego udział w wojnie.
Jednak, gdy w 1941 hitlerowskie Niemcy zaatakowały Związek Radziecki, CPGB poparła udział Wielkiej Brytanii w wojnie przeciwko Rzeszy, uznając że wojna ta jest toczona między faszyzmem a Związkiem Radzieckim. Pollitt został przywrócony do swojej dawnej pozycji jako sekretarz partii. Partia poparła Rząd Narodowy, kierowany przez Winstona Churchilla i Klemensa Attlee. Patriotyczna postawa CPGB doszła aż do tego stopnia, że w 1943 w wyborach w Cardiff partia wspierała kampanię na rzecz kandydata Partii Konserwatywnej przeciwko Fenner'owi Brockway, kandydatowi Niezależnej Partii Pracy. Partia atakowała strajkujących w czasie wojny pracowników jako „agentów trockistowskich”.
W 1945 w wyborach parlamentarnych partia komunistyczna otrzymała 103.000 głosów, a dwóch komunistów zostało wybranych do parlamentu, jednym z nich był Gallacher, drugim Phil Piratin, który wygrał w Mile End w londyńskim East Endzie. Komunistyczni deputowani stracili jednak swoje mandaty w 1950. Członkostwo w partii osiągnęło w 1943, 60.000. Pomimo poparcia ze strony intelektualistów, liczba ta nie była imponująca w porównaniu z innymi partia komunistycznymi w Europie Zachodniej.Partia próbował, bezskutecznie zawrzeć sojusz z Partią Pracy w 1935, 43 i 46. W 1951 partia wydała program o nazwie "Brytyjska droga do socjalizmu" (oficjalnie przyjęty na 22. Kongresie w kwietniu 1952), która wyraźnie opowiadała się za możliwością pokojowego przejścia do socjalizmu, drogą reformatorską.
Śmierć Stalina w 1953 roku i powstanie w Niemczech Wschodnich w tym samym roku miało niewielki bezpośredni wpływ na CPGB, ale były one zapowiedzią tego, co miało nadejść. Ważniejszy był "tajny referat" Chruszczowa na 20. Zjeździe Komunistycznej Partii Związku Radzieckiego, w którym potępił Stalina. CPGB wówczas doświadczyło największej w historii straty członków w wyniku, bezpośrednią przyczyną tak drastycznego osłabiania partii było powstanie węgierskie 1956 roku.
Okres po 1956.
William Alexander, reprezentując Biuro Polityczne CPGB uczestniczy na Prezydium V Kongresu Socjalistycznej Partii Jedności Niemiec, w Berlinie, 16 lipca 1958. Wysiłki na rzecz utworzenia bazy wyborczej wielokrotnie zawiodły. Zachowały się jednak miejsca w radach lokalnych rozsianych po Wielkiej Brytanii, przedstawicielem CPGB w parlamencie w Izbie Lordów, był Wogan Philipps.
Międzynarodowy podział między Moskwą i Pekinem w 1961 doprowadził do podziałów w partii, grupa pro-chińska była jednak stosunkowo niewielka. Pro-chińscy rozłamowcy utworzyli ugrupowanie pod nazwą "Committee to Defeat Revisionism, for Communist Unity". Ta grupka opuściła CPGB w 1963. McCreery stojący na czele grupy zmarł w 1965 w Nowej Zelandii. Kolejną antyrewizjonistyczną grupą wewnątrz brytyjskie ruchu komunistycznego była "Communist Party of Britain (Marxist–Leninist)" która początkowo popierał politykę Chińskiej Republiki Ludowej. W lutym 1974 w wyborach powszechnych w Dunbartonshire Central, kandydat komunistów Jimmy Reid zdobył prawie 6.000 głosów.
W 1991, kiedy upadł Związek Radziecki, eurokomuniści zdominowali kierownictwo CPGB, postanowili wówczas rozwiązać partię. Utworzyli polityczny think tank „Democratic Left” (Demokratyczna Lewica). Niektórzy szkoccy członkowie CPGB utworzyli Komunistyczną Partię Szkocji. Trzy lata wcześniej grupa działaczy sprzeciwiających się eurokomunizmowi utworzyła Komunistyczną Partię Brytanii (CPB).

</doc>
<doc id="2681231" url="https://pl.wikipedia.org/wiki?curid=2681231" title="James Florio">
James Florio

James Joseph Florio (ur. 29 sierpnia 1937 w Nowym Jorku, zm. 25 września 2022) – amerykański polityk, działacz Partii Demokratycznej, prawnik.
Od 1975 do 1990 reprezentował 1. okręg New Jersey w Izbie Reprezentantów Stanów Zjednoczonych (wcześniej zasiadał w niższej izbie parlamentu tego stanu). W latach 1990–1994 pełnił funkcję gubernatora stanu New Jersey.

</doc>
<doc id="2681256" url="https://pl.wikipedia.org/wiki?curid=2681256" title="Andrzej Gallerani">
Andrzej Gallerani

Andrzej Gallerani (ur. w XIII wieku w Sienie; zm. 19 marca 1251 tamże) – Błogosławiony Kościoła katolickiego.
Życiorys.
Urodził się w szlacheckiej rodzinie. Po powrocie do Sieny, poświęcił się całkowicie służbie chorym i potrzebującym. W 1240 roku założył szpital. Zmarł 19 marca 1251 roku w opinii świętości. Jego kult jako błogosławionego potwierdził papież Pius VI w dniu 13 maja 1798 roku, a jego wspomnienie obchodzone jest 19 marca.

</doc>
<doc id="2681265" url="https://pl.wikipedia.org/wiki?curid=2681265" title="TOPtrendy 2012">
TOPtrendy 2012

X Sopot TOPtrendy Festiwal odbył się w dniach od 25 do 27 maja 2012 w Ergo Arenie w Sopocie. Składał się jak co roku z koncertów: TOP, Trendy, kabaretonu oraz recitali gwiazd. Festiwal został zorganizowany przez telewizję Polsat.
Dzień pierwszy.
Koncert TOP odbył się 25 maja. Zgodnie z ideą Koncertu TOP, wzięli w nim udział artyści, którzy sprzedali najwięcej płyt w okresie lipiec 2010 – grudzień 2011. Jako goście specjalni wystąpili Bajm, LemON oraz Enej, który dostał statuetkę za przebój wiosny 2012 POPListy RMF FM ("Skrzydlate ręce").
Klasyfikacja TOP 10:
Dzień drugi.
Na scenie wystąpił zespół Lady Pank.
Koncert Trendy.
Koncert Trendy odbył się 26 maja.
Wystąpili:
Dzień trzeci.
Sopocka Noc Kabaretowa.
Odbyła się ostatniego dnia festiwalu, 27 maja.

</doc>
<doc id="2681303" url="https://pl.wikipedia.org/wiki?curid=2681303" title="Wasyl Tałasz">
Wasyl Tałasz



</doc>
<doc id="2681319" url="https://pl.wikipedia.org/wiki?curid=2681319" title="Mykoła Masłow">
Mykoła Masłow

Mykoła (Mikołaj) Masłow, ukr. Микола Васильович Маслов (ur. 4 maja 1880 w Połtawie albo Łubniach, zm. w 1942) – ukraiński działacz społeczny i polityk, prawnik, senator w II RP. Współpracownik wojewody wołyńskiego Henryka Józewskiego.
Życiorys.
Syn Wasyla. Ukończył studia na Wydziale Prawa uniwersytetu w Petersburgu. W czasie studiów należał do ukraińskiej organizacji akademickiej zabiegającej o autonomię Ukrainy w ramach posiadającego konstytucyjny ustrój państwa rosyjskiego. Po ukończeniu studiów został adwokatem i członkiem Towarzystwa Prawniczego w Petersburgu.
W czasie I wojny światowej był nauczycielem w Kijowie i Żytomierzu. Po rewolucji lutowej i obaleniu caratu w 1917 został dyrektorem kancelarii Małej Rady, a w 1919 – dyrektorem departamentu w rządzie Ukraińskiej Republiki Ludowej. Po wojnie polsko-bolszewickiej zamieszkał w Łucku, gdzie do 1930 roku pracował jako naczelnik Wydziału Urządzeń Rolniczych w Okręgowym Urzędzie Ziemskim.
Do 1930 roku był wiceprezesem, a potem prezesem klubu Ridna Chata w Łucku, zrezygnował z tej funkcji w 1936 roku po objęciu stanowiska prezesa Towarzystwa Oświatowego im. Łesi Ukrainki. Był współzałożycielem i później członkiem zarządu „Towarzystwa Zwolenników Oświaty Prawosławnej i Ochrony Tradycji oraz Wiary Prawosławnej im. Metropolity Piotra Mohyły” (którego zjazd inauguracyjny odbył się 19 listopada 1931 roku). Był też w listopadzie 1931 roku współzałożycielem i prezesem Wołyńskiego Ukraińskiego Towarzystwa Teatralnego, członkiem prezydium (w 1933 roku – komisji rewizyjnej) Towarzystwa Budowy Szkół na Wołyniu.
Od 2 czerwca 1931 roku zarządzeniem Ministra Wyznań Religijnych i Oświecenia Publicznego został mianowany zarządcą majątku Prawosławnego Bractwa Podniesienia Krzyża w Łucku.
Był współzałożycielem Wołyńskiego Zjednoczenia Ukraińskiego (WUO): 22 czerwca 1931 roku podpisał u notariusza statut partii oraz został członkiem jej zarządu głównego, od 1935 roku był prezesem jej Komisji Rewizyjnej, a od grudnia tego roku – przewodniczącym sekcji bibliotekarskiej.
W 1930 roku został senatorem III kadencji (1930–1935) z Listy nr 1 (BBWR) z województwa wołyńskiego. W 1935 roku został ponownie (w IV kadencji) senatorem z tego samego województwa. W 1938 roku, w V kadencji, został zastępcą senatora z województwa wołyńskiego.
Pracował w klubie poselskim BBWR. W IV kadencji był wiceprezesem URPW.
W III kadencji działał w komisjach: konstytucyjnej (zastępca członka), oświaty i kultury (zastępca członka), natomiast w IV kadencji w komisjach: prawniczej (sekretarz) i regulaminowej (1937–1938).
Należał do zwolenników polityki narodowościowej wojewody wołyńskiego Henryka Józewskiego, zabiegał o przeprowadzenie reformy rolnej, likwidację bezrobocia wśród ukraińskiej inteligencji, rozwiązanie spraw szkolnictwa ukraińskiego i unormowanie sytuacji prawnej cerkwi prawosławnej.
Po wybuchu II wojny światowej i agresji ZSRR na Polskę z 17 września 1939 został aresztowany przez NKWD w Łucku. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 43/2-99 oznaczony numerem 1877). Zmarł na zesłaniu w Kazachstanie.
Mykoła Masłow został upamiętniony na tablicy pamiątkowej odsłoniętej 3 lipca 1999 w gmachu Senatu RP ku czci senatorów II RP, którzy zginęli w czasie II wojny światowej i okresie powojennych represji.
Życie prywatne.
Był synem Wasyla i Elżbiety; ożenił się z Wierą – działaczką organizacji kobiecych powstałych pod patronatem WUO, m.in. Związku Ukraińskich Kobiet Pracy Obywatelskiej. Mieli syna Leonida (1909–1943), inż. architekta, autora publikacji nt. budownictwa cerkiewnego, rozstrzelanego przez Niemców w Równem.

</doc>
<doc id="2681321" url="https://pl.wikipedia.org/wiki?curid=2681321" title="FTSE ATHEX 20">
FTSE ATHEX 20

FTSE ATHEX 20 to indeks giełdowy grupujący największe spółki giełdowe notowane na Giełdzie Papierów Wartościowych w Atenach. Kod ISIN: GRI99201A006.

</doc>
<doc id="2681328" url="https://pl.wikipedia.org/wiki?curid=2681328" title="XC-120 Packplane">
XC-120 Packplane



</doc>
<doc id="2681375" url="https://pl.wikipedia.org/wiki?curid=2681375" title="Drohojowski Hrabia">
Drohojowski Hrabia

Drohojowski Hrabia − polski herb szlachecki, hrabiowska odmiana herbu Korczak.
Opis herbu.
Zachowały się dwa przekazy na temat wyglądu tego herbu. Opisy z wykorzystaniem klasycznych zasad blazonowania:
Herb z drzewa genealogicznego Drohojowskich: "W polu czerwonym trzy wręby srebrne. Nad tarczą korona hrabiowska, a nad nią hełm w koronie, z którego klejnot: pół szczenięcia wspiętego, w czarze złotej. Labry czerwone podbite srebrem."
Oryginalne zachowane nadanie zawierało opis błędnego herbu Jelita.
Herb według Ostrowskiego: "Tarcza dzielona w krzyż z polem sercowym. W tarczy sercowej, czerwonej, trzy wręby srebrne; w polu II, czerwonym, trzy kopie złote skrzyżowane w gwiazdę; w polu III czerwonym dwie klamry oblężnicze srebrne, barkami do siebie, między którymi miecz srebrny; w polu IV, czerwonym, łeb żubra czarny, przebity mieczem; w polu V, czerwonym, dwa półksiężyce złote barkami do siebie, między którymi miecz srebrny. Nad tarczą korona hrabiowska, nad którą cztery hełmy z klejnotami. Klejnot I: Pół szczenięcia wspiętego w misie złotej w lewo; klejnot II: pięć piór strusich, dwa srebrne między czerwonymi; klejnot III: pół kozła złotego w lewo; klejnot IV: ramię zbrojne srebrne, z mieczem, wzniesione do cięcia. Labry na hełmach I i III czerwone, podbite złotem, na hełmach II i IV błękitne, podbite srebrem."
Taki herb przytoczył Juliusz Karol Ostrowski za Hefnerem i "Nowym Siebmacherem".
Symbolika.
Herb przytoczony przez Ostrowskiego zawiera skrócony wywód genealogiczny nosiciela. Matka, Barbara Wolska, używała herbu Jelita, babka macierzysta, Anna Brzuchowska, herbu Pomian, prababka ojczysta, Anna Marchocka, herbu Ostoja, zaś babka ojczysta, Marianna Rojowska, herbu Cholewa.
Najwcześniejsze wzmianki.
Nadany 7 lutego 1783 Antoniemu, Janowi i Wiktorowi Drohojowskim z galicyjskim tytułem hrabiowskim i predykatem "hoch- und wohlgeboren" ("wysoko urodzony i wielmożny"). Podstawą nadania był patent z 1775, pochodzenie od senatorów, legitymacja, domicyl galicyjski i przywiązanie do domu cesarskiego.
Herbowni.
graf von Drohojowski.

</doc>
<doc id="2681385" url="https://pl.wikipedia.org/wiki?curid=2681385" title="Pozwoł">
Pozwoł



</doc>
<doc id="2681402" url="https://pl.wikipedia.org/wiki?curid=2681402" title="Szachy z Sandomierza">
Szachy z Sandomierza



</doc>
<doc id="2681431" url="https://pl.wikipedia.org/wiki?curid=2681431" title="Order „Za osobiste męstwo” (Związek Radziecki)">
Order „Za osobiste męstwo” (Związek Radziecki)

Order „Za osobiste męstwo” () – radzieckie odznaczenie nadawane za męstwo w czasie pokoju, ostatni z orderów ustanowionych w ZSRR.
Historia.
22 sierpnia 1988 roku Prezydium Rady Najwyższej ZSRR wydała dekret o poprawie procedury przyznawania odznaczeń państwowych Związku Radzieckiego, w którym wprowadzono „Order za osobiste Męstwo”, który miał być nadawany osobą za wykazane męstwo w czasie pokoju. Statut tego odznaczenia i procedury jego nadawania opracowały Ministerstwo Spraw Wewnętrznych i Ministerstwo Sprawiedliwości. 
28 grudnia wydano dekret Prezydium Rady Najwyższej ZSRR, który określił statut tego odznaczenia i wprowadził go do systemu odznaczeń państwowych ZSRR. Było to ostatnie odznaczenie państwowe ustanowione w ZSRR.
Po 1991 roku w związku z rozpadem Związku Radzieckiego order przestano nadawać, lecz w 1992 roku został włączony w system odznaczeń państwowych Federacji Rosyjskiej z niewielkimi zmianami w wyglądzie i tak zmieniony nadawany był do 1994 roku, po czym został on zastąpiony przez Order Męstwa.
Zasady nadawania.
Zgodnie ze statutem order miał być nadawany za wykazane osobiste męstwo i odwagę przy ratowaniu życia ludzkiego, ochronie porządku publicznego i własności socjalistycznej, zwalczaniu przestępczości, klęsk żywiołowych i innych sytuacji kryzysowych, a w szczególności:
Pierwsze nadanie tego orderu miało miejsce 3 lutego 1989 roku i otrzymała go Natalia Jefimowa, nauczycielka ze szkoły w Ordżonikidze, która wykazała się odwagą w czasie ataku terrorystów na autobus szkolny, ratując swoim działaniem 31 uczniów. Ostatnie nadania orderu miało miejsce dekretem z dnia 28 października 1994 roku.
Łącznie w okresie od 1989 do 1994 roku nadano 529 orderów dla obywateli ZSRR i Federacji Rosyjskiej oraz około 100 dla cudzoziemców.
Opis odznaki.
Odznaka orderu wykonana jest ze srebra i ma postać pięcioramiennej gwiazdy o średnicy 45 mm, wysokości 48 mm i szerokości 44,5 mm. Ramiona gwiazdy tworzą pozłacane promienie. Gwiazda umieszczona jest we wieńcu; z lewej strony wieniec wykonany jest z liściu dębu, a z prawej z liści laurowych. W środkowej części gwiazdy umieszczona jest tarcza pokryta białą emalią. Wewnątrz tarczy znajduje się owalne wgłębienie niepokryte emalią, a w nim pozłacany napis "ЗА ЛИЧНОЕ МУЖЕСТВО" (pol. „Za osobiste męstwo”). Powyżej niego znajduje się pięcioramienna gwiazda pokryta czerwoną emalią z sierpem i młotem, a poniżej napisu została umieszczona szarfa, pokryta również czerwoną emalią, z napisem "CCCP" (pol. „ZSRR”).
Rewers orderu jest gładki, znajduje się na nim jedynie nazwa wytwórni oraz numer odznaczenia.
W orderze nadawanym w latach 1992–1994 w Federacji Rosyjskiej usunięto z szarfy napis "CCCP", pozostałe elementy orderu są identyczne.
Order zawieszony był na pięciokątnej blaszce obciągniętej wstążką koloru czerwonego o szerokości 24 mm, po bokach znajdują się po trzy paski koloru białego o szerokości 1 mm.

</doc>
<doc id="2681442" url="https://pl.wikipedia.org/wiki?curid=2681442" title="Stebnik">
Stebnik



</doc>
<doc id="2681452" url="https://pl.wikipedia.org/wiki?curid=2681452" title="Ján Laco">
Ján Laco

Ján Laco (ur. 1 grudnia 1981 w Liptowskim Mikułaszu) – słowacki hokeista, reprezentant Słowacji, dwukrotny olimpijczyk.
Kariera.
Wychowanek MHk 32 Liptovský Mikuláš. Od 2012 zawodnik Donbasu Donieck. W kwietniu 2014 przedłużył kontrakt o dwa lata. Od czerwca 2014 zawodnik Barysu Astana. W maju 2015 przedłużył kontrakt o dwa lata. Odszedł z klubu z końcem kwietnia 2016. Od maja 2016 zawodnik Piráti Chomutov. Pod koniec grudnia 2017 został wypożyczony do Sparty Praga. Pod koniec stycznia 2019 został ponownie bramkarzem HC Košice. W maju 2020 ogłosił zakończenie kariery.
Uczestniczył w turniejach mistrzostw świata edycji 2012, 2014, 2015, 2017 oraz zimowych igrzysk olimpijskich 2014, 2018

</doc>
<doc id="2681481" url="https://pl.wikipedia.org/wiki?curid=2681481" title="Czarny Mustang">
Czarny Mustang

Czarny Mustang (niem. "Halbblut", pierwotnie "Der Schwarze Mustang") – powieść przygodowa Karola Maya, gdzie akcja rozgrywana jest na Dzikim Zachodzie. 
Powieść po raz pierwszy ukazała się w odcinkach w czasopiśmie "Der Gute Kamerad" (publikowana od września 1896 do marca 1897). Pierwsze wydanie książkowe powstało w 1899 roku.
Zarys treści.
Akcja dzieje się w osadzie robotników kolejowych, na którą podstępny wódz Komanczów planuje napad. O zamiarach Komanczów przypadkiem dowiadują się Winnetou i Old Shatterhand. Czasu jest mało. Na szczęście wódz Apaczów (Winnetou) i Old Shatterhand mogą liczyć na swoich przyjaciół. Śmiertelne zagrożenie zbliża się do osady.

</doc>
<doc id="2681484" url="https://pl.wikipedia.org/wiki?curid=2681484" title="Machine Gun Kelly (raper)">
Machine Gun Kelly (raper)

Machine Gun Kelly, MGK, właśc. Colson Baker (ur. 22 kwietnia 1990 w Houston) – amerykański muzyk i aktor. Na scenie muzycznej aktywny od 2006.
Życiorys.
Wczesne lata.
Urodził się w Houston w stanie Teksas jako syn misjonarzy. Wraz z rodzicami mieszkał w takich krajach jak Egipt czy Niemcy, a także w miastach - Los Angeles, Chicago czy Denver. Przez cztery lata swojego życia przebywał w Egipcie, opanował język arabski przed angielskim. W wieku 14 lat przeniósł się do Cleveland w Ohio, gdzie w 2008 ukończył Shaker Heights High School.
Kariera.
3 sierpnia 2011 podpisał kontrakt muzyczny z wytwórniami Bad Boy i Interscope. 
W oczekiwaniu na pierwszy studyjny album pt. "Lace Up", który ukazał się latem 2012, w marcu tego roku ukazał się minialbum "Half Naked &amp; Almost Famous". 
Zadebiutował on na 46. miejscu notowania Billboard 200, ze sprzedażą 8.500 egzemplarzy w pierwszym tygodniu. 
Wystąpił też w filmach: melodramacie "W cieniu jupiterów" ("Beyond the Lights", 2014) jako Kid Culprit u boku Nate’a Parkera, Minnie Driver, Danny’ego Glovera i Gugu Mbatha-Raw, dreszczowcu "Nerve" (2016) jako Ty z Emmą Roberts i Dave’a Franco oraz filmie fantastycznonaukowym "Viral" (2016) z Sofią Black-D’Elią jako CJ. W 2017 nawiązał współpracę z serwisem Netflix, nagrał piosenkę „Home” promującą dreszczowiec fantastycznonaukowy "Bright" z Willem Smithem. W biograficznym dramacie muzycznym "Brud" ("The Dirt", 2019) zagrał perkusistę glam metalowego zespołu Mötley Crüe, Tommy’ego Lee.
25 września 2020 roku ukazał się piąty album studyjny artysty zatytułowany "Tickets to My Downfall". Krążek zadebiutował na pierwszym miejscu notowania Billboard 200 w Stanach Zjednoczonych. 

</doc>
<doc id="2681526" url="https://pl.wikipedia.org/wiki?curid=2681526" title="MTV Video Music Awards 2012">
MTV Video Music Awards 2012

29. ceremonia rozdania nagród MTV Video Music Awards odbyła się w czwartek, 6 września 2012 roku, w hali sportowo-widowiskowej Staples Center w Los Angeles. Był to pierwszy przypadek w historii VMA, kiedy gala miała miejsce właśnie tam. Emisja uroczystości na żywo odbyła się poprzez stacje MTV Networks na całym świecie, między innymi amerykańską MTV. 31 lipca 2012 ogłoszono nominacje w piętnastu kategoriach, z czego w dziewięciu zwycięzcy wybierani byli na podstawie głosowania internautów, a w sześciu przez profesjonalne jury. Dodatkowo na stronie stacji Tr3s (należącej do MTV Networks i skupiającej się na muzyce latynoskiej) odbywało się głosowanie w jeszcze jednej kategorii: najlepszy wykonawca latynoski. Najwięcej, bo aż jedenaście nominacji zdobyła Rihanna, z czego pięć przypada na jej własne teledyski, a sześć na te, w których pojawiła się gościnnie. Pięć nominacji przypadło Drake’owi, a cztery Katy Perry.

</doc>
<doc id="2681583" url="https://pl.wikipedia.org/wiki?curid=2681583" title="Larisa Petrik">
Larisa Petrik



</doc>
<doc id="2681588" url="https://pl.wikipedia.org/wiki?curid=2681588" title="Łarisa Petrik">
Łarisa Petrik



</doc>
<doc id="2681593" url="https://pl.wikipedia.org/wiki?curid=2681593" title="Zemsta (serial telewizyjny)">
Zemsta (serial telewizyjny)

Zemsta (ang. "Revenge") – amerykański serial telewizyjny, emitowany od 21 września 2011 do 10 maja 2015 roku przez telewizję ABC. Serial liczy 89 odcinków wyemitowanych w 4 seriach.
Fabuła.
Główną bohaterką serialu jest Emily Thorne (Emily VanCamp), która przyjeżdża w wakacje do Hamptons i wynajmuje dom na plaży, w pobliżu rezydencji rodziny Graysonów. Jak się okazuje, Emily mieszkała już w Hamptons jako dziecko. W rzeczywistości nazywa się Amanda Clarke. 17 lat wcześniej jej ojciec, David H. Clarke (James Tupper), został skazany na dożywocie za zbrodnię, której nie popełnił, a następnie zamordowany w więzieniu. Amanda została odizolowana od niego po procesie i nie widziała go ponownie. Teraz kobieta powraca do miasta i skutecznie wtapia się w nowe środowisko pełne spisków i tajemnic. Jej głównym celem jest zemsta na osobach, które przyczyniły się do dramatycznych zdarzeń w jej życiu. Dzięki zapiskom swojego ojca może prawidłowo ocenić, które osoby są winne. Głównymi podejrzanymi są Victoria (Madeleine Stowe) i Conrad Graysonowie (Henry Czerny).
Emisja w Polsce.
W Polsce serial miał premierę 27 maja 2012 roku na kanale Fox Life. Stacja emitowała "Zemstę" co niedzielę po dwa odcinki. Ostatni odcinek pierwszej serii został wyemitowany 5 sierpnia 2012 roku. Stacja Fox Life ponownie wyemitowała pierwszą serię od 23 sierpnia do 21 września oraz od 17 października do 15 listopada 2012. 8 stycznia 2013 emisję pierwszej serii rozpoczęła TVP1. Premiera drugiej serii nastąpiła na Fox Life 18 listopada 2012. Po likwidacji Fox Life emisję serialu przeniesiono na Fox Polska.

</doc>
<doc id="2681615" url="https://pl.wikipedia.org/wiki?curid=2681615" title="Terroryzm biologiczny">
Terroryzm biologiczny



</doc>
<doc id="2681625" url="https://pl.wikipedia.org/wiki?curid=2681625" title="Per Røntved">
Per Røntved

Per Christian Røntved (ur. 27 stycznia 1949 we Frederiksbergu) – duński piłkarz grający na pozycji środkowego obrońcy. W swojej karierze rozegrał 75 meczów w reprezentacji Danii i strzelił w niej 11 goli.
Kariera klubowa.
Karierę piłkarską Røntved rozpoczął w klubie Brønshøj BK. W 1967 roku zadebiutował w jego barwach w drugiej lidze duńskiej. W 1969 roku awansował z tym klubem do pierwszej ligi i w niej też występował do lata 1972 roku.
Latem 1972 Røntved został zawodnikiem Werderu Brema. W niemieckiej Bundeslidze zadebiutował 7 października 1972 w zremisowanym 1:1 domowym meczu z Herthą Berlin. W 1972 roku został wybrany Piłkarzem Roku w Danii. W zespole z Bremy występował do końca sezonu 1978/1979, jednak nie odniósł z nim znaczących sukcesów. W barwach Werderu rozegrał 194 ligowe mecze i strzelił w nich 40 bramek.
W 1979 roku Røntved wrócił do Danii i został zawodnikiem klubu Randers SK Freja. W 1983 roku grał w zespole Hvidovre IF i w nim też zakończył swoją karierę sportową.
Kariera reprezentacyjna.
W reprezentacji Danii Røntved zadebiutował 25 czerwca 1970 roku w zremisowanym 1:1 meczu Mistrzostw Nordyckich ze Szwecją, rozegranym w Göteborgu. W swojej karierze grał w: eliminacjach do MŚ 1972, Euro 80, MŚ 1982 i Euro 84. Zagrał również na Igrzyskach Olimpijskich w Monachium, na których był kapitanem Danii. Od 1970 do 1982 roku rozegrał w kadrze narodowej 75 meczów i strzelił w nich 11 goli.

</doc>
<doc id="2681627" url="https://pl.wikipedia.org/wiki?curid=2681627" title="Per Rontved">
Per Rontved



</doc>
<doc id="2681640" url="https://pl.wikipedia.org/wiki?curid=2681640" title="Obywatelska Lista Gregora Viranta">
Obywatelska Lista Gregora Viranta



</doc>
<doc id="2681680" url="https://pl.wikipedia.org/wiki?curid=2681680" title="Twierdzenie Dodgsona">
Twierdzenie Dodgsona

Twierdzenie Dodgsona – twierdzenie sformułowane przez pisarza i matematyka Charlesa Lutwidge’a Dodgsona (znanego jako Lewis Carroll), z zakresu algebry liniowej, pozwalające sprowadzić wyznaczenie wyznacznika macierzy kwadratowej wymiaru formula_1 do wyznaczenia czterech wyznaczników stopnia formula_2 i jednego wyznacznika stopnia formula_3
Sformułowanie.
Jeśli formula_4 jest macierzą kwadratową wymiaru formula_5 o wyrazach z pierścienia przemiennego, formula_6 – macierzą powstałą z macierzy formula_4 przez wykreślenie formula_8-tego wiersza oraz formula_9-tej kolumny, zaś formula_10 jest macierzą powstałą z wykreślenia pierwszego i ostatniego wiersza oraz pierwszej i ostatniej kolumny macierzy formula_11 to:

</doc>
<doc id="2681681" url="https://pl.wikipedia.org/wiki?curid=2681681" title="Daniił Strachow">
Daniił Strachow

Daniił Aleksandrowicz Strachow, ros. Дании́л Алекса́ндрович Стра́хов (ur. 2 marca 1976 w Moskwie) – rosyjski aktor.
Najbardziej znany z roli Władimira Iwanowicza Korfa z serialu "Biednaja Nastia" oraz kapitana Lisniewskiego z filmu "Obóz przejściowy".
W 2000 roku Strachow wziął ślub z aktorką Mariją Leonową.
Wybrana filmografia.
i inne

</doc>
<doc id="2681718" url="https://pl.wikipedia.org/wiki?curid=2681718" title="Tri Martolod">
Tri Martolod

Tri Martolod – tradycyjna bretońska ballada. 
Wykonawcy.
Utwór doczekał się wielu aranżacji oraz kilku tłumaczeń. Znalazł się m.in. w repertuarze takich wykonawców i zespołów, jak:

</doc>
<doc id="2681728" url="https://pl.wikipedia.org/wiki?curid=2681728" title="Wiaczesław Spiesiwcew">
Wiaczesław Spiesiwcew

Wiaczesław Siemionowicz Spiesiwcew (ur. 6 lutego 1943 w Moskwie) – rosyjski i radziecki aktor. Jest absolwentem Wszechrosyjskiego Państwowego Instytutu Kinematografii im. S.A. Gierasimowa. Od 1966 roku jest dyrektorem Teatru na Tagance w Moskwie.

</doc>
<doc id="2681733" url="https://pl.wikipedia.org/wiki?curid=2681733" title="Roger Starr">
Roger Starr

Roger Starr (1918 – 2001) był oficerem wywiadu w czasie II wojny światowej. W późniejszym okresie życia, został pisarzem New York Timesa.
Jedną z książek, którą napisał nazwał "The Living End".

</doc>
<doc id="2681735" url="https://pl.wikipedia.org/wiki?curid=2681735" title="Estakada nad doliną Obrzycy">
Estakada nad doliną Obrzycy

Estakada nad doliną Obrzycy, nazywana także Estakadą Katowicką – żelbetowa estakada drogowa nad doliną Obrzycy oraz ulicą Inflancką w Poznaniu (dawniej także nad normalnotorową bocznicą Średzkiej Kolei Powiatowej), której konstrukcja składa się z dwóch niezależnych estakad.
Znajduje się w ciągu ul. Bolesława Krzywoustego, tzw. "Trasy Katowickiej". Łączy Dolny Taras Rataj (osiedle administracyjne Rataje) z Górnym Tarasem Rataj (osiedla administracyjne Chartowo i Żegrze) w ramach dawnej dzielnicy administracyjnej Nowe Miasto.
Budowa.
Roboty palowe pod estakadę wykonało Poznańskie Przedsiębiorstwo Robót Inżynieryjnych Budownictwa Przemysłowego "Hydrobudowa-9", natomiast konstrukcja została wzniesiona przez Płockie Przedsiębiorstwo Robót Mostowych. W dniu 29 grudnia 1976 dopuszczono ruch pojazdów na estakadzie. Oficjalnie obiekt oddano do użytku wraz z całym odcinkiem ul. Krzywoustego 29 czerwca 1977.
Przebudowa.
W 2011 z uwagi na zły stan techniczny (korozja, odpadanie kawałków betonu) Zarząd Dróg Miejskich dokonał zwężenia jezdni w każdym z kierunków. W styczniu 2012 ZDM wydał zakaz wjazdu na estakadę pojazdów o masie powyżej 10 ton. Pod estakadą zostały zamontowane dodatkowe podparcia oraz siatki zabezpieczające przed odpadającymi kawałkami betonu. Wojewódzki Inspektor Nadzoru Budowlanego, po wykonaniu ekspertyzy, w marcu 2012 zadecydował o dalszym użytkowaniu estakady z dodatkowymi obostrzeniami (jezdnia zwężona do 2 pasów, podpory). W grudniu 2013 wprowadzono ograniczenie wjazdu pojazdów powyżej 3,5 tony oraz ograniczenie prędkości do 30 km/h. 18 lutego 2014 Wojewódzki Inspektor Nadzoru Budowlanego wydał decyzję o zamknięciu północnej estakady. Zarząd Dróg Miejskich postanowił wprowadzić ruch dwukierunkowy na estakadzie południowej, jednocześnie wprowadzając bezwzględny zakaz wjazdu pojazdów o masie powyżej 3,5 tony; wprowadzone zostały także ograniczenia ruchu pieszego pod konstrukcją. 27 października 2017 roku zakończono przebudowę estakady, znosząc wszelkie ograniczenia wjazdu.

</doc>
<doc id="2681743" url="https://pl.wikipedia.org/wiki?curid=2681743" title="Franciszek Plocek">
Franciszek Plocek

Franciszek Plocek, ps. „Słowik” (ur. 31 października 1894 w Łodzi, zm. 23 października 1980 tamże) – polski działacz niepodległościowy, rolnik, polityk, poseł na Sejm III kadencji i senator w II RP, członek Rady Głównej Centralnego Towarzystwa Organizacji i Kółek Rolniczych od 1934 roku.
Życiorys.
Wykształcenie.
Ukończył cztery klasy szkoły średniej w Łodzi, miesięczny kurs rolniczy w Liskowie i kurs podoficerski.
Działalność niepodległościowa.
Od 1913 roku był członkiem konspiracyjnej organizacji Drużyny Strzeleckie, od 1914 roku działał w Narodowym Związku Chłopskim, w 1915 roku był współorganizatorem POW w powiecie łódzkim (był w niej komendantem sekcji, plutonu i organizacji lokalnej w Retkini), również w Retkini w 1916 roku współorganizował PSL i OSP, w 1918 roku uczestniczył w akcji rozbrajania Niemców, a następnie służył w Wojsku Polskim: w latach 1919–1920 brał udział w wojnie polsko-bolszewickiej: w 28. pułku piechoty, następnie w Sekcji Propagandy przy Oddziale II Sztabu DOG Łódź, w końcu 1920 roku jako plutonowy w 201. i 202. pułku piechoty na froncie. Został zdemobilizowany w grudniu 1920 roku.
Praca zawodowa i polityczna.
Powrócił do pracy na roli, został komendantem OSP w Retkini, zastępcą przewodniczącego gminnego komitetu WFPW (Wychowania Fizycznego i Przysposobienia Wojskowego) i prezesem komitetu budowy „Domu Ludowego” w Retkini.
Był członkiem rady gminnej gminy Brus, członkiem dozoru szkolnego, skarbnikiem i prezesem łódzkiej Rady Okręgowej Towarzystwa Organizacji i Kółek Rolniczych, a poprzez tę ostatnią funkcję również członkiem władz centralnych tego Towarzystwa. Ponadto był członkiem wydziału powiatowego, rady wojewódzkiej oraz zarządu łódzkiej Izby Rolniczej.
Politycznie był związany z BBWR.
W 1930 roku został wybrany posłem na Sejm III kadencji (1930–1935) z listy nr 1 (BBWR) w okręgu wyborczym nr 14 (Łódź). W kadencji tej pracował w komisji reform rolnych.
W 1935 roku został senatorem IV kadencji (1935–1938) z województwa łódzkiego. Pracował w komisjach: gospodarczej, rolnej i skarbowej, w której był sekretarzem.
II wojna światowa i po wojnie.
W czasie II wojny światowej był członkiem ZWZ-AK. Został aresztowany w 1942 roku przez Niemców i był więziony przez trzy miesiące, a następnie wysiedlony do Generalnego Gubernatorstwa.
Po wojnie należał do Stronnictwa Ludowego: był wiceprezesem zarządu wojewódzkiego w Łodzi, członkiem Rady Naczelnej (zostały wybierany 15 stycznia 1946 roku i ponownie 30 września 1948 roku).
W 1954 roku został skreślony z listy członków Zjednoczonego Stronnictwa Ludowego, w 1957 roku jego członkostwo w tej partii przywrócono.
Pracował jako rolnik do 1965 roku.
Życie prywatne.
Był synem Franciszka i Antoniny. Ożenił się z Walerią Kabzą. 
Pochowany na cmentarzu katolickim parafii Najświętszego Serca Jezusowego w Łodzi (kwatera II, grób 737). 
Upamiętnienie.
Od 2007 roku w Łodzi, na Retkini (pomiędzy ulicą Pienistą, a ulicą Maratońską), istnieje ulica Franciszka Plocka.

</doc>
<doc id="2681752" url="https://pl.wikipedia.org/wiki?curid=2681752" title="Ewelina Janicka">
Ewelina Janicka

Ewelina Janicka (ur. 4 listopada 1994 w Kaliszu) – siatkarka, grająca na pozycji środkowej, reprezentantka Polski kadetek, juniorek, a także seniorek. W sezonie 2019/2020 była zawodniczką BKS-u Profi Credit Bielsko-Biała.
Utalentowana środkowa swoje pierwsze siatkarskie kroki stawiała w klubie z grodu nad Prosną pod okiem trenera Daniela Przybylskiego. Od kilku lat uczy się i jednocześnie rozwija swój talent w Szkole Mistrzostwa Sportowego w Sosnowcu.
Zawodniczka wzięła udział w Mistrzostwach Europy kadetek w 2011 roku. W turnieju w Ankarze biało-czerwone spisały się bardzo dobrze, zajmując wysokie piąte miejsce, które jest jednocześnie kwalifikacją do Mistrzostw Świata. W fazie grupowej podopieczne Andrzeja Pecia wygrały trzy mecze, pokonując m.in. późniejsze mistrzynie Europy, Turczynki, i były o krok od awansu do strefy medalowej. Ostatecznie zagrały o miejsca 5.-8. Najpierw pokonały Grecję 3:1, a w decydującym o piątej lokacie spotkaniu rozprawiły się ze Słowacją, 3:0. We wszystkich siedmiu meczach, jakie Polki rozegrały w Ankarze, Janicka wychodziła w pierwszej szóstce. W całych mistrzostwach Starego Kontynentu zdobyła 50 punktów.
Następnie reprezentowała Polskę na Mistrzostwach Świata, w których zespół zajął 4. miejsce. Podczas MŚ uplasowała się na drugim miejscu w rankingu najlepszych zagrywających. Dobrą postawą walnie przyczyniła się do sukcesu reprezentacji. W każdym z meczów znajdowała się w podstawowym składzie. W sumie zdobyła w całym turnieju 75 punktów.
W 2012 roku odniosła swój pierwszy sukces w reprezentacji juniorek. W Mohylewie wraz z reprezentacją uzyskała awans na Mistrzostwa Europy juniorek. W każdym meczu znajdowała się w wyjściowym składzie. W całym turnieju kwalifikacyjnym zdobyła 34 punkty.
W 2012 roku otrzymała powołanie do szerokiej kadry seniorskiej reprezentacji Polski, prowadzonej przez trenera Alojzego Świderka.
Sukcesy klubowe.
Mistrzostwa Polski Juniorek:
Mistrzostwo I ligi:

</doc>
<doc id="2681810" url="https://pl.wikipedia.org/wiki?curid=2681810" title="26 dni z życia Dostojewskiego">
26 dni z życia Dostojewskiego

26 dni z życia Dostojewskiego (ros. Двадцать шесть дней из жизни Достоевского, "Dwadcat' szest' dniej iz żyzni Dostojewskogo") – radziecki film obyczajowy z 1980 roku w reżyserii Aleksandra Zarchiego.
Akcja filmu rozgrywa się w 1866 roku.
Film znalazł się w sekcji konkursowej na 31. MFF w Berlinie, gdzie Anatolij Sołonicyn otrzymał Srebrnego Niedźwiedzia dla najlepszego aktora.

</doc>
<doc id="2681824" url="https://pl.wikipedia.org/wiki?curid=2681824" title="Brian Baker (tenisista)">
Brian Baker (tenisista)

Brian Baker (ur. 30 kwietnia 1985 w Nashville) – amerykański tenisista, olimpijczyk z Rio de Janeiro (2016).
Kariera tenisowa.
Występował w juniorskich turniejach wielkoszlemowych. W 2003 roku osiągnął finał rozgrywek podczas French Open. Został wtedy pokonany przez Stanislasa Wawrinkę.
Zarówno w grze podwójnej jak i pojedynczej występował na profesjonalnych turniejach wielkoszlemowych. W Australian Open, US Open i French Open zdołał awansować do 2. rundy rozgrywek. W ostatnim z tych turniejów wystąpił dzięki dzikiej karcie. Jego największym sukcesem był awans do 4. rundy Wimbledonu w 2012 roku.
Zwyciężał w 2 turniejach rangi ATP Challenger Tour w grze pojedynczej oraz w 8 w grze podwójnej. W 2012 roku awansował do swojego pierwszego finału turnieju kategorii ATP World Tour – w Nicei przegrał 3:6, 2:6 z Nicolásem Almagro.
W lutym 2017 wygrał po raz pierwszy zawody rangi ATP World Tour, w konkurencji gry podwójnej w Memphis wspólnie z Nikolą Mekticiem. Kolejny tytuł Baker zdobył pod koniec kwietnia tegoż samego roku w Budapeszcie, ponownie z Nikolą Mekticiem. Najwyższe – 60. miejsce w rankingu singlowym osiągnął 24 września 2012 roku. Najwyższą lokatę w deblu (29. pozycja) osiągnął 22 maja 2017 roku.
W 2016 zagrał na igrzyskach olimpijskich w Rio de Janeiro w konkurencjach singla i debla. W grze pojedynczej poniósł porażkę w 1. rundzie, a w deblu awansował wspólnie z Rajeevem Ramem do 2. rundy.

</doc>
<doc id="2681839" url="https://pl.wikipedia.org/wiki?curid=2681839" title="RS TV">
RS TV

RS TV S.A. – operator telekomunikacyjny świadczący usługi w zakresie radiofuzji, wpisany do rejestru przedsiębiorców telekomunikacyjnych prowadzonego przez Prezesa UKE (poz. 57).
RS TV posiada 35 obiektów nadawczych zlokalizowanych na terenie całego kraju. Współpracuje także z innymi podmiotami posiadającymi infrastrukturę nadawczą. Stacje nadawcze wyposażone są w profesjonalny sprzęt przeznaczony do emisji sygnału telewizyjnego i radiowego, a także GSM. Z usług RS TV korzystają między innymi telewizja: Polsat, TV4, TVP, TV Odra i TV Puls; radio: Polskie Radio, RMF FM, RMF Classic, Radio Zet, Radio Plus, Radio Maryja, Radio Rekord i Radio Niepokalanów oraz Emitel, Aero2, PTK Centertel, PTC, Polkomtel, Metro BIP, Netia, Elterix, MNI S.A., Uni Net, GTS Energis Polska.
28 marca 2013 spółka Emitel podpisała z Grupą Polsat warunkową umowę kupna spółki RS TV z siedzibą w Radomiu. Transakcja ma wartość 45,5 mln zł. Jednym z warunków sfinalizowania transakcji jest rejestracja przez sąd podziału spółki RS TV. Emitel nabędzie w ramach RS TV tę część aktywów, która jest wykorzystywana do emisji cyfrowego sygnału telewizyjnego, a także emisji radiowych i usług telekomunikacyjnych. Aktywa te w 2011 roku wygenerowały 4,6 mln zł przychodów, a w 2012 roku 10,3 mln zł przychodów. Ze względu na poziom obrotów sprzedawanej części RS TV, transakcja nie podlega obowiązkowi zgłoszenia prezesowi UOKiK.
Stacje RS TV.
Współrzędne geograficzne: 20E14’02” 52N00’58”
Wysokość posadowienia masztu: 108 m n.p.m.
Wysokość obiektu: 135 m n.p.t.
Wysokość zawieszenia systemów antenowych: Radio: 120, 135, TV: 132 m n.p.t.
Programy telewizji analogowej zostały wyłączone 20 maja 2013.
Współrzędne geograficzne: 23E06’52” 52N02’47”
Wysokość posadowienia podpory anteny: 150 m n.p.m.
Wysokość obiektu: 33 m n.p.t.
Wysokość zawieszenia systemów antenowych: TV: 33 m n.p.t.
Programy telewizji analogowej zostały wyłączone 17 czerwca 2013 roku.
Współrzędne geograficzne: 23E10’27” 53N08’03”
Wysokość posadowienia podpory anteny: 136 m n.p.m.
Wysokość obiektu: 69 m n.p.t.
Wysokość zawieszenia systemów antenowych: TV: 69 m n.p.t.
Programy telewizji analogowej zostały wyłączone 17 czerwca 2013 roku.
Współrzędne geograficzne: 23E28’06” 51N08’09”
Wysokość posadowienia podpory anteny: 185 m n.p.m.
Wysokość obiektu: 40 m n.p.t.
Wysokość zawieszenia systemów antenowych: TV: 40 m n.p.t.
Programy telewizji analogowej zostały wyłączone 17 czerwca 2013 roku.
Współrzędne geograficzne: 20E34'48" 52N52'19"
Wysokość posadowienia podpory anteny: 151 m n.p.m.
Wysokość obiektu: 107 m n.p.t.
Wysokość zawieszenia systemów antenowych: Radio: 84, 107, TV: 96, 100 m n.p.t.
Programy telewizji analogowej zostały wyłączone 17 czerwca 2013 roku.
Współrzędne geograficzne: 19E25’43” 54N10’52”
Wysokość posadowienia podpory anteny: 39 m n.p.m.
Wysokość obiektu: 39 m n.p.t.
Wysokość zawieszenia systemów antenowych: TV: 38 m n.p.t.
Programy telewizji analogowej zostały wyłączone 19 marca 2013 roku.
Współrzędne geograficzne: 18N39’01” 54N21’23”
Wysokość posadowienia podpory anteny: 8 m n.p.m.
Wysokość obiektu: 85 m n.p.t.
Wysokość zawieszenia systemów antenowych: TV: 85 m n.p.t.
Programy telewizji analogowej zostały wyłączone 28 listopada 2012 roku.
Współrzędne geograficzne: 16N07’24” 51N39’42”
Wysokość posadowienia podpory anteny: 74 m n.p.m.
Wysokość obiektu: 279 m n.p.t.
Wysokość zawieszenia systemów antenowych: TV: 200, 208 m n.p.t.
Programy telewizji analogowej zostały wyłączone 22 kwietnia 2013 roku.
Współrzędne geograficzne: 21E11’00” 49N40’40”
Wysokość posadowienia podpory anteny: 278 m n.p.m.
Wysokość obiektu: 151 m n.p.t.
Wysokość zawieszenia systemów antenowych: Radio: 110, 147, TV: 142 m n.p.t.
Programy telewizji analogowej zostały wyłączone 22 kwietnia 2013.
Współrzędne geograficzne: 15E13’57” 52N44’22”
Wysokość posadowienia podpory anteny: 31 m n.p.m.
Wysokość obiektu: 100 m n.p.t.
Wysokość zawieszenia systemów antenowych: Radio: 97, TV: 73 m n.p.t.
Programy telewizji analogowej zostały wyłączone 7 listopada 2012 roku.
Współrzędne geograficzne: 15E16’41” 52N44’17”
Wysokość posadowienia podpory anteny: 67 m n.p.m.
Współrzędne geograficzne: 22E29’40” 49N23’02”
Wysokość posadowienia podpory anteny: 741 m n.p.m.
Wysokość obiektu: 98 m n.p.t.
Wysokość zawieszenia systemów antenowych: Radio: 70, TV: 90 m n.p.t.
Programy telewizji analogowej zostały wyłączone 17 czerwca 2013 roku.
Współrzędne geograficzne: 23E35’00” 52N45’00”
Wysokość posadowienia podpory anteny: 167 m n.p.m.
Wysokość obiektu: 28 m n.p.t.
Wysokość zawieszenia systemów antenowych: TV: 28 m n.p.t.
Programy telewizji analogowej zostały wyłączone 17 czerwca 2013 roku.
Współrzędne geograficzne: 15E44’26” 50N53’46”
Wysokość posadowienia podpory anteny: 370 m n.p.m.
Wysokość obiektu: 42 m n.p.t.
Wysokość zawieszenia systemów antenowych: Radio: 39, TV: 42 m n.p.t.
Programy telewizji analogowej zostaną wyłączone 23 lipca 2013 roku.
Współrzędne geograficzne: 18E12’09” 54N20’10”
Wysokość posadowienia podpory anteny: 214 m n.p.m.
Wysokość obiektu: 30 m n.p.t.
Wysokość zawieszenia systemów antenowych: TV: 30 m n.p.t.
Programy telewizji analogowej zostały wyłączone 28 listopada 2012.
Współrzędne geograficzne: 20E37’05” 50N53’54”
Wysokość posadowienia podpory anteny: 280 m n.p.m.
Wysokość obiektu: 213 m n.p.t.
Wysokość zawieszenia systemów antenowych: Radio: 187, 188, 200, 208, 215, TV: 200, 205, 213 m n.p.t.
Programy telewizji analogowej zostały wyłączone 17 czerwca 2013.
Współrzędne geograficzne: 15E38’20” 54N09’00”
Wysokość posadowienia podpory anteny: 28 m n.p.m.
Wysokość obiektu: 100 m n.p.t.
Wysokość zawieszenia systemów antenowych: Radio: 48, 106, TV: 95 m n.p.t.
Programy telewizji analogowej zostały wyłączone 20 maja 2013.
Współrzędne geograficzne: 16E11’56” 54N11’28”
Wysokość posadowienia podpory anteny: 39 m n.p.m.
Wysokość obiektu: 60 m n.p.t.
Współrzędne geograficzne: 21E45’37” 49N41’34”
Wysokość posadowienia podpory anteny: 283 m n.p.m.
Wysokość obiektu: 45 m n.p.t.
Wysokość zawieszenia systemów antenowych: TV: 45 m n.p.t.
Programy telewizji analogowej zostały wyłączone 19 marca 2013.
Współrzędne geograficzne: 16E10'00" 51N12'43"
Wysokość posadowienia podpory anteny: 120 m n.p.m.
Wysokość obiektu: 50 m n.p.t.
Wysokość zawieszenia systemów antenowych: TV: 50 m n.p.t.
Programy telewizji analogowej zostały wyłączone 22 kwietnia 2013.
Współrzędne geograficzne: 16E30’25” 51N49’17”
Wysokość posadowienia podpory anteny: 88 m n.p.m.
Wysokość obiektu: 53 m n.p.t.
Wysokość zawieszenia systemów antenowych: TV: 53 m n.p.t.
Programy telewizji analogowej zostały wyłączone 28 listopada 2012.
Współrzędne geograficzne: 16E10’58” 51N22’32”
Wysokość posadowienia podpory anteny: 134 m n.p.m.
Wysokość zawieszenia systemów antenowych: TV: 200 m n.p.t.
Programy telewizji analogowej zostały wyłączone 22 kwietnia 2013.
Współrzędne geograficzne: 19E32’10” 51N44’45”
Wysokość posadowienia podpory anteny: 223 m n.p.m.
Wysokość obiektu: 260 m n.p.t.
Wysokość zawieszenia systemów antenowych: Radio: 190, 222, 240, 245, TV: 169, 220, 260 m n.p.t.
Programy telewizji analogowej zostały wyłączone 20 maja 2013 r.
Współrzędne geograficzne: 19E27'38" 51N45'31"
Wysokość posadowienia podpory anteny: 208 m n.p.m.
Wysokość obiektu: 78 m n.p.t.
Wysokość zawieszenia systemów antenowych: Radio: 83 m n.p.t.
Współrzędne geograficzne: 20E29'08" 53N46'47"
Wysokość posadowienia podpory anteny: 130 m n.p.m.
Wysokość obiektu: 45 m n.p.t.
Wysokość zawieszenia systemów antenowych: Radio: 45 m n.p.t.
Współrzędne geograficzne: 17E58’49” 50N39’47”
Wysokość posadowienia podpory anteny: 169 m n.p.m.
Wysokość obiektu: 110 m n.p.t.
Wysokość zawieszenia systemów antenowych: Radio: 97, 120, TV: 98 m n.p.t.
Programy telewizji analogowej zostały wyłączone 22 kwietnia 2013.
Współrzędne geograficzne: 16E44’50” 53N07’33”
Wysokość posadowienia podpory anteny: 72 m n.p.m.
Wysokość obiektu: 90 m n.p.t.
Wysokość zawieszenia systemów antenowych: Radio: 68, 95, TV: 70, 90 m n.p.t.
Programy telewizji analogowej zostały wyłączone 20 maja 2013.
Współrzędne geograficzne: 19E41’16” 51N24’55”
Wysokość posadowienia podpory anteny: 201 m n.p.m.
Wysokość obiektu: 33 m n.p.t.
Wysokość zawieszenia systemów antenowych: TV: 33 m n.p.t.
Programy telewizji analogowej zostały wyłączone 20 maja 2013.
Współrzędne geograficzne: 19E40’29” 52N33’03”
Wysokość posadowienia podpory anteny: 98 m n.p.m.
Wysokość zawieszenia systemów antenowych: TV: 55 m n.p.t.
Programy telewizji analogowej zostały wyłączone 17 czerwca 2013.
Współrzędne geograficzne: 16E59'30" 52N26'10"
Wysokość posadowienia podpory anteny: 78 m n.p.m.
Wysokość obiektu: 200 m n.p.t.
Wysokość zawieszenia systemów antenowych: Radio: 156, 166, 180, 181 m n.p.t.
Współrzędne geograficzne: 21E06’33” 51N21’20”
Wysokość posadowienia podpory anteny: 197 m n.p.m.
Wysokość obiektu: 120 m n.p.t.
Wysokość zawieszenia systemów antenowych: Radio: 107, 115, TV: 86, 98 m n.p.t.
Programy telewizji analogowej zostały wyłączone 17 czerwca 2013.
Współrzędne geograficzne: 18E31’24” 50N08’04”
Wysokość posadowienia podpory anteny: 225 m n.p.m.
Wysokość obiektu: 300 m n.p.t.
Wysokość zawieszenia systemów antenowych: TV: 265 m n.p.t.
Programy telewizji analogowej zostały wyłączone 20 maja 2013.
Współrzędne geograficzne: 18E34’06” 50N05’37”
Wysokość posadowienia podpory anteny: 254 m n.p.m.
Wysokość obiektu: 42 m n.p.t.
Współrzędne geograficzne: 21E44’41” 50N41’03”
Wysokość posadowienia podpory anteny: 201 m n.p.m.
Wysokość obiektu: 40 m n.p.t.
Wysokość zawieszenia systemów antenowych: TV: 40 m n.p.t.
Programy telewizji analogowej zostały wyłączone 17 czerwca 2013.
Współrzędne geograficzne: 22E16’42” 52N10’08”
Wysokość posadowienia podpory anteny: 155 m n.p.m.
Wysokość obiektu: 42 m n.p.t.
Wysokość zawieszenia systemów antenowych: Radio: 47, TV: 42 m n.p.t.
Programy telewizji analogowej zostały wyłączone 17 czerwca 2013.
Współrzędne geograficzne: 18E48’00” 51N36’40”
Wysokość posadowienia podpory anteny: 146 m n.p.m.
Wysokość obiektu: 65 m n.p.t.
Wysokość zawieszenia systemów antenowych: 65 m n.p.t.
Programy telewizji analogowej zostały wyłączone 20 maja 2013.
Współrzędne geograficzne: 22E03’37” 50N34’40”
Wysokość posadowienia podpory anteny: 161 m n.p.m.
Wysokość zawieszenia systemów antenowych: 69 m n.p.t.
Programy telewizji analogowej zostały wyłączone 17 czerwca 2013.
Współrzędne geograficzne: 16E28’27” 50N51’49”
Wysokość posadowienia podpory anteny: 233 m n.p.m.
Wysokość obiektu: 120 m n.p.t.
Wysokość zawieszenia systemów antenowych: TV: 97 m n.p.t.
Programy telewizji analogowej zostały wyłączone 22 kwietnia 2013.
Współrzędne geograficzne: 19E05’10” 52N40’21”
Wysokość posadowienia podpory anteny: 120 m n.p.m.
Wysokość obiektu: 29 m n.p.t.
Wysokość zawieszenia systemów antenowych: TV: 29 m n.p.t.
Programy telewizji analogowej zostały wyłączone 17 czerwca 2013.
Współrzędne geograficzne: 17E04’03” 51N06’53”
Wysokość posadowienia podpory anteny: 120 m n.p.m.
Wysokość obiektu: 85 m n.p.t.
Wysokość zawieszenia systemów antenowych: Radio: 75, TV: 84 m n.p.t.
Programy telewizji analogowej zostały wyłączone 22 kwietnia 2013.
Źródła

</doc>
<doc id="2681853" url="https://pl.wikipedia.org/wiki?curid=2681853" title="Poeta Magica">
Poeta Magica

Poeta Magica to niemiecka grupa grająca średniowieczny folk. 

</doc>
<doc id="2681859" url="https://pl.wikipedia.org/wiki?curid=2681859" title="Algorytm Cheneya">
Algorytm Cheneya

Algorytm Cheneya, opisany po raz pierwszy w 1970 w artykule stowarzyszenia ACM przez C.J. Cheneya, jest metodą odśmiecania pamięci w systemach softwarowych. W tym schemacie sterta jest podzielona na dwie połowy, z których w danym momencie tylko jedna jest w użyciu. Odśmiecanie pamięci odbywa się poprzez kopiowanie żywych obiektów z pierwszej połowy do drugiej, która następnie staje się nową stertą. Cała stara sterta zostaje odrzucona w jednym kawałku.
Algorytm Cheneya odzyskuje elementy w następujący sposób:
Gdy wszystkie odniesienia z nowej sterty zostały sprawdzone i zaktualizowane, odśmiecanie pamięci jest ukończone.
Algorytm nie potrzebuje stosu i tylko dwa wskaźniki: wskaźnik do początku wolnego miejsca i wskaźnik następnego obiektu potrzebującego sprawdzenia, oba w nowej stercie. Z tego powodu jest on czasem nazywany „kolektorem o dwóch palcach” – wymaga jedynie „dwóch palców” wskazujących na nową stertę aby śledzić swój stan. Dane między dwoma palcami reprezentują pozostałą do zrobienia pracę.
Kiedy jest już znalezione odniesienie do obiektu w nowej stercie (więc mające przekierowujący wskaźnik w starej stercie), odniesienie może być zaktualizowane szybko i prosto przez aktualizację wskaźnika według wskaźnika przekierowującego.
Kod.
type
 PBlock = ^TBlock;
 TBlock = array[0..1] of PBlock;
 TSpace = array[0..1,0..5] of TBlock;
var
 roots: array[0..1] of TBlock;
 Spaces: TSpace;
procedure ProcOne(var p:PBlock);
begin
 if p=nil then
 begin
 writeln('jest nil');
 exit;
 end;
 if PChar(p^[0])&lt;PChar(@Spaces[1]) then
 begin
 writeln('nie przeniesione');
 Spaces[1,newPtr]:=p^;
 p^[0]:=@Spaces[1,newPtr];
 p:=@Spaces[1,newPtr];
 inc(newPtr);
 end else
 begin
 writeln('przeniesione');
 p:=p^[0];
 end;
end;
procedure Process;
var
 i,j: integer;
begin
 newPtr:=0;
 for i:=0 to High(roots) do
 for j:=0 to 1 do
 ProcOne(roots[i,j]);
 procPtr:=0;
 while procPtr&lt;newPtr do
 begin
 for j:=0 to 1 do
 ProcOne(Spaces[1,procPtr,j]);
 inc(procPtr);
 end;
end;
Semispace.
Cheney oparł swoją pracę na algorytmie odśmiecania pamięci "semispace," który został opublikowany rok wcześniej przez R.R Fenichela i J.C. Yochelsona.
Równoważność do trójkolorowej abstrakcji.
Pierwszym elementem szarego zbioru jest sam stos. Obiekty referowane na stosie są kopiowane do nowej sterty, która zawiera elementy zbiorów czarnych i szarych.
Algorytm przenosi białe obiekty (odpowiedniki obiektów w starej stercie bez przekierowujących wskaźników) do szarego zbioru, kopiując je do nowej sterty. Obiekty, które są między wskaźnikiem skanowania i wskaźnika wolnego miejsca należą do szarego zbioru i nadal będą skanowane. Obiekty poniżej wskaźnika skanowania należą do czarnego zbioru. Obiekty są przenoszone do czarnego zbioru, po prostu poprzez przesuwanie wskaźnika skanowania nad nimi.
Kiedy wskaźnik skanowania osiągnie pozycję wskaźnika wolnego miejsca, szary zbiór stanie się pusty i algorytm się skończy.

</doc>
<doc id="2681881" url="https://pl.wikipedia.org/wiki?curid=2681881" title="Robert Earl Jones">
Robert Earl Jones

Robert Earl Jones (ur. 3 lutego 1910, zm. 7 września 2006) – amerykański aktor, występował w filmach "Cotton Club" i "Żądło".
Życiorys.
Są podawane różne dane co do miejsca urodzenia. Jedni podają Coldwater w stanie Missisipi, inni Senatobię.
W początkowym okresie swojej kariery wystąpił w roli detektywa w filmie "Lying Lips" z 1939 roku. Wystąpił również w scenicznej roli Kreona w musicalowej wersji legendy o Edypie "The Gospel at Colonus" oraz w serialach "Lou Grant" i "Kojak".
Jones zmarł w Englewood, w stanie New Jersey. Był ojcem aktora Jamesa Earla Jonesa.

</doc>
<doc id="2681945" url="https://pl.wikipedia.org/wiki?curid=2681945" title="Lunar Linux">
Lunar Linux

Lunar Linux – dystrybucja Linuksa, która nie opiera się o żadną inną dystrybucję, w całości jest kompilowana ze źródeł i nie wykorzystuje gotowych pakietów binarnych.
Lunar Linux oraz Sourcemage wywodzą się z dystrybucji Sorcerer, a inne dystrybucje Linuksa opierające się na kompilacjach ze źródeł to między innymi:

</doc>
<doc id="2682082" url="https://pl.wikipedia.org/wiki?curid=2682082" title="Indianapolis 500 2012">
Indianapolis 500 2012

Indianapolis 500 2012 – 96. edycja wyścigu który został rozegrany na torze Indianapolis Motor Speedway 27 maja 2012 roku w ramach serii IRL IndyCar Series. Udział w nim wzięło 33 kierowców z 13 krajów.
Ustawienie na starcie.
Do rywalizacji o 33 miejsca startowe która odbywała się w dniach 19-20 maja zgłosiły się 33 załogi. Tak skromna liczba zgłoszeń jak na tę imprezę spowodowana była nowym typem nadwozia stosowanym od tego sezonu i niewielką ich jeszcze dostępnością. 19 maja odbył się "Pole day" podczas którego najpierw ustalono pozycje od 1 do 24, a następnie najlepsza dziewiątka miała wymazane czasy i rywalizowała między sobą o pole postion. Po raz pierwszy w karierze wywalczył je Ryan Briscoe ze średnią prędkością czterech okrążeń 226,484 mph (364,5 km/h). Pozostałe miejsca startowe zostały ustalone 22 maja podczas "Bump day".
Wyścig.
Start wyścigu przebiegł bez żadnych incydentów. Na pierwszych okrążeniach zmieniali się na prowadzeniu Ryan Briscoe i James Hinchcliffe. Po kilku pierwszych okrążeniach pokazano czarną flagę kierowcom jadącym z silnikami Lotusa, Simonie de Silvestro i Jean Alesiemu, za zbyt wolne tempo jazdy. Od 20. okrążenia na prowadzenie wyszedł Marco Andretti i z krótkimi przerwami na zjazdy do boksu prowadził do 90. okrążenia. Na 80. okrążeniu zarządzono neutralizację po wypadku Mike'a Conwaya i Willa Powera. Conway z powodu uszkodzenia przedniego skrzydła stracił panowanie nad samochodem w drugim zakręcie a Power wpadł na niego nie będąc w stanie go ominąć.
Kolejnymi liderami wyścigu byli Scott Dixon (okrążenia 91-118) i Takuma Sato (119-123 i 126-146). Ostatnią ćwiartkę wyścigu na prowadzeniu regularnie zmieniali się kierowcy zespołu Ganassi – Scott Dixon i Dario Franchitti oszczędzając w ten sposób paliwo (prowadzący zużywa go więcej). Na 178. okrążeniu został pobity rekord 29 zmian na prowadzeniu z 1960 roku (ostatecznie w tym wyścigu było ich 34).
Na 188. okrążeniu swój pojazd rozbił Marco Andretti co spowodowało kolejną neutralizację i zjechanie się stawki. Wyścig wznowiono na 194. okrążeniu. Prowadzący Tony Kanaan został natychmiast wyprzedzony przez duet Franchitti-Dixon którzy kontynuowali zmienianie się na prowadzeniu. Za nimi jechał Takuma Sato który na przedostatnim okrążeniu włączył się do walki i rozdzielił obu kierowców, przez co Dixon został nieco w tyle. Rozpoczynając ostatnie okrążenie Sato zaatakował pozycję lidera. Wydawało się, że Japończyk obejmie prowadzenie, jednak wchodząc w pierwszy zakręt wpadł w poślizg i rozbił się na bandzie. Momentalnie wywieszono żółte flagi i na metę bez wyprzedzania dojechali Franchitti przed Dixonem i Kanaanem.

</doc>
<doc id="2682117" url="https://pl.wikipedia.org/wiki?curid=2682117" title="Bezpieczeństwo finansowe">
Bezpieczeństwo finansowe

Bezpieczeństwo finansowe – najogólniej rzecz ujmując to zdolność do pozyskania środków pieniężnych w sytuacji, gdy zachodzi taka potrzeba. Jest to stan (niezagrożenia), który daje poczucie pewności funkcjonowania podmiotu oraz szansę na jego rozwój. Bezpieczeństwo finansowe rozumiane jest również jako stan pośredni w budowaniu niezależności finansowej. Antonimem tego pojęcia jest zagrożenie finansowe.
Pojęcie bezpieczeństwa finansowego nie jest jednoznaczne. Może być rozpatrywane z perspektywy: państwa, osoby fizycznej, przedsiębiorstwa czy sektora finansowego.
Bezpieczeństwo finansowe państwa i rynku finansowego.
Odnosząc to pojęcie do państwa, można je definiować jako ogół regulacji prawnych oraz samoregulacji mających na celu zapewnienie stabilności finansowej oraz ochronę interesów uczestników rynku korzystających z usług pośredników finansowych, a także ogół instytucji odpowiadających za kontrolę przestrzegania tych regulacji i samoregulacji. W jeszcze innym ujęciu jest to zespół rozwiązań instytucjonalnych i regulacji prawnych, mających na celu ochronę systemu finansowego przed destabilizacją.
Bezpieczeństwo finansowe według tego ujęcia związane jest z koniecznością prowadzenia działań o charakterze stabilizacji finansowej. Związane z nim są dwa rodzaje czynników: wewnętrzne i zewnętrzne.
Czynniki wewnętrzne bezpieczeństwa finansowego:
Czynniki zewnętrzne bezpieczeństwa finansowego to przede wszystkim sieć bezpieczeństwa finansowego państwa, którą tworzą następujące podmioty: rządy (reprezentowane przez ministra finansów), banki centralne, instytucje nadzoru finansowego, systemy gwarantowania depozytów.
Bezpieczeństwo finansowe konsumentów (finanse osobiste).
Nieco inne znaczenie ma to pojęcie w finansach osobistych – nie dotyczy systemu finansowego ani stanu równowagi finansowej pomiędzy wydatkami i przychodami w danym momencie, ale w ogóle bezpieczeństwa zgromadzonego majątku i jego pomnażania (ma zatem istotny związek z budżetem domowym i powinno być rozpatrywane w długiej perspektywie). Odnosi się zatem do ogółu decyzji finansowych, które podejmujemy w związku z gospodarowaniem majątkiem, a w szczególności do systematycznego tworzenia kapitału (funduszu awaryjnego, rezerwowego), dzięki któremu można sfinansować nagłe, niespodziewane wydatki.
W teorii finansów osobistych, bezpieczeństwo finansowe rozumie się jako sytuację, w której dana osoba/rodzina dysponuje takimi zasobami finansowymi, które pozwalają przeżyć „w normalny” sposób 6-12 miesięcy bez bieżących dochodów.
Bezpieczeństwo finansowe przedsiębiorstwa.
W ujęcu finansów przedsiębiorstw jest to finansowa gwarancja istnienia i rozwoju podmiotu gospodarczego, która powstaje w wyniku codziennych starań zarządzających przedsiębiorstwem zmierzających do zapewnienia dobrej kondycji finansowej.

</doc>
<doc id="2682137" url="https://pl.wikipedia.org/wiki?curid=2682137" title="Sal Mineo">
Sal Mineo

Salvatore Mineo Jr. (ur. 10 stycznia 1939 w Bronksie, zm. 12 lutego 1976 w Hollywood) – amerykański aktor filmowy i teatralny, nominowany dwukrotnie do Oscara za role drugoplanowe w filmach "Buntownik bez powodu" i "Exodus".
Pochodził z rodziny sycylijskich emigrantów. W wieku 8 lat został członkiem ulicznego gangu w Bronksie, a mając 10 lat został aresztowany za kradzież i w ramach resocjalizacji skierowany na kurs aktorski. Wkrótce zaczął występować w sztukach teatralnych na Broadwayu, m.in. u boku takich aktorów jak Eli Wallach i Yul Brynner, a także w serialach telewizyjnych. W wieku 16 lat zadebiutował rolą początkującego gangstera w filmie "Six Bridges to Cross" u boku Tony Curtisa. Najbardziej znany jest z przejmującej roli Plato, przyjaciela Jamesa Deana, w filmie "Buntownik bez powodu", za którą otrzymał nominację do Oskara.
W późnych latach 60. był jednym z pierwszych aktorów hollywoodzkich, który oficjalnie ujawnił swój biseksualizm.
12 lutego 1976 został napadnięty na ulicy i zamordowany, gdy wracał z próby przedstawienia w Hollywood.

</doc>
<doc id="2682223" url="https://pl.wikipedia.org/wiki?curid=2682223" title="Metagenom">
Metagenom

Metagenom – pula DNA organizmów zamieszkujących dane środowisko. Analiza metagenomu danego środkowiska (np. metagenomu z próbki gleby) pozwala na dokładniejszą analizę społeczności mikroorganizmów zamieszkujących dany habitat (zastosowanie w analizie różnorodności biologicznej) oraz odkrycie genów z DNA organizmów niehodowalnych w warunkach laboratoryjnych (które stanowią ponad 99% organizmów glebowych). Nazwę metagenom po raz pierwszy zastosowała (w pracy z roku 1998) Jo Handelsman.

</doc>
<doc id="2682334" url="https://pl.wikipedia.org/wiki?curid=2682334" title="Operacja lubelsko-brzeska">
Operacja lubelsko-brzeska



</doc>
<doc id="2682348" url="https://pl.wikipedia.org/wiki?curid=2682348" title="Operacje śląskie">
Operacje śląskie

Operacje śląskie – radzieckie ofensywne operacje przeprowadzane w okresie lutego i marca 1945 r. Operacja dolnośląska trwała od 8 do 24 lutego, a operacja górnośląska, od 15 do 31 marca. Operacje te zabezpieczały południową (lewą) flankę uderzenia na Berlin, i miały na celu oczyszczenie Śląska z wojsk niemieckich (analogicznie, operacja pomorska zabezpieczała północną – prawą flankę tego ataku). Operacje śląskie były przeprowadzone przez 1 Front Ukraiński pod dowództwem marsz. Iwana Koniewa, po zakończeniu operacji sandomiersko-śląskiej.
Koniew zlikwidował niemiecką Grupę Armii „Środek” feldmarszałka Schörnera, rozbijając 28 dywizji i niszcząc całkowicie 5 dywizji niemieckich. Armia Czerwona zajęła tym samym obszar całego historycznego Śląska. Dla III Rzeszy utrata tak ważnego obszaru przemysłowego oznaczała znaczne obniżenie możliwości obronnych (gdyż w tym rejonie znajdowały się kluczowe dla przemysłu zbrojeniowego zakłady produkcyjne) i pogorszenie sytuacji strategicznej, w konsekwencji przyspieszyło to upadek III Rzeszy.

</doc>
<doc id="2682778" url="https://pl.wikipedia.org/wiki?curid=2682778" title="Kursy pomocniczej policji porządkowej w Mińsku">
Kursy pomocniczej policji porządkowej w Mińsku

Kursy pomocniczej policji porządkowej w Mińsku (biał. Курсы дапаможнай паліцыі парадку ў Менску) – kursy szkoleniowe przeznaczone dla członków pomocniczej policji porządkowej i Białoruskiej Policji Pomocniczej podczas II wojny światowej w latach 1941–1944.
Z inicjatywy kpt. Franciszka Kuszla w grudniu 1941 r. w okupowanym Mińsku zostały utworzone 3-miesięczne kursy szkoleniowe dla członków pomocniczej policji porządkowej. Wynikało to z niedostatku kadr oficerskich tej formacji, wywodzących się na dodatek zarówno z przedwojennej armii i policji polskiej, jak też Armii Czerwonej i sowieckiej milicji. Funkcję komendanta kursów objął kpt. F. Kuszel, zaś jego zastępcy płk Witold Mirski. 
Zajęcia dotyczyły taktyki prowadzenia walki ogólnej, budowy i użycia broni palnej oraz nauki języka niemieckiego. Kursanci zostali podzieleni na 3 wymieniające się zmiany: pierwsza dyżurowała w mieście, druga uczestniczyła w zajęciach terenowych, zaś trzecia odpoczywała. Odbyły się 2 pełne cykle szkoleń. Po drugim okazało się, że Niemcy zabraniają mianowania kursantów do stopni oficerskich. W macierzystych oddziałach policyjnych otrzymywali oni jedynie nominalnie funkcje, jak dowódca kompanii, czy dowódca batalionu. Ponadto Białorusinów zniechęcał brak odpowiednich ilości uzbrojenia, wyposażenia i umundurowania. W takiej sytuacji trzeci cykl objął jedynie 40 policjantów. W międzyczasie w maju 1942 r. rozpoczęto kurs instruktorski przeznaczony dla wytypowanych członków mińskiej policji pomocniczej. Faktycznie pełnił on rolę szkoły dla podoficerów białoruskich batalionów Schutzmannschaft. W II poł. stycznia 1944 r. pojawiły się z kolei 2-tygodniowe kursy dla „opiekunów” kierowników białoruskiej policji pomocniczej. Zajęcia były wzbogacone o tematykę historii i współczesności białoruskiego ruchu narodowego. Na kursy zostało skierowanych po jednym „opiekunie” z każdego okręgu i po jednym oficerze z każdego oddziału policji. Ogółem było to 18 ludzi. Po zakończeniu szkolenia kursanci powracali do swojego miejsca służby, gdzie szkolili „opiekunów” rejonowych. W rezultacie do wiosny 1944 r. szkolenia te objęły wszystkich „opiekunów” białoruskiej policji pomocniczej.

</doc>
<doc id="2682809" url="https://pl.wikipedia.org/wiki?curid=2682809" title="Lokalna pomocnicza policja na okupowanej Białorusi">
Lokalna pomocnicza policja na okupowanej Białorusi

Lokalna pomocnicza policja na okupowanej Białorusi (biał. "Мясцовая дапаможная паліцыя акупаванай Беларусі") – kolaboracyjna pomocnicza formacja policyjna w służbie niemieckiej podczas II wojny światowej.
Po ataku wojsk niemieckich na ZSRR 22 czerwca 1941 r., jednym z głównych problemów stało się dla okupantów utrzymanie porządku na zajmowanych obszarach. Do września 1941 r. Białoruś znajdowała się pod władzą niemieckiej administracji wojskowej, zadaniem której – zgodnie z instrukcją Oberkommando des Heeres z 3 kwietnia tego roku – miało być dbanie o porządek i bezpieczeństwo na okupowanych terenach w celu ich wykorzystywania w interesach armii. Instrukcja dopuszczała możliwość powoływania miejscowej administracji średniego i niższego szczebla (zarządów rejonowych i gminnych), a także miejscowej pomocniczej policji porządkowej. Wszystkie te organy miały działać pod kierownictwem komendantur wojennych, nie mając prawa posiadać charakteru administracji politycznej. 7 lipca dowódca tyłów Grupy Armii „Środek” gen. Max von Scheckendorff podpisał w Baranowiczach rozkaz, w którym sprecyzował zadania komendantur wojennych w zakresie utworzenia organów miejscowego samorządu i pomocniczej policji porządkowej. Mogli być do nich przyjmowani Volksdeutsche i Białorusini, a przy ich braku też Polacy. Służba Porządku (Ordnungdienst) w Okręgu Generalnym „Białoruś” początkowo była podporządkowana głównodowodzącemu Wehrmachtem „Ostlandu”, zaś od 22 października 1941 r. niemieckiej służbie ochrony porządku „Ostlandu”. Na jej czele stał Szef Policji Porządkowej Niemiec. Operacyjnie służba ochrony porządku podlegała Wyższemu Dowódcy Policji i SS w Okręgu Generalnym „Białoruś”. Poszczególne oddziały pomocniczej policji porządkowej znajdowały się pod zwierzchnością miastowych i polowych komendantur dywizji bezpieczeństwa. W instrukcji z 14 czerwca 1942 r., przeznaczonej dla burmistrzów okupowanych miast, zadania dla służby porządku zostały podzielone na następujące dziedziny:
Każdy policjant porządkowy miał obowiązek nosić na ramieniu opaskę z numerem i ausweis, w którym był wpisany ten numer.
Oddziały pomocniczej policji porządkowej były formowane przez Niemców w miarę zajmowania przez nich ziem białoruskich. Wynikało to z faktu, że po ewakuacji wraz z Armią Czerwoną sowieckiej milicji, Białoruś pozostała bez jakiekolwiek aparatu policyjnego. Okupacyjna administracja wojskowa prowadziła nabór do służby porządku w sposób ochotniczy, przy czym nie miało znaczenia przeszkolenie wojskowe rekrutów. Broni zdobycznej wystarczyło na uzbrojenie jedynie części policjantów. Umundurowania początkowo w ogóle nie było. Finansowanie i wyposażenie zapewniały miejskie lub wiejskie organy samorządowe. W rejonach wiejskich oddziały policyjne faktycznie zaopatrywały się samodzielnie. . Dużą część ich składu osobowego stanowili też Rosjanie i Ukraińcy, którzy po wkroczeniu wojsk niemieckich podawali się za Białorusinów. Według relacji zdanej gauleiterowi Wilhelmowi Kube przez dowódcę niemieckiej policji porządkowej w Okręgu Generalnym „Białoruś” płk. Johanna Klepscha w skład oddziałów pomocniczej policji porządkowej na dzień 1 grudnia 1941 r. zostało przyjętych 3682 osoby w wieku od 18 do 50 lat.
Niemcy zamierzali początkowo utworzyć posterunki policyjne w każdym rejonie. Jednakże rozwój ruchu partyzanckiego doprowadził do zmiany tych planów. Ostatecznie na obszarze Okręgu Generalnego „Białoruś” powstało 10 okręgów policyjnych, 3 komendy główne w Mińsku, Baranowiczach i Wilejce, 55 posterunków żandarmerii polowej, zasilonych policjantami oraz 72 posterunki policyjne pod niemieckim dowództwem. W maju 1943 r. ogólna liczebność pomocniczej policji porządkowej wyniosła 6850 osób + 1100 osób ze składu 13 Białoruskiego Batalionu Policyjnego SD. Do wiosny 1942 r. oddziały policji poniosły jednak bardzo duże straty w walce z partyzantką, która na okupowanej Białorusi było szeroko rozwinięta. Uzupełnienia, które pochodziły w większości spośród jeńców wojennych – czerwonoarmistów, nie wyrównały ich całkowicie. Dane z tego okresu, dotyczące niektórych miejscowości, były następujące:
Głównym zadaniem pomocniczej policji porządkowej było okazywanie pomocy niemieckim władzom okupacyjnym w zakresie utrzymywania porządku publicznego oraz pełnienie służby ochronnej i patrolowo-wartowniczej. W początkowym okresie okupacji Białorusi policja porządkowa z reguły zajmowała się niewielkimi przestępstwami kryminalnymi (np. kradzieże), sprawami bytowymi i ochroną porządku.
Formowanie pomocniczej policji porządkowej na Białorusi postanowili wykorzystać do swoich narodowych celów białoruscy nacjonaliści, którzy liczyli na utworzenie niepodległego państwa pod protektoratem niemieckim w ramach tzw. Nowej Europy. Mieli oni wsparcie ze strony Komisarza Generalnego Okręgu Generalnego „Białoruś” W. Kubego. Pomocnicza policja porządkowa miała stać się zaczynem policji białoruskiej. W memorandum wysłanym w 1942 r. do Alfreda Rosenberga, Ministra Rzeszy ds. Okupowanych Terytoriów Wschodnich, wystąpili oni z propozycją takiej reorganizacji pomocniczej policji porządkowej, aby wyodrębnić z niej w oddzielną formację białoruską policję pomocniczą pod komendą niemiecką. W tym celu miałaby powstać funkcja głównego inspektora policji na czele z kompetentnym działaczem białoruskim. Miałby on kompetencje dowodzenia i nadzorowania całości formacji na obszarze okupowanej Białorusi. Latem 1942 r. Niemcy sformowali Białoruski Korpus Samoobrony, pełniący funkcje policyjne. Jesienią 1943 r. powołano pełnomocnego białoruskiego „opiekuna” policji, którym został kpt. Franciszek Kuszel. Faktycznie pełnił on jedynie funkcje propagandowe i reprezentacyjne. W okręgach utworzono stanowiska okręgowych „opiekunów”, zaś w rejonach – rejonowych.
Krótko po rozpoczęciu formowania przez Niemców na obszarze Okręgu Generalnego „Białoruś” pomocniczej policji porządkowej zaczęły być tworzone bataliony policji pomocniczej (Schutzmannschafts-Bataillone). W sierpniu 1941 r. do okupowanego Mińska przeniesiono 1 Pomocniczy Batalion Policyjny, sformowany w Białymstoku. Liczył ok. 480 ludzi, w większości Ukraińców, pochodzących z obozów jenieckich dla czerwonoarmistów, a także spośród cywilnych ochotników. Wkrótce utworzono w Mińsku tzw. batalion robotniczy. Oba miały ponad 900 ludzi. Były zdecydowanie niedostatecznie umundurowane, wyposażone i uzbrojone. Zimą 1941/1942 r. na ich bazie sformowano 41 Ukraiński Batalion Schutzmannschaft i 42 Ukraiński Batalion Schutzmannschaft. Ich chrztem bojowym była likwidacja mińskiego getta. Od II poł. 1942 r. Niemcy tworzyli białoruskie bataliony Schutzmannschaft. Pierwszym był 49 Białoruski Batalion Schutzmannschaft, formowany w Gródku Ostroszyckim pod Mińskiem. W latach 1943–1944 powstały 48 Białoruski Batalion Schutzmannschaft w Słonimiu, 60 Białoruski Batalion Schutzmannschaft w Baranowiczach, 64 Białoruski Batalion Schutzmannschaft w Głębokim, 65 Białoruski Batalion Schutzmannschaft i Nowogródzki szwadron konny w Nowogródku, 65 Białoruski Batalion Schutzmannschaft w Słucku oraz 67 Białoruski Batalion Schutzmannschaft w Lidzie. W międzyczasie wiosną 1942 r. – z powodu narastającego rozwoju partyzantki sowieckiej – na okupowaną Białoruś została przerzucona część litewskich, łotewskich i estońskich batalionów Schutzmannschaft. W 1942 r. działały tam następujące oddziały policji pomocniczej: 46 Ukraiński Batalion Schutzmannschaft, 47 Ukraiński Batalion Schutzmannschaft, 48 Ukraiński Batalion Schutzmannschaft, a także 51 Ukraiński Batalion Schutzmannschaft i 52 Ukraiński Batalion Schutzmannschaft, utworzone w Mohylewie oraz osiem batalionów z krajów bałtyckich (trzy litewskie, cztery łotewskie i jeden estoński). Ponadto latem 1942 r. z Frankfurtu nad Odrą na ziemie białoruskie trafił 201 Batalion Schutzmannschaft, podlegający bezpośrednio wyższemu dowódcy SS i policji Rosja „Centrum”, a z Krakowa 202 Batalion Schutzmannschaft. Siły te liczyły ponad 7,5 tys. ludzi. Na pocz. 1944 r. na okupowanej Białorusi działały następujące oddziały policji pomocniczej: 3 Litewski Batalion Schutzmannschaft, 12 Litewski Batalion Schutzmannschaft, 255 Litewski Batalion Schutzmannschaft, 271 Łotewski Batalion Schutzmannschaft, 47 Ukraiński Batalion Schutzmannschaft, 57 Ukraiński Batalion Schutzmannschaft, 61 Ukraiński Batalion Schutzmannschaft, 62 Ukraiński Batalion Schutzmannschaft, 63 Ukraiński Batalion Schutzmannschaft, 48 Białoruski Batalion Schutzmannschaft, 49 Białoruski Batalion Schutzmannschaft, 60 Białoruski Batalion Schutzmannschaft, 64 Białoruski Batalion Schutzmannschaft, 65 Białoruski Batalion Schutzmannschaft, 66 Białoruski Batalion Schutzmannschaft i 67 Białoruski Batalion Schutzmannschaft.

</doc>
<doc id="2682976" url="https://pl.wikipedia.org/wiki?curid=2682976" title="Anton Milczewski">
Anton Milczewski

Anton Milczewski, ros. Антон Мильчевский, ps. „Inżynier Maier”, „Major Miller”, „Czaplinski” (ur. w 1888 r. w obwodzie kijowskim, zm. ?) – radziecki inżynier, współpracownik Sonderstab „R” podczas II wojny światowej
Był z pochodzenia Niemcem. Ukończył studia politechniczne w Kijowie. W latach 20. i 30. był inżynierem w zakładach młynarskich w Kijowie. W 1933 r. uzyskał zgodę na wyjazd do Berlina. W 1936 r. został aresztowany przez NKWD pod zarzutem szpiegostwa na rzecz III Rzeszy, po czym skazano go na karę 5 lat łagrów na Workucie. W grudniu 1940 r. został uwolniony i przewieziony do Brześcia nad Bugiem, gdzie przekazano go stronie niemieckiej. Wstąpił do armii niemieckiej, zostając oficerem Abwehry w stopniu majora. Po ataku wojsk niemieckich na ZSRR 22 czerwca 1941 r., powrócił na początku października tego roku do okupowanego Kijowa. Służył w Abwehrkommando-102. Stworzył siatkę werbunkową ochotników dla służby wywiadowczo-dywersyjnej na rzecz Abwehry. Współpracował z Sonderstab „R”. Prowadził zajęcia w szkole wywiadowczej Abwehry w Połtawie. Dalsze jego losy są nieznane.

</doc>
<doc id="2683022" url="https://pl.wikipedia.org/wiki?curid=2683022" title="Grupa przestrzenna">
Grupa przestrzenna

Grupa przestrzenna – w matematyce, geometrii i krystalografii jest to grupa symetrii.
W krystalografii termin ten jest uproszczeniem pełnej nazwy krystalograficzna grupa przestrzenna lub grupa Fiodorowa.
Krystalograficzne grupy przestrzenne przedstawiają i opisują symetrie kryształów. Są to nieskończone grupy dyskretne.
W przestrzeni trójwymiarowej istnieje 219 różnych typów grup przestrzennych (230 uwzględniając chiralne). Grupy przestrzenne są badane i występują także w przestrzeniach o różnej liczbie wymiarów. Za przykład mogą posłużyć grupy Bieberbacha.
Rys historyczny.
Grupy przestrzenne w przestrzeni dwuwymiarowej były znane od bardzo dawna.
Pierwsze grupy przestrzenne dla przestrzeni trójwymiarowej wyliczono pod koniec XIX wieku. W 1891 roku dokonali tego niezależnie Fiodorow (1853-1919) i Schoenflies (1853-1928). W 1894 roku wyliczeń dokonał również Barlow (1845-1934). Pierwsze prace zawierały błędy. Fiodorow i Schoenflies korespondencyjnie wymienili się wyliczeniami. Rezultatem tego była w pełni poprawna lista 230 grup przestrzennych.
Elementy grup przestrzennych.
Grupy przestrzenne w trójwymiarowej przestrzeni powstały w wyniku połączenia 32 krystalograficznych grup punktowych z 14 sieciami Bravais’go należących do jednego z 7 układów krystalograficznych. Z tego powodu grupy przestrzenne uwzględniają kombinacje translacji komórki elementarnej i operacji wykonywanych na grupach punktowych.
Notacje grup przestrzennych.
Istnieje co najmniej dziewięć sposobów określania grup przestrzennych:
Klasyfikacja grup przestrzennych.
Istnieje co najmniej 10 różnych możliwości klasyfikowania grup przestrzennych w przestrzeni trójwymiarowej. Skatalogowane są w tabeli od postaci najbardziej szerokiej, aż do wąskich klas na samym dole:
Grupa przestrzenna w 3 wymiarach.
Wprowadzenie przez IUCr pojęcia płaszczyzny poślizgu "e" spowodowało w 1996 roku zmianę symboli i rysunków niektórych grup przestrzennych. Zmiana dotyczyła 7 grup w układzie rombowym oraz pięciu dla układów tetragonalnego i regularnego. Rysunki wszystkich wymienionych grup zostały zmienione. Symbole grup zostały zmienione tylko dla 5 przypadków w układzie rombowym (np. Abm2 na Aem2).

</doc>
<doc id="2683027" url="https://pl.wikipedia.org/wiki?curid=2683027" title="Napij się ze mną">
Napij się ze mną

Napij się ze mną (oryg. tytuł Da zui xia) – hongkoński film akcji z elementami sztuk walki z 1966 roku w reżyserii King Hu.
Film był nominowany podczas 39. ceremonii wręczenia Oscarów do nagrody Oscar dla najlepszego filmu nieanglojęzycznego, ale nie został dopuszczony do głównej nominacji.
Fabuła.
Gang chce odbić swojego przywódcę z rąk policji dlatego porywa syna generała. Generał nie zgadza się na wymianę dlatego wysyła swoją córkę Złotą Jaskółkę (Cheng Pei-pei) by go uwolniła. Pomaga jej w tym żebrak – Pijany Kot (Elliot Ngok), Złota Jaskółka odnajduje kryjówkę gangu.
Obsada.
Źródło: Filmweb

</doc>
<doc id="2683028" url="https://pl.wikipedia.org/wiki?curid=2683028" title="Da zui xia">
Da zui xia



</doc>
<doc id="2683055" url="https://pl.wikipedia.org/wiki?curid=2683055" title="Perithemis">
Perithemis

Perithemis – rodzaj ważek z rodziny ważkowatych (Libellulidae).
Systematyka.
Do rodzaju należą następujące gatunki:
Takson "Perithemis mooma", często uznawany za osobny gatunek, na "World Odonata List" został zsynonimizowany z "Perithemis tenera".

</doc>
<doc id="2683068" url="https://pl.wikipedia.org/wiki?curid=2683068" title="Shunsuke Tsutsumi">
Shunsuke Tsutsumi

 – piłkarz japoński grający w defensywie. Po transferze w 2012 roku z Urawa Red Diamonds gra dla Avispa Fukuoka.

</doc>
<doc id="2683069" url="https://pl.wikipedia.org/wiki?curid=2683069" title="Jacek Rońda">
Jacek Rońda

Jacek Rońda (ur. 1948) – profesor nauk technicznych, wykładowca Akademii Górniczo-Hutniczej im. Stanisława Staszica w Krakowie (do października 2017 zawieszony w prawach wykładowcy) i Wyższej Szkoły Techniczno-Ekonomicznej w Warszawie. Specjalizuje się w informatyce stosowanej, matematyce przemysłowej, matematyce stosowanej, mechanice stosowanej i metodach programowania.
Życiorys.
Absolwent Wydziału Mechaniczno-Technologicznego Politechniki Warszawskiej. Od 1973 roku zajmuje się metodami numerycznymi, w tym zwłaszcza metodą elementów skończonych (MES), i jest twórcą oprogramowania do opracowywania symulacji komputerowych. W 1979 roku otrzymał stopień naukowy doktora za rozprawę "Rozwiązania dynamicznych zagadnień początkowo-brzegowych w teorii lepkoplastyczności", a w 1990 roku stopień naukowy doktora habilitowanego za pracę "Niestacjonarne zagadnienia kontaktowe". W 2004 roku uzyskał tytuł profesora nauk technicznych. Profesor nadzwyczajny w Akademii Górniczo-Hutniczej w Krakowie w Katedrze Informatyki Stosowanej i Modelowania, członek Rady Wydziału Inżynierii Metali i Informatyki Przemysłowej AGH.
W drugiej połowie lat 80. XX wieku był wykładowcą Uniwersytetu Technicznego Hamburg-Harburg w Niemczech, gdzie stworzył program komputerowy TF 3D do modelowania spawania pod wodą. W pierwszej połowie lat 90. XX wieku pracował naukowo w Republice Południowej Afryki, gdzie był zatrudniony jako starszy wykładowca na University of Cape Town jako starszy wykładowca na wydziale Matematyki Stosowanej, kierowanej przez prof. Brian Hahn, a po jego tragicznej śmierci przez prof. Reddy, który zrezygnował z dalszej współpracy z prof. J. Rońdą, m.in. współpracując z francuskim koncernem Framatome (obecnie Areva) jako współautor oprogramowania służącego do symulacji procesów spawania korpusów silników turbinowych i rurociągów w elektrowniach atomowych.
Po powrocie do Polski kierował zespołem naukowców Akademii Górniczo-Hutniczej, którzy zaprojektowali nowatorskie implanty kości twarzy i czaszki, w których zastosowano powłokę diamentową pokrytą dodatkowo irydem i platyną lub srebrem. 
Sprawa katastrofy smoleńskiej.
W 2012 roku został wiceprzewodniczącym prezydium komitetu naukowego Konferencji Smoleńskiej, poświęconej badaniom katastrofy polskiego Tu-154 w Smoleńsku. 18 października 2013 roku zrezygnował z przewodnictwa komitetowi naukowemu konferencji i przyznał się do kłamstwa nt. katastrofy smoleńskiej, wypowiedzianego w audycji telewizyjnej. 4 listopada 2013, w związku z wydaniem przez uczelnianą komisję etyki opinii o przekroczeniu przez profesora norm etycznych, rektor AGH zawiesił go w działalności dydaktycznej na uczelni, następnie zaś prof. Rońda przegrał wytoczony w tej sprawie uczelni proces. Został członkiem komitetu naukowego II i III Konferencji Smoleńskiej z lat 2013, 2014.
Jacek Rońda był doradcą ministra nauki w rządzie Sojuszu Lewicy Demokratycznej Michała Kleibera ds. offsetu związanego z zakupem przez Polskę samolotów F-16. W czasach PRL-u należał do PZPR.

</doc>
<doc id="2683082" url="https://pl.wikipedia.org/wiki?curid=2683082" title="Barbara Grzywocz">
Barbara Grzywocz

Barbara Grzywocz z domu Melon (ur. 22 stycznia 1966 w Nowym Mieście nad Pilicą) – polska lekkoatletka, sprinterka i płotkarka, dwukrotna mistrzyni Polski.
Kariera.
Specjalizowała się w biegu na 400 metrów, ale startowała z powodzeniem również w biegu na 400 metrów przez płotki. Na uniwersjadzie w 1991 w Sheffield zdobyła wraz z koleżankami brązowy medal w sztafecie 4 × 400 metrów (sztafeta biegła w składzie: Sylwia Pachut, Agata Sadurska, Grzywocz i Monika Warnicka).
Na mistrzostwach Europy w 1994 w Helsinkach wystąpiła w sztafecie 4 × 400 metrów, która składzie: Grzywocz, Warnicka, Pachut i Elżbieta Kilińska zajęła w finale 7. miejsce.
W Pucharze Europy w 1989 w Gateshead zajęła w sztafecie 4 × 400 metrów 5. miejsce, a w Pucharze Europy w 1991 i w Pucharze Europy w 1993 w Rzymie zajęła w tej konkurencji 7. miejsce.
Mistrzyni Polski w biegu na 400 metrów w 1995 oraz w sztafecie 4 × 400 metrów w 1994, wicemistrzyni w biegu na 400 metrów w 1989, 1992 i 1994, brązowa medalistka w biegu na 400 metrów w 1990 i 1993, w biegu na 400 metrów przez płotki w 1990 i 1991 oraz w sztafecie 4 × 400 metrów w 1991, 1993, 1995 i 1996.
Rekordy życiowe:
Była zawodniczką AZS-AWF Katowice.

</doc>
<doc id="2683104" url="https://pl.wikipedia.org/wiki?curid=2683104" title="Antoni Górniewicz">
Antoni Górniewicz

Antoni Górniewicz (ur. 29 stycznia 1897 w Wilnie, zm. w kwietniu 1940) – kapitan piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Antoni Górniewicz był synem Aleksandra i Reginy z domu Łopenn, urodził się w Wilnie.
W latach 1914–1917 służył w armii rosyjskiej, ukończył Szkołę Oficerską w Kijowie. Od 1917 w 2 Dywizji Strzelców Polskich I Korpusu Polskiego w Rosji.
Od 1919 roku służył w Wojsku Polskim, został przydzielony do 27 pułku piechoty, w którego szeregach walczył w wojnie polsko-bolszewickiej. W 1920 roku był dowódcą II baonu.
Po zakończeniu działań wojennych pozostał w wojsku, został zweryfikowany do stopnia porucznika ze starszeństwem z dniem 1 czerwca 1919 roku i pozostał w 27 pułku. W 1928 roku został awansowany do stopnia kapitana ze starszeństwem z dniem 1 stycznia 1928 roku.
Antoni Górniewicz w 1940 roku został zamordowany przez NKWD w Charkowie i pochowany w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2683132" url="https://pl.wikipedia.org/wiki?curid=2683132" title="Azərbaycan Respublikası">
Azərbaycan Respublikası



</doc>
<doc id="2683213" url="https://pl.wikipedia.org/wiki?curid=2683213" title="Agata Wołkowycka">
Agata Wołkowycka

Agata Wołkowycka z domu Sadurska (ur. 20 września 1966) – polska lekkoatletka, płotkarka, trzykrotna mistrzyni Polski.
Kariera.
Specjalizowała się w biegu na 400 metrów przez płotki. Na uniwersjadzie w 1991 w Sheffield zdobyła wraz z koleżankami brązowy medal w sztafecie 4 × 400 metrów (sztafeta biegła w składzie: Sylwia Pachut, Sadurska, Barbara Grzywocz i Monika Warnicka).
Mistrzyni Polski w biegu na 400 metrów przez płotki w 1990 oraz w sztafecie 4 × 400 metrów w 1995 i 1996, wicemistrzyni w biegu na 400 metrów przez płotki w 1991 i 1995 oraz w sztafecie 4 × 400 metrów w 1990, 1992 i 1994, brązowa medalistka w biegu na 400 metrów przez płotki w 1992.
Rekordy życiowe.
Była zawodniczką AZS-AWF Warszawa. Jest żoną Andrzeja Wołkowyckiego, trenera biegów w AZS-AWF Warszawa. Ma troje dzieci.

</doc>
<doc id="2683216" url="https://pl.wikipedia.org/wiki?curid=2683216" title="Agata Sadurska">
Agata Sadurska



</doc>
<doc id="2683224" url="https://pl.wikipedia.org/wiki?curid=2683224" title="2012 KP24">
2012 KP24

2012 KP24 − odkryta w 2012 planetoida z grupy Apolla należąca do obiektów bliskich Ziemi, jej średnica wynosi około 25 metrów.
Planetoida została odkryta w ramach programu Mount Lemmon Survey (będącego częścią Catalina Sky Survey) w nocy z 23 na 24 maja 2012, 28 maja 2012 o godzinie 15:21 GMT przeleciała ona w odległości około 57 tysięcy kilometrów od Ziemi.

</doc>
<doc id="2683246" url="https://pl.wikipedia.org/wiki?curid=2683246" title="Pogiry (okręg wileński)">
Pogiry (okręg wileński)

Pogiry (lit. "Pagiriai") – wieś na Litwie położona w okręgu wileńskim, w rejonie wileńskim, siedziba gminy Pogiry. Położona jest nad rzeką Waką, tuż przy granicy administracyjnej Wilna (część wsi leży w granicach miasta, jako jego dzielnica Pogiry). Liczy 3929 mieszkańców (2001). Miejscowość rozwinęła się po wojnie – przed wojną istniał tylko niewielki folwark Pogiry w miejscu, gdzie obecnie znajduje się dzielnica Wilna Pogiry, na terenach obecnej wsi nie było zaś zabudowy. Przed wojną miejscowość znajdowała się administracyjnie w województwie wileńskim, powiecie wileńsko-trockim, w gminie Rudomino.

</doc>
<doc id="2683324" url="https://pl.wikipedia.org/wiki?curid=2683324" title="Analizy BAS">
Analizy BAS

„Analizy BAS” – czasopismo otwartego dostępu o tematyce społeczno-ekonomicznej wydawane od 2008 przez Biuro Analiz Sejmowych Kancelarii Sejmu. Każdy numer zawiera jeden artykuł, którego temat dotyczy aktualnych zagadnień społeczno-gospodarczych w Polsce i na świecie. Autorami wszystkich artykułów (z wyjątkiem numerów specjalnych) są eksperci Kancelarii Sejmu.
„Analizy BAS” są periodykiem niecyklicznym, jego kolejne numery ukazują się w miarę nadsyłania tekstów przez autorów. Czasopismo jest dostępne wyłącznie w wersji elektronicznej.
Pełną treść każdego numeru można pobrać w formacie PDF ze stron Sejmu oraz Biura Analiz Sejmowych.

</doc>
<doc id="2683329" url="https://pl.wikipedia.org/wiki?curid=2683329" title="Jadwiga Packiewicz">
Jadwiga Packiewicz

Jadwiga Weronika Packiewicz (ur. 14 maja 1900, zm. 29 marca 1971 w Warszawie) – polska poetka i tłumaczka.
Pracowała jako tłumacz przysięgły języka francuskiego, tłumaczyła prace naukowe związane z historią i sztuką. Razem z Kazimierą Bielawską przetłumaczyły prace Aleksandra Gieysztora, Bogusława Leśnodorskiego, Stanisława Herbsta i Zdzisława Rajewskiego. Jadwiga Packiewiczówna była także poetką, tworzyła używając pseudonimu Weronika Zamszańska.
Podczas II wojny światowej walczyła w szeregach Armii Krajowej w stopniu podporucznika. Po powstaniu warszawskim dostała się do niewoli, przebywała w Stalagu IV B – Muhlberg.
Została pochowana na cmentarzu Bródnowskim (kw. 35L-1-5).

</doc>
<doc id="2683395" url="https://pl.wikipedia.org/wiki?curid=2683395" title="Papirus Oxyrhynchus 49">
Papirus Oxyrhynchus 49

Papirus Oxyrhynchus 49 oznaczany jako "P.Oxy.I 49" – rękopis zawierający list z żądaniem wyzwolenia niewolnika napisany w języku greckim. Papirus ten został odkryty przez "Bernarda Grenfella" i "Arthura Hunta" w 1897 roku w Oksyrynchos. Rękopis został napisany 28 października 100 roku n.e. Przechowywany jest w bibliotece Trinity College w Dublinie (Pap. E 1). Tekst został opublikowany przez Grenfella i Hunta w 1898 roku.
Manuskrypt został napisany na papirusie, na pojedynczej karcie. Rozmiary zachowanego fragmentu wynoszą 18,6 na 7 cm. Dokument zawiera list napisany przez dwóch bankierów nazywanych Theon do agoranomusa (sędziego) Oksyrynchos z żądaniem wyzwolenia niewolnika o imieniu Horion, za którego zapłacono 2 drachmy srebra oraz 2 talenty 600 drachm miedzi. Papirus ten został napisany tą samą ręką co Papirus Oxyrhynchus 50 i prawdopodobnie odnosi się do tej samej transakcji.

</doc>
<doc id="2683407" url="https://pl.wikipedia.org/wiki?curid=2683407" title="Walenty Puchała">
Walenty Puchała

Walenty Puchała (ur. 12 lutego 1874 w Kosinie, zm. 29 lipca 1944 tamże) – polski ksiądz, katecheta, działacz społeczny, polityk, senator w II RP.
Życiorys.
Urodził się w rodzinie chłopskiej. Syn Wincentego i Marii z Drobnickich. Ukończył gimnazjum w Rzeszowie w 1895 roku, a następnie studia na Wydziale Teologicznym uniwersytetu we Lwowie.
W 1899 roku otrzymał święcenia kapłańskie. Był wikariuszem w Warężu, Chorostkowie, a od 1904 roku – w C. K Gimnazjum w Trembowli. W 1907 roku został zastępcą nauczyciela religii, a od 1912 roku – katechetą w gimnazjum w Trembowli. Po 1918 roku mieszkał w Trembowli, gdzie do 1935 roku był katechetą w Państwowym Gimnazjum w Trembowli aż do przejścia na emeryturę.
Pełnił wiele funkcji zawodowych i społecznych, w tym był:
Dzięki jego staraniom powstało w powiecie wiele szkół i czytelni TSL, kółek rolniczych, Kas Reiffeisena i mleczarń. Budował kościoły i kaplice oraz przeznaczał środki finansowe w tym celu, przyczynił się do wybudowania m.in. kościoła w Boryczówce (gmina Łoszniów) pod Trembowlą. Wiele wysiłku wkładał w rozwój polskiego handlu i rzemiosła.
W 1935 roku został senatorem IV kadencji (1935–1938) z województwa tarnopolskiego. Pracował w komisjach: administracji, samorządowej i prawniczej.
W latach 1936–1938 był suspendowany przez swojego przełożonego kościelnego abp. Bolesława Twardowskiego z powodu objęcia funkcji senatora. W 1935 roku odmówił złożenia funkcji senatora odwołując się od decyzji arcybiskupa do papieża. Stolica Apostolska podtrzymała jednak suspensę. Kara kościelna została cofnięta w 1938 roku po zakończeniu kadencji oraz oficjalnych przeprosinach i złożeniu aktu skruchy przez ks. Puchałę.
W czasie II wojny światowej, na przełomie lat 1943/1944 powrócił do Kosiny. Po śmierci został pochowany na miejscowym cmentarzu w Kosinie.

</doc>
<doc id="2683409" url="https://pl.wikipedia.org/wiki?curid=2683409" title="Ehren McGhehey">
Ehren McGhehey

Kenneth Ehren McGhehey (ur. 29 listopada 1976 w McMinnville, w stanie Oregon) – amerykański kaskader i aktor, gwiazda Jackass MTV. 

</doc>
<doc id="2683422" url="https://pl.wikipedia.org/wiki?curid=2683422" title="Reaktor torowy na ciekłych fluorkach">
Reaktor torowy na ciekłych fluorkach

Reaktor torowy na ciekłych fluorkach (akronim LFTR, wym. "lifter"; z ang. "Liquid Fluoride Thorium Reactor") – koncepcja termicznego reaktora powielającego, pracującego w cyklu paliwowym toru, w którym ciekłe sole fluorków osiągają wysokie temperatury, przy ciśnieniu atmosferycznym.
LFTR stanowi odmianę torowego reaktora na stopionych solach ("Thorium Molten Salt Reactor", TMSR). Ta zasadniczo odmienna koncepcja przyszłościowych reaktorów ciekłosolnych ("Molten Salt Reactors", MSR), znamienna jest tym, że paliwo jądrowe, jak i materiał paliworodny są rozpuszczone w chłodziwie i występują w postaci ciekłych, stopionych soli. Nie należy mylić tych ciekłosolnych i jednocześnie ciekłopaliwowych konstrukcji z odmiennymi typami reaktorów wysokotemperaturowych ("Fluoride High-temperature Reactors", FHR), których paliwo występuje w postaci stałej i w których proponuje się jedynie zastosować chłodzenie ciekłymi solami.
Kategoria reaktorów ciekłosolnych ("Molten Salt Reactor", MSR) obejmuje reaktory konwencjonalne (spalające), jak i powielające w prędkim lub termicznym spektrum neutronowym, z zastosowaniem soli fluorków lub chlorków oraz różnych kombinacji materiału rozszczepialnego i paliworodnego. LFTR jest wersją szczególną w kategorii reaktorów MSR oferującą wytwarzanie Uranu-233 z toru w solach fluorków z wykorzystaniem neutronów termicznych.
Tor i uran-233 w reaktorze LFTR rozpuszczone są w solach nośnych, tworząc płynną postać paliwa. Obieg typowy polega na cyrkulowaniu ciekłosolnego paliwa między krytycznym rdzeniem a wymiennikiem ciepła, gdzie ciepło przekazywane jest do wtórnego obiegu radioaktywnie obojętnych soli. Sole obiegu wtórnego oddają następnie ciepło do turbiny parowej lub turbiny gazowej o cyklu zamkniętym.
Technologię tę po raz pierwszy przebadano w Oak Ridge National Laboratory w ramach Eksperymentu Reaktora Ciekłosolnego w latach 60. XX w. Notuje się obecnie ożywione zainteresowanie tą technologią na świecie. Zamiary kontynuowania prac rozwojowych i wprowadzenia reaktorów w tej technologii na rynek zadeklarowały Japonia, Chiny, Wielka Brytania, Francja oraz prywatne firmy z USA, Czech i Australii.
LFTR jako szczególna wersja reaktorów ciekłosolnych dopuszcza kilka rodzajów konstrukcji i niniejszy artykuł je wymienia wraz z ich przewagami i wadami. Omawiane są też zagadnienia generowania energii elektrycznej oraz cecha wyróżniająca LFTR, tj. bieżąca separacja produktów rozszczepienia z soli. Reaktory LFTR różnią się od innych pod niemal każdym względem, wykorzystują bowiem torowy cykl paliwowy, pracują w niskim ciśnieniu, paliwo ma postać płynną, chłodziwem są stopione sole umożliwiające wysokie temperatury eksploatacji, a uzupełnianie paliwa i wykorzystanie paliwa następują bez przerywania pracy reaktora. Te unikatowe cechy zapewniają koncepcji LFTR wiele potencjalnych przewag, ale wymagają również zmierzenia się z pewnymi wyzwaniami projektowymi. Ten artykuł wymienia kilka wariantów konstrukcyjnych LFTR wraz z wadami i zaletami każdego z nich. Omawiane są też rodzaje turbin, które mogą znaleźć zastosowanie do generowania energii elektrycznej z LFTR, a także sposoby wydzielania produktów rozszczepienia z soli w trakcie ich cyrkulacji, co jest istotną cechą funkcjonowania reaktorów LFTR.
Historia.
Do roku 1946, a więc w osiem lat po odkryciu rozszczepienia jądra atomowego, zidentyfikowano trzy izotopy rozszczepialne, które mogły posłużyć jako paliwo jądrowe:
Th-232, U-235 i U-238 należą do nuklidów pierwotnych, które istnieją w swojej obecnej formie przez ponad 4,5 miliarda lat, czyli jeszcze przed powstaniem Ziemi. Uformowały się one w jądrach gwiazd w końcowym etapie ich życia na skutek procesów r i wyrzucone zostały w galaktykę przez eksplozje supernowych.
Uwarunkowania technologiczne oraz historyczne spowodowały, że każdy z tych trzech nuklidów stał się punktem wyjściowym do skonstruowania odmiennego typu reaktorów. U-235 jest podstawowym paliwem jądrowym na świecie i stosowany jest zazwyczaj w reaktorach lekkowodnych. U-238/Pu-239 znalazł zastosowanie w prędkich reaktorach powielających chłodzonych ciekłym sodem. Natomiast Th-232/U-233 jest najodpowiedniejszy dla reaktorów ciekłosolnych.
Alvin M. Weinberg był prekursorem stworzenia reaktora na stopionych solach w Oak Ridge National Laboratory. Zaprojektowano tam, skonstruowano i eksploatowano z powodzeniem dwa prototypowe reaktory na ciekłych solach. Zarówno Eksperyment Reaktora Samolotowego w roku 1954, jak i Eksperyment Reaktora Ciekłosolnego w latach 1965 do 1969, zapoczątkowały konstrukcję i badania nad reaktorami pracującymi na stopionych solach fluorków. Szczególnie drugi z tych programów w osobnych kampaniach paliwowych wykazał użyteczność U-233 i U-235 jako paliw nuklearnych. Na nieszczęście dla losów MSR A.M. Weinberg został z ORNL zwolniony, a program MSR zaniechany na początku lat 70, po czym doszło do zastoju tych badań w USA. Do dzisiaj ARE i MSRE pozostają jedynymi reaktorami ciekłopaliwowymi na stopionych solach, które zostały uruchomione.
O powielaniu paliwa.
W paliwie reaktorów jądrowych występują dwa rodzaje izotopów, które prowadzą do rozszczepienia. Pierwszym z nich jest występujący w niewielkich ilościach materiał rozszczepialny, który ulega rozszczepieniu (produkując też ciepło) pod wpływem bombardowania neutronami, czemu towarzyszy wyzwolenie dużej ilości energii i emisja dwóch lub trzech następnych neutronów. Przykładowym materiałem rozszczepialnym (paliwem) są U-233, U-235 i Pu-239. Drugi typem jest materiał zwany paliworodnym. Materiał paliworodny stanowią na przykład Th-232 (tor naturalny) i U-238 (uran naturalny). Ilość materiału paliworodnego w reaktorze znacznie przewyższa ilość rozszczepialnego paliwa, ale ten pierwszy nie ulega bezpośrednio rozszczepieniu. Musi najpierw wychwycić neutron powstały w wyniku rozszczepienia, po czym staje się rozszczepialnym izotopem stanowiącym paliwo. Proces ten zwany jest powielaniem paliwa. Zachodzi on w każdym z typów reaktorów, ale współczesne reaktory termiczne na paliwo stałe nie są w stanie wytwarzać dostatecznej ilości paliwa z materiału paliworodnego, aby móc uzupełniać izotopy rozszczepialne w trakcie ich wypalania.
Dzieje się tak, ponieważ reaktory, w których głównym paliwem jest uran-235 lub pluton-239, wykorzystują neutrony spowolnione. Cykl życia neutronów od wytworzenia ich w rozszczepieniu aż do wytworzenia kolejnego rozszczepienia wytwarza za mało neutronów, by w kolejnym etapie wytworzyć co najmniej tyle samo rozszczepień. Neutrony są pochłaniane przez materiały obecne w rdzeniu takie jak moderator, elementy konstrukcyjne, chłodziwo oraz „popioły” reakcji rozszczepienia. Skutkiem tego konieczne staje się okresowe usuwanie części zużytego paliwa, aby w to miejsce dołożyć paliwa świeżego.
W reaktorze, który jest w stanie powielać co najmniej tyle paliwa, ile zużywa, nie zachodzi konieczność uzupełniania deficytu rozszczepialnego paliwa. Wystarczy jedynie dodawać świeżego materiału paliworodnego, który w trakcie pracy reaktora staje się przez powielenie izotopem rozszczepialnym. Taki typ reaktora zwany jest reaktorem powielającym. Zakłada się przeważnie, że LFTR będzie reaktorem powielającym. Jeśli będzie powielać dokładnie tyle paliwa, ile wypala, to nazywany będzie bilansującym powielanie. W LFTR uzupełniany będzie tor, a w wyniku reakcji pozostawać będą produkty rozszczepienia.
Wśród reaktorów pracujących na paliwie uranowo-plutonowym podtrzymywać powielanie paliwa może tylko reaktor prędki, gdyż tylko prędkie neutrony są w stanie zapewnić więcej niż 2 neutrony na każde rozszczepienie jądra. Jeśli natomiast paliwem reaktora jest tor, to aby uzyskać powielanie wystarczy reaktor na neutronach termicznych. Udowodnione to zostało w Elektrowni Jądrowej Shippingport, gdzie podczas ostatniej z kampanii paliwowych reaktor powielił z toru pewną nadwyżkę materiału rozszczepialnego ponad ilość, którą spalił, mimo że jego konstrukcja cechowała się bardzo nieskutecznym wykorzystaniem neutronów. Reaktor elektrowni Shippingport był typowym reaktorem lekkowodnym. Reaktory na neutronach termicznych wymagają o wiele mniej kosztownego paliwa rozszczepialnego do rozruchu, a w trakcie pracy wykazują powolną i płynną reakcję na zmiany mocy.
Istnieją dwie koncepcje konstrukcji reaktorów mających powielać paliwo. Jedna polega na umieszczeniu materiału paliworodnego i rozszczepialnego razem ze sobą, skutkiem czego procesy powielania i rozszczepiania przebiegają w tym samym obszarze. W drugiej odwrotnie materiał paliworodny jest oddzielony od rozszczepialnego. Taka wersja zwana jest konstrukcją rdzenia i płaszcza, w której rozszczepienia i wytwarzanie ciepła zachodzi w środkowej części rdzenia, a w otaczającym go płaszczu zachodzą głównie procesy powielania.
Pierwsze warianty konstrukcji reaktora.
Przedmiotem rozważań w laboratorium Oak Ridge były obie koncepcje reaktora powielającego, według których podjęto próby budowy Reaktora Powielającego na Stopionych Solach ("Molten Salt Breeder Reactor" – MSBR). Ponieważ paliwo występowało w nich w postaci płynnej, nadano im nazwę „jednocieczowego” i „dwucieczowego”, torowego, ciekłosolnego, powielającego reaktora termicznego.
Reaktor jednocieczowy.
Reaktor z pojedynczą cieczą, czyli „jednocieczowy”, był konstrukcją o wiele mniej złożoną w porównaniu z dwucieczowym. Składał się on z obszernego zbiornika wypełnionego solami fluorków z zawartymi w nich torem i uranem. W projektowanej przez ORNL konstrukcji MSBR rolę moderatora pełniły grafitowe pręty zanurzone w solach, kierując zarazem przepływem soli. Konstruktorzy doszli do wniosku, że zmniejszenie proporcji grafitu w stosunku do soli na obrzeżu reaktora powodowałoby efekt zmniejszonego moderowania w zewnętrznym pierścieniu, co prowadziłoby do zwiększenia wychwytu neutronów przez tor w tym regionie. Przy takim rozplanowaniu większość neutronów powstawałaby bliżej środka reaktora, a ich ucieczka zmniejszyła się do rozmiarów możliwych do zaakceptowania. Jakkolwiek bądź konstrukcja jednocieczowa wymaga pokaźnej objętości dla zapewnienia mnożenia paliwa.
Koncepcja powielająca reaktora przewidywała złożone procesy przetwarzania paliwa celem wydzielania produktów rozszczepienia z soli zawierającej paliwo. Wersja konwertująca reaktora upraszcza przetwarzanie paliwa w trakcie pracy reaktora, co obniża koszty jego budowy. Skutkuje to jednak koniecznością okresowego uzupełniania paliwa uranowego.
Reaktor programu MSRE był prototypem posiadającą tylko jeden region rdzenia.
Reaktor MSRE dostarczył jednak cennej wiedzy z długiego okresu eksploatacji. Według szacunków specjalistów japońskich program jednocieczowego reaktora LFTR byłby do zrealizowania współcześnie przy dość skromnym wydatku około 300-400 milionów dolarów w okresie 5-10 lat. Program taki pozwoliłby usunąć problemy techniczne i skonstruować następny z prototypów w wersji zbliżonej do MSRE.
Reaktor dwucieczowy.
Reaktor „dwucieczowy” (lub 2-cieczowy) posiada rdzeń o dużej gęstości neutronów pracujący na uranie-233 powielonym w wyniku torowego cyklu paliwowego. Oddzielony fizycznie od rdzenia płaszcz soli torowej pochłania neutrony, prowadząc do transmutacji toru w protaktyn-233. Protaktyn-233 można pozostawić w obszarze płaszcza, gdzie strumień neutronów jest mniej nasilony, pozwalając aby uległ on powolnemu rozpadowi w rozszczepialne paliwo U-233 przy niewielkich stratach neutronów. Tak powielony izotop rozszczepialny U-233 można wydzielić z płaszcza, stosując nieskomplikowany proces fluorowania, a następnie tym sposobem uzyskane paliwo przenieść do rdzenia, uzupełniając jego stan. Również sole rdzenia poddawane są oczyszczaniu, najpierw przez fluorowanie dla wydzielenia uranu, a następnie przez destylację próżniową dla oddzielenia i powtórnego wykorzystania soli nośnych o niskich masach molowych. Osady będące pozostałościami tej destylacji stanowią odpadowe produkty rozszczepienia LFTR.
Korzyści wynikające z oddzielenia od siebie płynów rdzenia i płaszcza to:
Jednym z problemów konstrukcyjnych wersji dwucieczowej reaktora była konieczność zastosowania dostatecznie trwałej przegrody (bariery) między regionami rdzenia i płaszcza. Barierę tą należałoby okresowo wymieniać ze względu na erozję powodowaną szybkimi neutronami. Na materiał bariery wybrano w ORNL grafit ze względu na jego niską absorpcję neutronów, odporność na stopione sole, wysoką odporność termiczną oraz odpowiednią odporność i zwartość pozwalającą odseparować od siebie sole rdzenia i płaszcza. Skutkiem napromieniowania grafitu neutronami jest jednak jego powolne kurczenie się, a następnie pęcznienie powodujące porowatość i pogorszenie własności fizycznych. Istniała groźba, że grafit w formie rur (duktów), przez które miały w rdzeniu przepływać sole zawierające ciekłe paliwo, będą zmieniać swą długość, pękać i przeciekać. Dlatego w ORNL postanowiono zawiesić prace nad projektem reaktora dwucieczowego, w wyniku czego prototyp takiego reaktora ostatecznie nie powstał.
Jeszcze jedną z kwestii konstrukcyjnych reaktora dwucieczowego był złożony system rurociągów. W ORNL sądzono, że jest on niezbędny dla zapewnienia rozbudowanych połączeń (przeplotu) między rurociągami rdzenia i płaszcza dla uzyskania wysokiego poziomu mocy reaktora przy zachowaniu możliwie niskiej gęstości mocy.
Prowadzone ostatnio badania podają w wątpliwość konieczność złożonego systemu połączeń rurowych z grafitowymi duktami i proponowane jest proste rozwiązanie reaktora jako rury umieszczonej w walcowatej osłonie, co usuwałoby te niedostatki.
Podnoszony jest zarzut, że separowanie wysoce czystego uranu-233 w trakcie pracy reaktora stanowić może furtkę dla proliferacji. Wyjściem jest konstrukcja, w której rezygnuje się z separowania protaktynu, skutkiem czego U-233 powstawałby z zanieczyszczeniem uranem-232, którego łańcuch rozpadu powoduje emisję 2 MeV promieniowania gamma, stanowiącego zbyt niebezpieczną dawkę, aby nim manipulować, chcąc stworzyć broń jądrową.
Hybrydowy reaktor „półtoracieczowy”.
Reaktor dwucieczowy, w którym obok paliwa w soli rdzenia jest obecny także tor jest zwany niekiedy „reaktorem półtoracieczowym” lub reaktorem 1,5-cieczowym.
Jest to pośrednia konstrukcja hybrydowa posiadająca zalety zarówno reaktora jedno- jak i dwucieczowego, ale też i wady ich obu. Tak jak w przypadku reaktora jednocieczowego tor znajduje się w soli paliwowej, co utrudnia proces przetwarzania paliwa. Tym niemniej, tak jak w reaktorze 2-cieczowym swoją rolę spełnia wysoce skuteczny płaszcz wykorzystujący neutrony chcące wydostać się z rdzenia. Do czynienia mamy nadal z kłopotliwym zagadnieniem materiałowym bariery (osłony), która musi oddzielać oba płyny. Na szczęście jednak skutkiem obecności toru w płynie paliwowym mniej neutronów przenika przez tę barierę na drodze do płynu płaszcza. Skutkuje to mniej intensywnym zużyciem materiału bariery. Także ewentualny przeciek miałyby mniejsze konsekwencje niż w reaktorze dwucieczowym, jako że konstrukcja i tak musi sobie radzić z procesami rdzenia, w jakich udział bierze tor.
Zasadniczym zagadnieniem do rozstrzygnięcia przy wyborze między konstrukcją LFTR jako jedno-, półtora- czy dwucieczową będzie stwierdzenie co będzie łatwiejsze do zrealizowania – bardziej złożony reprocesing czy też odporniejsza bariera między rdzeniem a płaszczem.
Wytwarzanie energii elektrycznej.
Wysoka temperatura pracy LFTR wynosząca około 700 °C umożliwia osiągnięcie wysokiej sprawności cieplnej sięgającej 45%. Jest to wartość wyższa od sprawności przemiany energii termicznej na elektryczną wynoszącej we współczesnych reaktorach lekkowodnych 26-32%.
Obieg Rankine’a.
Obieg Rankine’a jest podstawowym cyklem porównawczym dla obiegów termodynamicznych. Najprostszy układ obiegu składa się z wytwornicy pary, turbiny, skraplacza i pompy. Czynnikiem roboczym jest zazwyczaj woda. System przemiany termodynamicznej Rankine’a, współpracując z rektorem LFTR mógłby wykorzystywać wysoką temperaturę pary do podniesienia swojej sprawności termicznej przez regenerację ciepła. Obieg Rankine’a na parę podkrytyczną jest powszechnie stosowany we współczesnych siłowniach, przy czym w większości nowych bloków praca przebiega w podwyższonych temperaturach i ciśnieniach z zastosowaniem pary o parametrach nadkrytycznych. Badania prowadzone w laboratorium ORNL w latach 60. i 70. nad reaktorem powielającym MSBR zakładały zastosowanie podkrytycznej turbiny parowej o sprawności 44%, ale dużo wysiłku poświęcono także na zaprojektowanie wytwornic pary w oparciu o stopione sole.
Obieg Braytona.
Obieg Braytona-Joule’a wykorzystuje gazowy czynnik roboczy, którym może być hel, azot lub dwutlenek węgla. Gaz roboczy o wysokim ciśnieniu ulega rozprężeniu w turbinie generującej energię elektryczną. Rozprężony, ciepły gaz jest chłodzony w chłodnicy, a następnie przechodzi do sprężarki, gdzie sprężany jest do ciśnienia roboczego systemu. Często turbina i sprężarka są mechanicznie sprzężone ze sobą pojedynczym wałem. Oczekuje się, że wysokociśnieniowe turbiny z obiegiem Barytona będą miały mniejsze gabaryty niż pracujące w niższych ciśnieniach turbiny obiegu Rankine’a. Maszyna termiczna cyklu Braytona może też pracować w niższych ciśnieniach przy poszerzonych przekrojach instalacji. Pierwszy na świecie użytkowy moduł cyklu Braytona zbudowano i zastosowano w siłowni słonecznej 100 kW na izraelskiej pustyni Arava w 2009 roku.
Inne zastosowania.
Reaktory LFTR oprócz produkcji energii elektrycznej i dostarczania skoncentrowanej energii termicznej mogą znaleźć zastosowanie do innych zadań, takich jak:
Usuwanie produktów rozszczepienia.
Olbrzymią zaletą reaktorów ciekłosolnych jest ich zdolność do bieżącego oczyszczania soli z izotopów powstających w czasie reakcji rozszczepienia. Niektóre z nich pochłaniają neutrony niezbędne do mnożenia świeżego materiału rozszczepialnego. W szczególności nie należy dopuszczać do nagromadzenia się w solach pierwiastków ziem rzadkich, gdyż odznaczają się one dużym przekrojem czynnym powodującym przechwytywanie neutronów. Niektóre inne z izotopów o mniejszym przekroju czynnym takie jak Cs lub Zr nie są tak szkodliwe i mogą się gromadzić w reaktorze przez wiele lat jego pracy.
Bieżące usuwanie produktów rozszczepienia porównać można do reprocessingu paliwa stałego bez konieczności zatrzymywania reaktora dla usuwania i odtwarzania koszulek prętów paliwowych. Postać płynna paliwa LFTR w roztworze stopionych soli sprawia, że w ich przerobie może dobrze się sprawdzić wysokotemperaturowa technologia piroprocessing. Pyroprocesing nie wymaga mało odpornych na radioaktywność rozpuszczalników i nie poddaje się nadmiernie ciepłu powyłączeniowemu. Pyroprocesing może być więc zastosowany wobec wysoce radioaktywnego materiału bezpośrednio z reaktora.
Stosując ten chemiczny przerób soli na miejscu, dałoby się uniknąć ich kłopotliwego transportu do zakładu przerobu i utrzymać niski wolumen materiału niezbędnego do pracy reaktora. Najoszczędniejszym ze scenariuszy byłby taki, w którym cały materiał oprócz świeżego paliwa torowego oraz odpadów porozszczepialnych pozostawałby wewnątrz systemu reaktora.
Zakłada się, że processing przebiegał będzie w sposób ciągły na miejscu i podlegać mu będą codziennie niewielkie partie soli z regularnym oddawaniem ich na powrót do reaktora. Nie jest koniecznym dążenie do wysokiego stopnia oczyszczenia soli, lecz raczej utrzymywanie pod kontrolą poziomu koncentracji produktów rozszczepienia oraz innych zanieczyszczeń takich jak np. tlen.
Metale tzw. szlachetne (Pd, Ru, Ag, Mo, Nb, Sb, Tc...) nie tworzą związków z fluorem w postaci soli, ale występują w postaci zawiesiny metalicznych drobin w soli. Mogą się one osadzać na metalowych powierzchniach takich jak w wymiennikach ciepła lub w projektowanych specjalnych filtrach o dużych powierzchniach, skąd będzie je łatwo usuwać. Nie ma jednak dostatecznej pewności jak ten proces będzie przebiegał, gdyż stosunkowo krótki okres eksploatacji MSRE nie zapewnił dostatecznych informacji, a badania laboratoryjne są trudne do przeprowadzenia.
Niektóre izotopy, takie jak Xe i Kr uwalniają się łatwo z obiegu w postaci gazowej wspomagane wdmuchiwaniem helu do soli. W tym procesie część metali szlachetnych uwalniana jest wraz z gazem w postaci mgły. Ważne szczególnie jest szybkie odprowadzanie ksenonu Xe-135, gdyż jest on bardzo silną trucizną neutronową, do tego utrudniającą sterowanie reaktorem. Uwolnione gazy (głównie He, Xe i Kr) są składowane przez ok. 2 dni do czasu aż większa część Xe-135 i innych krótkożyciowych izotopów ulegnie rozpadowi. Większość z tych gazów może zostać poddana recyklingowi. Po dalszym składowaniu przez kilka miesięcy radioaktywność ich jest na tyle niska, że możliwe staje się oddzielenie od helu, celem wykorzystania ksenonu-136 posiadającego wartość rynkową oraz kryptonu. Krypton ulega przeobrażeniu w Kr-85, który ulega rozpadowi po kilkudziesięciu latach i musi być składowany w tym celu np. w postaci sprężonej.
Zaproponowanych zostało kilka metod separacji chemicznej w celu oczyszczania mieszaniny soli. Pyroprocesing w porównaniu do klasycznej metody reprocesingu Purex może być metodą mniej rozbudowaną i pozostawiać po sobie mniej zanieczyszczeń wtórnych. Biorąc pod uwagę, że sole LFTR mają postać płynną, pyroprocessing może okazać się tańszy niż w zastosowaniu do tlenków paliw stałych. Trzeba mieć jednak na względzie, że nie istnieje jeszcze kompletna linia pyroprocessingu, a wykonywano jedynie laboratoryjne badania na ograniczonej liczbie elementów. Istnieje więc potrzeba dalszych badań i prac rozwojowych dla usprawnienia procesów separacji izotopów i optymalizacji reprocesingu soli.
Uran, jak i inne izotopy mogą być wydzielane z soli w procesie traktowania soli fluorem. Wdmuchiwany do soli fluor tworzy wysokowartościowe fluorki, które są lotne. Odnosi się to do głównie do sześciofluorku uranu zawierającego paliwo U-233, ale także do sześciofluorku neptunu, sześciofluorku technetu, sześciofluorku selenu, ale także do fluorków innych, wysoce radioaktywnych i nietrwałych produktów roszczepienia jak jod-131, molibden-99 i tellur. Separacja lotnych fluorków dokonywana jest następnie na drodze adsorpcji i destylacji. Procesy przetwarzania sześciofluorku uranu są znane i stosowane przy wzbogacaniu uranu. Fluorki o wysokiej wartościowości są silnie korozyjne w wysokich temperaturach i wymagają odporniejszych materiałów konstrukcyjnych niż stop Hastelloy. Jedną z sugestii zaradczych projektu MSBR w ORNL było utrzymywanie ochronnej warstwy stężałych soli. Doprowadzanie fluorków do fazy lotnej w projekcie MSBR miało na celu wydzielanie uranu z soli paliwowej. Ulatnianie przy pomocy fluoru jest opanowane i stosowane w przetwarzaniu stałego paliwa jądrowego.
Inną z prostych metod testowanych w trakcie projektu MSRE była wysokotemperaturowa destylacja próżniowa. Fluorki o niższej temperaturze wrzenia, takie jak czterofluorek uranu oraz sole nośne LiF i BeF dają się oddzielać przez destylację. W obniżonym ciśnieniu temperatura wrzenia jest niższa od temperatury wrzenia przy ciśnieniu otoczenia. Dzięki temu temperatura 1000 °C wystarcza, aby odzyskać większą część soli nośnych FLiBe. Mimo potencjalnej poprawności tej metody separacja fluorku toru od fluorków lantanowców o jeszcze wyższej temperaturze wrzenia będzie wymagała materiałów jeszcze odporniejszych na wysokie temperatury.
Separacja chemiczna w reaktorach dwucieczowych z zastosowaniem uranu jako materiału rozszczepialnego może zostać ograniczona do tych dwóch względnie prostych procesów. Najpierw uran w soli płaszcza byłby doprowadzany do fazy lotnej przy pomocy fluoru. Następnie sole nośne byłyby odzyskiwane na drodze destylacji wysokotemperaturowej. Fluorki o wysokiej temperaturze wrzenia, a wśród nich lantanowce pozostawałyby jako produkty odpadowe.
Pierwotne prace nad procesami chemicznymi w Oak Ridge nie brały pod wzgląd kwestii proliferacji i nastawione były na szybkie mnożenie paliwa. Planowano wydzielanie z soli i składowanie poza reaktorem protaktynu Pa-233, tak aby ulegał on samoistnemu rozpadowi, tworząc U-233 i nie ulegając procesowi pasożytniczemu przez pochłonięcie neutronu w razie pozostawienia go wewnątrz reaktora. Pa, posiadając 27-dniowy okres półrozpadu, po ok. 2 miesiącach składowania przekształca się w 75% w paliwo 233U. Wydzielanie protaktynu nie jest jednak w reaktorze LFTR bezwzględnie konieczne. Alternatywne konstrukcje nie usuwające protaktynu pracowałyby przy mniejszej gęstości energetycznej, co wymagałoby jednak większego wsadu paliwowego (reaktor jedno- lub półtoracieczowy) lub płaszcza o większej pojemności (konstrukcja dwucieczowa). Innym ze sposobów, aby zaniechać usuwania protaktynu, zachowując jednak dostatecznie dobry współczynnik powielania, byłoby zastosowanie twardszego spektrum neutronów.
Jeżeli jednak protaktyn miałby być separowany, to operację taką – o ile miałaby być skuteczna – należałoby wykonywać dość często, np. co 10 dni. W przypadku jednocieczowego reaktora o mocy 1  GW oznaczałoby to konieczność przerobu ok. 10% soli paliwowej, czyli około 15 ton każdego dnia. Koncepcja taka byłaby do zrealizowania, o ile koszty byłyby wyraźnie niższe od obecnych kosztów przerobu paliwa w postaci stałej.
Nowsze koncepcje zazwyczaj odchodzą od wyodrębniania Pa, co ma tą dodatkową zaletę, że wymaga przerobu mniejszych ilości soli, przez co redukuje rozmiary i koszty instalacji reprocessingu. Jednocześnie konstrukcja taka oddala niebezpieczeństwo, że uzyskany w wyniku rozpadu protaktynu wysoce czysty U-233 zostanie użyty do budowy broni jądrowej.
Technologia separacji byłaby trudniejsza w przypadku, gdyby produkty rozszczepienia wymieszane były z torem, gdyż tor, pluton i lantanowce (metale ziem rzadkich) są podobne pod względem chemicznym. Technologią zaproponowaną w celu ekstrakcji protaktynu oraz lantanowców jest przepuszczanie soli przez ciekły bizmut. W wyniku reakcji typu redoks niektóre z metali przenoszone są do roztopionego bizmutu w wymianie z litem podawanym do bizmutu. Przy niskich stężeniach litu również U, Pa i U przenoszą się do stopionego bizmutu. W warunkach bardziej redukcyjnych (większa zawartość litu w ciekłym bizmucie) do stopionego bizmutu przedostają się także tor i lantanowce. Te produkty rozszczepienia są następnie wyodrębniane z bizmutu w następnej operacji jak np. przepuszczenie przez bizmut chlorku litu LiCl. Należy zauważyć, że metoda ta należy do mniej rozwiniętych. Podobną metodą byłaby separacja przy użyciu innych metali w postaci stopionej jak np. aluminium.
Zalety.
Ciekłosolne reaktory torowe mają potencjał niezwykłych przewag w stosunku do konwencjonalnych reaktorów lekkowodnych na paliwo uranowe w postaci stałej.
Bezpieczeństwo.
Ostatecznie dzięki recyklizacji transuranowców „w trakcie obiegu” końcowa wielkość odpadów powstająca w LFTR jako straty procesowe zamyka się w promilach, czyli jest ponad tysiąckrotnie mniejsza od ilości odpadów powstających w lekkowodnym reaktorze o otwartym cyklu paliwowym. Jako jedyny znaczący, długożyciowy odpad LFTR można byłoby traktować jego własne paliwo, ale dzięki bieżącej recyklizacji może być ono eksploatowane bez ograniczeń w czasie. Nawet gdyby era toru miała się kiedyś kończyć, to partiami można by część reaktorów zamykać, a ich paliwo spożytkować w pozostałych reaktorach, doprowadzając do takiego stopnia zużycia takiego odpadu, jak byłoby to społecznie niezbędne. Co prawda LFTR produkuje też odpady, w których znajdują się radioaktywne produkty rozszczepienia, tym niemniej ich długość życia nie jest wielka. Ich toksyczność zdominowana jest przez cez-137 oraz stront-90. Dłuższy okres połowicznego rozpadu ma cez i wynosi on 30,17 lat, co oznacza że po 30,17 latach wskutek rozpadu jego radioaktywność zmniejsza się o połowę. Dziesięć takich okresów zmniejsza radioaktywność 2^10 – razy, czyli 1024-krotnie. Skutek jest taki, że produkty rozszczepienia w tym cyklu paliwowym po około 300 latach są mniej radioaktywne niż naturalny uran. Ważne jest też, że płynny stan skupienia paliwa pozwala nie tylko odseparować produkty rozszczepienia od tego paliwa, ale także oddzielić je od siebie nawzajem. Możliwe staje się wówczas sortowanie ich zależnie od okresów ich połowicznego rozpadu, co pozwoli odbierać stopniowo z przechowalnika najpierw te krótkookresowe.
Wyzwania projektowe.
Reaktory typu LFTR są zasadniczo odmienne od eksploatowanych współcześnie konstrukcji. Ta daleko idąca odmienność polega przede wszystkim na innym cyklu paliwowym z torem zamiast uranu na początku cyklu, pracy w ciśnieniu atmosferycznym zamiast w warunkach wysokich ciśnień, paliwie w postaci płynnej w miejsce paliwa stałego, ciekłych solach zamiast wody czy gazów jako chłodziwie oraz bieżącym reprocessingu i nie wymagającym przerw w pracy uzupełnianiu paliwa online, a także zastosowaniu pyroprocessingu, czyli technologii wysokotemperaturowych przerobu paliwa na miejscu, zamiast w odległych zakładach z wykorzystaniem metod opartych na rozpuszczalnikach na bazie wody. Te cechy reaktorów LFTR sprawiają, że mamy do czynienia ze zdecydowanie innym katalogiem wyzwań projektowych i kompromisów oraz różnym nasileniem kwestii konstrukcyjnych, społecznych i historycznych:
Dr. Charles Forsberg z laboratorim ORNL omówił wyzwania techniczne stojące przed komercyjną wersją MSR w pracy z 2006 r.
Dr. David Leblanc z Carleton University przekazał zasady działania, konieczne kompromisy, zagadnienia problematyczne i sposoby zaradzenia im w prezentacji.
Ostatnie wydarzenia.
Reaktor Fuji MSR.
Fuji Molten Salt Reactor to projekt ciekłosolnego termicznego reaktora powielającego o mocy 100 do 200 MWe, wykorzystującego torowy cykl paliwowy i posługującego się technologią podobną jak w reaktorze eksperymentalnym Oak Ridge National Laboratory. Był on rozwijany przez konsorcjum firm z Japonii, Stanów Zjednoczonych i Rosji. Jako reaktor powielający miał przetwarzać tor na paliwo jądrowe. Tak jak w przypadku wszystkich reaktorów na stopionych solach jego chemicznie obojętny rdzeń pracować ma w niskim ciśnieniu, co wyklucza wystąpienie eksplozji i toksycznych wycieków. Zrewidowane plany rozwojowe FUJI MSR zostały zaprezentowane lipcu 2010 r.
Chiński projekt reaktora torowego MSR.
Chińska Republika Ludowa zainicjowała badania i projekt rozwojowy reaktorów ciekłosolnych w technologii torowej. Decyzję formalnie ogłosiła Chińska Akademia Nauk na dorocznej konferencji w styczniu 2011. W docelowych planach jest zaprojektowanie i zbudowanie użytkowego torowego reaktora ciekłosolnego w terminie około 20 lat. Etapem pośrednim projektu badawczego TMSR ma być w roku 2015 reaktor 2 MW stałopaliwowy z paliwem kulkowym, chłodzony ciekłymi solami, a następnie reaktor badawczy 2 MW tym razem ciekłosolny i ciekłopaliwowy w roku 2017. Ich następcami będą reaktory demonstracyjne o mocach 10-200 MW. Na czele projektu stanął Jiang Mianheng.
Budżet początkowy wynosi 350 milionów dolarów i dotychczas do prac nad torowymi reaktorami ciekłosolnymi zatrudniono już na pełny etat 140 naukowców z tytułami doktorskimi w Szanghajskim Instytucie Fizyki Stosowanej. Rozbudowę tego zespołu do 750 osób planuje się do roku 2015.
Flibe Energy.
Kirk Sorensen, były naukowiec NASA i główny technolog nuklearny w Teledyne Brown Engineering od długiego czasu jest czołowym orędownikiem torowego cyklu paliwowego, a w szczególności reaktorów torowych na ciekłych fluorkach. Po raz pierwszy zetknął się z reaktorami torowymi podczas pracy dla NASA, gdy dokonywał selekcji źródeł energii, które mogłyby zapewnić energię dla pierwszych stacji badawczych na Księżycu. Dużą trudnością było zdobycie materiałów na temat torowego cyklu paliwowego, więc Sorensen stworzył w 2006 roku „energyfromthorium.com” jako repozytorium dokumentów, forum dyskusyjne i blog promujące tę technologię. W 2006 r. Kirk Sorensen ukuł także określenie Liquid Fluoride Thorium Reactor oraz LFTR dla oznaczenia jednej z możliwych wersji konstrukcji reaktora ciekłosolnego wykorzystującego paliwo w postaci ciekłej soli oraz powielanie uranu-233 z toru w termicznym spektrum neutronów. W roku 2011 Sorensen założył Flibe Energy, firmę której celem jest zbudowanie małego reaktora modułowego LFTR o mocy 20-50  MW przeznaczonego do zaopatrywania w energię amerykańskich baz wojskowych na świecie. W obecnym gąszczu przepisów obowiązujących w amerykańskim przemyśle nuklearnym łatwiej będzie uzyskać zatwierdzenie nietypowego projektu elektrowni LFTR dla armii niż do użytku cywilnego.
Thorium Energy Generation Pty. Limited (TEG).
Thorium Energy Generation Pty. Limited (TEG) jest australijskim przedsięwzięciem badawczo-rozwojowym, które postawiło sobie za zadanie międzynarodową współpracę przy opracowaniu komercyjnych reaktorów LFTR, jak i ich wersji wykorzystujących neutrony generowane w akceleratorze cząstek. W listopadzie 2011 roku firma TEG powiadomiła o utworzeniu joint venture z naukowcami Czech z zamiarem zbudowania pilotowej instalacji 60 MW w Pradze, gdzie prace przygotowawcze nad prototypem miały się zakończyć w 2012 roku.
The Weinberg Foundation.
Fundacja Weinberga jest brytyjską organizacją non-profit utworzoną w 2011 roku celem promowania idei, prowadzenia dyskusji, lobbowania i szerzenia wiedzy na temat energetyki opartej na torze oraz reaktorów LFTR. Fundacja zainaugurowana została uroczyście w brytyjskiej Izbie Lordów 8 września 2011 roku.
Fundacja przyjęła swą nazwę dla uhonorowania amerykańskiego fizyka jądrowego Alvina M. Weinberga, który był ojcem i pionierem badań nad torowymi reaktorami ciekłosolnymi.
Linki zewnętrzne.
Zwolennicy
Filmy video

</doc>
<doc id="2683507" url="https://pl.wikipedia.org/wiki?curid=2683507" title="Narodowy rezerwat przyrody Kněhyně - Čertův mlýn">
Narodowy rezerwat przyrody Kněhyně - Čertův mlýn

Narodowy rezerwat przyrody Kněhyně - Čertův mlýn (cz. "Národní přírodní rezervace Kněhyně - Čertův mlýn") – narodowy rezerwat przyrody na terenie Czech, w kraju morawsko-śląskim (powiat Frydek-Mistek) i zlińskim (powiat Vsetín). Obejmuje przyszczytowe partie gór Kněhyně i Čertův mlýn w Beskidzie Śląsko-Morawskim, na wysokości od 965 do 1257 m n.p.m. Zajmuje 195,02 ha powierzchni (142,28 w powiecie Frýdek-Místek i 52,74 w powiecie Vsetín) w granicach CHKO Beskidy. Został utworzony 19 stycznia 1989.

</doc>
<doc id="2683521" url="https://pl.wikipedia.org/wiki?curid=2683521" title="Tomasz Szuflita">
Tomasz Szuflita

Tomasz Szuflita (ur. 8 czerwca 1970 w Bydgoszczy) – piłkarz polski grający na pozycji obrońcy.
Kariera.
Karierę piłkarską Szuflita rozpoczął w klubie BKS Bydgoszcz. W 1991 roku został zawodnikiem Zawiszy Bydgoszcz, w którym w sezonie 1990/1991 zadebiutował w pierwszej lidze. Wiosną 1992 roku został wypożyczony z Zawiszy do innego pierwszoligowca, Igloopolu Dębica. Latem 1992 wrócił do Zawiszy. W sezonie 1993/1994 spadł z Zawiszą do pierwszej ligi. W Zawiszy grał do końca 1997 roku.
Na początku 1998 roku Szuflita odszedł z Zawiszy do Ruchu Chorzów. Zadebiutował w nim 7 marca 1998 w wygranym 2:1 domowym meczu ze Stomilem Olsztyn. W 2001 roku odszedł z Ruchu do New Jersey Falcons ze Stanów Zjednoczonych, ale jeszcze w tym samym roku wrócił do Ruchu.
W 2002 roku Szuflita został zawodnikiem Arki Gdynia. Następnie grał też w Polonii Bydgoszcz, ponownie New Jersey Falcons i Victorii Koronowo. W 2006 roku zakończył w tym ostatnim klubie swoją karierę.
Ogółem w polskiej ekstraklasie Szuflita rozegrał 119 meczów i strzelił w nich 1 gola.

</doc>
<doc id="2683526" url="https://pl.wikipedia.org/wiki?curid=2683526" title="BBC 1Xtra">
BBC 1Xtra



</doc>
<doc id="2683538" url="https://pl.wikipedia.org/wiki?curid=2683538" title="Andrej Gaćina">
Andrej Gaćina

Andrej Gaćina (ur. 21 maja 1986 w Zadarze) – chorwacki tenisista stołowy. Obecnie zawodnik klubu TTF Liebherr Ochsenhausen. Dwukrotny mistrz Europy, dwukrotny srebrny medalista igrzysk śródziemnomorskich i brązowy medalista mistrzostw Europy juniorów w tenisie stołowym. Wielokrotny reprezentant Chorwacji. Olimpijczyk.
Andrej Gaćina w swojej karierze kilkukrotnie zdobywał medale imprez międzynarodowych. W mistrzostwach Europy dwukrotnie został mistrzem kontynentu. W 2007 roku, wraz z reprezentacją swego kraju, wygrał rywalizację drużynową, a w 2011 roku w parze z Portugalczykiem Marcosem Freitasem zwyciężył w rywalizacji deblowej. W 2009 roku zdobył dwa srebrne medale w igrzyskach śródziemnomorskich – zarówno w rywalizacji indywidualnej, gdzie w finale przegrał z Grekiem Panagiotisem Gkionisem, jak i w rywalizacji deblowej, gdzie występował w parze ze swoim rodakiem Roko Tošiciem. Ponadto w 2004 roku zdobył brązowy medal mistrzostw świata juniorów w grze deblowej.
Andrej Gaćina wziął udział w Letnich Igrzyskach Olimpijskich 2008. W turnieju drużynowym, wraz z reprezentacją swego kraju (Chorwacja wystąpiła w składzie Gaćina, Zoran Primorac i Tan Ruiwu), został sklasyfikowany na 7. pozycji. W maju 2012 roku zakwalifikował się także do udziału w turnieju indywidualnym tenisistów stołowych podczas Letnich Igrzyskach Olimpijskich 2012.

</doc>
<doc id="2683549" url="https://pl.wikipedia.org/wiki?curid=2683549" title="Jack Butland">
Jack Butland

Jack Butland (ur. 10 marca 1993 w Bristolu) – angielski piłkarz występujący na pozycji bramkarza w Manchesterze United, do którego jest wypożyczony z Crystal Palace. Uczestnik Mistrzostw Europy 2012 i Mistrzostw Świata 2018.
Kariera klubowa.
Birmingham City.
Butland urodził się w Bristol. W 2007 roku dołączył do akademii Birmingham City. Po opuszczeniu Clevedeon Community School w 2009 roku, rozpoczął 2-letnie stypendium w młodzieżowej akademii klubu. W wieku 16 lat zadebiutował w rezerwach Birmingham, a w 2010 roku podpisał kontrakt z profesjonalną drużyną. W październiku 2010 roku złamał rękę, która wykluczyła go z gry na dłuższy okres.
Wypożyczenie do Cheltenham Town.
We wrześniu 2011 roku Butland został wypożyczony do Cheltenham Town. Został on wypożyczony na okres miesiąca, po to aby nabrać doświadczenia. Zadebiutował 10 września w meczu z Macclesfield Town, gdzie zachował czyste konto. Będąc na wypożyczeniu Butland podpisał nowy kontrakt z Birmingham, obowiązujący do 2015 roku. Jego wypożyczenie zostało przedłużone o kolejne dwa miesiące. Był nominowany do nagrody najlepszego piłkarza w listopadzie. W dwunastu meczach dla Cheltenham zachował siedem czystych kont. W lutym 2012 roku Butland ponownie został wypożyczony do Cheltenham do końca rozgrywek. Po zakończeniu sezonu bramkarz zebrał bardzo dobre recenzje przez angielskich ekspertów, ale też i przez trenerów innych drużyn.
Pierwsza drużyna.
Butland był rezerwowym bramkarzem w sezonie 2011/12. Birmingham odrzuciło ofertę Southampton w wysokości 6 mln funtów za młodego bramkarza. Menedżer Lee Clark stwierdził, że jest to za mała kwota jak na tak utalentowanego bramkarza. Sam piłkarz przyznał, że chce grać w pierwszej drużynie i rozwijać swoją karierę. W sezonie 2012/13 po odejściu Bena Fostera otrzymał koszulkę z numerem jeden. W barwach Birmingham zadebiutował w pierwszym meczu sezonu z Charlton Athletic. Po bardzo dobrych meczach Butland przyciągnął uwagę większych angielskich drużyny min: Chelsea. Golkiper został wybrany najlepszym graczem sezonu w Birmingham.
Stoke City.
31 stycznia 2013 roku podpisał kontrakt ze Stoke City. W ramach umowy jaką zawarły obie drużyny wrócił do Birmingham do końca rozgrywek. Po powrocie do Stoke w sezonie 2013-14 był trzecim bramkarzem drużyny. 26 września 2013 roku został wypożyczony do Barnsley. W swoim debiucie otrzymał żółtą kartkę za faul na Jamie Vardym. 26 grudnia Stoke anulowało wypożyczenie z powodu kontuzji pierwszego bramkarza drużyny Asmira Begovicia. 1 stycznia 2014 roku zadebiutował w Premier League, zastępując Thomasa Sørensena, który również doznał kontuzji. W dniu 12 stycznia zagrał w wyjściowym składzie w meczu z Liverpoolem, który zakończył się porażką "The Potters" 5-3. Pod koniec lutego został wypożyczony do Leeds United. Menedżer Mark Hughes podkreślił, że musi nabrać więcej doświadczenia. Zadebiutował w zremisowanym 0-0 meczu z Middlesbrough. Został wybrany zawodnikiem meczu. 
20 października 2014 roku Butland udał się na wypożyczenie do Derby County na okres jednego miesiąca. Zagrał w sześciu spotkaniach przed powrotem do Stoke. W marcu 2015 roku przedłużył swój kontrakt z "The Potters" o kolejne cztery lata. W maju zagrał w trzech meczach, dwukrotnie zachowując czyste konto. Po odejściu Asmira Begovicia przed sezonem 2015-16 Mark Hughes ogłosił go numerem jeden w bramce Stoke. 27 października 2015 roku obronił rzut karny wykonywany przez Edena Hazarda w serii rzutów karnych podczas czwartej rundy Pucharu Ligi Angielskiej. Ponadto zebrał bardzo dobre recenzje za mecz ligowy z Norwich i Newcastle, w których to ratował punkty swojej drużynie. 26 marca 2016 roku podczas meczu towarzyskiego z Niemcami doznał poważnej kontuzji kolana, która uniemożliwiła mu grę przez rok, w związku z czym opuścił większość sezonu 2016/2017, oraz finały Mistrzostw Europy.
Manchester United.
6 stycznia 2023 roku został wypożyczony na pół sezonu do Manchesteru United.
Kariera reprezentacyjna.
Młodzieżowa reprezentacja Anglii.
Butland zadebiutował w kadrze do lat 16 w dniu 3 października 2008 roku, zachowując czyste konto podczas meczu wygranego 6-0 z Irlandią Północną. Potem występował w drużynie do lat 17, z którą zdobył Mistrzostwo Europy U-17. Ponadto został wybrany najlepszym bramkarzem tego turnieju. Potem został powołany do kadry U-20. W dniu 1 września 2011 roku zadebiutował w drużynie do lat 21 przeciwko Azerbejdżanowi.
Dorosła kadra.
Butland został powołany na Mistrzostwa Europy w 2012 roku. W dniu 12 października 2015 roku zadebiutował w eliminacyjnym meczu do Mistrzostw Europy 2016. W tym spotkaniu zachował czyste konto i wraz z drużyną awansował na finały tej imprezy. Znalazł się także w 23-osobowej kadrze Anglików na finały Mistrzostw Świata 2018, na których "Synowie Albionu" zajęli czwarte miejsce, jednakże podstawowym bramkarzem był Jordan Pickford.
Występy w dorosłej kadrze narodowej

</doc>
<doc id="2683554" url="https://pl.wikipedia.org/wiki?curid=2683554" title="Matka Katarzyna z Kłobucka">
Matka Katarzyna z Kłobucka

Matka Katarzyna z Kłobucka (ur. w 1551 lub 1552 w Kłobucku, zm. 26 stycznia 1620 najprawdopodobniej w Krakowie) – polska zakonnica, współzałożycielka Zgromadzenia Sióstr Augustianek w Polsce oraz kandydatka do wyniesienia na ołtarze Kościoła katolickiego.
Życiorys.
Pochodziła z Kłobucka, gdzie najprawdopodobniej została ochrzczona w kościele parafialnym świętych Marcina i Małgorzaty. Następnie wyszła za mąż, ale wkrótce owdowiała. 
Wiadomo jest, że mając 25 lat przebywała już w Krakowie przy kościele św. Katarzyny Aleksandryjskiej i św. Małgorzaty na Kazimierzu, gdzie w 1578 przyjęła habit zakonny, będąc współzałożycielką w Polsce (razem z o. Szymonem Mniszkiem OSA) żeńskiej gałęzi augustianów, zwanej augustiankami. 28 sierpnia 1579 złożyła śluby zakonne. Została pierwszą przełożoną polskich augustianek. Początkowo siostry mieszkały przy ulicy Piekarskiej w drewnianym domu podarowanym im przez Wawrzyńca Justimonti herbu Justimonti. Wkrótce po uzyskaniu zgody od króla Stefana Batorego matka Katarzyna przystąpiła do budowy klasztoru przy ulicy Skałecznej. 30 marca 1605 trzynaście sióstr augustianek z matką Katarzyną uroczyście potwierdziło swoją profesję zakonną na ręce wizytatora generalnego o. Feliksa Mileniusa OSA przed głównym ołtarzem kościoła św. Katarzyny Aleksandryjskiej i św. Małgorzaty.
Siostry oprócz modlitw zajmowały się pomocą ubogim i chorym, troszczyły się o kościół zakonny oraz szyły szaty i parametry liturgiczne. Później podjęły działalność opiekuńczo-wychowawczą i pedagogiczną, prowadząc nauczanie przyklasztorne oraz szkołę.
Zmarła 26 stycznia 1620, najprawdopodobniej w klasztorze krakowskim. W 2004 rozpoczęto przygotowania do otwarcia jej procesu beatyfikacyjnego.
Upamiętnienie.
W kościele św. Katarzyny Aleksandryjskiej i św. Małgorzaty przy ołtarzu św. Mikołaja z Tolentino umieszczono po restauracji dwie drewniane figury kobiet w habitach augustiańskich, pochodzące z pierwszej połowy XVII wieku. U kolan jednej z nich, matki Katarzyny stoi dziecko, unoszące w górę otwartą książkę. Ta rzeźba mogła powstać jeszcze za jej życia, albo wkrótce po jej śmierci.
Pod koniec 2009 powstał obraz Matki Katarzyny, namalowany przez artystkę Elżbietę Centkowską, który znajduje się w domu generalnym w Krakowie. Wydano również folder z jej wizerunkiem i biografią. 26 dnia każdego miesiąca w Zgromadzeniu augustianek trwają specjalne modlitwy o wyniesienie jej na ołtarze.

</doc>
<doc id="2683565" url="https://pl.wikipedia.org/wiki?curid=2683565" title="Epigomphus">
Epigomphus

Epigomphus – rodzaj ważek z rodziny gadziogłówkowatych (Gomphidae).
Podział systematyczny.
Do rodzaju należą następujące gatunki:

</doc>
<doc id="2683571" url="https://pl.wikipedia.org/wiki?curid=2683571" title="Stylogomphus">
Stylogomphus

Stylogomphus – rodzaj ważek z rodziny gadziogłówkowatych (Gomphidae).
Należą tutaj następujące gatunki:

</doc>
<doc id="2683584" url="https://pl.wikipedia.org/wiki?curid=2683584" title="Andrej Gacina">
Andrej Gacina



</doc>
<doc id="2683589" url="https://pl.wikipedia.org/wiki?curid=2683589" title="Idzi z Santarém">
Idzi z Santarém

Idzi z Santarém (ur. ok. 1190 w Vouzela, zm. 14 maja 1265 w Santarém) – błogosławiony Kościoła katolickiego, portugalski dominikanin.
Życiorys.
Był synem Rui Pais de Valadares gubernatora Coimbry. Przeniósł się do Paryża, gdzie studiował filozofię i medycynę. Po powrocie do Portugalii został wysłany do klasztoru w Scallabis. Został wybrany dwukrotnie prowincjałem (w 1233 i 1257 roku). Został beatyfikowany przez papieża Benedykta XIV w dniu 9 maja 1748, a jego wspomnienie obchodzone jest w dniu 14 maja.

</doc>
<doc id="2683590" url="https://pl.wikipedia.org/wiki?curid=2683590" title="Sinogomphus">
Sinogomphus

Sinogomphus – rodzaj ważek z rodziny gadziogłówkowatych (Gomphidae).
Należą tutaj następujące gatunki:

</doc>
<doc id="2683595" url="https://pl.wikipedia.org/wiki?curid=2683595" title="Microgomphus">
Microgomphus

Microgomphus – rodzaj ważek z rodziny gadziogłówkowatych (Gomphidae).
Należą tutaj następujące gatunki:

</doc>
<doc id="2683607" url="https://pl.wikipedia.org/wiki?curid=2683607" title="Władysław Pulnarowicz">
Władysław Pulnarowicz

Władysław Pulnarowicz (ur. 12 kwietnia 1889 w Turce, zm. w czerwcu 1941 we Lwowie) – polski polityk, senator w II RP trzech kolejnych kadencji.
Życiorys.
Ukończył szkołę średnią. Działał w Związku Walki Czynnej. W czasie I wojny światowej służył w Legionach Polskich. Po 1918 roku został dyrektorem Kasy Chorych w Turce (którym był do 1932 roku). Był dyrektorem komisarycznym Ubezpieczalni Społecznej w Turce, Samborze i Drohobyczu.
Był wieloletnim członkiem rady miejskiej i powiatowej w Turce.
W 1935 roku został senatorem III kadencji (1930–1935) (był zastępcą senatora z województwa lwowskiego, mandat objął po zrzeczeniu się mandatu przez poprzednika Artura Dobieckiego). Ślubowanie złożył 16 stycznia 1935 roku. W III kadencji był członkiem BBWR. Ponownie został wybrany na senatora IV (1935–1938) i V (1938–1939) kadencji z listy Obozu Zjednoczenia Narodowego w województwie lwowskim. W IV kadencji pracował w komisjach: opieki społecznej (której był sekretarzem), regulaminowej i administracji.
Po 17 września 1939 roku ukrywał się we Lwowie. Jego rodzina została 13 kwietnia 1940 roku wywieziona do Kazachstanu, a on z synem Janem został aresztowany 8 lipca 1940 roku w czasie próby przekroczenia granicy z Węgrami. Został osadzony w lwowskim więzieniu „Brygidki”. 17 kwietnia 1941 roku postanowieniem wojskowego prokuratora jego sprawa została skierowana do sądu wojskowego. Skazano go na śmierć wyrokiem Trybunału Wojskowego 6 Armii Specjalnego Kijowskiego Okręgu Wojskowego 16 maja 1941 roku. Rozstrzelany wraz z synem Janem, skazanym w tym samym procesie na 25 lat pozbawienia wolności i 5 lat pozbawienia praw publicznych na krótko przed zajęciem Lwowa przez Niemców.
Życie prywatne.
Był synem Józefa i Emilii z domu Jackulak. Ożenił się w 1912 roku z Henryką Chołoniewską, z którą mieli dwie córki: Zofię (1914–1992) i Romanę oraz syna Jana.

</doc>
<doc id="2683614" url="https://pl.wikipedia.org/wiki?curid=2683614" title="Mundur Legionów Polskich we Włoszech">
Mundur Legionów Polskich we Włoszech

Mundur Legionów Polskich we Włoszech – ubiór polskich formacji legionowych walczących u boku Francji w latach 1797-1807. 
Mundur w okresie formowania legionów.
Twórca legionów polskich, Jan Henryk Dąbrowski, w rozmowach z rządem Republiki Lombardzkiej ustalił, że "ubiory, odznaki wojskowe i organizacja tego korpusu winny być w miarę możności zbliżone do zwyczajów Polaków". Kilkanaście dni po rozpoczęciu formowania pododdziałów, przedstawiono władzom Lombardii umundurowanych 20 grenadierów i 20 strzelców.
Grenadierzy posiadali mundur wzorowany na polskiej kawalerii narodowej. Były to granatowe spodnie i kurtki z karmazynowymi wyłogami, kołnierzem, mankietami i połami. Strzelcy nosili podobny mundur z ozdobami zielonymi. Wzorowany był na mundurze 3 regimentu pieszego buławy polnej litewskiej. Buty noszono z cholewkami do połowy łydki. Nogawki spodni wkładane do butów. Na prawym ramieniu noszono czerwono-biało-zielony kontrepolet w barwach lombardzkich z napisem "Gli uomini liberi sono fratelli". 
Pierwsi grenadierzy i strzelcy wystąpili przed władzami lombardzkimi w kapeluszach. Wkrótce jednak zamieniono je na rogatywki z czarnym barankiem bez daszka. Oficerowie sztabu nosili czerwone czapki, a żołnierze piechoty - granatowe. Przypinano do nich kokardy francuskie. Na początku XIX w. weszły w życie wysokie i usztywnione rogatywki z okutym daszkiem i podpinką. 
Kolejny formowany 3 batalion fizylierów miał nosić granatowe kurtki i spodnie z jasnoniebieskimi wyłogami. Z uwagi na tempo prac organizacyjnych, zrezygnowano z epoletów u fizylierów, a szyto czarne czapki z jasnobłękitnym barankiem, czerwonymi kitkami oraz biało-karmazynowymi kordonami. Ponieważ planowanych dla legionistów butów z półcholewkami nie dostarczono, żołnierze nosili buty używane w armii francuskiej. W zestawieniu ze spodniami połowa łydki pozostawała odkryta. Wyposażono więc żołnierzy w małe płócienne, czarne kamasze.
Mundury oddziałów Legii.
W maju 1797 roku zreorganizowano oddziały i utworzono dwie legie. Mundur stanowiły polskie granatowe kurtki i spodnie. Ozdoby posiadały kolory lombardzkie: pierwsza legia miała mieć białe wyłogi, czerwone kołnierze i zielone klapy, druga - zielone wyłogi, białe kołnierze i czerwone klapy. Nie zostało to jednak zaakceptowane przez Dąbrowskiego i ostatecznie legioniści nosili: "kurtkę, pantalony i czapkę; szarfę, dragonki i kordony oficerskie srebrne, przerabiane karmazynowym jedwabiem". Podstawowym kolorem munduru pozostał granatowy. Bataliony różniły się barwą ozdób oraz guzików, wzorowaną na barwach regimentów Rzeczypospolitej. Odpowiednio bataliony 1 Legii nosiły: 
Bataliony 2 Legii posiadały natomiast: 
Ze względów oszczędnościowych żołnierze "donaszali" aktualnie używane mundury. Jedynie III/2 Legii otrzymał regulaminowe kolory. Dla wszystkich batalionów przewidziano zdobyczne austriackie białe oporządzenie. Nowo powstałe trzy kompanie artylerii polskiej nosiły prawdopodobnie nowy mundur cisalpińskiej artylerii pieszej. Był to zielony frak z wyłogami, czarny kołnierz i mankiety z czerwoną wypustką oraz z czerwonymi połami. Do munduru zakładano zieloną kamizelkę, zielone spodnie i czarne kamasze. Nakryciem głowy był czarny kapelusz. Oficerowie zakładali epolety polskie. Noszono również kokardy francuskie.
Proklamowanie Republiki Cisalpińskiej zmieniło status Legionów. W nowej konwencji podpisanej 17 listopada 1797 roku zapisano, że "Ubiór, znaki stopni wojskowych, kolor mundurów batalionu […] będą zgodne z […] przepisami dawnego wojska polskiego". W konwencji nie wspominano kontrepolecie, a kokardę o barwach francuskich zmieniono na barwy cisalpińskie. W artylerii nakazano wprowadzić "ubiory polskie". Kanonierzy mieli używać jeszcze starych cisalpińskich mundurów, oficerowie zaś założyć polski ciemnozielony mundur ze złotymi galonami. W trakcie marszu 1 Legii na Rzym, w Toligno generał Dąbrowski rozkazał ściągnąć z okolicy wszystkich krawców i przerobić "długie fraki towarzyszącej mu kompanii artylerii na kurtki polskie".
Ujednolicenie barw w ramach poszczególnych legii.
Jesienią 1798 roku rozpoczęto reorganizację wojsk cisalpińskich (w tym polskich). Celem ujednolicenia umundurowania jednostki polskie winny założyć zielony mundur włoski. Protest gen. Dąbrowskiego spowodował cofnięcie decyzji tak daleko idących zmian mundurowych. W rozkazie z 1 października 1798 roku zalecono ujednolicenie kolorów w obrębie poszczególnych legii. Żołnierze 1 Legii mieli nosić wyłogi karmazynowe, a 2 Legii pąsowe. Mundury zachowały swoją zasadniczą barwę: piechota - granatowy, artyleria - zielony. 
Rozkaz ministra wojny Republiki Cisalpińskiej 29 października nakazywał by generałowie nosili polskie mundury z tasiemką w barwach cisalpińskich na prawym ramieniu i napisem: "Ludzie wolni są braćmi". Dla adiutantów generalnych przewidziano kurtkę granatową z karmazynowymi ozdobami, srebrnymi guzikami i białą kamizelką. Spodnie miały być granatowe z karmazynowym lampasem, a czapka karmazynowa z galonem srebrnym i czarną skórą zamiast baranka. Od armii francuskiej przyjęto również szarfy z granatowo-biało-karmazynowymi frędzlami na lewym ramieniu: karmazynową dla adiutanta generała lejtnanta i granatową dla adiutanta generała majora.
Artyleria nosiła ciemnozielone kurtki z czarnymi ozdobami i złotymi guzikami oraz rajtuzy sukienne czarne z zielonym lampasem. Czapki także koloru ciemnozielonego z czarną skórą, złotym galonem i kitką z czarnych piór. Pod kurtką noszono białą kamizelkę. Zielone czapraki oficerskie posiadały czarną wypustką i jedwabną żółtą taśmą. W rogach wyszyto czarne granaty.
Podoficerowie na rękawach nosili galony podszyte suknem w kolorze legii. Na szyję, pod kołnierzem, zakładano czarne halsztuki. 
Reforma zmieniła też rodzaj i kolor czapek. Podoficerowie i szeregowi nosili ciemnozielone czapki z pąsowo-białymi wypustkami na szwach. Fizylierzy mocowali kitki włosiane w barwach francuskich, grenadierzy - pąsowe, a strzelcy - zielone. 
Bataliony różniły się sukiennymi otokami na czapkach. Ich kolor był pozostałością po dawnych barwach batalionowych. W 1 Legii I batalion miał otoki karmazynowe, II batalion zielone, a III żółte. W 2 Legii: I - czarne, II - niebieskie, a III - pąsowe. Od 23 listopada barwy batalionowe na dole kitek otrzymali grenadierzy i strzelcy. W dni chłodne ubierano szary płaszcz.
Oficerowie wyróżniali się granatowymi czapkami ze srebrno-karmazynowym kordonem. Kity u czapek miały barwy niebiesko-biało-pąsowe, a u oficerów kompanii grenadierskiej pąsowe, a w strzeleckiej - zielone. W późniejszym okresie, na dole kity, dodano kolory batalionowe. Na szyję oficerowie zakładali czarne chusty z białą wypustką. Buty do połowy łydki, oblamowane czarną skórą zakładane na wierzch spodni. Na pendent z czarnej, lakierowanej skóry z gładką klamrą zakładano jedwabną szarfę z frędzlami przerabianą karmazynową nicią. Na lewym ramieniu oficerowie przypinali naramiennik, na prawym kontrepolet w barwach cisalpińskich. Oba naramienniki i szlufki były podszyte suknem w barwie batalionu.
Żołnierze służby zdrowia nosili niebieskie mundury z czarnymi ozdobami i białymi guzikami. Zwoszczycy posiadali szare mundury z granatowymi ozdobami. Zamiast czapek zakładali czarne okrągłe kapelusze z biała blachą z numerem legii.
Zbliżająca się wojna spowodowała, że pod koniec listopada 1798 roku zaprzestano szycia nowych mundurów. Reformę mundurową musiano rozłożyć w czasie.
W czasie wojny z Neapolem, po zdobyciu Gaety, przystąpiono do formowania pułku kawalerii. Przewidziano dla niego umundurowanie wzorowane na dawnej kawalerii narodowej. Były to granatowe kurtki i spodnie z karmazynowymi wyłogami oraz rogata czapka. Warunki wojny wymusiły jednak stosowanie starych mundurów piechoty.
Dodatek do przepisu mundurowego kawalerii 7 marca nakazywał: "Oficerowie będą mieli srebrne akselbanty i kontrepolety jak piechota, znaki rangi będą na akselbancie; zresztą oficerowie i żołnierze będą ubrani jak 1 Legia, z tą różnicą, że oficerowie będą mieli czapki amarantowe z czarnym barankiem".
W wyniku reorganizacji legionów powstały nowe oddziały. Były to: batalion grenadierów, batalion strzelców oraz pułk ułanów. Wprowadzono zatem nowe rozróżnienia kit na czapkach w piechocie i w kawalerii. Sztab miał nosić kity niebiesko-biało-czerwone, grenadierzy pozostali przy kitach czerwonych, a strzelcy przy zielonych. Bataliony fizylierskie różniły się kombinacją trzech barw: I batalion miał kity białe na dole, czerwone w środkowej części, a u góry błękitne, II - błękitne, białe i czerwone, a III - czerwone, błękitne i białe.
W kawalerii kity rozróżniały poszczególne kompanie. Kolorem nawiązywały do barw proporczyków na lance ustalonych 12 lutego 1791 roku.
W I szwadronie jego 1 kompania miała kity czerwono-biało-niebieskie, a 2 kompania niebiesko-biało-czerwone. 
W II szwadronie 1 kompania nosiła barwy czerwono-niebiesko-białe, a 2 kompania barwy biało-niebiesko- czerwone. W kawalerii panował też opór wobec używania epoletów. Ich role pełnić miały akselbanty, na których powinny znaleźć się z gwiazdki i belki stosownie do stopnia.
Unicestwienie 2 Legii i wysokie straty 1 Legii zmusiły Dąbrowskiego do odbudowy korpusu. W październiku przydzielono sukno na uszycie 600 mundurów dla nowych ochotników, ale w uproszczonej formie. Podstawowym kolorem pozostawał granat z karmazynowymi ozdobami. Pod spód zakładano biały lejbik, a na wierzch białe skórzane pasy do ładownicy i tasaka. Czapki miały być wyższe, koloru granatowego z czarnym otokiem i skórzanym daszkiem, szwami karmazynowymi i biało-czerwonym sznurem. Do czapki przypinano francuską kokardę. Wysoka, sztywna, "kaszkietowa" czapka o czterech rogach ze skórzanym denkiem, daszkiem i podpinką zajęła trwałe miejsce w polskim ubiorze wojskowym.
Mundur w Legii Włoskiej i w półbrygadach.
W lutym 1800 roku rozpoczęto formowanie Legii Włoskiej. Piechota miała otrzymać barwy granatowo-karmazynowe, a artylerzyści zielono-czarne. Mundur dla piechoty: kurtka granatowa krótka z ozdobami karmazynowymi, kamizelka i spodnie granatowe, guziki białe, czapka polska z piórem. Oficerowie mieliby prawo noszenia odznak rang posiadanych w Polsce i we Włoszech. Artyleria nosiłaby kurtki zielone krótkie, z ozdobami czarnymi, kamizelki i spodnie zielone, guziki żółte, półgetry, polską czapkę czarną z piórem.
Na konferencji 24 marca zmieniono mundury polskim artylerzystom. Były to kawowe kurtki z żółtymi obszlegami, a kamizelki zielone, spodnie karmazynowe niemieckie krótkie i białe kamasze.
28 października specjalna komisja mundurowa ujednoliciła ozdoby przy granatowych mundurach (karmazynowe) i przywróciła dla ogółu czapki granatowe z kitami. W służbie codziennej i w koszarach dopuszczono noszenie surdutów i stosowanych kapeluszy. Wobec trudności z zakupem właściwych materiałów doszło niebawem do uproszczeń w stroju i ozdobach. Grenadierzy i VII batalion zamiast polskich czapek dostał francuskie kaszkiety, tak że zwano ich żartobliwie "kogutkami".
Proces umundurowania batalionów przebiegał powoli, a braki podstawowego wyposażenia uzupełniano nawet po zawarciu pokoju w Luneville. 
Po reorganizacji Legii i utworzeniu półbrygad, na przełomie kwietnia i maja 1802 roku wszedł w życie nowy regulamin mundurowy. Kurtki pozostawały granatowe, ale przypinane wyłogi były żółte. Zapięcia na siedem guzików. Pod spód oficerowie zakładali kaszmirowe lub bawełniane białe kamizelki. Szeregowcy i podoficerowie nosili kamizelki sukienne. Czapki granatowe z kwadratowym dnem, z wypustkami, z daszkiem z czarnej lakierowanej skóry i okuciem: srebrnym dla oficerów i z białego metalu dla żołnierzy. 
Spodnie granatowe, dawnego kroju z lampasem koloru słomy wykładane na buty. Na początku 1803 roku 2 półbrygada właśnie w tych mundurach popłynęła na Antyle. Przed wyjazdem żołnierze dostali też umundurowanie kolonialne. Były to m.in. lżejsze buty, dwie ciemnoniebieskie koszule, para spodni i płócienna kurtka. Dla oficerów dodatkowo wydano białe spodnie. W czasie walk półbrygady szybko straciły jednolity wygląd, a żołnierze zakładali elementy umundurowania francuskiego.
Na wyspie stosowano kilka wariantów umundurowania. Były to dawne sukienne mundury legionowe, z karmazynowymi ozdobami dla 3 półbrygady i żółtymi dla 2 półbrygady. Szeregowcy mogli nosić białe, płócienne czechczery. Oficerom przysługiwały białe "kaźmirkowe". Innym wariantem umundurowania był lekki francuski ciemnoniebieski uniform kolonialny. Element narodowy stanowiły wówczas polskie czapki.
Do walki zakładano słomkowe kapelusze, kurtki noszono rozpięte lub zastępowano je kolonialnymi ciemnoniebieskimi koszulami lub kamizelkami z rękawami. Do walk w dżungli nakładano białe płócienne czechczery lub francuskie niebieskie spodnie kolonialne.
Pozostałe we Włoszech oddziały polskie tj. pułk ułanów oraz 1 półbrygada piechoty, otrzymały nowe umundurowanie. Grenadierzy założyli francuskie czaka. Coraz częściej pojawiały się też w wyposażeniu elementy francuskie.
W Legii Polsko-Włoskiej.
Wiosną 1807 roku piechota oraz ułani stali się zalążkiem Legii Polsko-Włoskiej. Pułk ułanów otrzymał nowe "mundury, lederwerki, broń, osiodłanie i okiełznanie". Jednocześnie nowo utworzona kompania wyborcza założyła bermyce z żółtymi flamami i czerwonymi kitami. Żołnierze kompanii centralnych nosili granatowe czapki z białymi taśmami, z otokiem z białego, krótko strzyżonego baranka, kokardą francuską oraz czerwoną kitą zakończoną białym szczytem. Wszyscy żołnierze zakładali kurtki, kamizelki i spodnie granatowe z żółtymi kołnierzami i żółtymi wypustkami na wyłogach, kamizelce i spodniach. Guziki, epolety, akselbanty oraz pasy były białe.
Wiosną 1808 roku wprowadzono kurtki z pełnymi żółtymi wyłogami i blachy na czapki w kształcie półsłońca. Formowane trzy pułki piechoty otrzymały mundury granatowe z żółtymi wyłogami, kołnierzem, mankietami i połami. Pod mundur wkładano biały lejbik. Żołnierze nosili czapki granatowe z czarnym skórzanym otokiem i daszkiem, ozdobione francuską kokardą i kitami. Dla oficerów przewidziano kapelusze i ryngrafy. Na tym zamyka się historia munduru polskich formacji powstałych i walczących we Włoszech.

</doc>
<doc id="2683624" url="https://pl.wikipedia.org/wiki?curid=2683624" title="Neurogomphus">
Neurogomphus

Neurogomphus – rodzaj ważek z rodziny gadziogłówkowatych (Gomphidae).
Należą tutaj następujące gatunki:

</doc>
<doc id="2683629" url="https://pl.wikipedia.org/wiki?curid=2683629" title="Leo Express">
Leo Express

Leo Express (stylizowany zapis leo express) – czeski prywatny przewoźnik kolejowy. Przedsiębiorstwo zostało założone w 2010 roku, a od grudnia 2012 prowadzi regularne przewozy na trasie Praga – Bogumin.
Geneza.
W 1993 roku doszło do rozpadu czechosłowackich kolei państwowych – Československé státní dráhy, w wyniku czego powstały m.in. České dráhy, które miały monopol na przewozy osobowe na terenie Czech. W 2009 roku postanowiono zliberalizować dostęp do infrastruktury dla połączeń pomiędzy Pragą a Ostrawą i wprowadzić równe warunki na niej dla wszystkich przewoźników, w wyniku czego pociągi ČD na tej trasie od grudnia 2011 przestały być dotowane.
Jako pierwsza skorzystała z tego spółka RegioJet, która uruchomiła przewozy na tej trasie już nieco wcześniej – 26 września 2011.
Historia.
We wrześniu 2010 Leo Express zamówił 5 sztuk 5-członowych FLIRT-ów od szwajcarskiej firmy Stadler Rail. Realizacja zamówienia rozpoczęła się we wrześniu 2011 w zakładzie firmy w Siedlcach. W lutym 2012 zakończyła się produkcja pierwszego składu, 27 kwietnia skład był testowany na linii E 20 na odcinku Siedlce – Łuków. 24 maja skład został zaprezentowany na torze testowym w czeskim Velimiu, gdzie rozpoczął testy, a we wrześniu został zaprezentowany na targach InnoTrans w Berlinie.
7 listopada 2012 przewoźnik miał rozpocząć testowe kursy z pasażerami na trasie Praha hlavní nádraží – Ostrava hlavní nádraží, jednakże ze względu na nie dostarczenie wszystkich wymaganych dokumentów, przewozy rozpoczęto 13 listopada. 9 grudnia przewoźnik rozpoczął regularne przewozy, a 18 stycznia osiągnięto pierwotnie planowaną liczbę połączeń.
W 2013 roku przewoźnik wraz z Dolnośląskimi Liniami Autobusowymi chciał rozpocząć przewozy w Polsce od grudnia 2013, jednakże ich wnioski o przydzielenie tras zostały odrzucone przez PKP Polskie Linie Kolejowe. W kolejnym roku przewoźnik podjął kolejną próbę wejścia na polski rynek. 7 listopada 2014 roku uruchomione zostało kombinowane połączenie autobusowo-kolejowe relacji Kraków−Praga, obsługiwane na trasie Kraków−Bogumin autobusami, a na trasie Bogumin−Praga pociągami.
19 grudnia 2016 spółka podpisała umową na dostawę 3 elektrycznych zespołów trakcyjnych z opcją na 30 kolejnych z chińskim producentem taboru szynowego CRRC. Zamówione jednostki mają mieć dopuszczenie do ruchu w Czechach, Polsce i na Słowacji.
20 kwietnia 2017 przewoźnik uzyskał niezbędny do świadczenia przewozów na terenie Polski Certyfikat Bezpieczeństwa w części B, wydawany przez prezesa Urzędu Transportu Kolejowego.
8 maja 2017 jeden z Flirtów przyjechał do Polski na testy dynamiczne. W sierpniu tego samego roku przewoźnik zaczął przygotowania do przejęcia działalności niemieckiego przewoźnika Locomore, który powstał dzięki zbiórce publicznej, a potem ogłosił upadłość.
13 października 2017 została ogłoszona informacja o wydaniu zgody przez UTK na świadczenie usług przewozowych przez Leo Express na trasie Kraków-Katowice-Praga. Planowanym terminem uruchomienia połączenia był wówczas 10 grudnia 2017, jednak termin ten nie został dotrzymany. W maju kolejnego roku PLK zatwierdziła rozkład jazdy na tej trasie, umożliwiając uruchomienie pociągów na przełomie czerwca i lipca. 25 czerwca rozpoczęto sprzedaż biletów na połączenie do Polski. 17 lipca przewoźnik otrzymał dopuszczenie flirtów do eksploatacji w Polsce, a 3 dni później uruchomiono połączenie Praga – Kraków. We wrześniu 2018 spółka zapowiedziała uruchomienie codziennych przejazdów z Krakowa do Pragi od lata kolejnego roku. Pomiędzy 9 października a 30 listopada 2018 połączenie Praga – Kraków zostało tymczasowo zawieszone, ze względu na prace remontowe. W 2019 r. Leo Express złożył wniosek o otwarty dostęp do trasy z Krakowa Głównego do Warszawy Wschodniej. 
W grudniu 2019 Leo Express otrzymał otwarty dostęp dla pasażerskich przewozów kolejowych na odcinku przebiegającym przez terytorium Rzeczypospolitej Polskiej dla trasy Praha hl. n. - Terespol - granica państwa i w relacji powrotnej z możliwością zatrzymywania się na terytorium Rzeczypospolitej Polskiej na następujących stacjach pasażerskich: Zebrzydowice, Pszczyna, Tychy, Katowice Ligota, Katowice, Sosnowiec Główny, Dąbrowa Górnicza, Zawiercie, Włoszczowa Północ, Opoczno Południe, Warszawa Zachodnia, Warszawa Centralna, Warszawa Wschodnia, Mińsk Mazowiecki, Siedlce, Łuków, Terespol. Otwarty dostęp został przyznany zgodnie z wnioskiem przewoźnika do 10 grudnia 2024.
W sierpniu 2021 r. Renfe kupiły 50% akcji spółki Leo Express w ramach strategii uzyskiwania do 2028 r. 20% przychodów poza granicami Hiszpanii, a transakcja zakończyła się zimą 2021 r. Jednocześnie EuroMaint kupiła 5% udziałów, a Leoš Novotný jr. zachował 44,3% akcji.
Połączenia.
Spółka obsługuje przewozy relacji Praga – Bogumin, na której konkurują z Pendolino spółki České dráhy oraz pociągami drugiego prywatnego przewoźnika – RegioJet. Niektóre kursy przedłużone są na teren Słowacji - przez Żylinę i Poprad do Koszyc lub Polski – przez Katowice do Krakowa.

</doc>
<doc id="2683632" url="https://pl.wikipedia.org/wiki?curid=2683632" title="Burkův vrch">
Burkův vrch

Burkův vrch (słow. Burkov vrch, 1032 m n.p.m.) – szczyt w Beskidzie Śląsko-Morawskim w paśmie Połomów na granicy pomiędzy Czechami a Słowacją, ok. 3,5 km na południe od Łomnej Górnej. Przez szczyt przebiega również główny wododział karpacki pomiędzy zlewiskami Odry i Dunaju. Bezwidokowy szczyt zalesiony jest przez świerk.

</doc>
<doc id="2683634" url="https://pl.wikipedia.org/wiki?curid=2683634" title="Christien Anholt">
Christien Anholt

Christien Alexis Anholt (ur. 25 lutego 1971 w Wielkiej Brytanii) – brytyjski aktor filmowy i teatralny. Występował w roli Nigela Baileya w serialu przygodowym "Łowcy skarbów". Jest synem aktora, Tony’ego Anholta.
Życiorys.
Kariera Christiena Anholt rozpoczęła się w 1988 roku, w wieku 17 lat, kiedy wygrał rolę Hansa Straussa w filmie "Reunion". Za swój debiut, Anholt otrzymał nagrodę dla Najlepszego Aktora, na Festiwalu Filmowym w Cannes w 1989 roku.
Kariera aktora rozwijała się, ale popularność zyskał dopiero w 1999 roku, kiedy przyjął rolę w serialu przygodowym, "Łowcy skarbów", gdzie zagrał u boku Tii Carrere.
Christien Anholt ma żonę. Oboje mieszkają w Los Angeles, w Kalifornii.

</doc>
<doc id="2683642" url="https://pl.wikipedia.org/wiki?curid=2683642" title="Merogomphus">
Merogomphus

Merogomphus – rodzaj ważek z rodziny gadziogłówkowatych (Gomphidae).
Systematyka.
Rodzaj ten utworzył w 1904 roku René Martin dla nowo opisanego przez siebie gatunku "Merogomphus pavici". Obecnie do rodzaju zaliczane są następujące gatunki:

</doc>
<doc id="2683651" url="https://pl.wikipedia.org/wiki?curid=2683651" title="Megalogomphus">
Megalogomphus

Megalogomphus – rodzaj ważek z rodziny gadziogłówkowatych (Gomphidae).
Należą tutaj następujące gatunki:

</doc>
<doc id="2683666" url="https://pl.wikipedia.org/wiki?curid=2683666" title="Phyllogomphus">
Phyllogomphus

Phyllogomphus – rodzaj ważek z rodziny gadziogłówkowatych (Gomphidae).
Podział systematyczny.
Do rodzaju należą następujące gatunki:

</doc>
<doc id="2683668" url="https://pl.wikipedia.org/wiki?curid=2683668" title="Malý Smrk">
Malý Smrk

Malý Smrk (1173 m n.p.m.) – szczyt w Beskidzie Śląsko-Morawskim w Czechach, we wschodniej części masywu góry Smrk, ok. 3 km na południe od Ostrawicy i 2 km na zachód od zbiornika wodnego Šance.

</doc>
<doc id="2683675" url="https://pl.wikipedia.org/wiki?curid=2683675" title="Henryk Teleżyński">
Henryk Teleżyński

Henryk Teleżyński herbu Gozdawa (ur. 27 maja 1905 w Poniewieżu, zm. 26 maja 1989 w Głoskowie) – polski botanik, profesor zwyczajny, wykładowca Uniwersytetu Wrocławskiego i Uniwersytetu Warszawskiego, współorganizator odbudowy Ogrodu Botanicznego we Wrocławiu, członek honorowy Polskiego Towarzystwa Botanicznego.
Życiorys.
Henryk Teleżyński pochodził ziemiańskiej rodziny Teleżyńskich herbu Gozdawa, zamieszkujących w Małym Porsku pod Łuckiem. Był synem Konstantego (1871-1960, inżynier architekt) i Weroniki z domu Rymowicz (1875-1953, nauczycielka). Jego wujem był Aleksander Teleżyński.
Doktorat z filozofii uzyskał w 1931 roku. W latach 1932–1935 był stypendystą Funduszu Kultury Narodowej w Zakładzie Genetyki Szkoły Głównej Gospodarstwa Wiejskiego, następnie, do wybuchu II wojny światowej asystentem w Zakładzie Biologii Ogólnej Instytutu Biologii Doświadczalnej Towarzystwa Naukowego Warszawskiego. W swojej działalności naukowej w tym okresie zajmował się badaniem ciągłości rozwojowej chromosomów, opublikował sześć, wielokrotnie cytowanych wówczas prac naukowych.
Od 1947 do 1950 roku pełnił funkcję zastępcy profesora i kierownika Katedry Anatomii i Cytologii Roślin, w latach 1948–1952 obowiązki dyrektora Instytutu Botaniki Uniwersytetu Wrocławskiego. Współuczestniczył w organizacji Instytutu Botaniki oraz Ogrodu Botanicznego we Wrocławiu. W 1950 roku uzyskał habilitację i stanowisko profesora nadzwyczajnego, zostając kierownikiem Katedry Anatomii i Cytologii Roślin Uniwersytetu Wrocławskiego. Był prodziekanem i dziekanem Wydziału Nauk Przyrodniczych. W 1956 roku został kierownikiem Katedry Anatomii i Cytologii Roślin Uniwersytetu Warszawskiego. Tytuł profesora zwyczajnego otrzymał w 1964 roku. W latach 60. XX w. uczestniczył w pracach nad utworzeniem Ogrodu Botanicznego PAN w Warszawie.
Był redaktorem naczelnym „Acta Societatis Botanicorum Poloniae”, członkiem sekretariatu naukowego Wydziału Nauk Biologicznych Polskiej Akademii Nauk, delegatem Ministra Szkolnictwa Wyższego do Komitetu Botanicznego PAN i rzeczoznawcą przy Radzie Głównej Szkolnictwa Wyższego. Członek Polskiego Towarzystwa Botanicznego, w latach 1955–1973 był przewodniczącym Zarządu Głównego. W 1975 roku został członkiem honorowym PTB.
Należał do Polskiej Zjednoczonej Partii Robotniczej. Był członkiem Komitetu Uczelnianego PZPR na Uniwersytecie Warszawskim

</doc>
<doc id="2683685" url="https://pl.wikipedia.org/wiki?curid=2683685" title="Tragogomphus">
Tragogomphus

Tragogomphus – rodzaj ważek z rodziny gadziogłówkowatych (Gomphidae).
Należą tutaj następujące gatunki:

</doc>
<doc id="2683693" url="https://pl.wikipedia.org/wiki?curid=2683693" title="Kolejny szczęśliwy dzień">
Kolejny szczęśliwy dzień

Kolejny szczęśliwy dzień (ang. "Another Happy Day") – amerykański komediodramat z 2011 roku oparty na scenariuszu i reżyserii Sama Levinsona.
Film miał premierę 23 stycznia 2011 roku podczas 27. Festiwalu Filmowego w Sundance. W Polsce jego premiera odbyła się na kanale HBO.
Opis fabuły.
Lynn (Ellen Barkin) przyjeżdża z trojgiem dzieci do rodziców na wesele swojego najstarszego syna Dylana. Jej były mąż zjawia się tam w towarzystwie swojej nowej żony. Pozornie radosne spotkanie bliskich sobie osób dość szybko zmienia się w pasmo wzajemnych pretensji i upokorzeń.

</doc>
<doc id="2683702" url="https://pl.wikipedia.org/wiki?curid=2683702" title="Konstanty Rdułtowski">
Konstanty Rdułtowski

Konstanty Rdułtowski (ps. „Czernichowski”, używał go w korespondencji do Polski po 1945 roku) (ur. 31 stycznia 1880 w Czernichowie Górnym na Nowogródczyźnie, zm. 7 marca 1953 w East Moor, w Wielkiej Brytanii) – polski ziemianin, działacz społeczny, polityk, poseł na Sejm i senator w II RP.
Życiorys.
Ukończył gimnazjum w Mińsku Litewskim, następnie Wydział Mechaniczny Politechniki Warszawskiej.
Po studiach wrócił do rodzinnego gospodarstwa w Czernichowie Górnym. Był związany z ruchem strzeleckim. W czasie I wojny światowej służył w Legionach Polskich. W latach 1919–1920 działał w Radzie Polskiej Ziemi Mińskiej. Był tam też prezesem Polskiej Macierzy Szkolnej Ziemi Mińskiej.
Do przełomu 1922/1923 był p.o. starosty powiatu baranowickiego, po czym został przeniesiony na urząd starosty powiatu stołpeckiego. Został prezesem Towarzystwa Rolniczego Baranowickiego, prezesem Izby Rolniczej Nowogródzkiej, potem Wileńskiej. W latach 30. był prezesem oddziału Związku Legionistów Polskich w Turce. Był tam też członkiem rady powiatowej i rady miejskiej, od 1934 roku – burmistrzem.
Od 1928 roku był posłem na Sejm II kadencji (1928–1930). Mandat poselski uzyskał z ramienia BBWR w okręgu nr 61 (Nowogródek).
W 1934 roku został senatorem III kadencji (1930–1935) z województwa krakowskiego i ponownie został wybrany senatorem w IV kadencji (1935–1938), dwukrotnie z województwa lwowskiego. Należał do koła Rolników Sejmu i Senatu. Był wiceprezesem komisji leśnej w Sejmie i Senacie. Członek Rady Głównej Towarzystwa Rozwoju Ziem Wschodnich w 1939 roku. 
3 października 1939 roku został aresztowany przez NKWD na dworcu w Baranowiczach. Przebywał w karnych więzieniach w Baranowiczach, Mińsku oraz przejściowo w Swierdłowsku. 28 kwietnia 1940 został skazany z art. 74 kk BSRR - jako "element społecznie niebezpieczny" na 8 lat łagrów i zesłany do Karabasu (Karaganda), Tałgaru koło Ałma-Aty oraz do Jang-Jul, gdzie był komisarzem ewakuacyjnym Polaków z ZSRR. Wraz z oddziałami polskimi przedostał się na Bliski Wschód, a następnie do Wielkiej Brytanii, gdzie był honorowym działaczem Skarbu Narodowego.
Życie prywatne.
Był synem Eugeniusza i Ludwiki. Ożenił się z Zofią, z którą mieli córkę Teresę.

</doc>
<doc id="2683729" url="https://pl.wikipedia.org/wiki?curid=2683729" title="Baptysta Spagnoli">
Baptysta Spagnoli

Baptysta Spagnoli (ur. 17 kwietnia 1447 w Mantui, zm. 20 marca 1516 tamże) – błogosławiony Kościoła katolickiego, włoski karmelita.
Życiorys.
Mając 17 lat wstąpił do zakonu Carmen de Ferrara i złożył śluby zakonne. Od 1483 roku był wikariuszem generalnym zgromadzenia Kongregacji Mantui, a od 1513 – przełożonym generalnym karmelitów. Był poetą, napisał 50 tysięcy wersów po łacinie. Przyjaźnił się z humanistami, pełnił także misje dyplomatyczne. Zmarł 20 marca 1516 roku. Został beatyfikowany przez papieża Leona XIII 17 grudnia 1885 roku.

</doc>
<doc id="2683734" url="https://pl.wikipedia.org/wiki?curid=2683734" title="Ze’ew Chajjimowicz">
Ze’ew Chajjimowicz

Ze’ew Chajjimowicz (hebr. זאב חיימוביץ, ang. "Ze'ev Haimovich", ur. 7 kwietnia 1983 w Netanji) − izraelski piłkarz występujący na pozycji obrońcy w Beitarze Jerozolima, do którego trafił w 2014 roku. W reprezentacji Izraela zadebiutował w 2007 roku. Do 5 września 2013 roku rozegrał w niej jeden mecz.

</doc>
<doc id="2683740" url="https://pl.wikipedia.org/wiki?curid=2683740" title="Centrum (Tarnobrzeg)">
Centrum (Tarnobrzeg)



</doc>
<doc id="2683757" url="https://pl.wikipedia.org/wiki?curid=2683757" title="Bergkirchweih">
Bergkirchweih

Bergkirchweih („der Berg“, w dialekcie wschodniofrankońskim „Berch“) – festiwal piwny w Erlangen, który odbywa się rokrocznie w okresie Zielonych Świątek. Należy do pięciu największych festiwali folklorystycznych w Bawarii. Bergkirchweih rozpoczyna się w czwartek przed Zielonymi Świątkami o godzinie 17 napoczęciem pierwszej beczki przez burmistrza miasta i degustacją piwa. Kończy się dwanaście dni później, w poniedziałek wieczorem, tradycyjnym „pogrzebaniem beczki” () w piwnicy Ericha. Pierwszy raz odbył się w 1755 roku.

</doc>
<doc id="2683769" url="https://pl.wikipedia.org/wiki?curid=2683769" title="Gynacantha">
Gynacantha

Gynacantha – rodzaj ważek z rodziny żagnicowatych (Aeshnidae).
Podział systematyczny.
Do rodzaju należą następujące gatunki:

</doc>
<doc id="2683774" url="https://pl.wikipedia.org/wiki?curid=2683774" title="Antoni Franco">
Antoni Franco

Antoni Franco (ur. 26 września 1585 w Neapolu; zm. 2 września 1626 w Santa Lucia del Mela) − włoski błogosławiony Kościoła katolickiego.
Życiorys.
Urodził się w szlacheckiej rodzinie. Był trzecim z sześciorga dzieci. Mając 17 lat uzyskał dyplom z prawa kanonicznego i cywilnego. Następnie został wysłany przez ojca do Rzymu, aby ukończyć studia. Mając 20 lat został wyświęcony na kapłana. W dniu 14 stycznia 1611 roku został mianowany kapelanem.
14 stycznia 2011 papież Benedykt XVI podpisał dekret o heroiczności jego cnót, zaś 20 grudnia 2012 podpisał dekret uznającu cud za jego wstawiennictwem co otwiera drogę do jego beatyfikacji.
2 września 2013 został beatyfikowany przez Franciszka. Mszę, w imieniu papieża, odprawił kardynał Angelo Amato.

</doc>
<doc id="2683812" url="https://pl.wikipedia.org/wiki?curid=2683812" title="Diana Andalo">
Diana Andalo

Diana Andalo (ur. w 1201 w Bolonii, zm. 10 czerwca 1236 tamże) – mniszka dominikanka, włoska błogosławiona Kościoła rzymskokatolickiego.
Życiorys.
Urodziła się w 1201 roku w zamożnej, włoskiej rodzinie. Jej bratem był Loderigo d’Andalo, a dziadkiem Piotr Lovello, który zezwolił na osiedlenie się w Bolonii pierwszym dominikanom. Wierzy się, że na decyzję wpłynęła właśnie Diana po spotkaniu ze św. Dominikiem. Na jego ręce złożyła śluby zakonne, jednakże decyzję tę zatrzymał biskup, który nie pozwolił na założenie nowego klasztoru. 22 lipca 1221 wstąpiła do klasztoru.
W 1223 r. przybyła do Rzymu, gdzie wraz ze swymi towarzyszkami założyła nowy dom zakonny.
Zmarła 10 czerwca 1236 w opinii świętości.
Beatyfikował ją papież Leon XIII 8 sierpnia 1888.
Zachowano listy Jordana z Saksonii do Diany, w których zawarte zostały wskazówki dotyczące kierownictwa duchownego. Uznane zostały za pomnik pierwotnej duchowości dominikańskiej.

</doc>
<doc id="2683821" url="https://pl.wikipedia.org/wiki?curid=2683821" title="Tramwaje w Nelson">
Tramwaje w Nelson

Tramwaje w Nelson − system komunikacji tramwajowej działający w kanadyjskim mieście Nelson.
Historia.
1899−1949.
Tramwaje w Nelson uruchomiono 27 grudnia 1899. Ruch na linii prowadziła spółka "Nelson Electric Tramway Company". Od 1 stycznia 1905 obsługą tramwajów zajęło się miasto. Po raz pierwszy ruch tramwajów wstrzymano 27 kwietnia 1908 po pożarze zajezdni. Ponownie tramwaje uruchomiono 8 listopada 1910. Wówczas tramwajami zarządzała spółka "Nelson Street Railway Company". W okresie 21 grudnia 1910 − 21 czerwca 1911 ruch tramwajów był wstrzymany. W 1914 tramwaje przejęło miasto i od 1 lutego 1914 były obsługiwane przez spółkę "Nelson Street Railway". W 1937 w sierpniu i wrześniu ruch tramwajów wstrzymano i zastąpiono autobusami. Ostatecznie tramwaje zlikwidowano 20 czerwca 1949. 
Po 1982.
1 lipca 1982 uruchomiono linię tramwaju turystycznego wzdłuż wybrzeża. Tramwaje na tej linii kursują w sezonie letnim. Linią zarządza spółka "Nelson Electric Tramway Society". 

</doc>
<doc id="2683888" url="https://pl.wikipedia.org/wiki?curid=2683888" title="Neon Muzeum">
Neon Muzeum

Neon Muzeum, także Muzeum Neonów – prywatna galeria-muzeum znajdująca się na warszawskiej Pradze-Południe, działająca w formie spółki z ograniczoną odpowiedzialnością. Zajmuje się dokumentacją i ochroną polskich reklam świetlnych powstałych po II wojnie światowej. Jest pierwszym w Polsce i jednym z nielicznych muzeów neonów na świecie.
Siedziba muzeum znajduje się przy ul. Mińskiej 25, na terenie Soho Factory. 
Otwarcie placówki nastąpiło 19 maja 2012 w trakcie Nocy Muzeów.
Opis.
Historia muzeum rozpoczęła się w 2005 gdy Ilona Karwińska uratowała przed zniszczeniem neon dawnego sklepu „Berlin” przy ul. Marszałkowskiej w Warszawie.
W zbiorach muzeum znajduje się ok. 100 neonów z całej Polski. Większość pochodzi z lat 60. i 70. XX wieku. Najstarszym neonem jest prawdopodobnie neon pochodzący z dworca Warszawa Stadion. Do muzeum trafiły m.in. neony z restauracji „Szanghaj” i „Ambasador”, kawiarni „Jaś i Małgosia” oraz Spółdzielczego Domu Handlowego „Sezam”.
Dziewięć największych neonów m.in. "GŁÓWNA KSIĘGARNIA TECHNICZNA", "Jubiler", "dworzec kolejowy CHODZIEŻ", "KINO PRAHA" i "WARSZAWA WSCHODNIA" jest rozmieszczonych na budynkach znajdujących się na terenie Soho Factory. Muzeum opiekuje się również kilkoma neonami na terenie Warszawy, m.in. Syrenką na ulicy Grójeckiej. 
W 2013 muzeum wraz ze spółką RWE było organizatorem konkursu „Neon dla Warszawy”.
W 2020 placówka została uznana przez czytelników brytyjskiego dziennika „The Guardian” za jedno z 12 najciekawszych miejskich muzeów w Europie.

</doc>
<doc id="2683893" url="https://pl.wikipedia.org/wiki?curid=2683893" title="Starojapparowo">
Starojapparowo

Starojapparowo (, ) – rosyjska wieś (ros. село, trb. sieło) w Baszkirii w rejonie dawlekanowskim.
1 stycznia 2009 roku wieś zamieszkiwały 254 osoby, z których 100% stanowili Baszkirzy.

</doc>
<doc id="2683911" url="https://pl.wikipedia.org/wiki?curid=2683911" title="Władysław Grela">
Władysław Grela

Władysław Grela (ur. 26 stycznia 1897 w Dzietrzkowicach, zm. w kwietniu 1940 w Charkowie) – legionista, porucznik piechoty Wojska Polskiego i aspirant Policji Państwowej oraz kawaler Orderu Virtuti Militari.
Życiorys.
Urodził się 26 stycznia 1897 w Dzietrzkowicach, w powiecie wieluńskim, w rodzinie Franciszka i Barbary z Dudkowskich. Jako uczeń 6 klasy Siedmioklasowej Szkoły Handlowej w Wieluniu przerwał naukę i wraz z innymi kolegami 23 marca 1915 roku wstąpił do Legionów Polskich. Przydzielony do 5 pułku piechoty Legionów Polskich. 23 czerwca 1916 pod Gruziatynem został ranny.
W 1918 roku wstąpił na ochotnika Wojska Polskiego, początkowo służył w 3 pp Legionów, a następnie przydzielony do 9 pułku piechoty Legionów, w którego szeregach walczył w wojnie polsko-bolszewickiej. W 1919 i 1920 był dwukrotnie ranny, pod Plusami i nad rz. Berezyną.
W 1921 ukończył kurs Szkoły Podchorążych, a następnie został przeniesiony do rezerwy. 8 stycznia 1924 został zatwierdzony w stopniu podporucznika ze starszeństwem z 1 czerwca 1919 i 440. lokatą w korpusie oficerów rezerwy piechoty. Posiadał wówczas przydział w rezerwie do 27 Pułku Piechoty w Częstochowie.
W 1922 wstąpił do Policji Państwowej. W 1933 posiadał stopień starszego przodownika. Później awansował na aspiranta. W 1939 pełnił funkcję kierownika Wydziału Śledczego PP w Brzeżanach. W 1937 odbył ćwiczenia rezerwy w Centrum Wyszkolenia Żandarmerii w Grudziądzu. Na stopień porucznika został mianowany ze starszeństwem z 19 marca 1939 i 13. lokatą w korpusie oficerów rezerwy piechoty.
W czasie mobilizacji powołany do wojska, walczył w wojnie obronnej 1939, dostał się do niewoli radzieckiej. Wiosną 1940 został zamordowany przez NKWD w Charkowie i pochowany w Piatichatkach na Cmentarzu Ofiar Totalitaryzmu w Charkowie. 
4 października 2007 Minister Spraw Wewnętrznych i Administracji Władysław Stasiak mianował go pośmiertnie na stopień podkomisarza Policji Państwowej, natomiast 5 października 2007 Minister Obrony Narodowej awansował go pośmiertnie do stopnia kapitana. Oba awanse zostały ogłoszone 9 i 10 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2683918" url="https://pl.wikipedia.org/wiki?curid=2683918" title="Andrzej Nespiak">
Andrzej Nespiak

Andrzej Nespiak (ur. 23 listopada 1921 we Lwowie, zm. 11 stycznia 1981 we Wrocławiu) – polski botanik, mykolog, wykładowca Wyższej Szkoły Rolniczej i Akademii Medycznej we Wrocławiu.
Życiorys.
Andrzej Nespiak ukończył gimnazjum i liceum ogólnokształcące we Lwowie. Egzamin dojrzałości złożył w 1939 roku. Podczas okupacji pracował w Instytucie Badań nad Tyfusem Plamistym i Wirusami, prowadzonym przez profesora Rudolfa Weigla, ewakuowanym pod koniec wojny do Krakowa. Tam w 1946 roku rozpoczął studia na Wydziale Matematyczno-Przyrodniczym Uniwersytetu Jagiellońskiego. Po dwóch latach przeniósł się na Wydział Nauk Uniwersytetu Wrocławskiego. Dyplom magistra filozofii w zakresie botaniki uzyskał w 1950 roku.
Po zakończeniu studiów został asystentem w Katedrze Fitopatologii Wydziału Rolniczego Uniwersytetu Wrocławskiego. Po utworzeniu rok później Wyższej Szkoły Rolniczej został jej pracownikiem naukowym: w 1952 roku uzyskał stopień doktora, a w 1961 habilitację. Pomiędzy 1953 a 1955 rokiem był adiunktem w Katedrze Fitopatologii Szkoły Głównej Gospodarstwa Wiejskiego. W 1961 roku został kierownikiem Pracowni Mykologii w Katedrze Botaniki Wyższej Szkoły Rolniczej. Dziesięć lat później mianowano go kierownikiem Zakładu Botaniki Instytutu Biologiczno-Farmaceutycznego Akademii Medycznej we Wrocławiu. W 1975 roku otrzymał stanowisko profesora nadzwyczajnego.
Był członkiem Polskiego Towarzystwa Botanicznego i Polskiego Towarzystwa Fitopatologicznego, przewodniczącym Rady Redakcyjnej „Acta Mycologica”. Redagował VII tom "Flory Polski" poświęcony rodzajowi "Cortinarius". Był odznaczony Krzyżem Kawalerskim Orderu Odrodzenia Polski (1978) i Złotym Krzyżem Zasługi (1975), otrzymał między innymi nagrody: Rektora Wyższej Szkoły Rolniczej we Wrocławiu (1970), Naukową Wydziału Nauk Biologicznych PAN (1976), Rektora Akademii Medycznej we Wrocławiu (1978). Zmarł po ciężkiej chorobie w styczniu 1981 roku, został pochowany na cmentarzu św. Wawrzyńca.

</doc>
<doc id="2683944" url="https://pl.wikipedia.org/wiki?curid=2683944" title="Cod2">
Cod2



</doc>
<doc id="2683947" url="https://pl.wikipedia.org/wiki?curid=2683947" title="Bartłomiej z Vicenzy">
Bartłomiej z Vicenzy

Bartłomiej z Vicenzy (ur. ok. 1200 w Breganze; zm. w 1270 w Vicenzy) − włoski Błogosławiony Kościoła katolickiego.
Życiorys.
Urodził się w 1200 roku. Studiował w Padwie i został członkiem zakonu dominikanów. Zmarł w 1270 roku i został pochowany w kościele Santa Corona. Jego kult jako błogosławionego potwierdził papież Pius VI w dniu 11 września 1793 roku, a jego wspomnienie obchodzone jest 27 października.

</doc>
<doc id="2683957" url="https://pl.wikipedia.org/wiki?curid=2683957" title="AbulÉdu">
AbulÉdu

AbulÉdu – francuska dystrybucja Linuksa, stworzona specjalnie dla dzieci i instytucji edukacyjnych. Pierwotnie oparta na Mandrake Linux, najnowsze wersje zostały oparte na Ubuntu.

</doc>
<doc id="2683959" url="https://pl.wikipedia.org/wiki?curid=2683959" title="Marceli Sachs">
Marceli Sachs

Marceli Sachs (ur. 1870 w Warszawie, zm. 2 lutego 1934 tamże) – polski dziennikarz, wydawca gazet, związany z Łodzią. 
Życiorys.
Pochodził z żydowskiej rodziny, ale sam przyjął chrzest w kościele ewangelicko-reformowanym. 
Przed I wojną światową współpracował z czasopismami wydawanymi przez SDKPiL oraz PPS-Lewicę. W prasie warszawskiej publikował tłumaczenia z języków obcych. 
Był wydawcą i redaktorem naczelnym gazet „Głos”, „Głos Polski”, „Goniec Wieczorny Ilustrowany”, „Kurier Czerwony”, współpracował z czasopismami „Echa Płockie”, „Gazeta Lubelska” i „Ziarno”. W latach 1907–08 był redaktorem naczelnym, a w latach 1909–10 sekretarzem „Gazety Kujawskiej” we Włocławku. Od lipca do grudnia 1913 r. był sekretarzem redakcji „Kuriera Włocławskiego”. 
Jako publicysta podejmował chętnie problematykę popularnonaukową i społeczną. 
30 kwietnia 1914 r. został powołany na stanowisko kierownika literackiego „Nowej Gazety Łódzkiej”, wydawanej w Łodzi przez J. Grodka. 
Po zakończeniu okupacji niemieckiej w czasie I wojny światowej nadal zajmował się wydawaniem prasy codziennej w Łodzi. Został redaktorem i wydawcą „Głosu Polskiego” (od 12 listopada 1918), przejmując w tym celu urządzenia redakcyjne i sprzęt wspieranej przez Niemców „Godziny Polski” Adama Napieralskiego i Cezarego Zawiłowskiego. Ponieważ konkurencyjna prasa tę inicjatywę uznawała za naganną, rząd powołał kuratorów majątku w osobach Aleksego Rżewskiego i Kazimierza Pużaka. Oponenci oskarżali go o bezprawne przywłaszczenie mienia państwowego, więc wniósł pozew o zniesławienie przeciwko stronom, reprezentowanym przez Romualda Petrykowskiego i Stanisława Książka (1921). 
W latach 1918–29 był redaktorem naczelnym nie tylko „Głosu Polskiego” ale i jego popołudniówki „Kurier Wieczorny” (1921–25).
Zmęczony walką z konkurencją i wyczerpany przewlekłą chorobą wycofał się z działalności dziennikarskiej i przeniósł się do Warszawy. Został pochowany na cmentarzu ewangelicko-reformowanym w Warszawie. Nekrologi zamieściły gazety łódzkie. 
Pozostawił żonę Marię. 

</doc>
<doc id="2683968" url="https://pl.wikipedia.org/wiki?curid=2683968" title="CoD4MW">
CoD4MW



</doc>
<doc id="2684009" url="https://pl.wikipedia.org/wiki?curid=2684009" title="Tramwaje w Locarno">
Tramwaje w Locarno

Tramwaje w Locarno − zlikwidowany system komunikacji tramwajowej w szwajcarskim mieście Locarno, działający w latach 1908−1960. 
Historia.
Tramwaje w Locarno uruchomiono 1 października 1908. Linia tramwajowa połączyła dworzec kolejowy w San Antonio z dworcem kolejowym w Locarno. W 1932 linię nieznacznie wydłużono, dzięki czemu linia osiągnęła swą maksymalną długość wynoszącą 4,2 km. Tramwaje w Locarno zlikwidowano 30 kwietnia 1960 i zastąpiono autobusami. 
Tabor.
Do obsługi linii zakupiono trzy wagony Ce 2/2, którym nadano nr od 1 do 3. Wszystkie trzy wagony wyprodukowano w 1908. W 1946 (lub w 1946 i 1952) zakupiono od spółki "Rheintalische Strassenbahn" dwa wagony motorowe Ce2/4 o nr 11 i 12, wyprodukowane w 1911 przez MAN/Alioth. Wagonom tym w Locarno nadano nr 4 i 5. Po zakupie tych tramwajów wagony z 1908 na miasto wyjeżdżały sporadycznie. 

</doc>
<doc id="2684019" url="https://pl.wikipedia.org/wiki?curid=2684019" title="Klaus Töpfer">
Klaus Töpfer

Klaus Töpfer (ur. 29 lipca 1938 w Wałbrzychu) – niemiecki polityk, ekonomista i nauczyciel akademicki, deputowany do Bundestagu, w latach 1987–1994 minister środowiska, ochrony przyrody i bezpieczeństwa reaktorów atomowych, a w latach 1994–1998 minister planowania przestrzennego, budownictwa i polityki miejskiej. Od 1998 do 2008 dyrektor wykonawczy Programu Środowiskowego Organizacji Narodów Zjednoczonych (UNEP).
Życiorys.
W 1959 uzyskał maturę w Höxter, po czym odbył służbę wojskową. Studiował następnie ekonomię na uniwersytetach w Moguncji, Frankfurcie nad Menem i Münster. W 1968 doktoryzował się na Westfalskim Uniwersytecie Wilhelma w Münster, na którym od 1965 pracował jako nauczyciel akademicki, zajmując się zagadnieniami z zakresu planowania przestrzennego. Wykładał także na innych uczelniach krajowych i zagranicznych, udzielał się jako ekspert do spraw rozwoju m.in. w Egipcie i Brazylii. W latach 1971–1978 kierował wydziałem planowania i informacji w kancelarii premiera Saary, po czym przez rok wykładał na Uniwersytecie Gottfrieda Wilhelma Leibniza w Hanowerze.
W międzyczasie w 1972 dołączył do Unii Chrześcijańsko-Demokratycznej. Kierował organizacjami partyjnymi na poziomie powiatu, a w latach 1990–1995 był przewodniczącym CDU w Saarze. W latach 1989–1998 wchodził w skład zarządu federalnego, od 1992 był członkiem prezydium. W latach 1978–1985 pełnił funkcję sekretarza stanu w resorcie spraw społecznych, zdrowia i środowiska w rządzie Nadrenii-Palatynatu. Następnie do 1987 był członkiem rządu tego kraju związkowego, kierując w nim ministerstwem środowiska i zdrowia.
W maju 1987 został mianowany ministrem środowiska, ochrony przyrody i bezpieczeństwa reaktorów atomowych w rządzie Helmuta Kohla. Urząd ten sprawował do listopada 1994, po czym w kolejnym gabinecie tego kanclerza objął stanowisko ministra planowania przestrzennego, budownictwa i polityki miejskiej. W międzyczasie w 1990 uzyskał mandat posła do Bundestagu, który utrzymał także w wyborach w 1994. W styczniu 1998 odszedł z niemieckiego rządu w związku z nominacją na dyrektora wykonawczego UNEP (w randze zastępcy sekretarza generalnego Organizacji Narodów Zjednoczonych). W czerwcu 2006 roku zastąpił go na tym stanowisku Achim Steiner.
W 2007 powrócił do działalności akademickiej. W 2009 został dyrektorem nowo założonego instytutu badawczego Institute for Advanced Sustainability Studies. Powołany m.in. w skład rady doradczej Niemieckiej Fundacji Ludność Świata oraz rady doradczej Holcim Foundation.

</doc>
<doc id="2684024" url="https://pl.wikipedia.org/wiki?curid=2684024" title="Siergiej Biezrukow">
Siergiej Biezrukow

Siergej Bezrukow (ros. Сергей Витальевич Безруков, ur. 18 października 1973 w Moskwie) – rosyjski aktor.
Życiorys.
Siergiej uczył się w moskiewskiej Szkole Podstawowej nr 402. Po ukończeniu szkoły średniej w 1990 roku wstąpił do szkoły-studium przy MChAT na wydział aktorstwa teatralnego i filmowego, którą ukończył w 1994. Od 1993 roku pracuje w teatrze pod kierownictwem Olega Tabakowa. Od 26 lipca 2010 roku – członek Patriarszej Rady ds. Kultury (Rosyjski Kościół Prawosławny).
Poglądy polityczne.
Członek partii Jedna Rosja (ros. Единая Россия). W lutym 2012 roku odmówił wzięcia udziału w spocie popierającym kandydaturę Władimira Putina na prezydenta. Argumentował to tym, że nie chce swoim zdaniem wpływać na wybory innych ludzi.

</doc>
<doc id="2684031" url="https://pl.wikipedia.org/wiki?curid=2684031" title="Ignacy de Azevedo">
Ignacy de Azevedo

Ignacy de Azevedo, Inácio de Azevedo (ur. w 1527 w Porto, zm. 15 lipca 1570 na Atlantyku) – portugalski jezuita, błogosławiony Kościoła katolickiego.
Życiorys.
Urodził się w zamożnej rodzinie. Jego brat Jerónimo de Azevedo był wicekrólem Portugalii. Uczył się na dworze króla Jana III Aviza, potem wstąpił do Towarzystwa Jezusowego, gdzie został wyświęcony na kapłana w 1553 roku. W czasie pracy w Portugalii założył Kolegium św. Antoniego w Lizbonie oraz Kolegium św. Pawła w Bradzie. Wyjechał na misje do Brazylii. Został zamordowany wraz z towarzyszami w dniu 15 lipca 1570 roku przez hugenockich francuskich korsarzy w drodze na misje do Brazylii.
Ignacy de Azevedo beatyfikował papież Pius IX 11 maja 1854 roku w grupie Czterdziestu męczenników z Brazylii.

</doc>
<doc id="2684052" url="https://pl.wikipedia.org/wiki?curid=2684052" title="Nikos Panajotu">
Nikos Panajotu

Nikos Panajotu (gr. Νίκος Παναγιώτου, ur. 16 grudnia 1970 w Famaguście) − cypryjski piłkarz grający na pozycji bramkarza. W swojej karierze rozegrał 74 mecze w reprezentacji Cypru.
Kariera klubowa.
Karierę piłkarską Panajotu rozpoczął w klubie Anorthosis Famagusta. W 1987 roku zadebiutował w jego barwach w pierwszej lidze cypryjskiej, jednak podstawowym zawodnikiem Anorthosisu stał się dopiero w sezonie 1993/1994. W zespole Anorthosisu Panayiotou występował do końca sezonu 2003/2004. W klubie tym rozegrał 293 mecze i zdobył w nich 1 gola (w sezonie 1997/1998). Wraz z Anorthosisem wywalczył pięć tytułów mistrza Cypru w sezonach 1994/1995, 1996/1997, 1997/1998, 1998/1999 i 1999/2000. Trzykrotnie zdobył też Puchar Cypru (w latach 1998, 2002, 2003) oraz czterokrotnie Superpuchar Cypru (1995, 1998, 1999, 2000).
W 2004 roku Panajotu odszedł z Anorthosisu do innego pierwszoligowego klubu, AEK Larnaka. Grał w nim w sezonie 2004/2005. W sezonie 2005/2006 Cypryjczyk grał w Grecji, w trzecioligowym Panachaiki GE. Z kolei w sezonie 2006/2007 był zawodnikiem klubu AO Ayia Napa, w którym też zakończył karierę piłkarską.
Kariera reprezentacyjna.
W reprezentacji Cypru Panajotu zadebiutował 9 marca 1994 roku w wygranym 2:0 domowym meczu z Estonią, rozegranym w Paralimni. W swojej karierze grał w: eliminacjach do Euro 96, MŚ 1998, Euro 2000, MŚ 2002, Euro 2004 i MŚ 2006. Od 1994 do 2006 roku rozegrał w kadrze narodowej 74 mecze.

</doc>
<doc id="2684058" url="https://pl.wikipedia.org/wiki?curid=2684058" title="Nikos Panayiotou">
Nikos Panayiotou



</doc>
<doc id="2684068" url="https://pl.wikipedia.org/wiki?curid=2684068" title="Esquiva Falcão">
Esquiva Falcão



</doc>
<doc id="2684070" url="https://pl.wikipedia.org/wiki?curid=2684070" title="Lucas Digne">
Lucas Digne

Lucas Digne (ur. 20 lipca 1993 w Meaux) – francuski piłkarz występujący na pozycji obrońcy w angielskim klubie Aston Villa oraz w reprezentacji Francji.
Kariera klubowa.
Lucas Digne to wychowanek francuskiego zespołu Lille OSC. To właśnie w barwach tej drużyny Digne rozegrał swój pierwszy sezon w zawodowej piłce, występując w kilku spotkaniach Ligue 1 i pucharów. W drugim swoim sezonie w Lille, czyli w sezonie 2012/13 stał się podstawowym zawodnikiem drużyny i tym samym został uznany za wielki talent. W tamtym sezonie zaliczył też debiut w Lidze Mistrzów. W lato 2013 roku przyciągnął uwagę Paris Saint-Germain, którzy zdecydowali się go wykupić. Pomimo że nie występował zbyt często w nowym klubie, zdobył z nimi już w pierwszym sezonie tytuł Mistrza Francji oraz zdobył Superpuchar Francji. To samo powtórzył w kolejnym sezonie, czyli sezonie 2014/15, kiedy jeszcze do tytułu mistrzowskiego i Superpucharu on i jego koledzy dołożyli Puchar Ligi Francuskiej. Z powodu małej ilości występów Paris SG w lato 2015 roku zdecydowało się go wypożyczyć do włoskiego klubu AS Roma. Występując w barwach rzymskiego klubu Digne powrócił do formy jaką prezentował w drugim sezonie w Lille i był ważną częścią zespołu. W lato 2016 roku hiszpański klub FC Barcelona zainteresowała się sprowadzeniem Digne'a i ostatecznie zdecydowała się wykupić go za około 19 milionów euro. Już w pierwszych miesiącach gry zdobył z nowym klubem Superpuchar Hiszpanii, pojawiając się na boisku w obu meczach. W dalszej części sezonu pełni głównie funkcję zmiennika dla Jordiego Alby.
Kariera reprezentacyjna.
W 2013 roku Digne zdobył tytuł Mistrza Świata do lat 20. W reprezentacji Francji Digne zadebiutował 5 marca 2014 roku w wygranym 2:0 towarzyskim meczu z Holandią. W czerwcu 2014 roku pojechał razem z kadrą na Mistrzostwa Świata 2014 do Brazylii, gdzie rozegrał tylko jedno spotkanie w fazie grupowej z Ekwadorem, które zakończyło się wynikiem 0:0. W maju 2016 roku został powałany przez selekcjonera do kadry na Euro 2016, które odbywały się we Francji. Pomimo tego, że Digne nie zagrał w żadnym meczu na tym turnieju zdobył z kadrą tytuł wicemistrza Europy.

</doc>
<doc id="2684072" url="https://pl.wikipedia.org/wiki?curid=2684072" title="Esquiva Florentino">
Esquiva Florentino



</doc>
<doc id="2684098" url="https://pl.wikipedia.org/wiki?curid=2684098" title="Hrabstwo Cleveland (Arkansas)">
Hrabstwo Cleveland (Arkansas)

Hrabstwo Cleveland (ang. "Cleveland County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 598.80 mil2 (1 551 km2). Według danych z 2010 r. hrabstwo miało 8 689 mieszkańców. Hrabstwo powstało 17 kwietnia 1873.

</doc>
<doc id="2684101" url="https://pl.wikipedia.org/wiki?curid=2684101" title="Ruch Społeczno-Republikański">
Ruch Społeczno-Republikański

Ruch Społeczno-Republikański (hiszp. Movimiento Social Republicano, MSR) – hiszpańska, nacjonalistyczna partia polityczna. Głosi hasła narodowej rewolucji i socjalizmu. Jej hasłem jest: "Hiszpania-Republika-Socjalizm" (hiszp. "España, República y Socialización"). Sprzeciwia się imigracji i wielokulturowości. W kwestii obyczajowej jest to partia konserwatywna, a w społecznej - socjalistyczna.
W wyborach w 2008 utworzyła komitet "España 2000" uzyskując słabe poparcie 0,03%, w wyborach w 2011 0,04%.
W wyborach do PE w 2009 uzyskała 0,04% głosów, w 2014 – 0,05%.
W wyborach lokalnych w 2011 np. w Alcalá de Henares lista "España 2000" uzyskała 5,18% głosów i jeden mandat.

</doc>
<doc id="2684104" url="https://pl.wikipedia.org/wiki?curid=2684104" title="Odlot aniołów">
Odlot aniołów

Odlot aniołów – drugi singiel zespołu PIN z ich debiutanckiego albumu "0001", wydany 16 stycznia 2006 roku.
Przebój był promowany w rozgłośniach radiowych na terenie całego kraju, zajął m.in. 3. miejsce na liście przebojów Polskiego Radia PiK w notowaniu 810, 1. pozycję na liście przebojów "TOP30" Radia Centrum czy też 31. miejsce w notowaniach Listy Przebojów Programu III.
Autorem tekstu i kompozytorem jest Aleksander Woźniak.

</doc>
<doc id="2684119" url="https://pl.wikipedia.org/wiki?curid=2684119" title="Czterdziestu męczenników z Brazylii">
Czterdziestu męczenników z Brazylii

Męczennicy z La Palma lub Czterdziestu męczenników z Brazylii – grupa udających się na misje ewangelizacyjne nowicjuszy, kleryków i kapłanów, którzy ponieśli śmierć męczeńską za wiarę w dniu 15 lipca 1570 roku w drodze do Brazylii w pobliżu miejscowości Fuencaliente na wyspie La Palma.
Geneza męczeństwa.
Wobec wszystkich aspektów nędzy panującej w XVI wiecznej Brazylii i stanu tamtejszych misji z inicjatywy Ignacego Azevedo utworzono grupę 69 ochotników, którzy mieli podjąć działalność ewangelizacyjną na tych terenach. Przed wyruszeniem uzyskano zgodę papieża Piusa V na zabranie z głównego ołtarza Bazyliki Najświętszej Marii Panny Większej kopii obrazu Matki Bożej.
Planowaną podróż rozpoczęto od zaokrętowania. Dwudziestu sześciu wolontariuszy z Piotrem Diazem trafiło na okręt admiralski, czterech na inne jednostki eskadry dowodzonej przez Luisa de Vasconcelos, zaś pozostałych trzydziestu dziewięciu na statek „Święty Jakub” ("Santiago"). Po postoju na Maderze, gdzie zostali ostrzeżeni o krążącej flotylli hugenotów z La Rochelle kilku uczestników przeokrętowano, zaś pozostali postanowili podjąć dalszą wyprawę na misje. Wszyscy misjonarze i kandydaci do pracy ewangelizacyjnej zostali zamordowani w czasie napaści, jakiej dokonali hugenoci w dniu 15 lipca 1570 roku w drodze do Brazylii w pobliżu wyspy La Palma. Śmierć ponieśli zasieczeni szablami, od kul, ciosów sztyletami i włóczni, a także topieni w morzu. Rzeź przeżył jeden członek załogi, którego relacja szybko przyczyniła się do rozprzestrzenienia kultu męczenników. Papież Pius V wyraził radość z męczeńskiej śmierci za wiarę, a ówczesny generał zakonu jezuitów Franciszek Borgiasz zakazał odprawiania nabożeństw żałobnych.
Beatyfikacja.
Grupa męczenników wspominana jest w dzienną rocznicę śmierci.
Dwaj kapłani, młodzież zakonna, a także beatyfikowany jako kandydat Jan de San Juan należeli do zakonu jezuitów. Formalnej beatyfikacji, aprobującej kult, którym otoczeni byli od czasów Piusa V, dokonał papież Pius IX 11 maja 1854 roku.

</doc>
<doc id="2684127" url="https://pl.wikipedia.org/wiki?curid=2684127" title="Łucja z Narni">
Łucja z Narni

Łucja z Narni, właśc. Lucia Brocadelli (ur. 13 grudnia 1476 w Narni, zm. 15 listopada 1544 w Ferrarze) – włoska tercjarka dominikańska (OPs), mistyczka i stygmatyczka, błogosławiona Kościoła katolickiego.
Życiorys.
Łucja Brocadelli była najstarszym z jedenaściorga dzieci Bartolomea i Gentiliny Brocadellich. Wychowywała się w religijnej atmosferze.
W wieku 12 lat złożyła ślub czystości, którego nie złamała mimo małżeństwa zaaranżowanego przez jej wuja z młodym hrabią Pietrem. Łucja często miewała wizje mistyczne, które niepokoiły jej męża. Po krótkim okresie trwania białego małżeństwa Łucja uciekła do domu swej matki, a następnie przyjęła habit tercjarki dominikańskiej. Pietro pojawił się jeszcze kilkakrotnie, namawiając ją do powrotu. W końcu jednak zaakceptował jej wybór, a sam wstąpił do franciszkanów.
W Viterbo i Ferrarze Łucja założyła wspólnoty dominikańskich tercjarek.
25 lutego 1496 r. otrzymała stygmaty, które po latach zniknęły i mimo że ich prawdziwość była potwierdzona przez władze Kościoła, Łucja została posądzona o oszustwo. Przełożony dominikanów nałożył na nią pokutę, przez co resztę życia spędziła w izolacji. Zmarła 15 listopada 1544.
Kult.
Kult Łucji rozpoczął się już w momencie jej śmierci. Kiedy cztery lata po pogrzebie, w którym uczestniczyły tłumy wiernych, otwarto jej trumnę, okazało się, że ciało jest w nienaruszonym stanie. Później złożono je w szklanej trumnie. 
Łucja z Narni została oficjalnie ogłoszona błogosławioną przez papieża Klemensa XI w 1710 r.
Kiedy klasztor dominikanek w Ferrarze został skasowany przez Napoleona w 1797 r., trumnę z ciałem błogosławionej przeniesiono do katedry w Ferrarze, a w 1935 r. do katedry w Narni, gdzie znajduje się do dziś.
Dzień obchodów.
Wspomnienie liturgiczne Łucji w Kościele rzymskokatolickim obchodzone jest w dzienną pamiątkę śmierci (lub lokalnie 16 listopada), natomiast w zakonach dominikańskich 14 listopada, a w Kościele lokalnym 15 lub 16 listopada.
Ikonografia.
W ikonografii bł. Łucja przedstawiana jest w habicie dominikańskim, a jej atrybutami jest Dziecię Jezus nawiązujące do wizji i przeżyć mistycznych, podczas których Łucja piastowała Dzieciątko oraz stygmaty, którymi została obdarzona, będące wyrazem jej pasyjnej pobożności.
Odniesienia w kulturze popularnej.
Łucja z Narni jest jedną z bohaterek powieści historycznej "Prince of Foxes" Samuela Shellabargera (wyd. 1947).
Walter Hooper, biograf C.S. Lewisa nie wyklucza, że pisarz inspirował się postacią Łucji z Narni, tworząc bohaterkę swego cyklu o Narnii, Łucję Pevensie – dziewczynkę, która widzi rzeczy niewidoczne dla innych. Bez wątpienia natomiast pisarz zaczerpnął nazwę stworzonej przez siebie magicznej krainy z łacińskiej wersji nazwy miasta Narni.

</doc>
<doc id="2684132" url="https://pl.wikipedia.org/wiki?curid=2684132" title="AIM-120">
AIM-120



</doc>
<doc id="2684145" url="https://pl.wikipedia.org/wiki?curid=2684145" title="Battista Spagnoli">
Battista Spagnoli



</doc>
<doc id="2684163" url="https://pl.wikipedia.org/wiki?curid=2684163" title="Lucia Brocadelli">
Lucia Brocadelli



</doc>
<doc id="2684193" url="https://pl.wikipedia.org/wiki?curid=2684193" title="Hyundai Eon">
Hyundai Eon

Hyundai Eon – samochód osobowy klasy najmniejszej produkowany pod Południowokoreańską marką Hyundai w latach 2011 – 2019.
Historia i opis modelu.
Hyundai Eon został skonstruowany wspólnie przez południowokoreańskie oraz indyjskie centrum rozwojowe Hyundaia jako najmniejszy i najtańszy pojazd skierowany do nabywców w krajach rozwijających się. Oficjalną zapowiedź samochodu przedstawiono we wrześniu 2011 roku, z kolei debiut odbył się miesiąc później. 
Opracowany jako odpowiedź na takie modele, jak Chevrolet Spark czy Suzuki Alto, Hyundai Eon utrzymany został w globalnym kierunku stylistycznym Hyundaia "Fluidic Sculpture", wyróżniając się dużymi, strzelistymi reflektorami, łukowatymi przetłoczeniami i ostro zarysowanymi lampami tylnymi. W dotychczasowej ofercie, tani hatchback zastąpił model Santro Xing.
Sprzedaż.
Poza rodzimym rynkiem indyjskim, Hyundai Eon był eksportowany także do Chile, Peru i państw Azji Wschodniej. Ponadto, samochód produkowano także z myślą o rynku filipińskim.
Już w sierpniu 2018 roku producent zapowiedział zakończenie produkcji Eona w kolejnym roku z myślą o zupełnie nowym modelu o innej nazwie. Oficjalnie zakończono ją w marcu 2019 roku na rzecz hatchbacka Santro.

</doc>
<doc id="2684207" url="https://pl.wikipedia.org/wiki?curid=2684207" title="Matylda (film 1996)">
Matylda (film 1996)

Matylda (tytuł oryg. "Matilda") − amerykański film fabularny z 1996 roku, wyprodukowany i wyreżyserowany przez Danny’ego DeVito, oparty na kanwie powieści Roalda Dahla pod tym samym tytułem. Film uzyskał szereg wyróżnień, w tym nominacje do Nagrody Młodych Artystów i Saturna.
Fabuła.
Matylda od najmłodszych lat jest bardzo inteligentną dziewczynką. Molem książkowym, który nie cierpi telewizji. Całkowitym przeciwieństwem swoich rodziców, którzy nie widzą w niej potencjału. Oni i jej brat traktują ją jak piąte koło u wozu. Zabraniają czytać, gdyż sami tego nie lubią. Matylda potajemnie chodzi do biblioteki. Psoci w domu mszcząc się za złe traktowanie. Ojciec jest handlarzem używanymi samochodami, który oszukuje klientów. Jednym z nich jest Agatha Trunchbull, dyrektorka szkoły do której posłano Matyldę. Traktuje ona uczniów jak śmieci, zabraniając wszystkiego co sprawia radość. Powoli Matylda odkrywa, że im bardziej na kogoś się gniewa, tym bardziej wzrastają jej zdolności telekinetyczne. Tak zepsuła telewizor, gdy próbowano ją zmusić do oglądania. Później, może je okazać spontanicznie. Zaprzyjaźnia się z nauczycielką, Jennifer Honey, która jest przeciwieństwem dyrektorki. Chce posłać Matyldę do klasy dla starszych dzieci z racji jej inteligencji, ale wszyscy to torpedują. Z czasem nauczycielka zdradza jej swój sekret: trudną relację i pokrewieństwo z szefową. Sprytem i telekinezą wspólnie odzyskują to z czego jej ciotka Agatha ją obrabowała.
Obsada.
i inni.
Wersja polska.
Wersja polska: Master Film
Reżyser: Maria Horodecka
i inni

</doc>
<doc id="2684228" url="https://pl.wikipedia.org/wiki?curid=2684228" title="Inacio de Azevedo">
Inacio de Azevedo



</doc>
<doc id="2684235" url="https://pl.wikipedia.org/wiki?curid=2684235" title="Komunistyczna Partia Szwajcarii">
Komunistyczna Partia Szwajcarii

Komunistyczna Partia Szwajcarii (język niemiecki: "Kommunistische Partei der Schweiz", KPS) - szwajcarska komunistyczna partia polityczna istniejąca w latach 1921 – 1943.
Historia.
Komunistyczna Partia Szwajcarii (KPS) powstał w opozycji do Socjaldemokratycznej Partii Szwajcarii (SP). Socjaldemokraci w 1919 i 1920, odmówili przyłączenia się do Kominternu. Partia w chwili założenia miała 6000 członków. Większa część KPS była niemieckojęzyczna, ze szczególnym uwzględnieniem w Zurychu, Bazylei i Schaffhausen. W kantonie Schaffhausen, udało jej się pokonać socjaldemokratów i prawie wszystkie partie, aby osiągnąć 26% udziału w wyborach (1928). W Bazylei, KPS uzyskała w 1929 roku, 19,7% udziału wyborców i 25 miejsc w radzie. Partia miała trzy gazety codzienne (całkowity nakład 14.000 egzemplarzy w roku 1922, 1936 ok. 10000).
Wewnątrz partii dochodziło do tarć między stalinowcami i trockistami, co doprowadziło do utraty wielu członków. W 1928, KPS postawił na agresywny kurs przeciwko socjaldemokracji, którą oskarżali o faszyzm. Radykalizacja partii doprowadziła do zastąpienie istniejącego kierownictwa partii pod przywództwem Franz Welti w 1929. W 1930 doszło do rozłamu, powstała wówczas "Komunistyczna Partia Szwajcarii-Opozycja", która w 1935 dołączyła do Socjaldemokratycznej Partii Szwajcarii. 
Od dojścia do władzy Adolfa Hitlera w Niemczech, w 1933, podjęto próby nawiązania sojuszu między socjaldemokratami a komunistami. Wraz z przejściem do popularnej taktyki Frontu Ludowego w 1935 roku odnotowano niewielki wzrost liczby członków i uznanie opinii publicznej. Na szczeblu krajowym, KPS w wyborach powszechnych z 1939 roku zdobył 2,6 procent poparcia i cztery mandaty w Radzie Narodowej. Po wybuchu II wojny światowej partia wspierała politykę zagraniczną Związku Radzieckiego, do 1941 uznawała wojnę za imperialistyczną. W 1940 zakazana na szczeblu krajowym jako organizacja wywrotowa. Po fiasku rozmów w sprawie połączenia z SP w 1944, dawni działacze KPS powołali nową formację pod nazwą Szwajcarska Partia Pracy.
W Genewie, partia komunistyczna została zdelegalizowana w 1937. Lider tamtejszych socjaldemokratów, Léon Nicole (późniejszy prezydent Szwajcarskiej Partii Pracy) przyjął członków KPS w szeregi swojej partii.
Poparcie partii w wyborach na szczeblu krajowym (w kolejności rok wyborów, liczba mandatów i liczba procent uzyskanych w wyborach):

</doc>
<doc id="2684255" url="https://pl.wikipedia.org/wiki?curid=2684255" title="Göschenen">
Göschenen

Göschenen – wieś i gmina w Szwajcarii w kantonie Uri. W miejscowości znajduje się tunel kolejowy Świętego Gotarda.

</doc>
<doc id="2684278" url="https://pl.wikipedia.org/wiki?curid=2684278" title="Airolo">
Airolo

Airolo – wieś i gmina, w kantonie Ticino, w Szwajcarii.

</doc>
<doc id="2684286" url="https://pl.wikipedia.org/wiki?curid=2684286" title="Global Agenda">
Global Agenda

Global Agenda – gra komputerowa z gatunku MMO wyprodukowana przez Hi-Rez Studios z wykorzystaniem Unreal Engine 3. Gra została wydana 1 lutego 2010 roku.
Fabuła.
Akcja gry toczy się w XXII wieku (2155 rok) na Ziemi w wyniku ciężkiej globalnej katastrofy. W tym czasie ludność Ziemi sięga mniej niż miliarda ludzi. Gra oferuje cztery klasy postaci: Assault, Recon, Medic i Robot. Wszystkie mają niestandardowe drzewka umiejętności i własne bronie.

</doc>
<doc id="2684288" url="https://pl.wikipedia.org/wiki?curid=2684288" title="Chiasso">
Chiasso

Chiasso – wieś i gmina w Szwajcarii, w kantonie Ticino.

</doc>
<doc id="2684290" url="https://pl.wikipedia.org/wiki?curid=2684290" title="Kolno (Białoruś)">
Kolno (Białoruś)

Kolno (biał. "Кольна") − wieś na Białorusi, zamieszkana w 2009 przez 711 ludzi, w obwodzie homelskim, 10 km na południe od Żytkowicz.
Miejscowość po raz pierwszy wzmiankowana w 1582 r.

</doc>
<doc id="2684292" url="https://pl.wikipedia.org/wiki?curid=2684292" title="Powstanie w Hercegowinie (1875–1878)">
Powstanie w Hercegowinie (1875–1878)

Powstanie w Bośni i Hercegowinie 1875–1878.
Powodem wybuchu powstania w Hercegowinie był wyzysk i grabieże ze strony Turków. Dnia 1 lipca 1875 r. doszło do pierwszej bitwy pod wsią Metkovici. W krótkim czasie powstanie rozszerzyło się na Bośnię. Siły partyzantów liczące 12 000 ludzi obległy garnizony tureckie, tocząc drobne potyczki z przeciwnikiem. W listopadzie w bitwie pod Muratovici 4000 partyzantów pokonało 5-tysięczne siły tureckie. W roku 1876 pomoc powstańcom udzieliły Serbia i Czarnogóra, które wypowiedziały wojnę Turcji. W maju 1877 r. powstanie weszło w decydującą fazę, po początkowych sukcesach Turkom udało się jednak odebrać rebeliantom zdobyte przez nich tereny. W tej sytuacji resztki powstańców wycofały się w góry rozpoczynając walki partyzanckie.

</doc>
<doc id="2684298" url="https://pl.wikipedia.org/wiki?curid=2684298" title="Rudnia (rejon żytkowicki)">
Rudnia (rejon żytkowicki)

Rudnia (biał. "Рудня") − wieś na Białorusi, w obwodzie homelskim, 7 km na południowy wschód od Żytkowicz.
Wieś duchowna położona była w końcu XVIII wieku w hrabstwie petrykowskim w powiecie mozyrskim województwa mińskiego.

</doc>
<doc id="2684320" url="https://pl.wikipedia.org/wiki?curid=2684320" title="Stadion KS Apator im. Mariana Rosego w Toruniu">
Stadion KS Apator im. Mariana Rosego w Toruniu

Stadion KS Apator im. Mariana Rosego – stadion sportowy, który znajdował się w Toruniu przy ul. Broniewskiego 98. Na stadionie między innymi swoje mecze żużlowe rozgrywał Apator Toruń. Stadion wyburzony został po 2008 roku.
Historia.
Stadion ogólnosportowy.
Stadion zbudowało w okresie międzywojennym wojsko, głównie żołnierze 8 Pułku Saperów, jako plac sportowy dla potrzeb Dowództwa Okręgu Korpusu VIII. Ze względu na wojskowe potrzeby przygotowany był do ujeżdżania koni (min. dlatego bieżnia była wyjątkowo długa, bo aż 500-metrowa), ale posiadał główną płytę oraz pełne wyposażenie dla lekkiej atletyki a także dwa boiska treningowe. Obiekt, nazywany ówcześnie Stadionem Wojskowym, otwarto 17 sierpnia 1924 roku, a jedną z pierwszych imprez jakie się na nim odbyły były mistrzostwa VIII DOK. Oprócz drużyn wojskowych (wliczając w to WKS Gryf) ze stadionu korzystał także TKS grając tutaj mecze polskiej ligi piłkarskiej (oba kluby grywały też na Stadionie Miejskim przy ul. Sportowej).
Jako obiekt żużlowy.
Po wojnie stadion przekazano żużlowcom, którzy dotychczas korzystali ze Stadionu Miejskiego przy ul. Sportowej, i w roku 1950 odbyły się tu pierwsze zawody motocyklowe. Ponieważ obiekt nie spełniał wymagań stawianych torom żużlowym 12 kwietnia 1957 roku na posiedzeniu Rady Toruńskiego Klubu Motorowego Ligi Przyjaciół Żołnierza zawiązał się komitet organizacyjny budowy odpowiadającego regulaminowym wymogom toru żużlowego. Nowy stadion został zaprojektowany przez Biuro Projektów Budownictwa Ogólnego jako ośrodek sportowy, z torem żużlowym, dwoma boiskami piłkarskimi, bieżnią, urządzeniami do lekkiej atletyki. Na obiekt przeznaczono teren o powierzchni 8,3 hektara. Stadion budowano w czynie społecznym, pomagały w tym przedsięwzięciu toruńskie firmy, przede wszystkim PZWANN. 20 października 1957, w asyście 10 tysięcy kibiców, miało miejsce oficjalne otwarcie zmodernizowanego obiektu, któremu nadano imię Zbigniewa Raniszewskiego.
W kolejnych latach dodawano ogrodzenie toru, częściowe zadaszenie trybuny głównej i oświetlenie. Na mocy uchwały rady Klubu Sportowego „Apator” Toruń w 1994 roku tor przy ulicy Broniewskiego otrzymał nazwę „Stadion KS Apator im. Mariana Rosego”. W sezonie 2006 dodano wymagane dla uzyskania licencji sztuczne oświetlenie o natężeniu 900 luksów. Ostatnimi zawodami toruńskiego klubu na starym stadionie był drugi mecz finałowy drużynowych mistrzostw Polski w sezonie 2008 rozegrany 19 października 2008 roku. Mecz ten zakończył się zwycięstwem gospodarzy nad leszczyńską Unią 47:43 i przypieczętowaniem mistrzowskiego tytułu dla toruńskiej drużyny. Kilka dni później, 25 października, stadion przy ulicy Broniewskiego po raz ostatni oficjalnie gościł żużlowców – był gospodarzem finału Pomorskiej Ligi Młodzieżowej. W związku z budową nowego obiektu, stary miasto sprzedało za 60 270 000 zł. Po wyburzeniu, na jego miejscu powstało centrum handlowe Toruń Plaza.

</doc>
<doc id="2684324" url="https://pl.wikipedia.org/wiki?curid=2684324" title="Louis Favre">
Louis Favre

Louis Favre (ur. 26 stycznia 1826 w Chêne-Bourg, zm. 19 lipca 1879 w Göschenen) – szwajcarski inżynier. 
Sprawował nadzór nad budową Tunelu Świętego Gotarda położonego w Alpach Szwajcarskich na linii Gotthardbahn. Zmarł tragicznie na atak serca wewnątrz tunelu.

</doc>
<doc id="2684337" url="https://pl.wikipedia.org/wiki?curid=2684337" title="War§ow">
War§ow



</doc>
<doc id="2684341" url="https://pl.wikipedia.org/wiki?curid=2684341" title="Chêne-Bourg">
Chêne-Bourg

Chêne-Bourg – szwajcarska gmina (fr. "commune"; niem. "Gemeinde") w kantonie Genewa. Miejscowość znajduje się w bezpośrednim sąsiedztwie miasta Genewa, przy granicy z Francją.
Demografia.
W Chêne-Bourg mieszka 8 791 osób. W 2020 roku 37,4% populacji gminy stanowiły osoby urodzone poza Szwajcarią.
Transport.
Przez teren gminy przebiegają drogi główne nr 102 i nr 111.

</doc>
<doc id="2684342" url="https://pl.wikipedia.org/wiki?curid=2684342" title="Adonis żaglopłetwy">
Adonis żaglopłetwy



</doc>
<doc id="2684351" url="https://pl.wikipedia.org/wiki?curid=2684351" title="Arthur Henry Douthwaite">
Arthur Henry Douthwaite

Arthur Henry Douthwaite – brytyjski lekarz oraz wiceprezydent londyńskiego Royal College of Physicians. Autor wielu medycznych podręczników i książek. W latach 50. pełnił rolę czołowego eksperta na tematy związane z heroiną w Wielkiej Brytanii, co spowodowało powołanie go jako biegłego w sprawie procesu sądowego seryjnego mordercy Dr Johna Bodkina Adamsa.
Kariera.
Douthwaite był lekarzem w Szpitalu Guy's oraz lekarzem honorowym w Szpitalu Chorób Układu Moczowo-Płciowego im. Wszystkich Świętych.
Douthwaite był specjalistą od niebezpiecznych skutków oraz właściwości narkotyków i pełnił kluczową rolę w przekonaniu brytyjskiego ministerstwa spraw wewnętrznych, aby zakazać użytku heroiny w celach medycznych.
Dr Douthwaite był powszechnie szanowany za swoje zdolności diagnostyczne. Jedna z opowieści o jego umiejętnościach głosi, iż Douthwaite jakoby wszedł na oddział pogotowia w szpitalu w swoich zwykłych ubraniach na co dzień i przywitał się z naczelnikiem oddziału słowami "Nazywam się Arthur Henry Douthwaite i przed chwilą przeprowadziłem operację perforacji dwunastnicy. Proszę o zorganizowanie mojego rozkładu."
Proces Bodkina Adamsa.
W 1957 Douthwaite zeznawał na procesie Dr Johna Bodkina Adamsa, jednym z pierwszych procesów w Wielkiej Brytanii, który opierał się na zeznaniach biegłych sądowych. Lord Justice Patrick Devlin określił owe zdarzenie jako "Sytuacją bardzo dziwną, a być może nawet unikalną dla tego sądu jest to, iż sam akt popełnienia morderstwa musi zostać udowodniony opinią biegłych.".
Adams został aresztowany poprzedniego roku za zabójstwo dwóch starszych wdów, Gertrude Hullett oraz Edith Alice Morrell. Strona oskarżająca, z Sir Reginaldem Manningham-Bullerem na czele, twierdziła, iż Adams zamordował Morell poprzez podawanie jej nadmiernych dawek heroiny oraz morfiny. Douthwaite oraz Michael Ashby pełnili rolę głównych biegłych po stronie oskarżających. Ashby miał jednak pewne wątpliwości co do tego, czy Adams popełnił morderstwo z premedytacją, podczas gdy Douthwaite był pewien, iż było to celowo zaplanowane zabójstwo. Douthwaite nie potrafił znaleźć "żadnego uzasadnionego powodu", dla którego Adams miałby przepisywać swojej domniemanej ofierze morfinę oraz heroinę, działania Adamsa określił jako "celowe zamierzenie mające zakończyć życie". Podczas zeznań, jednak, Douthwaite wydawał się być zbyt pewnym siebie, zachowywał się wręcz arogancko, czym zdołał jedynie opóźnić decyzję sądu. Douthwaite był również krytykowany za zmianę swojej hipotezy co do morderstwa w połowie trwania rozprawy sądowej, w której zmienił zdanie co do daty, od kiedy oskarżony rzekomo rozpoczął próby morderstwa.
Wobec zachowania tego typu, obrońca Adamsa, Frederick Geoffrey Lawrence, zadał Douthewaite'owi pytanie:
"Sednem sprawy jest to, dr Douthwite, iż wpierw obdarzył nas pan dowodami opierającymi się na podstawie zarzutów morderstwa, a następnie wymyślił pan coś kompletnie innego, po rozpoczęciu oskarżenia? "
Douthwaite odpowiedział:
"Jest to bardzo prawdopodobne. W rzeczy samej, twierdzę nawet, iż jest to możliwe. Myśli te krążyły mi po głowie od jakiegoś czasu, ale kiedy dokładnie stały się one jasne, nie jestem pewien."
Historyk Pamela Cullen broni jednak Douthwaite'a, twierdząc że Manningham-Buller celowo zagubił kluczowe dowody - zeszyty pielęgniarek, które dokładnie opisywały leczenie pacjentek Adamsa. W związku z tym, Douthwaite nie był w stanie osobiście zbadać owych zeszytów, aby sformułować swoją teorię zdarzeń. Cullen dodaje, iż Manningham-Buller zeszyty oddał obronie, co pozwoliło Frederickowi Geoffreoywi Lawrence’owi na przedstawienie ich podczas drugiego dnia trwania rozprawy. Douthwaite został zaskoczony istnieniem istotnych dowodów w takiej formie, co zmusiło go do szybkiego dostosowania swojej teorii do nich. To z kolei mogło spowodować, iż Douthwaite został uznany za niekonsekwentnego.
Słabe dowody Douthwaite'a oraz zeznania złożone przez świadka Johna B. Harmana przemawiające na korzyść oskarżonego pomogły zagwarantować uniewinnienie Adamsa. Sama obecność Douthwaite'a na rozprawie zniesmaczyła większość z jego zawodowych rówieśników, których oburzyły wysiłki Douthwaite'a, aby skazać innego lekarza. Przed rozprawą, Douthwaite był osobą powrzechnie darzoną respektem w swojej profesji,twierdzi się, iż to jego zaangażowanie się w sprawę Adamsa kosztowało go jego pozycję w Royal College of Physicians. Devlin napisał później w swoim raporacie sądowym, iż sprawa ta była "niezwykle ważna dla profesji medycznej, w której strach przed tym, iż przepisanie jakichkolwiek substancji leczących może wiązać się z późniejszym oskarżeniem o morderstwo, jest naturalny"..
Zgodnie z raportem Scotland Yardu co do Adamsa, policja sądzi, iż 163 pacjentów Adamsa zmarło w podejrzanych okolicznościach. Reporter Rodney Hallworth oraz historyk Pamela Cullen zidentyfikowali innego pacjenta, Annie Sharpe, jako potencjalną ofiarę nie wliczającą się do tej listy. Cullen zidentyfikowała również Edwarda Cavendisha, 10. księcia Devonshire, jako kolejną możliwą ofiarę. Adams został wcześniej oskarżany 13 razy o oszustwa związane z wystawianiem recept, składanie fałszywych zeznań na formularzach krematoriów, umyśle zakłócanie pracy policji oraz brak utrzymywania dziennika niebezpiecznych leków. Adams został usunięty z Registru Medycznego w 1957. Przywrócono go do niego w 1961.
Publikacje.
Douthwaite jest autorem wielu podręczników medycznych:

</doc>
<doc id="2684356" url="https://pl.wikipedia.org/wiki?curid=2684356" title="Obrzyca (dopływ Warty)">
Obrzyca (dopływ Warty)

Obrzyca – ciek zlokalizowany w całości w Poznaniu, na Nowym Mieście. Obecnie służy jako kanał deszczowy Poznańskiego Systemu Kanalizacyjnego.
Źródła Obrzycy znajdowały się w okolicach obecnej ul. Krzywoustego (dawnej na północny wschód od skrzyżowania ulic Ostrowskiej i Wioślarskiej). Stamtąd rzeka płynęła wzdłuż ulicy Katowickiej przecinając ulice Kruczą i Pawią. Tam do rzeki wpływał Rów Obrzycki. Następnie rzeka zakręcała ku Warcie (w okolicach obecnego ronda Starołęka), by do niej wpłynąć w okolicach dawnej stoczni rzecznej. Odcinek ujścia Obrzycy do Warty, pomiędzy ulicą Hetmańską, przy rondzie Starołęka, a miejscem ujścia do Warty jest jedynym nieskanalizowanym odcinkiem tego cieku.
Podczas budowy osiedli (1966-68) ciek został przekształcony w kanał deszczowy „Obrzyca” (wraz z kolektorem „H” stanowiący kolektor ścieków sanitarnych i deszczowych). W 1970 przedłużono kanał o 343 m. Prace przy przebudowie wykonywało Przedsiębiorstwo Robót Inżynieryjnych „Hydrobudowa-9".
W pobliżu biegu kanału obecnie znajduje się estakada nad doliną Obrzycy, osiedle Oświecenia, osiedle Powstań Narodowych, osiedle Rzeczypospolitej, osiedle Bohaterów II Wojny Światowej, rondo Starołęka, zakłady Stomil.

</doc>
<doc id="2684361" url="https://pl.wikipedia.org/wiki?curid=2684361" title="Tola Korian">
Tola Korian

Tola Korian, właśc. Antonina Terlecka z domu Kopczyńska (ur. 23 stycznia 1911 w Poznaniu, zm. 3 marca 1983 w Londynie) - polska aktorka, pieśniarka oraz pedagog.
Była córką Kajetana Kopczyńskiego (1879-1940), aktora i śpiewaka oraz Marii Janowskiej-Kopczyńskiej, śpiewaczki i reżyserki operowej. Kształciła się w Poznaniu i Akwizgranie, następnie w Wyższej Szkole Dramatycznej w Lipsku. Już podczas studiów występowała na scenach niemieckich w Lipsku, Zwickau, Kołobrzegu i Kassel. 
Od 1931 poświęciła się pieśniarstwu. Śpiewała utwory ludowe, rodzajowe, tradycyjne, nowoczesne w dziewięciu językach. Dawała recitale w Berlinie, Lipsku, Monachium. W l. 1932-33 występowała też w Warszawie: w teatrach Banda, Femina, a także Teatrze Polskim W 1934 występowała w Teatrze Kameralnym w Moskwie. W tymże samym roku przeniosła się do Paryża, gdzie studiowała u Yvette Guilbert. 
W sezonie 1936/1937 śpiewała w Warszawskim Teatrze 13 Rzędów oraz w sezonie 1937/1938 w Małym Qui-Pro-Quo oraz w Poznaniu i Krakowie, skąd udała się na występy do Londynu, Aten, Moskwy. Jej repertuar liczył już wówczas ponad czterysta pozycji w kilkunastu językach i dialektach.
W czasie II wojny światowej była m.in. sekretarką tygodnika "Polska Walcząca" wychodzącego w Anglii pod red. Tymona Terleckiego - wkrótce jej męża. 
Mieszkając w Londynie, od 1949 brała udział w programach Mariana Hemara, występowała też w sekcji francusko-kanadyjskiej, potem polskiej radia BBC oraz w brytyjskiej telewizji. Od 1965 mieszkała w Chicago, gdzie ukończyła romanistykę i literaturę porównawczą (wykorzystywaną zwłaszcza do analiz rozwoju pieśni), a następnie wykładała język i literaturę francuską na uniwersytetach w Indiana, Chicago i St. Xavier's College w Chicago. W 1978 wróciła do Londynu. Tu grała m.in. w telewizyjnej adaptacji "Małej Apokalipsy" Tadeusza Konwickiego.
10 marca 1978 Antonina Terlecka i jej mąż Tymon zostali odznaczeni przez Prezydenta RP na uchodźstwie Krzyżem Oficerskim Orderu Odrodzenia Polski.

</doc>
<doc id="2684374" url="https://pl.wikipedia.org/wiki?curid=2684374" title="Jolanta z Montferratu">
Jolanta z Montferratu

Jolanta z Montferratu (ur. w 1273, zm. 1317) – córka Wilhelma VII z Montferratu, druga żona cesarza Bizancjum Andronika II Paleologa.
Życiorys.
Małżeństwo Andronika i Jolanty zostało zawarte z przyczyn politycznych, gdy Jolanta miała 11 lat. Po śmierci pierwszej żony Anny węgierskiej Andronik pojął Jolantę, ponieważ była spadkobierczynią tytułu władczyni Królestwa Tesaloniki, który został uzyskany przez jej przodka Bonifacego z Montferratu, uczestnika czwartej krucjaty. Dzięki temu ród hrabiów de Montferrat przestał rościć sobie prawa do niego, a co za tym idzie pretensji do ziem bizantyjskich.
Jolanta wyszła za Andronika w 1284 roku. Mieli razem czworo dzieci:
Jolanta po ślubie przyjęła greckie imię "Irena". Małżeństwo nie było udane, a "czarny" obraz Jolanty przekazał w swoich pracach historyk Nicefor Gregoras.

</doc>
<doc id="2684397" url="https://pl.wikipedia.org/wiki?curid=2684397" title="Sprzęt indywidualnej ochrony układu oddechowego">
Sprzęt indywidualnej ochrony układu oddechowego

Sprzęt indywidualnej ochrony układu oddechowego – urządzenia zapewniające bezpieczeństwo i higienę pracy dzięki którym: 
W przypadkach pracy w warunkach szczególnych zagrożeń (np. w pożarnictwie lub energetyce jądrowej) sprzęt musi spełniać dodatkowe wymagania.
Regulacje prawne i normy.
W krajach Wspólnoty Europejskiej problemów jakości środków ochrony indywidualnej (ang. "Personal Protective Equipment", PPE) dotyczy Dyrektywa 89/686/EWG&lt;ref name="89/686/EWG eur-lex"&gt;&lt;/ref&gt;&lt;ref name="89/686/EEC MinGosp"&gt;&lt;/ref&gt;. Metody wdrażania postanowień Dyrektywy w Polsce precyzują akty prawne, np. Rozporządzenia Ministra Pracy i Polityki Społecznej, Rozporządzenie Ministra Gospodarki z dnia 21 grudnia 2005r. w sprawie zasadniczych wymagań dla środków ochrony indywidualnej oraz normy europejskie, wydawane w polskiej wersji jako PN-EN.
Zgodnie z Rozporządzeniem Ministra Pracy i Polityki Socjalnej w sprawie ogólnych przepisów bezpieczeństwa i higieny pracy pracodawca powinien przede wszystkim wyeliminować czynniki stanowiące ryzyko, np. poprzez minimalizowanie emisji zanieczyszczeń powietrza lub izolację stref niebezpiecznych (w stopniu zgodnym ze współczesnym stanem wiedzy i techniki), a następnie wykonać analizę pozostałych zagrożeń, które nadal występują środowisku pracy i wyposażyć pracowników w niezbędny sprzęt ochrony osobistej.
Wśród zagrożeń dla układu oddechowego wyodrębnia się: 
Problemy podczas używania.
Niestety, stężenie dwutlenku węgla w powietrzu atmosferycznym może być wielokrotnie wyższe od maksymalnej dopuszczalnej wartości (Stężenia mogą wzrosnąć do 3,6% lub więcej; dopuszcza się 0,5% w ciągu 8 godzin i 1,4% w ciągu 15 minut). Używanie respiratorów przez długi czas może powodować bóle głowy, zapalenie skóry i trądzik.
HSE zaleca używanie respiratorów tylko przez 1 godzinę (maksymalnie).
Klasyfikacja sprzętu ochrony indywidualnej.
Podstawą klasyfikacji sprzętu ochrony układu oddechowego jest w Polsce norma PN-EN 133:2005 (EN 133:2001). Zależnie od rodzaju zagrożeń stosuje się sprzęt:
Różne rodzaje aparatów ochronnych są szczegółowo opisane w normach zharmonizowanych np. PN-EN 134:2001 i innych. Obowiązuje jednoznaczne oznakowanie sprzętu.
Sprzęt oczyszczający.
W sprzęcie oczyszczającym są stosowane pochłaniacze, łączone z różnie ukształtowaną i zapewniającą różną szczelność częścią twarzową (ustnik, ćwierćmaska, półmaska, maska, kaptur, hełm). Zawierają włókniny filtracyjne lub sorbenty zanieczyszczeń, różne dla aerozoli (zdyspergowanych cząstek stałych i ciekłych), par i gazów. Wszystkie elementy pochłaniające dzieli się na typy, oznaczane symbolami zgodnymi z PN-EN 14387+A1:2010, np. literą A i barwą brązową oznacza się pochłaniacze organicznych par i gazów o temperaturze wrzenia powyżej 65 °C, literą K i barwą zieloną oznacza się pochłaniacze amoniaku i jego organicznych pochodnych. O rodzajach pochłanianych substancji informuje producent. Dodatkowo jest określana klasa ochronna 1, 2 lub 3 (pochłaniacze pojemności sorpcyjnej niskiej, średniej lub wysokiej, przeznaczone do oczyszczania powietrza zawierającego gazy lub pary w ilościach, odpowiednio do 0,1%, do 0,5% i do 1% obj.).
Sprzęt izolujący.
Pracownik stosujący izolujący sprzęt ochrony układu oddechowego korzysta z powietrza dostarczanego spoza strefy skażenia. W urządzeniach stacjonarnych powietrze oddechowe jest dostarczane wężami – stacjonarny lub autonomiczny (np. z odległej stacjonarnej sprężarki do maski, półmaski lub ustnika), a w urządzeniach autonomicznych aparaty są wyposażone we własne źródło powietrza lub tlenu (butlę ciśnieniową z powietrzem lub butle ze sprężonym tlenem, ciekłym tlenem lub tlenem chemicznie związanym).
Warunki użytkowania.
Dla niektórych rodzajów sprzętu są nakładane limity czasowe, związane np. z chłonnością sorbentu w pochłaniaczach lub zapas powietrza w autonomicznym sprzęcie izolującym. Dopuszczalny czas użytkowania uzależnia się też od rodzaju czynności zawodowych określanych rodzajem pracy. Wyróżnia się typy sprzętu przeznaczonego do wykonywania: 
Sprzęt oczyszczający oraz izolujący jest też dostępny wersjach ucieczkowych, spełniających wymagania specyficzne dla warunków ewakuacji (odpowiednie parametry ochronne i użytkowe). 
Sprawność sprzętu musi być regularnie kontrolowana, a wyniki kontroli zapisywane w kartach kontroli urządzenia. Doraźna organoleptyczna kontrola przez użytkownika nie jest miarodajna – nie jest wskazane np. uznawanie braku zapachu wdychanego powietrza za dowód aktywności pochłaniacza (zob. Klasyfikacja bezpieczeństwa zapachowego)).
Użytkownicy powinni być przeszkoleni w zakresie użytkowania sprzętu. Zaleca się, aby podlegali obowiązkowym, specjalistycznym badaniom lekarskim, minimum co rok dla pracowników w wieku powyżej 45 lat, co 2 lata dla pracowników w wieku 35–45 lat i co 3 lata dla pracowników młodszych.
Linki zewnętrzne.
Podręczniki (dostępne bezpłatnie)
Wymiana filtrów do masek gazowych

</doc>
<doc id="2684420" url="https://pl.wikipedia.org/wiki?curid=2684420" title="Symonida Paleologina">
Symonida Paleologina

Symonida Paleologina (ur. w 1294, zm. ok. 1345 w Konstantynopolu) – królowa Serbii, córka cesarza bizantyjskiego Andronika II Paleologa, żona Urosza II Milutina.
Życiorys.
Małżeństwo Symonidy i Stefana Urosza zostało zawarte w 1299 roku z przyczyn politycznych. Miało być gwarancją sojuszu między Cesarstwem Bizantyńskim a Serbią. Stefan Urosz w momencie małżeństwa miał prawie 50 lat, a Symonida była pięcioletnim dzieckiem. Symonida była jego czwartą żoną, gdyż pierwsze trzy porzucił i wygnał.
Małżeństwo okazało się nieudane i tragiczne dla Symonidy, gdyż mąż znęcał się nad nią psychicznie i fizycznie. Symonida usiłowała uciec od niego po pogrzebie swojej matki Jolanty z Montferratu. Powróciła do Konstantynopola po jego śmierci w 1321 roku. Wstąpiła wówczas do klasztoru.

</doc>
<doc id="2684431" url="https://pl.wikipedia.org/wiki?curid=2684431" title="Jetro Willems">
Jetro Willems

Jetro Willems (ur. 30 marca 1994 w Willemstad) – holenderski piłkarz antylskiego pochodzenia występujący na pozycji lewego obrońcy.
Życiorys.
Jako junior był piłkarzem m.in. Sparty Rotterdam. W sezonie 2010-11 zadebiutował w tym klubie w seniorskich rozgrywkach.
W 2012 sięgnął po Puchar Holandii. W maju 2012 został powołany do 23 osobowej kadry na EURO 2012 przez selekcjonera Berta van Marwijka, mimo że wcześniej nie zadebiutował w dorosłej reprezentacji. Występował w juniorskich i młodzieżowych drużynach tego kraju.

</doc>
<doc id="2684452" url="https://pl.wikipedia.org/wiki?curid=2684452" title="Zwyczajny cud">
Zwyczajny cud

Zwyczajny cud (ros. Обыкновенное чудо, "Obyknovennoye chudo") – radziecki film muzyczny z 1978 roku w reżyserii Marka Zacharowa, oparty na sztuce Eugeniusza Szwarca.
Fabuła.
Głównym bohaterem filmu jest Czarodziej, który, żeby zabawić siebie i swoją żonę, wymyśla bajki. Bohaterowie bajek się ożywiają, przychodzą do jego domu i zaczynają żyć swoim życiem. Kolejna bajka wyszła bardzo smutną.
Wiele lat temu Czarodziej wymyślił "bajkę na odwrót" - zamienił niedźwiedzia w człowieka i postanowił, że ten z powrotem zamieni się w niedźwiedzia, kiedy w nim zakocha się księżniczka i pocałuje go. I oto młodzieniec, były niedźwiedź, wraca do Czarodzieja i spotyka w jego domu piękną dziewczynę, która bardzo mu się spodobała. Ku jego zgrozie ona okazała się księżniczką - czarodziej uczynił tak, żeby król, który przejeżdżał obok z córką i orszakiem, skręcił do jego dworu. Niedźwiedź i księżniczka się spotkali, i kiedy księżniczka zechciała pocałować Niedźwiedzia, on uciekł, żeby nie zamienić się w zwierzę na jej oczach. 
Księżniczka, przebrawszy się w ubranie męskie, uciekła od ojca, przyrzekłszy zastrzelić każdego, kto podąży za nią. W zajeździe "Emilia" zakochani się spotkali.
W gniewie Niedźwiedź idzie do oberżysty i prosi aby go zamknąć - zajazd jest zasypany śniegiem i wydostanie się z niego jest niemożliwe. Oberżysta daje mu klucz od pokoju, a sam tymczasem zwraca uwagę na jedną z frejlin księżniczki i poznaje w niej swoją pierwszą miłość Emilię, ku czci której został nazwany zajazd. Oberżysta i Emilia postanawiają pomóc pokłóconym zakochanym.
Księżniczka zamyka się w pokoju na pierwszym piętrze zajazdu. Król każe ciągnąć losy, i losuje nadworny Minister Administrator. Administrator wchodzi do księżniczki, i rozlega się strzał - wyprzedziwszy księżniczkę, Administrator sam strzela do niej, ale chybia.
Księżniczka w gniewie postanawia wyjść za mąż za "pierwszego przechodnia" i mianuje Administratora swoim narzeczonym.
Król postanawia urządzać wesele. Wpadłszy w rozpacz, że jego miłość zostaje zabierana od niego, Niedźwiedź postanawia opowiedzieć księżniczce wszystko o pocałunku zamieniającym go w zwierzę. Przygnębiona księżniczka żegna go na zawsze.
Orszak weselny odjeżdża. W zajeździe zostają Łowca i Niedźwiedź. Pojawia się Czarodziej i wyrzuca Niedźwiedziowi tchórzliwość i małoduszność. Niedźwiedź, zdaniem Czarodzieja, kocha księżniczkę nie na tyle, żeby poświęcić jej wygląd człowieka.
Niedźwiedź zawiera zgodę z ambitnym Łowcą. Jeżeli Niedźwiedź kiedykolwiek pocałuje księżniczkę i zamieni się w zwierzę, Łowca od razu go zabije.
Mija kilka lat. Krajem rządzi Minister Administrator. Król całkowicie odsunął się od interesów i nie chce nawet słyszeć o tym, co się dzieje dookoła. Księżniczka powoli umiera od tęsknoty za Niedźwiedziem. Czarodziej specjalnie nie dopuszcza Niedźwiedzia do kraju i swojego domu, ponieważ myśli, że bajka o smutnym zakończeniu może nauczyć ludzi wielu rzeczy, a bajki o zakończeniu szczęśliwym nadają się jedynie dla dzieci. 
Nadchodzi dzień śmierci księżniczki, i w domu Czarodzieja pojawiają się Niedźwiedź i Łowca. Niedźwiedź całuje księżniczkę - ale, ku rozczarowaniu Łowcy, pozostaje nadal człowiekiem. Czarodziej wyjaśnia ten paradoks "zwyczajnym cudem".
Bohaterowie bajek odchodzą z domu Czarodzieja, który okazuje się tylko dekoracją. Dekoracja płonie, i Czarodziej zostaje sam.

</doc>
<doc id="2684454" url="https://pl.wikipedia.org/wiki?curid=2684454" title="Luciano Narsingh">
Luciano Narsingh

Luciano Narsingh (ur. 13 września 1990 w Amsterdamie) – holenderski piłkarz występujący na pozycji skrzydłowego. Od 2022 roku zawodnik Miedzi Legnica.
Kariera piłkarska.
Jako junior był piłkarzem m.in. Ajaksu i SC Heerenveen. 29 października 2008 debiutował w pierwszej lidze w meczu z Vitesse w barwach Heerenveen. W sezonie 2011/12 zdobył w lidze 8 bramek i zaliczył 22 asysty. W maju 2012 został powołany do 23-osobowej kadry na EURO 2012 przez selekcjonera Berta van Marwijka, chociaż wcześniej nie zadebiutował w dorosłej reprezentacji. Występował w juniorskich i młodzieżowych drużynach tego kraju. 15 lipca 2012 został piłkarzem PSV Eindhoven. 20 lipca 2022 został zawodnikiem Miedzi Legnica.
Życie prywatne.
Ma surinamskie korzenie. Zawodowym piłkarzem jest jego starszy brat Furdjel.

</doc>
<doc id="2684459" url="https://pl.wikipedia.org/wiki?curid=2684459" title="Droga I/18A (Słowacja)">
Droga I/18A (Słowacja)

Droga krajowa nr 18A (słow. "cesta I. triedy 18A", "I/18A") – droga krajowa I kategorii na Słowacji znajdująca się całkowicie w Żylinie. Jej długość wynosi 2,85 km. Stanowi ona północno-wschodnią obwodnicę miasta i łączy drogi krajowe 11 i 18. Ma wspólny bieg z trasą europejską E50.

</doc>
<doc id="2684469" url="https://pl.wikipedia.org/wiki?curid=2684469" title="Katarzyna Nowakowska-Sito">
Katarzyna Nowakowska-Sito

Katarzyna Nowakowska-Sito (ur. 17 stycznia 1963 w Warszawie) – historyk sztuki, muzealnik.
Życiorys.
Absolwentka historii sztuki na Uniwersytecie Warszawskim oraz studiów doktoranckich w Instytucie Sztuki PAN w Warszawie. Stopień doktora nauk humanistycznych otrzymała w 1994 na podstawie dysertacji pisanej pod kierunkiem prof. dra hab. Wiesława Juszczaka, pt. ""Antyk i mit w sztuce polskiej przełomu XIX i XX wieku", wydanej w 1996 w formie książkowej pt. "Między Wawelem a Akropolem"", za którą otrzymała nagrodę im. ks. prof. Szczęsnego Dettloffa.
W latach 1992-2011 związana zawodowo z Muzeum Narodowym w Warszawie, kustosz dyplomowany, w latach 1996-2011 kurator Zbiorów Sztuki Współczesnej. Autorka wielu wystaw, z czego dwie, poświęcone sztuce dwudziestolecia międzywojennego: "Stowarzyszenie Artystów Polskich „Rytm” 1922-1932" (2001) oraz "Wyprawa w dwudziestolecie" (2008), otrzymały I nagrodę w konkursie MKiDN „Sybilla” na najważniejsze wydarzenie muzealne roku.
Od 2013 do 2015 pełniła funkcję p.o. zastępcy dyrektora ds. wystaw i zbiorów w Muzeum Historii Żydów Polskich. Od 2016 członek zespołu Muzeum Historii Polski.
Specjalistka z zakresu sztuki XIX i XX wieku, ze szczególnym uwzględnieniem okresu ok. 1900 i 1918-1939, problematyki recepcji antyku w sztuce nowoczesnej oraz interpretacji zjawisk sztuki polskiej w kontekście relacji międzynarodowych. Stypendystka The Warburg Institute, University of London (Andrew Mellon Program, 1994), The Robert Anderson Trust (2006). 
Prowadzi działalność dydaktyczną, w latach 1995-2010 była wykładowcą historii sztuki XX wieku w Europejskiej Akademii Sztuk w Warszawie (EAS). Członek Stowarzyszenia Historyków Sztuki (Sekretarz Generalny SHS w latach 1998-2003, od 2016 skarbnik Zarządu Głównego i wiceprezes Zarządu Oddziału Warszawskiego) oraz International Council of Museums (ICOM), od 2016 członkiem prezydium ICOM Poland.

</doc>
<doc id="2684485" url="https://pl.wikipedia.org/wiki?curid=2684485" title="Jewgienija Simonowa">
Jewgienija Simonowa

Jewgienija Pawłowna Simonowa (ros. Евге́ния Па́вловна Си́монова; ur. 1 czerwca 1955 w Leningradzie) – radziecka i rosyjska aktorka filmowa i teatralna, uhonorowana tytułem Ludowy Artysta ZSRR.
Aktorka Moskiewskiego Teatru im. Majakowskiego. Na ekranie debiutowała jako siedemnastoletnia studentka pierwszego roku szkoły teatralnej rolą lotniczki Maszy w filmie Leonida Bykowa "Do boju idą tylko "staruszkowie"". W 1980 została laureatką Nagrody Leninowskiego Komsomołu, a w 1984 Nagrody Państwowej ZSRR (1984). Została odznaczona Orderem Honoru (25 października 2005) i Orderem Za Zasługi dla Ojczyzny IV klasy (20 kwietnia 2011).
Wybrana filmografia.
i inne

</doc>
<doc id="2684492" url="https://pl.wikipedia.org/wiki?curid=2684492" title="Dynastia herodiańska">
Dynastia herodiańska

Dynastia herodiańska – rodzina panująca w Palestynie, biorąca swą nazwę od jej największego członka, Heroda Wielkiego.
Dzieje rodu.
Za jej początek uważa się rzymską interwencję w walkach pomiędzy członkami dynastii machabejskiej rządzącej ówczesną Palestyną. Jeden z władców tamtego okresu Aleksander Jannaj nadał godność gubernatora Idumei Antypasowi I dziadkowi Heroda Wielkiego. Jego najstarszy syn i następca Antypater I, umiejętnie wykorzystywał napięcie pomiędzy dwoma braćmi: Janem Hirkanem II i Arystobulem II pochodzącymi z królewskiej dynastii Hasmoneuszy, co pomogło mu w zdobyciu przychylności Cezara, dzięki któremu w 63 p.n.e. został powołany na urząd prokuratora Judei, a król Jan Hirkan II stracił królestwo i po kilku latach zmarł na wygnaniu.
Pomimo że Palestyna znajdowała się pod okupacją rzymską i kilka pułków stacjonowało w Jerozolimie, w rzeczywistości jednak to Antypater I sprawował rządy w kraju. Wkrótce też umocnił swą władzę poprzez wyznaczenie swych synów: starszego Fazaela I na gubernatora Jerozolimy oraz młodszego Heroda na gubernatora Galilei. W 41 p.n.e. obaj bracia zostali mianowani przez Marka Antoniusza tetrarchami.
Kilka lat później kiedy zarówno Cezar jak i Antypater umarli, panowanie Heroda weszło w najtrudniejszy okres, sytuacja ta pogorszyła się jeszcze bardziej, po tym jak syn Arystobula II|, Antygon korzystając z poparcia partyjskiego księcia Pakorusa I w 40 roku p.n.e, objął rządy nad Judeą. Uwięził on brata Heroda, Fazaela który w kilka dni później popełnił samobójstwo w więziennej celi. Po tym wydarzeniu Herod nie odważył się już pozostać w kraju, i uciekł przez Egipt do Rzymu. Natomiast Antygon panował jako król w Jerozolimie w latach 40 p.n.e.-37 p.n.e. W Rzymie jednak, Herodowi udało się uzyskać nominację na króla Judei, ale zajęło mu jeszcze trzy lata, zanim zdołał odbić swe królestwo Antygonowi. Po trzech miesiącach oblężenia 37 p.n.e. pojawił się wreszcie w Jerozolimie witany przez mieszkańców, którym okrutne rządy ostatniego Machabejczyka odebrały narodowy sentyment do tej dynastii.
Antygon został stracony przez Rzymian.
Herod Wielki ożenił się w 37 p.n.e. z Mariamme I córką Aleksandra i Aleksandry z możnego rodu Hasmoneuszy. Była podobno niezwykle piękna i dumna ze swego królewskiego pochodzenia prawdopodobnie to stanowiło źródło konfliktów, które nastąpiły pomiędzy nią a jej synami a matką i siostrą Heroda Salome I, z drugiej strony doprowadziły do przełomowych walk w rodzie Heroda. Właściwie cała rodzina Heroda była żądna władzy, podejrzliwa, rozwiązła i kłótliwa. Zazdrość Heroda o żonę podsycała zwłaszcza jego siostra. Mariamme I została zabita z rozkazu Heroda 28 p.n.e., a jej synowie wkrótce zostali oskarżeni o zdradę i uduszeni.
Herod Wielki był zdolnym organizatorem i dowódcą, odbudował i własnym kosztem upiększył świątynię jerozolimską. Ponadto Herod wznosił teatry, amfiteatry, hipodromy, cytadele, twierdze, pałace, świątynie Cezara, akwedukty i pomniki, zakładał ogrody, a nawet miasta. W Cezarei zbudował port, co usprawniło dostawę zboża z Egiptu.
Po śmierci Heroda nastąpił podział jego królestwa między jego synów.
Najdłużej przetrwała linia Aleksandra I najstarszego syna Mariamme I i Heroda Wielkiego, uległa ona z czasem znacznej romanizacji, min poprzez małżeństwa ze szlachetnie urodzonymi rzymiankami. Wydała ona wielu pretorów, prefektów i senatorów. Dwóch jej członków, mianowicie Tigranes VI i Tigranes V byli królami Armenii, a jeden Aleksander IV królem Cylicji. Wymarła w 248 r. na Jotapianie uzurpatorze do korony cesarskiej.
Linia drugiego syna Mariamme I i Heroda Wielkiego Arystobula I, która wydała min. Heroda Agryppę I, wnuka Heroda Wielkiego, poprzez jego drugiego syna z Mariamme I w roku 40 otrzymał dzielnicę swego wuja Antypasa a rok później Judeę i Samarię. Przyczynił się on znaczący sposób do śmierci apostoła Jakuba Większego. Po śmierci Heroda Agryppy I w 44, Palestyna na nowo została włączona pod jurysdykcję prokuratora, jego syna Heroda Agryppę II, syn Heroda Agryppy I, króla Chalkis, uzyskał w 53 tytuł tetrarchy. Przeciwko Żydom stosował ostrożną politykę, ale podczas powstania żydowskiego stanął po stronie Rzymu. Herod Agryppa II jest wymieniany razem ze swoją siostrą Bereniką w Dziejach Apostolskich, Heroda z Chalkis, króla Chalkis i jego syna Arystobula III, króla Armenii Mniejszej i Chalkis. Linia ta wymarła ok. 100.
Ze związku Mariamme II i Heroda Wielkiego na świat przyszedł Herod III pierwszy mąż Herodiady i ojciec słynnej Salome III.
Ze związku Maltake i Heroda Wielkiego urodziło się dwóch synów Herod Archelaos, który został tetrarchą Samarii Judei i Idumei. Podobnie jak jego ojciec, dał się poznać jako wielki budowniczy, ale był tak gorąco znienawidzony przez Żydów, że został wygnany już w 6 do Galilei, jego bratem był Herod Antypas, tetrarcha Galilei i Perei również znany ze swojego zamiłowania do architektury, zwłaszcza z założenia miasta Tyberiady, na zachód od Genezaret. Pierwotnie był żonaty z córką Aretasa IV, króla Petry, ale po kilku latach porzucił ją dla swej bratanicy Herodiady, wnuczki Heroda Wielkiego i byłej żony jego przyrodniego brata. To wydarzenie doprowadziło do napomnienia króla przez Jana Chrzciciela i do jego morderstwa. Herodiada namawiała męża, by prosił cezara Kaligulię o tytuł króla Judei, co doprowadziło do oskarżenia go o zdradę i wygnania do Lyonu w 38 roku. Linia wymarła w 39.
Ostatnim synem Heroda Wielkiego zrodzonym z Kleopatry z Jerozolimy był Filip, który otrzymał północno-wschodnią część królestwa ojca.
Małżeństwa.
Na ok. 40 małżeństw zawartych przez członków dynastii:
Tak wysoki odsetek związków w rodzinie można tłumaczyć wschodnimi tradycjami sięgającymi państwa faraonów, a także chęcią zachowania ziemi i majątku w rodzinie.
Genealogia dynastii herodiańskiej.
 Herod z Askalonu (ur. ok. 178 p.n.e.) – kapłan świątyni w Askalonie
 x NN
 └─&gt;Antypas I (148 p.n.e.-67 p.n.e.)
 x NN
 ├─&gt;Antypater I (113 p.n.e.-43 p.n.e.), prokurator Judei
 │ x Kypros I (zm. 29 p.n.e.)
 │ ├─&gt;Fazael I (77 p.n.e.-40 p.n.e.)
 │ │ x NN
 │ │ └─&gt;Fazael II (ur. 47 p.n.e.)
 │ │ x Salampsio c. Heroda Wielkiego
 │ │ ├─&gt;Herod VI (20 p.n.e.-37)
 │ │ ├─&gt;Aleksander III (20 p.n.e.-37)
 │ │ ├─&gt;Antypater IV (20 p.n.e.-37)
 │ │ ├─&gt;Aleksandra (ur. 20 p.n.e.)
 │ │ │ x Timios
 │ │ └─&gt;Kypros III (20 p.n.e.-44)
 │ │ x Herod Agryppa I (10 p.n.e.-44), król Batanei, Gaulanitydy, Trachonu, Paneas, Galilei i Perei
 │ ├─&gt;Herod Wielki (72 p.n.e.-4 p.n.e.), namiestnik Galilei, Celesyrii i Samarii, król Judei
 │ │ x Doris
 │ │ └─&gt;Antypater II (46 p.n.e.-4 p.n.e.)
 │ │ x Maria ? córka Antygona, króla Judei
 │ │ ├─&gt;nieznany z imienia syn
 │ │ │ x nieznana z imienia córka Feroasa
 │ │ └─&gt;nieznana z imienia córka
 │ │ x Mariamme I (53 p.n.e.-28 p.n.e.)
 │ │ ├─&gt;Aleksander I (36 p.n.e.-8 p.n.e.)
 │ │ │ x Glafira (zm. 7)
 │ │ │ ├─&gt;Aleksander II (15 p.n.e.-28)
 │ │ │ │ x nieznana z imienia rzymianka
 │ │ │ │ └─&gt;Tigranes VI (30-63), król Armenii Większej
 │ │ │ │ x nieznana z imienia rzymianka
 │ │ │ │ ├─&gt;Aleksander IV (60-94), król Cylicji
 │ │ │ │ │ x Jotape
 │ │ │ │ │ ├─&gt;Agryppa V (ur. 76)
 │ │ │ │ │ │ x nieznana z imienia rzymianka
 │ │ │ │ │ │ ├─&gt;Gajusz Juliusz Agryppa
 │ │ │ │ │ │ └─&gt;Łucjusz Juliusz Gainiusz Fabiusz Agryppa
 │ │ │ │ │ ├─&gt;Julia Jotape
 │ │ │ │ │ │ x Gajusz Juliusz Kwadratus Bassus (60-118)
 │ │ │ │ │ └─&gt;Berenicianus
 │ │ │ │ │ x Kasja Lepida (ur. 80)
 │ │ │ │ │ └─&gt;Julia Kasja Aleksandria
 │ │ │ │ │ x Gajusz Awidusz Heliodorus (100-142)
 │ │ │ │ │ └─&gt;Awidiusz Kasjusz (zm. 175), rzymski dowódca, uzurpator na Wschodzie
 │ │ │ │ │ x Woluzja Macejana (135-175)
 │ │ │ │ │ ├─&gt;Awidiusz Heliodorus
 │ │ │ │ │ ├─&gt;Awidiusz Maecjanus
 │ │ │ │ │ └─&gt;Awidia Aleksandra
 │ │ │ │ └─&gt;Julia
 │ │ │ │ x Marek Plancjusz Warrus
 │ │ │ └─&gt;Tigranes V (zm. 36), król Armenii
 │ │ ├─&gt;Arystobul I (35 p.n.e.-8 p.n.e.)
 │ │ │ x Berenika I
 │ │ │ ├─&gt;Herod Agryppa I (10 p.n.e.-44), król Batanei, Gaulanitydy, Trachonu, Paneas, Galilei i Perei
 │ │ │ │ x Kypros III (20 p.n.e.-44)
 │ │ │ │ ├─&gt;Herod Agryppa II (ur. 27), król Batanei, Gaulanitydy, Trachonu, Paneas, Galilei i Perei
 │ │ │ │ ├─&gt;Berenika (ur. 28)
 │ │ │ │ │ x Herod z Chalkis (10 p.n.e.-48), król Chalkis
 │ │ │ │ │ x Polemon II (zm. 69.), król Tracji, Pontu i Bosporu
 │ │ │ │ ├─&gt;Druzus
 │ │ │ │ ├─&gt;Mariamme (ur. 34)
 │ │ │ │ │ x Juliusz Archelaos
 │ │ │ │ │ x Demetriusz Alabarcha
 │ │ │ │ └─&gt;Druzylla (ur. 38)
 │ │ │ │ x Azis, król Emesy
 │ │ │ │ x Marek Antoniusz Feliks
 │ │ │ ├─&gt;Herod z Chalkis (10 p.n.e.-48), król Chalkis
 │ │ │ │ x Mariamme V
 │ │ │ │ └─&gt;Arystobul III (zm. 92), król Armenii Mniejszej i Chalkis
 │ │ │ │ x Salome III (zm. 92)
 │ │ │ │ ├─&gt;Herod VIII
 │ │ │ │ ├─&gt;Agryppa IV
 │ │ │ │ └─&gt;Arystobul IV
 │ │ │ │ x Berenika (28-79)
 │ │ │ │ ├─&gt;Berenikianus
 │ │ │ │ └─&gt;Hirkan
 │ │ │ ├─&gt;Arystobul II (8 p.n.e.- 80)
 │ │ │ │ x Jotape IV
 │ │ │ │ └─&gt;Jotape VI
 │ │ │ ├─&gt;Herodiada (15 p.n.e.-39)
 │ │ │ │ x Herod III (ur. 28 p.n.e.)
 │ │ │ │ x Herod Antypas (22 p.n.e.-39), tetrarcha Galilei i Perei
 │ │ │ └─&gt;Mariamme IV (14 p.n.e.-4 p.n.e.)
 │ │ │ x nieznany z imienia syn Antypatra II
 │ │ │ x Antypater II (46 p.n.e.-4 p.n.e.)
 │ │ ├─&gt;syn
 │ │ ├─&gt;Salampsio
 │ │ │ x Fazael II (ur. 47 p.n.e.)
 │ │ └─&gt;Kypros II (ur. 29 p.n.e.)
 │ │ x Antypater III (32 p.n.e.-4 p.n.e.)
 │ │ x Mariamme II
 │ │ └─&gt;Herod III (ur. 28 p.n.e.)
 │ │ x Herodiada (15 p.n.e.-39)
 │ │ └─&gt;Salome III (zm. 92)
 │ │ x Filip Tetrarcha (24 p.n.e.-34), tetrarcha Batanei, Gaulanitydy, Trachonu i Paneas
 │ │ x Arystobul z Chalkis (zm. 92), król Armenii Mniejszej i Chalkis.
 │ │ x Maltake (zm. 4 p.n.e.)
 │ │ ├─&gt;Herod Archelaos (27 p.n.e.-6), etnarcha Judei, Samarii i Idumei
 │ │ │ x Mariamne III
 │ │ │ x Glafira (zm. 7)
 │ │ ├─&gt;Herod Antypas (22 p.n.e.-39), tetrarcha Galilei i Perei
 │ │ │ x Faezalis córka Aretas IV Philopatrisa, króla Petry
 │ │ │ x Herodiada (15 p.n.e.-39)
 │ │ └─&gt;Olimpias
 │ │ x Józef III (38 p.n.e.-4 p.n.e.)
 │ │ x Kleopatra z Jerozolimy
 │ │ ├─&gt;Herod IV (ur. 27 p.n.e.)
 │ │ └─&gt;Filip Tetrarcha (24 p.n.e.-34), tetrarcha Batanei, Gaulanitydy, Trachonu i Paneas
 │ │ x Salome III (zm. 92)
 │ │ x nieznana z imienia córka Józefa IΙ
 │ │ x nieznana z imienia córka Józefa I
 │ │ x Pallas
 │ │ └─&gt;Fazael III (ur. 15 p.n.e.)
 │ │ x Fedra
 │ │ └─&gt;Roksana (ur. 15 p.n.e.)
 │ │ x Herod s. Ferorasa
 │ │ x Elpis
 │ │ └─&gt;Salome II (ur. 15 p.n.e.)
 │ │ x Józef s. Ferorasa
 │ ├─&gt;Józef II (70 p.n.e.-38 p.n.e.)
 │ │ x NN
 │ │ ├─&gt;Józef III (38 p.n.e.-4 p.n.e.)
 │ │ │ x Olimpias c. Heroda Wielkiego
 │ │ │ └─&gt;Mariamme V
 │ │ │ x Herod z Chalkis (10 p.n.e.-48), król Chalkis
 │ │ └─&gt;nieznana z imienia córka
 │ │ x Herod Wielki (72 p.n.e.-4 p.n.e.), namiestnik Galilei, Celesyrii i Samarii, król Judei
 │ ├─&gt;Feroras (65 p.n.e.-7 p.n.e.), tetrarcha Perei.
 │ │ x nieznana z imienia Hasmoneuszka (ur. 50 p.n.e.), siostra Mariamme I
 │ │ ├─&gt;Antypater
 │ │ ├─&gt;Józef
 │ │ │ x Salome II (ur. 15 p.n.e.)
 │ │ └─&gt;Herod
 │ │ x Roksana (ur. 15 p.n.e.)
 │ │ x NN prawdopodobnie niewolnica
 │ │ └─&gt;nieznana z imienia córka
 │ │ x nieznany z imienia syn Antypatra II
 │ └─&gt;Salome I (57 p.n.e.-10)
 │ x Józef I (95 p.n.e.-34 p.n.e.)
 │ x Kostobar I (zm. 26 p.n.e.), namiestnik Idumei i Gazy
 │ x Aleksas I (zm. 4 p.n.e.)
 ├─&gt;Józef I (95 p.n.e.-34 p.n.e.)
 │ x NN
 │ ├─&gt;Achiab
 │ └─&gt;nieznana z imienia córka
 │ x Herod Wielki (72 p.n.e.-4 p.n.e.), namiestnik Galilei, Celesyrii i Samarii, król Judei
 │ x Salome I (57 p.n.e.-10)
 │ └─&gt;nieznana z imienia córka
 │ x Aleksas II Kalleas
 └─&gt;Falion (105 p.n.e.-65 p.n.e.)
 x NN
 └─&gt;Antioch (zm. 22)

</doc>
<doc id="2684494" url="https://pl.wikipedia.org/wiki?curid=2684494" title="Dyrektywa pruska">
Dyrektywa pruska

Dyrektywa Pruska - Regulacja prawna na temat zgody pacjenta na badanie zaproponowane w 1900 roku przez pruskiego ministra religii, edukacji i medycyny.
Historia powstania.
W roku 1898 profesor Albert Neisser prowadząc swoje eksperymenty medyczne nad szczepionką na syfilis na uniwersytecie we Wrocławiu, wstrzykiwał pacjentom (głównie prostytutkom), bez ich wiedzy i zgody, serum pobrane od chorych na syfilis. Ówczesne środowisko medyczne w pełni popierało prof. Neissera, tylko nieliczni mieli inne zdanie. Wśród nich był Albert Moll, lekarz z Berlina, który zebrał i opisał 600 przypadków nieetycznych zachowań lekarzy i opatrzył je konkluzją zapotrzebowania na zgodę pacjenta. Jego publikacja Moll A. Arztliche Ethik, Stuttgart: Enke 1902 została całkowicie zignorowana przez ówczesny świat medyczny, ale stała się podwalinami pod prawodawstwo, ponieważ zainteresowały zarówno parlament jak i rząd pruski. Prof. Neisser stanął również przed sądem za swoje praktyki.
W dyrektywie wydanej przez ministerstwo i rozesłanej do wszystkich szpitali i klinik doradzano dyrektorom medycznym placówek, aby wszelkie medyczne interwencje oprócz diagnostyki, podawania leków i szczepionek zostały wykluczone ze stosowania, jeśli "pacjent nie dał na nie jednoznacznej zgody po wcześniejszym starannym poinformowaniu go o możliwych negatywnych konsekwencjach". Regulacja ta bazowała na zasadzie autonomii pacjenta i reprezentuje wczesny, o ile nie pierwszy, prawnie zakorzeniony i udokumentowany rodzaj zgody pacjenta.

</doc>
<doc id="2684495" url="https://pl.wikipedia.org/wiki?curid=2684495" title="Józef Joachim Grzyb">
Józef Joachim Grzyb

Józef Joachim Grzyb (ur. 20 marca 1895 we Lwowie, zm. w kwietniu 1940 w Charkowie) – legionista, kawaler Virtuti Militari, ofiara zbrodni katyńskiej.
Życiorys.
Józef Joachim Grzyb był synem Feliksa i Anieli z domu Riedel, urodził się we Lwowie.
Przed wybuchem I wojny światowej należał do Związku Strzeleckiego. 
W 1914 roku wstąpił do Legionów, walczył w 1 pułku piechoty Legionów Polskich. W 1915 r. został ranny. Po kryzysie przysięgowym wcielony do armii austriackiej, walczył na froncie włoskim.
W 1918 roku wstąpił na ochotnika Wojska Polskiego, został przydzielony do 5 pułku piechoty Legionów, w którego szeregach walczył w wojnie polsko-bolszewickiej najpierw jako dowódca plutonu, a następnie kompanii. Za walkę pod Otrożanami odznaczony Krzyżem Virtuti Militari nr 356.
Po zakończeniu działań wojennych pozostał w wojsku został zweryfikowany do stopnia kapitana ze starszeństwem z dniem 1 czerwca 1919 roku. W 1923 roku służył w 58 pułku piechoty, a od 1924 w 40 pułku piechoty Dzieci Lwowskich. W 1927 roku został przeniesiony do rezerwy.
W czasie mobilizacji w 1939 roku został powołany do wojska, walczył w kampanii wrześniowej 1939. Był dowódcą kompanii w czasie obrony Lwowa, po 22 września dostał się do niewoli radzieckiej.
Józef Joachim Grzyb w 1940 roku został zamordowany przez NKWD w Charkowie i pochowany w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2684500" url="https://pl.wikipedia.org/wiki?curid=2684500" title="Droga I/65D (Słowacja)">
Droga I/65D (Słowacja)

Droga krajowa nr 65D (słow. "cesta I. triedy 65D", "I/65D") – droga krajowa I kategorii na Słowacji znajdująca się całkowicie w mieście Martin. Jej długość wynosi 6,81 km. Stanowi ona zachodnią obwodnicę miasta i łączy drogi krajowe 65 i 18. Na całej długości wzdłuż trasy płynie rzeka Turiec.

</doc>
<doc id="2684511" url="https://pl.wikipedia.org/wiki?curid=2684511" title="Złote schody">
Złote schody

Złote schody (ang. "The Golden Stairs") – obraz olejny prerafaelity Edwarda Burne-Jonesa namalowany w latach 1876-80, obecnie eksponowany w Tate Britain.
Rysunek wstępny powstał w 1872 roku, jednak artysta przystąpił do malowania dopiero cztery lata później. Płótno wystawiono po raz pierwszy po kolejnych czterech latach w Grosvenor Gallery w Londynie. Do przedstawionych na obrazie 18 dziewczęcych figur pozowała malarzowi jedna modelka, Włoszka Antonia Caiva. Do przedstawień twarzy postaci pozowały przyjaciółki i krewne malarza, m.in. córka Margaret, aktorka Edith Morgan Gellibrand, córka Williama Morrisa, May Morris oraz Frances Graham i Laura Littelton.
Opis obrazu.
Artysta przedstawił 18 dziewczęcych postaci schodzących po tytułowych złotych schodach. Wszystkie kobiety ubrane są w powłóczyste suknie i w rękach trzymają instrumenty muzyczne. Mają podobne fryzury, identyczne figury i w ten sam sposób trzymają głowy. Nie wiadomo kim są przedstawione kobiety, dokąd i w jakim celu zmierzają. Artysta zrezygnował z wątku narracyjnego, skoncentrował się wyłącznie na walorach dekoracyjnych obrazu precyzyjnie malując fałdy sukien i drobne detale takie jak dziesiątki palców bosych stóp. Dzięki temu, że jedna modelka użyczyła swojego ciała wszystkim postaciom, malarz uzyskał efekt ogromnej harmonii w przedstawieniu orszaku dziewcząt.
Obraz jest niemal monochromatyczny, użyta paleta barw jest blada, pastelowa i lekka, co podkreśla zwiewność postaci.
Odbiór i interpretacje.
Obraz został ciepło przyjęty przez krytykę i wywołał liczne dyskusje w środowisku artystycznym. Szczególne poruszenie wywołały trudności w interpretacji treści dzieła i jego oderwanie od historycznego i czasowego kontekstu. Krytycy sztuki zwracali uwagę na podobieństwa do twórczości Piero della Francesca widoczne w zastosowanej palecie i ujęciu postaci. Dopatrywano się też symboliki chrześcijańskiej zwracając uwagę na perłowo-złoty koloryt schodów nawiązujący do boskości i gołębie w oknie, zwykle symbolizujące Ducha Świętego. Instrumenty w rękach dziewcząt mogą sugerować fascynację malarza muzyką i wpływ idei spopularyzowanej przez angielskiego krytyka sztuki Waltera Patera, który uważał, że wszystkie gatunki sztuki zmierzają ostatecznie do muzyki.
W 1890 malarz Barrington Bramley na zlecenie lorda Lloyda Webbera wykonał niezwykłą, podwójną kopię "Złotych schodów". Jej lewa część jest zwierciadlanym odbiciem prawej, która wiernie oddaje oryginał. Ten zabieg jeszcze bardziej wyeksponował dekoracyjność pierwowzoru i jego abstrakcyjny charakter.
"Złote schody" podziwiali m.in. Paul Gauguin i młody Pablo Picasso. W 1912 Marcel Duchamp zainspirowany ryciną wykonaną przez Feliksa Jasińskiego namalował znany obraz kubistyczny "Akt schodzący po schodach nr 2" ("Nu descendant un escalier No. 2").

</doc>
<doc id="2684523" url="https://pl.wikipedia.org/wiki?curid=2684523" title="Needless">
Needless

 – manga, której autorem jest Kami Imai. Seria ta ukazywała się w latach 2004-2013 na łamach czasopisma „Ultra Jump” wydawnictwa Shūeisha. 
Na jej podstawie wyprodukowano serię anime, wyemitowaną w 2009 roku.

</doc>
<doc id="2684544" url="https://pl.wikipedia.org/wiki?curid=2684544" title="BDC Team">
BDC Team

BDC Team – polska zawodowa grupa kolarska założona w 2011 roku.
Historia.
Sezon 2011 - powstanie.
W polskim peletonie grupa pojawiła się w sezonie 2011. Ze względu na bardzo późną rejestrację, została zarejestrowana przez UCI jako grupa MTB. Jednak ekipa ścigała się głównie na szosie. Grupę założyli byli kolarze i dyrektorzy sportowi: Dariusz Banaszek i Robert Duda. Są to właściciele firmy Banaszek Duda Company, która została tytularnym sponsorem zespołu.
Sezon 2012.
Po debiutanckim sezonie, w kolejnym BDC pozyskał drugiego sponsora tytularnego, firmę MarcPol i jako BDC - Marcpol Team został zarejetrowany jako UCI Continental Teams. Zespół wzmocniło też wielu zawodników, przez co znacząco wzrosła jego rola w krajowym peletonie.
Sponsorzy.
Sponsorem jest sieć sklepów MarcPol, która upadła w 2016 roku.

</doc>
<doc id="2684569" url="https://pl.wikipedia.org/wiki?curid=2684569" title="Brytyjski Order Zasługi">
Brytyjski Order Zasługi



</doc>
<doc id="2684572" url="https://pl.wikipedia.org/wiki?curid=2684572" title="Tự Đức">
Tự Đức

Tự Đức (ur. 22 września 1829, zm. 9 lipca 1883) – cesarz Wietnamu w latach 1847-1883. 
Pochodził z dynastii Nguyễnów. Po wstąpieniu na tron podjął się próby reform wewnętrznych: gospodarczych i administracyjnych cesarstwa Wietnamu. W latach 1854-1862 zmagał się jednak z powstaniami chłopskimi. Próbował również zahamować infiltrację swojego państwa przez państwa europejskie. W 1851 roku rozpoczął prześladowania chrześcijan, a zwłaszcza misjonarzy katolickich. 
Reakcją Hiszpanii i Francji na wprowadzenie kary śmierci dla księży katolickich, którzy podjęli działalność misyjną w Wietnamie była wojna. W 1858 roku połączone wojska hiszpańsko-francuskie zajęły port Đà Nẵng, a następnie prowincję Gia Định. W 1861 roku pod okupacją znalazła się prowincja Định Tường. 
W 1862 roku rozpoczęły się rokowania zakończone podpisaniem traktatu w Sajgonie. Na mocy postanowień pokojowych prowincje: Biên Hòa, Gia Định, Định Tường oraz wyspa Côn Sơn znalazły się pod zwierzchnictwem II Cesarstwa Francuzów. Ponadto cesarz Tự Đức zmuszony został do zagwarantowania swobody wyznania dla katolików oraz utworzenia trzech wolnych portów dla handlu z państwami europejskimi. 
Do 1867 roku zwlekał z wprowadzeniem traktatów pokojowych w życie licząc, że wybuchnie powstanie narodowe przeciwko Francuzom w okupowanych prowincjach. Niedotrzymanie przez władcę ustaleń spowodowało kolejną ofensywę wojsk francuskich, która zakończyła się zajęciem przez nie Kochinchiny. Po 1874 roku zgodził się na ustępstwa wobec Francji. Podjęte układy spowodowały, że Wietnam stał się krajem zależnym. Na dworze cesarskim został ustanowiony stały rezydent pilnujący interesów Republiki Francuskiej. 
Tự Đức był ostatnim suwerennym władcą Wietnamu. W 1883 roku na kilka miesięcy przed śmiercią cesarza Francuzi opanowali całkowicie władzę w kraju i utworzyli na jego terenie protektorat.

</doc>
<doc id="2684585" url="https://pl.wikipedia.org/wiki?curid=2684585" title="Sancha Kastylijska">
Sancha Kastylijska

Sancha Kastylijska (ur. 1155, zm. 1208) – księżniczka hiszpańska, jedyna córka króla Kastylii – Alfonsa VII Imperatora z małżeństwa z księżniczką śląską – Ryksą. Królowa Aragonii jako żona Alfonsa II Aragońskiego.
Jej dziadkami ze strony ojca byli: królowa Kastylii, Urraka Kastylijska i Rajmund burgundzki, a ze strony matki: książę zwierzchni polski, Władysław II Wygnaniec i Agnieszka Babenberg, córka Leopolda III Świętego.
Małżeństwo i potomstwo.
Sancha została żoną Alfonsa II Aragońskiego w 1174 roku. Z tego związku pochodziły dzieci:

</doc>
<doc id="2684649" url="https://pl.wikipedia.org/wiki?curid=2684649" title="Madbox Linux">
Madbox Linux

Madbox Linux – belgijska dystrybucja Linuksa oparta na Ubuntu z menedżerem okien Openbox.

</doc>
<doc id="2684676" url="https://pl.wikipedia.org/wiki?curid=2684676" title="Karol Müller">
Karol Müller

Karol Ludwik Müller (ur. 20 września 1885 w Zastawnej, zm. wiosną 1940 w Charkowie) – pułkownik audytor Wojska Polskiego.
Życiorys.
Urodził się 20 września 1885 w Zastawnej, w powiecie kocmańskim ówczesnego Księstwa Bukowiny, w rodzinie Franciszka i Ludwiki. W 1907 zdał egzamin dojrzałości w C. K. Gimnazjum w Brzeżanach. W 1913 ukończył studia na Wydziale Prawa Uniwersytetu Lwowskiego. W międzyczasie (1907–1908) odbył jednoroczną służbę wojskową w cesarskiej i królewskiej armii. W sierpniu 1914 został zmobilizowany do c. i k. 35 pułku piechoty. W listopadzie 1914 dostał się do niewoli rosyjskiej. Po krótkim pobycie w obozie jeńców został zwolniony i osiedlił się z matką i rodzeństwem w Rohatynie na Ukrainie. W listopadzie 1918 został internowany przez Ukraińców. W maju 1919 pełnił funkcję komendanta milicji w Rohatynie.
W lipcu 1919 został przyjęty do Wojska Polskiego i przydzielony do Stacji Zbornej Oficerów we Lwowie. W październiku 1919 został referentem śledczym w obozie jeńców sowieckich we Lwowie. W marcu 1920 został przyjęty do Korpusu Sądowego i przydzielony do prokuratury wojskowej w Kielcach, a następnie we Lwowie i Przemyślu.
Od 1921 był prokuratorem przy Sądzie Wojskowym we Lwowie, a później podprokuratorem i prokuratorem Prokuratury przy Wojskowym Sądzie Okręgowym Nr VI we Lwowie. 3 maja 1922 został zweryfikowany w stopniu majora ze starszeństwem od 1 czerwca 1919 i 47. lokatą w korpusie oficerów sądowych. 27 czerwca 1929 został przeniesiony do Prokuratury przy Wojskowym Sądzie Okręgowym Nr II w Lublinie na stanowisko pełniącego obowiązki prokuratora. 2 grudnia 1930 został mianowany podpułkownikiem ze starszeństwem z dniem 1 stycznia 1931 i 4. lokatą w korpusie oficerów sądowych. 26 lutego 1931 został przeniesiony do Departamentu Sprawiedliwości Ministerstwa Spraw Wojskowych w Warszawie na stanowisko szefa wydziału. 12 maja 1932 roku Prezydent RP mianował go sędzią orzekającym w wojskowych sądach okręgowych, a minister spraw wojskowych przeniósł do Wojskowego Sądu Okręgowego Nr VI we Lwowie na stanowisko szefa sądu. W 1936 został mianowany sędzią Najwyższego Sądu Wojskowego w Warszawie. Na stopień pułkownika został mianowany ze starszeństwem z 1 stycznia 1936 i 2. lokatą w korpusie oficerów sądowych. 
W kampanii wrześniowej 1939 był szefem służby sprawiedliwości Armii „Poznań”. Po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ordery i odznaczenia.
18 grudnia 1932 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="2684705" url="https://pl.wikipedia.org/wiki?curid=2684705" title="Anna Palka">
Anna Palka

Anna Teresa Palka z domu Moskała (ur. 2 października 1971 w Zagórzu koło Babic) – polska policjantka, aktorka niezawodowa, samorządowiec. Znana głównie z występów w serialach stacji TVN "W11 – Wydział Śledczy" i "Detektywi". Wystąpiła gościnnie w talk-show "Rozmowy w toku".
Życiorys.
Ukończyła liceum ogólnokształcące w Chrzanowie. W latach 2000–2005 służyła w Komendzie Powiatowej Policji w Chrzanowie. Po ukończeniu szkolenia podstawowego w Legionowie pracowała jako dzielnicowy. Następnie w sekcji dochodzeniowo-śledczej; później w zespole finansów i zaopatrzenia. Była pomocnikiem oficera dyżurnego. Przez ostatni rok pracowała w sekcji kryminalnej.
W latach 2014-2018 radna gminy Babice.
Rodzina.
Ma męża Piotra Palkę (z zawodu górnik).

</doc>
<doc id="2684719" url="https://pl.wikipedia.org/wiki?curid=2684719" title="Studia nad bezpieczeństwem">
Studia nad bezpieczeństwem

Studia nad bezpieczeństwem – dziedzina, która głównie się zajmuje bezpieczeństwem międzynarodowym i państwowym oraz bada czynniki, które zaburzają stan pokoju.

</doc>
<doc id="2684729" url="https://pl.wikipedia.org/wiki?curid=2684729" title="Francisco Román Alarcón">
Francisco Román Alarcón



</doc>
<doc id="2684734" url="https://pl.wikipedia.org/wiki?curid=2684734" title="Heksachord">
Heksachord

Heksachord (gr. "heksáchordos" = sześciostrunowy) – diatoniczny postęp 6 dźwięków. Podstawa podziału materiału dźwiękowego oraz podstawa systemu solmizacji od czasów Guido d'Arezzo (1050) do XVII w.
Istniały trzy odmiany heksachordu:

</doc>
<doc id="2684759" url="https://pl.wikipedia.org/wiki?curid=2684759" title="Chór Con Forza">
Chór Con Forza

Chór Mieszany „Con Forza” Zespołu Szkół Muzycznych im. Krzysztofa Komedy-Trzcińskiego w Ostrowie Wielkopolskim powstał w 1987 roku.
Od września 1994 roku pracuje pod kierunkiem Janusza Lipińskiego, absolwenta Akademii Muzycznej we Wrocławiu w klasie dyrygowania prof. Lucjana Laprusa. Chór występuje w ramach koncertów szkolnych, szeregu wydarzeń artystycznych na terenie Ostrowa Wielkopolskiego, a także na festiwalach i konkursach o zasięgu makroregionalnym, ogólnopolskim i międzynarodowym (Niemcy, Włochy, Słowacja,Węgry).
W repertuarze chóru znajdują się utwory "a cappella" i wokalno-instrumentalne różnych epok i stylów muzycznych. Bardzo ważnymi wydarzeniami w działalności zespołu były wykonania wielkich dzieł wokalno-instrumentalnych: "Requiem" W.A. Mozarta, fragmenty "Requiem" G. Fauree, "Kantaty do Bogurodzicy" Z. Małkowicza, "West Side Story" L. Bernsteina.
Od wielu lat chór zalicza się do grona najlepszych chórów szkół muzycznych w Polsce, czego dowodem są najwyższe lokaty w ogólnopolskich festiwalach chórów szkół muzycznych. Zespół współpracuje m.in. z Chórem Nauczycielskim im. St. Wiechowicza, Chórem Męskim „ECHO”, Orkiestrą Symfoniczną Filharmonii Kaliskiej, Orkiestrą Symfoniczną AM w Poznaniu, Big-Bandem Powiatu Ostrowskiego, Orkiestrą Kameralną „Orfeusz” Zespołu Szkół Muzycznych w Ostrowie Wielkopolskim. W swej dotychczasowej historii zespół koncertował we Włoszech (Grado), na Słowacji (Bratysława), dwukrotnie w Niemczech (Nordhausen) oraz na Węgrzech (Budapeszt).
Do najważniejszych osiągnięć chóru należy zaliczyć:

</doc>
<doc id="2684765" url="https://pl.wikipedia.org/wiki?curid=2684765" title="A Grounding In Numbers">
A Grounding In Numbers

A Grounding In Numbers – album studyjny brytyjskiego zespołu z nurtu rocka progresywnego Van der Graaf Generator wydany w roku 2011.

</doc>
<doc id="2684787" url="https://pl.wikipedia.org/wiki?curid=2684787" title="Adenauer">
Adenauer



</doc>
<doc id="2684796" url="https://pl.wikipedia.org/wiki?curid=2684796" title="LliureX">
LliureX

LliureX – hiszpańska dystrybucja Linuksa oparta na Edubuntu. Jest to projekt Rady Kultury, Edukacji i Sportu w Walencji. LliureX obsługuje język kataloński i jest przeznaczony dla instytucji edukacyjnych w regionie Walencji.

</doc>
<doc id="2684813" url="https://pl.wikipedia.org/wiki?curid=2684813" title="Mikołaj z Tarnawy">
Mikołaj z Tarnawy

Mikołaj z Tarnawy (ur. ok. 1380, zm. 1450) – polski rycerz, założyciel rodu Tarnawskich, właściciel wielu wsi w ziemi sanockiej.
Był synem Jana Olacha z wołoskiego rodu Dragów-Sasów. Jan Olach był właścicielem wsi Kunzendorf (ob. Poraż), co potwierdza dokument wydany przez królową węgierską Marię Anjou w 1383 r.
Zapisek z 1412 r. stwierdza zaś, że Mikołaj z Tarnawy wraz z bratem Steczkiem (Stefanem) był właścicielem Zagórza, Osławy, Wielopola, Seredniego i Poraża. W 1424 roku nabył również część Czaszyna.
Mikołaj był żonaty z Małgorzatą. Miał syna Jana, do którego z kolei należały: Tarnawa, część Czaszyna, Poraż, część Wielopola, Osława, Serednie oraz Płonna i Jabłonica Ruska.

</doc>
<doc id="2684824" url="https://pl.wikipedia.org/wiki?curid=2684824" title="Mikołaj z Tarnawy h. Sas">
Mikołaj z Tarnawy h. Sas



</doc>
<doc id="2684848" url="https://pl.wikipedia.org/wiki?curid=2684848" title="Rajoy">
Rajoy



</doc>
<doc id="2684860" url="https://pl.wikipedia.org/wiki?curid=2684860" title="Days Go By">
Days Go By

Days Go By to dziewiąty album studyjny kalifornijskiej grupy punkrockowej The Offspring, wydany 26 czerwca 2012. To pierwsze po Rise and Fall, Rage and Grace wydawnictwo grupy. Po raz pierwszy przy nagrywaniu albumu brał udział perkusista Pete Parada. W nagrywaniu niektórych utworów brał udział również Josh Freese, który pełnił tę samą rolę przy dwóch poprzednich płytach.
Zespół rozpoczął pracę nad albumem w 2009 roku i miał zamiar wydać go rok później, ale termin był kilkakrotnie przekładany ze względu na trasy koncertowe i tworzenie nowego materiału. Członkowie zapowiadali jednak, że nie dojdzie do sytuacji, jaka miała miejsce przy Chinese Democracy. Prace zajęły ostatecznie trzy lata i zakończyły się w marcu 2012. Tytułowy singel „Days Go By” miał premierę radiową 27 kwietnia. Drugim singlem jest „Cruising California (Bumpin' In My Trunk)”, który jako pierwszy został wydany poza USA, Kanadą, Niemcami, Szwajcarią i Austrią, i miał swoją premierę trzy dni później.
Lista utworów.
Cała muzyka i teksty w wykonaniu The Offspring.

</doc>
<doc id="2684863" url="https://pl.wikipedia.org/wiki?curid=2684863" title="Kontrola zbrojeń">
Kontrola zbrojeń

Kontrola zbrojeń – ograniczenia w prowadzeniu badań, produkcji lub przemieszczaniu konkretnych systemów broni i rodzajów wojska.
Rozwój prawa kontroli zbrojeń następuje w drodze zawierania umów międzynarodowych. Warto zwrócić uwagę, że nieskoordynowana (traktatowo) redukcja zbrojeń byłaby tak samo niebezpieczna, jak nieuregulowany wyścig zbrojeń. Mogłaby doprowadzić do naruszenia równowagi sił, co zagroziłoby bezpieczeństwu na świecie.
Kontrolą zbrojeń zajmują się:
Rozbrojenie to polityka eliminowania broni ofensywnej znajdującej się w arsenale danego państwa; może dotyczyć wszystkich albo tylko konkretnych rodzajów broni. Kwestiami rozbrojenia, produkcji i transferu broni, kontroli zbrojeń, przebiegu i zapobiegania konfliktom zajmuje się Sztokholmski Międzynarodowy Instytut Badań nad Pokojem (SIPRI). Instytut ten został założony w 1966 roku przez parlament Szwecji. Instytut wydaje rocznik "SIPRI" dokumentujący kwestię zbrojeń, wojen i rokowań rozbrojeniowych. Jest zarządzany przez Radę Naukową skupiającą ekspertów z różnych państw i regionów. Wyniki badań Instytutu publikowane są też w książkach, w raportach oraz innych publikacjach, a także na jego stronie internetowej.

</doc>
<doc id="2684867" url="https://pl.wikipedia.org/wiki?curid=2684867" title="Zornica">
Zornica



</doc>
<doc id="2684900" url="https://pl.wikipedia.org/wiki?curid=2684900" title="Danił Strachow">
Danił Strachow



</doc>
<doc id="2684937" url="https://pl.wikipedia.org/wiki?curid=2684937" title="Wiktoria Tołstoganowa">
Wiktoria Tołstoganowa



</doc>
<doc id="2684940" url="https://pl.wikipedia.org/wiki?curid=2684940" title="Aksakowo">
Aksakowo

Aksakowo (bułg. "Аксаково") – miasto w południowej Bułgarii, w obwodzie Warna. Ośrodek administracyjny gminy Aksakowo.
Klimat umiarkowany kontynentalny.
Działa klub piłkarski FK Aksakowo.

</doc>
<doc id="2684941" url="https://pl.wikipedia.org/wiki?curid=2684941" title="Port lotniczy Hwangdzu">
Port lotniczy Hwangdzu



</doc>
<doc id="2684959" url="https://pl.wikipedia.org/wiki?curid=2684959" title="Sergey Bezrukow">
Sergey Bezrukow



</doc>
<doc id="2684971" url="https://pl.wikipedia.org/wiki?curid=2684971" title="Lavoy Allen">
Lavoy Allen

Lavoy Allen (ur. 4 lutego 1989 w Trenton) – amerykański zawodowy koszykarz grający na pozycji silnego skrzydłowego, obecnie zawodnik Capital City Go-Go.
Draft do NBA.
Allen przez cztery lata był zawodnikiem college’u Temple. Rozegrał dla tej uczelni 135 meczów, w których zdobywał średnio 10,5 punktu i 8,5 zbiórki na mecz. 1 kwietnia 2011 roku wziął udział w meczu gwiazd NCAA zorganizowanym w Houston. Zdobył w nim 11 punktów i zebrał 8 piłek, a jego zespół przegrał 108-113. W tym meczu przypadł do gustu Philadelphia 76ers, którzy zaprosili go na indywidualne zajęcia. Podczas ich trwania skręcił kostkę, co uniemożliwiło mu uczestniczenie w kolejnych zajęciach z New Jersey Nets. Uraz ten nie wpłynął na tyle na decyzję Sixers, żeby ci zrezygnowali z jego usług i wybrali go z 50. numerem draftu.
Francja.
Z powodu lokautu Allen był zmuszony do znalezienia sobie pracy poza NBA. W lipcu 2011 roku podpisał kontrakt z francuską drużyną Strasbourg IG, występującą w lidze Pro A. Umowa miała obowiązywać do 30 stycznia 2012 i miała opcję, która pozwalała ją rozwiązać gdyby lokaut w NBA się zakończył. Pierwszy mecz rozegrał 7 października przeciwko Cholet Basket. Zdobył wtedy 10 punktów i zebrał 4 piłki z tablicy. Najlepszy mecz rozegrał 10 listopada przeciwko Chorale Roanne Basket, zdobywając 19 punktów w wygranej 93:80. W 9 rozegranych meczach zdobywał średnio 10.1 punktu i 7.2 zbiórki na mecz.
NBA.
Sezon 2011/12.
Po zakończeniu lokautu Allen porozumiał się w kwestii kontraktu z Philadelphia 76ers i podpisał roczną umowę, dzięki której zarobił niespełna pół miliona dolarów. Na swój debiut czekał do 7 stycznia 2012, kiedy to w meczu przeciwko Toronto Raptors nie zdobył ani jednego punktu i zebrał 2 piłki z tablicy. W dalszym etapie sezonu z powodu kontuzji Spencera Hawesa i Nikoli Vucevicia dostawał coraz więcej szans na grę. 1 lutego w meczu przeciwko Chicago Bulls ustanowił rekord życiowy zdobywając 15 punktów. 25 kwietnia ustanowił rekord pod względem zbiórek, notując ich 12 w meczu przeciwko Milwaukee Bucks. Łącznie w sezonie zasadniczym rozegrał 41 meczów, z czego 15 w pierwszej piątce. Notował w nich średnio 4,1 punktu i 4,2 zbiórki na mecz.
W trakcie play-off podniósł swoje średnie do 6,3 punktu i 4,9 zbiórki na mecz. Trener Doug Collins wystawiał go w pierwszej piątce już od pierwszego spotkania przeciwko Chicago Bulls. W spotkaniu otwierającym serię doznał lekkiej kontuzji kciuka, która jednak nie spowodowała jego nieobecności w grze. Najlepsze spotkanie tej serii zagrał w drugim starciu, które zakończył z dorobkiem 11 punktów i 9 zbiórek.
Phliadelphia 76ers awansowali do drugiej rundy, gdzie czekali na nich Boston Celtics. W drugim starciu tej serii, wygranym przez Sixers 82:81, Allen zdobył bardzo ważne punkty w końcowce meczu. W tej serii grał dużo ze względu na dobrą obronę przeciwko kluczowemu zawodnikowi Celtics – Kevinowi Garnettowi. Ostatecznie to jednak Celtics wygrali serię 4-3 i awansowali do kolejnej rundy.
Sezon 2012/13.
Allen został po sezonie wolnym agentem i dość szybko, bo już 11 lipca 2012 podpisał nową, dwuletnią umowę z Philadelphia 76ers, dzięki której zarobi w tym czasie 6 milionów dolarów. Nowy sezon rozpoczął w pierwszej piątce, grając jako środkowy w miejsce kontuzjowanego Andrew Bynuma. 9 lutego 2013 w spotkaniu przeciwko Charlotte Bobcats pobił rekordy kariery zarówno w zbiórkach w obronie - 11, w ataku - 11, jak i łącznie - 22. 24 marca 2013 w spotkaniu przeciwko Sacramento Kings ustanowił rekord życiowy, rzucając 20 punktów.
Sezon 2013/14.
Nowy sezon, pod wodzą nowego trenera - Bretta Browna nie był już tak udany. Allen grał zdecydowanie mniej minut, co przełożyło się na niższe statystyki. 20 lutego 2014, Allen, wraz z Evanem Turnerem został wytransferowany do Indiana Pacers w zamian na Danny’ego Grangera i wybór w drugiej rundzie draftu. 11 lipca 2014 przedłużył kontrakt z Pacers do końca rozgrywek 2014/15.
22 sierpnia 2018 został wybrany przez Capital City Go-Go w expansion drafcie G-League. 20 września dołączył do obozu szkoleniowego Washington Wizards. 14 października został zwolniony.
Statystyki w NBA.
Na podstawie 
"Stan na koniec sezonu 2018/19"

</doc>
<doc id="2684978" url="https://pl.wikipedia.org/wiki?curid=2684978" title="Belgravia">
Belgravia

Belgravia – ekskluzywna dzielnica mieszkaniowa położona w środkowej części Londynu, na terenie gminy City of Westminster, a częściowo także na obszarze Royal Borough of Kensington and Chelsea. Dzielnica rozciąga się pomiędzy ulicami Sloane Street na zachodzie, Knightsbridge na północy, Grosvenor Place na wschodzie oraz Ebury Street bądź Pimlico Street na południu.
Od 1677 roku obszar ten, wówczas niezabudowany, był własnością baronetów Grosvenor (późniejszych książąt Westminster). Obecna zabudowa powstała w pierwszej połowie XIX wieku. Do dnia dzisiejszego część budynków pozostaje własnością Grosvenor Group, spółki należącej do rodziny Grosvenor. Belgravia jest jedną z najdroższych dzielnic mieszkaniowych w Wielkiej Brytanii. Swoje siedziby na terenie dzielnicy mają liczne ambasady, a do jej mieszkańców należy m.in. Roman Abramowicz i Joanna Przetakiewicz. Mieszkała tam też była premier Wielkiej Brytanii Margaret Thatcher.
Na zachód od Belgravii leżą dzielnice Knightsbridge i Chelsea, na północ Hyde Park, na wschód Green Park i Victoria a na południowy wschód Pimlico. Opodal ku wschodowi znajduje się Buckingham Palace.
Na terenie dzielnicy oraz w jej sąsiedztwie rozlokowane są cztery stacje metra – Hyde Park Corner, Knightsbridge, Sloane Square oraz Victoria. W pobliżu znajduje się także dworzec kolejowy Victoria Station (na południowym wschodzie) oraz autobusowy Victoria Coach Station (na południu).

</doc>
<doc id="2684985" url="https://pl.wikipedia.org/wiki?curid=2684985" title="Port lotniczy Samjiyon">
Port lotniczy Samjiyon



</doc>
<doc id="2685011" url="https://pl.wikipedia.org/wiki?curid=2685011" title="Gmina Silkeborg">
Gmina Silkeborg

Gmina Silkeborg (duń. "Silkeborg Kommune") – gmina w Danii w regionie Jutlandia Środkowa.
Gmina powstała 1 stycznia 2007 roku na mocy reformy administracyjnej z połączenia gmin Gjern, Kjellerup, Them i poprzedniej gminy Silkeborg.
Siedzibą władz gminy jest miasto Silkeborg.

</doc>
<doc id="2685034" url="https://pl.wikipedia.org/wiki?curid=2685034" title="Georgijs Gusarenko">
Georgijs Gusarenko

Georgijs Agiejewicz Gusarenko, ros. Георгий Агеевич Гусаренко (ur. 9 października 1937, ZSRR) – łotewski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek klubu Daugava Ryga. W 1959 roku rozpoczął karierę piłkarską w drużynie rezerw Dinama Moskwa. W latach 1960-1962 bronił barw Daugavy Ryga. Potem występował w klubie Zvejnieks Lipawa, w którym zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę szkoleniową. Najpierw łączył funkcje trenerskie i piłkarskie w amatorskich zespołach Kompresors Ryga i Elektrons Ryga. W 1970 został zaproszony do sztabu szkoleniowego Daugavy Ryga. W 1971 objął stanowisko głównego trenera Daugavy. W latach 1982-1988 pomagał Jānisu Skredelisowi trenować Daugavę, a po jego odejściu ponownie prowadził klub z Rygy. W 1991 po rozformowaniu Daugavy przeniósł się z wieloma piłkarzami Daugavy do Pardaugavy Ryga. Po uzyskaniu niepodległości Łotwy prowadził łotewskie kluby Olimpijas Ryga, Amstrig Ryga, Policijas Ryga i FK Rīga. Od 2002 pracował jako inspektor meczów piłkarskich mistrzostw Łotwy.

</doc>
<doc id="2685046" url="https://pl.wikipedia.org/wiki?curid=2685046" title="Nikołaewo (ujednoznacznienie)">
Nikołaewo (ujednoznacznienie)



</doc>
<doc id="2685065" url="https://pl.wikipedia.org/wiki?curid=2685065" title="Munsztuk">
Munsztuk



</doc>
<doc id="2685080" url="https://pl.wikipedia.org/wiki?curid=2685080" title="Jane Austen na Manhattanie">
Jane Austen na Manhattanie

Jane Austen na Manhattanie (ang. "Jane Austen in Manhattan") − brytyjsko-amerykański dramat filmowy z 1980 roku w reżyserii Jamesa Ivory'ego.

</doc>
<doc id="2685113" url="https://pl.wikipedia.org/wiki?curid=2685113" title="August Biskupski">
August Biskupski

August Biskupski (ur. 28 sierpnia 1878 w Żytynku, zm. wiosną 1940 w Katyniu) – doktor nauk medycznych, pułkownik lekarz Wojska Polskiego.
Życiorys.
August Biskupski urodził się 28 sierpnia 1878 w Żytynku, na terytorium ówczesnej guberni wołyńskiej, w rodzinie Wiktora i Marii ze Sławoszewskich. W 1899 uzyskał dyplom lekarski. Uczestnik wojny rosyjsko-japońskiej, I wojny światowej i wojny z bolszewikami. Służył kolejno w: Szpitalu Ujazdowskim w Warszawie (1919), Szpitalu Okręgowym w Grodnie na stanowisku starszego ordynatora, Szpitalu Okręgowym w Grudziądzu, Szpitalu Rejonowym w Bydgoszczy na stanowisku komendanta (1921), Szpitalu Okręgowym Nr I w Warszawie na stanowisku zastępcy komendanta (1925). 6 sierpnia 1920 został zatwierdzony z dniem 1 kwietnia 1920 w stopniu majora, „w korpusie lekarskim, w grupie byłych Korpusów Wschodnich i byłej armii rosyjskiej”. 3 maja 1922 został zweryfikowany w stopniu podpułkownika ze starszeństwem z dniem 1 czerwca 1919 i 26. lokatą w korpusie oficerów sanitarnych, grupa lekarzy. 1 grudnia 1924 został awansowany na pułkownika ze starszeństwem z dniem 15 sierpnia 1924 i 1. lokatą w korpusie oficerów sanitarnych, grupa lekarzy. Pełniąc służbę w Bydgoszczy pozostawał na ewidencji 8 batalionu sanitarnego, a po przeniesieniu do Warszawy - 1 batalionu sanitarnego. Z dniem 31 stycznia 1930 został przeniesiony ze Szkoły Podchorążych Sanitarnych w stan spoczynku.
W 1936 mieszkał w Warszawie przy ulicy Okrężnej 58 i praktykował, jako lekarz specjalista chirurg Obwodu Leczniczego Nr 3. Ostatnio pracował w Ministerstwie Spraw Wojskowych, jako lekarz Junackich Hufców Pracy. Był żonaty, miał syna Augusta.
W czasie kampanii wrześniowej 1939 dostał się do niewoli radzieckiej. Przebywał w obozie w Kozielsku. Wiosną 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów".

</doc>
<doc id="2685130" url="https://pl.wikipedia.org/wiki?curid=2685130" title="Them (ujednoznacznienie)">
Them (ujednoznacznienie)



</doc>
<doc id="2685164" url="https://pl.wikipedia.org/wiki?curid=2685164" title="Wyspy Pajęcze">
Wyspy Pajęcze



</doc>
<doc id="2685207" url="https://pl.wikipedia.org/wiki?curid=2685207" title="Opactwo Benedyktynek w Żarnowcu">
Opactwo Benedyktynek w Żarnowcu

Opactwo Benedyktynek w Żarnowcu – żeński klasztor benedyktynek, a wcześniej cysterek, znajdujący się we wsi Żarnowiec, w województwie pomorskim.
Historia.
Fundatorami klasztoru Cysterek byli cystersi oliwscy. Fundacja nastąpiła zapewne w 1235 co może potwierdzić bulla protekcyjna papieża Innocentego IV, biorąca oliwskie opactwo wraz z dobrami, w tym jezioro obok siedziby cysterek, pod opiekę papiestwa. W 1589 żarnowiecki klasztor cysterek został skasowany, ich budynki i dobra zostały przejęte przez benedyktynki. Trzy ostatnie zakonnice odeszły z klasztoru. W 1772 władze pruskie sekularyzowały zakonne dobra. W 1834 klasztor został skasowany. Od 1946 jest ponownie siedzibą benedyktynek.
Stan obecny.
Do dnia dzisiejszego zachowały się dawne budynki klasztorne przylegające od strony północnej do kościoła. Na dziedzińcu zachowały się, udostępnione częściowo dla turystów, gotyckie krużganki. Zachowały się też: dom kapelana z 1404 roku, przebudowany w 1635 roku (obecnie plebania), spichrz oraz elementy muru klasztornego. Skarbiec klasztorny (niedostępny dla turystów) zawiera zabytki piśmiennicze, m.in. rękopisy z XV wieku, pastorały i bogato zdobiony graduał; szaty i hafty liturgiczne, rzeźby sakralne oraz dawne sprzęty. Kościół wybudowany w 4. ćwierci XIII wieku; powiększony po 1389 roku z inicjatywy cystersów z Oliwy. 

</doc>
<doc id="2685211" url="https://pl.wikipedia.org/wiki?curid=2685211" title="Jānis Skredelis">
Jānis Skredelis

Jānis Skredelis (ur. 29 grudnia 1939 w Iłukszta, Łotwa, zm. 27 czerwca 2019) – łotewski trener piłkarski.
Kariera trenerska.
Na początku swojej kariery zawodowej pracował w Komitecie Sportowym Łotewskiej SRR. Potem z sukcesem prowadził amatorskie zespoły Straume Ryga i Progress Ryga. Również kierował juniorską reprezentację Łotewskiej SRR. W 1981 objął stanowisko głównego trenera Daugavy Ryga. W sezonach 1985 i 1986 był o krok do awansu do Wyższej Ligi ZSSR. Potem wyjechał do Iraku, gdzie pracował razem z Borisem Ignatjewym z olimpijską reprezentację Iraku. Po uzyskaniu niepodległości Łotwy na krótko powrócił do ojczyzny, gdzie trenował kluby Pardaugava Ryga i Kompar/Daugava Ryga. W 1993 otrzymał propozycję prowadzenia ukraińskiego Metałurha Zaporoże. Następnie trenował kluby Olimpijas Ryga, LU/Daugava i FK Rīga. Pracował jako szef wydziału piłkarskich mistrzostw Łotwy.

</doc>
<doc id="2685273" url="https://pl.wikipedia.org/wiki?curid=2685273" title="Loreen">
Loreen

Loreen, właśc. Lorine Zineb Nora Talhaoui (ur. 16 października 1983 w Åkersberdze) – szwedzka piosenkarka, autorka tekstów i kompozytorka pochodzenia marokańsko-berberyjskiego.
W 2004 uczestniczyła w pierwszej szwedzkiej edycji programu "Idol" (2004). Krajowy rozgłos zyskała dzięki udziałowi w programie "Melodifestivalen 2011" z utworem „My Heart Is Refusing Me”, za którego sprzedaż w nakładzie ponad 80 tys. egzemplarzy uzyskała certyfikat podwójnej platynowej płyty w Szwecji. W 2012 z utworem „Euphoria” zwyciężyła w finale "Melodifestivalen 2012" oraz w finale 57. Konkursie Piosenki Eurowizji, dzięki czemu trafiła na wiele zagranicznych list sprzedaży, a w samej Szwecji był najczęściej kupowanym singlem w 2012 i przyznano mu dziewięć platynowych certyfikatów za sprzedaż w ponad 360 tys. egzemplarzy. W tym samym roku wydała swój debiutancki album studyjny pt. "Heal", który sprzedał się w ponad 40 tys. sztuk w Szwecji, dzięki czemu uzyskał status platynowej płyty, a w klasyfikacji rocznej uplasował się na 14. pozycji najlepiej sprzedających się albumów. W 2017 wydała drugi album studyjny pt. "Ride". W 2023 zwyciężyła z utworem „Tattoo” w finale programu "Melodifestivalen 2023", dzięki czemu będzie reprezentować Szwecję w 67. Konkursie Piosenki Eurowizji.
Laureatka Europejskiej Nagrody Muzycznej MTV dla najlepszego szwedzkiego wykonawcy oraz nagrody Rockbjörnen.
Życiorys.
Urodziła się 16 października 1983 w Åkersberdze, jest najstarszym z sześciorga dzieci Berberów, którzy sprowadzili się do Szwecji z południowego Maroka, w którym jej ojciec był aktywny politycznie jako dyplomata. Jej matka miała 16 lat, gdy ją urodziła. Gdy miała sześć lat, jej rodzice się rozwiedli. Wraz z matką i rodzeństwem przeniosła się do Västerås, gdzie uczęszczała do szkoły. Jej ojciec wyjechał do Hiszpanii, gdzie zmarł, gdy Loreen miała 13 lat.
W 2004 wzięła udział w pierwszej edycji szwedzkiej wersji programu "Idol", w której zajęła czwarte miejsce. W 2005 nagrała piosenkę „The Snake” we współpracy z grupą Rob’n’Raz oraz została prezenterką stacji TV400, w której pracowała przez rok. W latach 2005–2011 pracowała w stacjach telewizyjnych jako producentka i reżyserka programów reality show, m.in. "Värsta pojkvänsakademin" (TV3), "Matakuten" (TV4) czy "Frufritt" (SVT). W 2007 użyczyła głosu Śpiącej Królewnie w szwedzkiej wersji językowej filmu "Shrek Trzeci". W 2011 podłożyła głos Smerfetce w szwedzkiej wersji filmu "Smerfy".
Powróciła do działalności muzycznej udziałem z piosenką „My Heart Is Refusing Me” w programie "Melodifestivalen 2011". Z singlem „My Heart Is Refusing Me”, wydanym oficjalnie 27 lutego, dotarła do dziewiątego miejsca szwedzkiej listy przebojów i otrzymała za niego podwójnej platyny, uzyskawszy sprzedaż na poziomie 80 tys. egzemparzy. Jesienią wydała singiel „Sober”, z którym dotarła do 26. miejsca Sverigetopplistan i za który uzyskała status platynowej płyty za sprzedaż w ponad 40 tys. egzemplarzy w Szwecji. 6 lutego 2012 wystąpiła na "Gaygalan 2012", na której odebrała nagrodę dla najlepszej szwedzkiej piosenki roku (za utwór „My Heart Is Refusing Me”).
W 2012 zwyciężyła z utworem „Euphoria”, stworzonym przez i Petera Boströma, w finale programu "Melodifestivalen 2012", zostając reprezentantką Szwecji w 57. Konkursie Piosenki Eurowizji w Baku. Po wygranej "Melodifestivalen" z singlem „Euphoria” znalazła się na pierwszym miejscu szwedzkiej listy sprzedaży, a także stała się główną faworytką bukmacherów i klubów OGAE do wygrania Eurowizji 2012. Po awansie do finału wzięła udział w konferencji prasowej, na której powiedziała dziennikarzom: "Prawa człowieka są gwałcone w Azerbejdżanie na co dzień. Nie powinno się milczeć o takich rzeczach", za co została skrytykowana przez rzecznika rządu Azerbejdżanu, organizatora konkursu. Szwedzcy dyplomaci odpowiedzieli na zarzuty mówiąc, że EBU, szwedzka telewizja i Loreen nie działali na tle konkursu. Bezpośrednio przed finałem obawiano się, że Loreen nie wygra konkursu, bo na jurorskiej próbie generalnej zakrztusiła się sztucznym śniegiem użytym podczas wykonywania utworu, co mogłoby wpłynąć na ocenę jury, które oceniało próby uczestników konkursu. W finale, który odbył się 26 maja, zajęła jednak pierwsze miejsce z liczbą 372 punktów, zdobywając wówczas rekordową liczbę maksymalnych not 12 punktów (z 18 krajów). Po konkursie za singiel „Euphoria” odebrała dwie Nagrody im. Marcela Bezençona oraz trafiła na zagraniczne listy sprzedaży m.in. na pierwsze miejsce w Finlandii i Norwegii oraz na trzecie w Wielkiej Brytanii. Singiel został sprzedany łącznie w ponad 2,2 mln egzemplarzy na świecie, z czego w 11 krajach za swoją sprzedaż został wyróżniony certyfikatem, w tym w samej Szwecji uzyskał dziewięć platynowych płyt za przekroczenie progu ponad 360 tys. sprzedanych kopii i był najchętniej kupowanym singlem w tym kraju w 2012 roku.
W lipcu 2012 wystąpiła jako gość muzyczny podczas konkursu Słowiański Bazar w Białorusi, gdzie na widowni obecny był m.in. prezydent Alaksandr Łukaszenka. Podczas wizyty w kraju spotkała się z żoną więźnia politycznego Alaksandra Bialackiego, a także przedstawicielami Centrum Praw Człowieka na Białorusi i niezależnymi dziennikarzami na dwugodzinnym spotkaniu, gdzie podpisała petycję o zakazie stosowania kary śmierci w kraju. Stwierdziła później, że była w pełni świadoma ryzyka, że za udział w spotkaniu mogła być zatrzymana lub aresztowana na lotnisku, gdy wracała do domu. 5 lipca wydała oficjalny teledysk do „Euphorii” w reżyserii Marcusa Söderlunda. W sierpniu otrzymała nagrodę Rockbjörnen dla najlepszej piosenkarki na żywo oraz za najlepszą szwedzką piosenkę (za „Euphorię”); była także nominowana do zdobycia nagrody za najlepszy koncert (występ na gali rozdania MTV Awards w Göteborgu). W październiku została laureatką Europejskiej Nagrody Muzycznej MTV dla najlepszego szwedzkiego wykonawcy i była nominowana dla nagrody dla najlepszego europejskiego wykonawcy.
8 października 2012 wydała nową wersję piosenki „My Heart Is Refusing Me” jako drugi międzynarodowy singiel promujący jej debiutancki album, a w Szwecji ukazał się jej czwarty singel – „Crying Out Your Name”, który powstał w wyniku współpracy Moha Denebia, Niklasa Jarla, Jakoba Hazella, Svante Halldina, Any Diaz i Gina Yonana. Jego premiera telewizyjna odbyła się 12 października podczas występu Loreen w szwedzkiej edycji programu "X Factor". Utwór ponadto znalazł się na 19. miejscu na szwedzkiej liście sprzedaży. 21 października 2012 wystąpiła w Polsce podczas jednego z półfinałów programu "Must Be the Music. Tylko muzyka". Dzień później nakładem wytwórni Warner Music Sweden wydała singiel „Everytime” oraz debiutancki album studyjny pt. "Heal". Album zawarł wiele brzmień, z dominacją gatunków muzyki elektronicznej, popu, dance i trance, utrzymując się przy tym w stylistyce synth popu. Znalazło się na nim 12 utworów, z których większość współtworzyła Loreen. Przy tworzeniu albumu artystka współpracowała także m.in. z Björnem Djupströmem, Mohem Denebiem, Marianną Sveen, Peterem Cartriersem czy Oh, Hush!. Album osiągnął 1. miejsce na liście najlepiej sprzedających się albumów w Szwecji, a w przeciągu dwóch tygodni od premiery zdobyła certyfikat platynowej płyty za sprzedaż w liczbie przekraczającej 40 tysięcy sztuk. W celu promocji wydawnictwa piosenkarka pojawiła się jako gość muzyczny w kilku europejskich programach telewizyjnych m.in. 18 listopada w rumuńskim "X Factorze" oraz 14 grudnia podczas finału trzeciej edycji holenderskiego "The Voice of Holland". Wydawnictwo "Heal" było 14. najlepiej sprzedającym się albumem w Szwecji w 2012 roku. Pod koniec października 2012 wystąpiła na otwarciu Friends Arena w Sztokholmie, gdzie wykonała piosenkę „Crying Out Your Name”, a 31 grudnia wystąpiła w Bramie Brandenburskiej w Berlinie na sylwestrowym koncercie "Willkommen 2013" emitowanym na kanale ZDF. Z kolei podczas noworocznego koncertu w Chinach zaśpiewała piosenki „Euphoria”, „Sober” i „We Are the World”.
W lutym 2013 w formacie digital download wydała dwie piosenki: „In My Head” oraz „Requiem Solution”, nagraną ze szwedzkim producentem muzycznym Kleerupem. Do tego drugiego powstał także teledysk. W tym czasie wystąpiła podczas "Gaygalan 2013" – uroczystości wręczenia nagród przyznawanych przez czasopismo „QX”. Na ceremonii otrzymała nagrodę w kategorii "Najlepsza szwedzka piosenka roku" za utwór „Euphoria”. Była również nominowana w kategorii "Artysta roku", lecz ostatecznie nagroda przypadła Darinowi. 20 lutego wystąpiła na gali rozdania nagród Grammis 2013, do których była nominowana w trzech kategoriach, jednak nie wygrała żadnej nagrody. Wiosną wystąpiła także jako gość w przedeurowizyjnych programach: "Melodi Grand Prix 2013" "Unser Song für Malmö" i "Melodifestivalen 2013". 20 lutego 2013 opublikowała teledysk do piosenki „Heal”.
W maju 2013 wydała singiel „We Got the Power”, a wyprodukował go Patrik Berger, do którego samodzielnie wyreżyserowała teledysk. Z singlem dotarła do 52. miejsca na szwedzkiej liście przebojów i została wyróżniona złotym certyfikatem za sprzedaż w nakładzie przekraczającym 20 tys. kopii w Szwecji. W maju była gościem muzycznym podczas 58. Konkursu Piosenki Eurowizji w Malmö, a po ogłoszeniu wyników konkursu wręczyła trofeum zwyciężczyni – Emmelie de Forest. 31 maja wydała reedycję debiutanckiego albumu, jedynie w formacie digital download, poszerzona o singiel „We Got the Power” i akustyczną wersję „Euphorii”. 22 czerwca po raz drugi wystąpiła w Polsce podczas koncertu "Wianki nad Wisłą". 28 czerwca wydała teledysk do piosenki „My Heart Is Refusing Me”. W sierpniu została drugi rok z rzędu nominowana do nagrody Rockbjörnen w trzech kategoriach: najlepsza piosenkarka na żywo, najlepsza szwedzka piosenka (za „We Got the Power”) oraz najlepszy koncert (WONK). Ostatecznie jednak nie udało jej się wygrać w żadnej kategorii. Ze względu na największą sprzedaż albumów w poprzedzającym roku w Szwecji, 23 sierpnia reprezentowała ten kraj na Sopot Top of the Top Festival 2013 w koncercie "Top of the Top", rywalizując o nagrodę Bursztynowego Słowika; podczas występu w Operze Leśnej wykonała piosenki „Euphoria” i „We Got the Power”, lecz żadna z nich nie zwyciężyła.
W międzyczasie zaangażowała się w działania Szwedzkiego Komitetu do spraw Afganistanu (ang. "Swedish Committee for Afghanistan", w skrócie "SCA"). W sierpniu spotkała się ze ministrem spraw zagranicznych Carlem Bildtem, z którym omawiała sytuację panującą w Afganistanie, a we wrześniu w ramach akcji SCA odbyła tam podróż. W październiku została nową patronką "The World’s Children’s Prize", a w następnym miesiącu została ambasadorką SCA. W grudniu brała udział w projekcie szwedzkich nadawców publicznych "Musikhjälpen", podczas którego zbierano pieniądze na pomoc ciężarnym Szwedzkom.
W styczniu 2014 wzięła udział w jednym z odcinków programu "Sápmi Sessions", w którym szwedzcy artyści udają się na północ kraju, aby rozpocząć współpracę z wykonawcą z populacji Lapończyków. Wcześniej nieznający się uczestnicy mają trzy dni na stworzenie i nagranie wspólnie piosenki. Wraz z Loreen w programie wystąpiła Ingá-Máret Gaup-Juuso, a efektem ich współpracy był utwór „Son”. W kwietniu artystka wyruszyła w trasę koncertową pod nazwą "Tour XIV", obejmującą koncerty w różnych miastach Europy. Latem ponownie została nominowana do nagród Rockbjörnen, w trzech kategoriach: "Najlepsza szwedzka piosenka" („Son”), "Najlepszy koncert" (Gröna Lund) oraz "Najlepsi fani". We wrześniu wystąpiła podczas rozdania nagród Eurasian Music Awards w Ałmaty w Kazachstanie. 9 marca 2015 wydała singiel „Paper Light (Higher)”, który premierowo zaśpiewała w Helsingborgu w trakcie jednego z etapów "Melodifestivalen 2015". Z utworem dotarła do 25. miejsca na szwedzkiej liście sprzedaży. 31 marca wystąpiła jako jeden z gości muzycznych podczas koncertu jubileuszowego "Eurovision Song Contest’s Greatest Hits" przygotowanego przez brytyjską telewizję BBC z okazji 60-lecia istnienia Konkursu Piosenki Eurowizji. W maju uczestniczyła w "Life Ball", odbywającej się w Wiedniu imprezy charytatywnej na rzecz osób chorych na HIV i AIDS. 14 sierpnia ukazał się jej następny singel „I’m in It with You” autorstwa artystki. Natomiast w grudniu premierę miał pierwszy szwedzkojęzyczny singel wokalistki – „Under ytan”, będący coverem piosenki Uno Svenningssona. W listopadzie 2016 ogłoszono jej udział w programie "Melodifestivalen 2017" z utworem „Statements”, który – jak tłumaczyła w wywiadach – opowiada o tym, iż „powinniśmy ruszyć do działania w sprawie pomocy innym, a nie siedzieć w domu, wypisując w internecie jak to nam przykro, chociaż tak naprawdę udajemy, gdyż to modne i nie czujemy zagrożenia”. Choć była faworytką do wygrania programu, odpadła na etapie dogrywek. Z singlem „Statements” dotarła do 13. miejsca na szwedzkiej liście sprzedaży. 25 sierpnia nakładem wytwórni BMG Rights Management Scandinavia wydała minialbum pt. "Nude", na którym znalazły się trzy piosenki, w tym m.in. dwa single „Body” oraz „Jungle”. W kolejnych miesiącach zaprezentowała jeszcze dwa single: „’71 Charger” i „Hate the Way I Love You”, a 24 listopada premierę miał jej drugi album studyjny pt. "Ride". Płyta, zawierająca 10 kompozycji, dotarła do 31. miejsca na szwedzkiej liście sprzedaży.
4 października 2019 wydała singiel „Walk with Me”, a 29 lutego 2020 singel „Fiction Feels Good”. Tego samego roku wzięła także udział w szwedzkim reality show "Så mycket bättre", podczas którego nagrała trzy promocyjne single – „Alice”, „Du är min man” oraz „Jag är en vampyr”, notowane kolejno na 96., 72. oraz 43. miejscu na szwedzkiej liście sprzedaży. W 2021 wydała singel „Sötvattentårar”. 25 lutego 2023 wzięła udział z piosenką „Tattoo” w czwartym ćwierćfinale "Melodifestivalen 2023", w którym zajęła pierwsze miejsce awansując do finału. 11 marca 2023 wystąpiła z „Tattoo”w finale "Melodifestivalen" 2023, zajmując 1. miejsce z 177 punktami ( 92 punktów od jury i 85 punktów od widzów [ 1. miejsce u jury i widzów ] ) i zostając po raz drugi reprezentantką Szwecji w 67. Konkursie Piosenki Eurowizji w Liverpoolu.

</doc>
<doc id="2685289" url="https://pl.wikipedia.org/wiki?curid=2685289" title="Eldar Gasımov">
Eldar Gasımov



</doc>
<doc id="2685301" url="https://pl.wikipedia.org/wiki?curid=2685301" title="Hornbostel">
Hornbostel

Hornbostel:

</doc>
<doc id="2685322" url="https://pl.wikipedia.org/wiki?curid=2685322" title="Dzień Niepodległości Stanów Zjednoczonych">
Dzień Niepodległości Stanów Zjednoczonych



</doc>
<doc id="2685349" url="https://pl.wikipedia.org/wiki?curid=2685349" title="French Open 2012 (gra pojedyncza mężczyzn)">
French Open 2012 (gra pojedyncza mężczyzn)

French Open 2012 - gra pojedyncza mężczyzn – zawody singlowe mężczyzn, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 27 maja a 11 czerwca na paryskich kortach im. Rolanda Garrosa.

</doc>
<doc id="2685440" url="https://pl.wikipedia.org/wiki?curid=2685440" title="Konkurs Piosenki Eurowizji 2013">
Konkurs Piosenki Eurowizji 2013

58. Konkurs Piosenki Eurowizji został zorganizowany 14, 16 i 18 maja 2013 w Malmö Arena w Malmö przez szwedzkiego nadawcę publicznego Sveriges Television (SVT), dzięki wygranej Loreen, reprezentantki Szwecji z utworem „Euphoria” podczas konkursu w 2012. Koncerty prowadziła Petra Mede.
Finał konkursu wygrała Emmelie de Forest, reprezentantka Danii z utworem „Only Teardrops” autorstwa Lise Cabble, Julii Fabrin Jakobsen i Thomasa Stengaardva, za który zdobyła 281 punktów.
Lokalizacja.
Dzięki wygranej Loreen, reprezentantki Szwecji podczas konkurs w 2012, prawo do organizacji 58. Konkursu Piosenki Eurowizji otrzymała szwedzka telewizja Sveriges Television (SVT). 8 lipca Europejska Unia Nadawców (EBU) zdecydowała, że wszystkie trzy koncerty 58. Konkursu Piosenki Eurowizji 2013 odbędą się w Malmö, trzecim co do wielkości mieście Szwecji i stolicy regionu Skanii (Skåne). Istotnym motywem scenografii koncertów był most nad Sundem łączący metropolię z Kopenhagą.
Proces wyboru miejsca organizacji.
O prawa do organizacji konkursu ubiegały się trzy największe miasta kraju: Sztokholm, Göteborg oraz Malmö.
Po wygranej Szwecji w konkursie w 2012 pojawiły się pogłoski dotyczące organizacji konkursu w trzech różnych miastach: półfinały miałyby odbyć się w Sztokholmie i Göteborgu, a finał w Malmö. Christer Björkman, obecny szef szwedzkiej delegacji, uciął spekulacje, ogłaszając, że za przygotowanie konkursu będzie odpowiedzialne tylko jedno miasto.
20 czerwca 2012 ogłoszono, że Göteborg wycofał się z organizacji konkursu, co argumentowano przygotowaniami "Göteborg Horse Show" w kwietniu 2013. Obawiano się też o brak dostępności wystarczającej ilości pokojów hotelowych z powodu różnych imprez trwających w tym samym czasie, co Konkurs Piosenki Eurowizji.
Przebieg konkursu.
Głosowanie.
Podobnie jak w latach poprzednich, w 2013 wprowadzono zasadę 50:50 mówiącą o tym, że 50% głosów należy do telewidzów oraz 50% do jurorów. Tym razem jednak krajowe komisje sędziowskie sporządzały ranking wszystkich konkursowych propozycji, a nie jedynie 10 najlepszych. Każdy członek narodowego jury porządkował wszystkie konkursowe utwory, poza tym reprezentujących jego kraj. Najlepszy utwór otrzymał 1 punkt, drugi – 2 punkty, a najgorszy – (np. w drugim półfinale) 16 punktów. Następnie punktacje sumowano i tworzona ogólne zestawienie komisji sędziowskiej: piosenka z najmniejszą ilością punktów otrzymywała 12 punktów, druga – 10, trzecia – 8, a dziesiąta – 1 punkt. Wyniki televotingu również podawano w całości, a nie jedynie z ogłoszeniem najlepszych dziesięciu utworów. Kombinacja ogólnego rankingu jurorów i widzów została przedstawiona w jedną klasyfikację. Propozycja, która otrzymała najwięcej punktów, otrzymała 12 punktów. Drugi najlepszy utwór dostał 10 punktów, trzeci – 8 itd., a dziesiąty – 1 punkt.
W 2013 udostępniono także aplikację na telefony komórkowe, dzięki którym można było oddawać swoje głosy podczas konkursu.
Sponsorzy.
Oficjalnymi sponsorami transmisji konkursu było szwedzko-fińska spółka telekomunikacyjna TeliaSonera oraz niemiecka firma kosmetyczna Schwarzkopf. Konkurs sfinansowali również: firma kosmetyczna IsaDora, supermarket ICA, Tetra Pak, aplikacja Spotify oraz Vitamin Well.
Prowadzący.
17 listopada 2012 producent wykonawczy konkursu Martin Österdahl ogłosił, że telewizja publiczna Szwecji i organizator – Sveriges Television (SVT) planuje przydzielić prowadzenie Konkursu Piosenki Eurowizji 2013 tylko jednej osobie. Ostatni raz konkurs prowadzony był w taki sposób w 1995, kiedy to tę funkcję sprawowała Mary Kennedy. 28 stycznia 2013 podczas konferencji prasowej poinformowano, że prowadzącą została Petra Mede, szwedzka aktorka komediowa, prowadząca krajowe preselekcje do 54. Konkursu Piosenki Eurowizji – "Melodifestivalen 2009".
Mede prowadziła konkurs sama, w finale pojawił się natomiast uczestnik 56. Konkursu Piosenki Eurowizji – Eric Saade, który został gospodarzem tzw. „green roomu”.
W trakcie wszystkich trzech koncertów pojawiła się również piosenkarka i aktorka Sarah Dawn Finer. Wystąpiła w krótkich filmikach jako komediowa postać Lynda Woodruff, która zaprezentowała telewidzom trzy największe miasta Szwecji (Sztokholm, Göteborg i Malmö) w charakterystyczny dla siebie sposób, znany z wcześniejszych filmów-skeczy z jej udziałem. Poza tym, Dawn Miner zaprezentowała w finale swoją interpretację utworu „The Winner Takes It All” zespołu ABBA. W nagraniach krótkiego filmu otwierającego koncert finałowy wziął udział także szwedzki piłkarz Zlatan Ibrahimović, który powitał wszystkich widzów w jego rodzinnym mieście.
Losowanie półfinałów i kolejność występów.
Sveriges Television (SVT) ogłosił, że kolejność występów nie będzie w tym roku wybierana na zasadzie losowania, a o numerze startowym zdecydują producenci. Nowy system przydziału pozycji startowych miał na celu uatrakcyjnienie widzom konkursu poprzez zróżnicowanie następujących po sobie występów – podobne gatunkowo utwory nie będą występował po sobie, jedna po drugiej.
Aby uniknąć problemów ze sprzedażą biletów i doprowadzić do sprawiedliwej dystrybucji wejściówek w Danii i Norwegii, które znajdują się geograficznie blisko Malmö, Europejska Unia Nadawców (EBU) zdecydowała, że kraje będą występowały w różnych półfinałach. Danię przydzielono do pierwszego, a Norwegię – do drugiego półfinału. W związku z przypadającym na 14 maja świętem narodowym w Izraelu, EBU zgodziła się na automatyczne przydzielenie kraju do drugiego półfinału.
17 czerwca 2012, czyli przed ustalaniem pozycji startowych, odbyło się specjalne losowanie, podczas którego przyporządkowano poszczególnym krajom ich półfinały oraz zdecydowano, czy wystąpią w pierwszej, czy drugiej jego połowie. Wszystkie kraje uczestniczące, poza tzw. „Wielką Piątką” (czyli Francją, Hiszpanią, Niemcami, Wielką Brytanią, Włochami) oraz gospodarzem (Szwecją) podzielono na 5 koszyków, biorąc pod uwagę, jak ich mieszkańcy głosowali w poprzednich konkursach.
W przeciwieństwie do poprzednich lat, w 2013 kolejność występów nie była losowana przez uczestników, ale ustalana przez producentów konkursu. Jak tłumaczyli organizatorzy, zmiana została podyktowana chęcią zaprezentowania wszystkich koncertów w ciekawszy, bardziej interesujący i różnorodny muzycznie sposób. Decyzja wzbudziła mieszane uczucia, zarówno wśród fanów konkursu, jak i samych uczestników i nadawców publicznych.
Kolejność występów w półfinałach opublikowano 28 marca 2013, natomiast w finale – 17 maja. Podczas konferencji prasowej przed finałem uczestnicy, którzy przeszli rundy półfinałowe, losowali połówki finału, w których wystąpią. Losowanie dla reprezentantów krajów tzw. „Wielkiej Piątki” odbyło się 15 maja. Szwecja wybrała 16. numer startowy podczas specjalnego spotkania szefów delegacji, które odbyło się 18 marca.
Projekt grafiki.
W dniu losowania półfinałów, czyli 17 stycznia, Europejska Unia Nadawców zaprezentowała oficjalnie projekt grafiki na 58. Konkurs Piosenki Eurowizji, który stworzyła agencja designerska Happy F&amp;B. Przedstawiał on slogan imprezy („We Are One”) oraz kolorowego motyla, który miał symbolizować tzw. efekt motyla (małe rzeczy mogą stworzyć coś ogromnego, widowiskowego).
19 lutego SVT zapowiedział, że krótkie filmy przed każdym występem (tzw. „pocztówki”) będą prezentowały każdego uczestnika w kraju, który reprezentuje. To przełamało wieloletni schemat filmików – nie pokazywał atrakcji i zabytków państwa organizującego konkurs. Za produkcję odpowiedzialna była firma Camp David.
Grafikę, którą można było obejrzeć podczas transmisji konkursu, przygotowała firma produkcyjna Broken Doll. Animację przedstawiającą motyle wykonało studio efektów wizualnych Swiss International.
Kontrowersje.
Posądzenia o plagiat.
Po premierze niemieckiej propozycji „Glorious” zespół Cascada został oskarżony o naruszenie praw autorskich. Według niemieckiego tabloidu "Zeit", piosenka przypominała utwór „Euphoria” Loreen. Telewizja Norddeutscher Rundfunk zdementowała doniesienia oficjalnie oświadczając, że między utworami nie ma podobieństwa. Podobną opinię wystawili autorzy zwycięskiej piosenki z 57. Konkursu Piosenki Eurowizji – oraz Peter Boström.
O plagiat posądzono też utwór „What If” Diny Garipowej z Rosji, który porównano do piosenek „Skin on Skin” Sary Connor, „Pozwól żyć” Gosi Andrzejewicz, „Painting Flowers” All Time Low, „All Over the World” Briana Kennedy’ego i „Carried Away” Hear´Say. Twórcy zaprzeczyli naruszeniu praw autorskich.
Dzień po finale konkursu pojawiły się doniesienia, że zwycięski utwór „Only Teardrops” Emmelie de Forest naruszył prawa autorskie. Zauważono podobieństwo solowej partii fletu na początku piosenki do intro „I Surrender” zespołu K-Otic.
Nieprawidłowości i problemy z głosowaniem.
Przed finałem konkursu litewskie media opublikowały w serwisie YouTube film nagrany z ukrytej kamery, który sugerował, że przedstawiciele Azerbejdżanu wręczyli Litwinom łapówkę za głosowanie na azerską propozycję. Studenci opowiadali, że oferowano im 20 dolarów w zamian za kilkukrotnie wysyłanie SMS na azerskiego reprezentanta. Podczas rozmowy Azerzy mieli zaproponować przyznanie kart SIM, dzięki którym Litwini mieli oddać jak największą liczbę głosów w ciągu 15 minut przeznaczonych na głosowanie. Rozmowa na filmie sugerowała, że podobne działania zorganizowano także w 15 innych krajach. W odpowiedzi na film nadzorca konkursu Jon Ola Sand podkreślił zaangażowanie organizatorów w „sprawiedliwe i przejrzyste wyniki” oraz stwierdził, że intencje rozmówców z filmu nie są klarowne, iż nie została ustalona ich tożsamość oraz związek z azerską delegacją lub nadawcą Ictimai TV. Dodał również, że od momentu rozpoczęcia pracy w gronie organizatorów konkursu w 1998 plotki o nieprawidłowościach w głosowaniu pojawiają się corocznie.
Azerski prezydent İlham Əliyev zażądał wszczęcia dochodzenia w sprawie nieprawidłowości w podliczaniu głosów w finale Konkursu Piosenki Eurowizji. Według rosyjskich fanów konkursu reprezentantka Rosji Dina Garipowa nie otrzymała od Azerbejdżanu dziesięciu punktów, które powinna dostać. Władze w Baku zapewniły, że nie wiedzą, jak doszło do incydentu. Stacja İctimai TV (İTV) zapewniła na podstawie informacji od lokalnej firmy telekomunikacyjnej, że Rosja otrzymała drugie miejsce w krajowym głosowaniu. Rosyjski minister spraw zagranicznych Siergiej Ławrow oświadczył, że nie pozostawi tej sytuacji bez odpowiedzi, ponadto podejrzewał, iż wyniki głosowania zostały sfałszowane i obiecał współpracę nad sprawą z Elmarem Məmmədyarovem, który pełnił podobną funkcję w Azerbejdżanie. Garipowa oznajmiła natomiast, że jest zadowolona ze swojego wyniku i nie zamierza go kwestionować.
Białoruski prezydent Alaksandr Łukaszenka również podejrzewał ingerencję w finałowe głosy, kiedy okazało się, że reprezentantka kraju Alona Łanska nie otrzymała ani jednego punktu z Rosji. Stwierdził, że „sytuacja pokazuje, w jakim stopniu konkurs jest nie tylko spolitycyzowany, ale sfałszowany”.
Po finale konkursu pojawiły się doniesienia, jakoby głosy ormiańskiej diaspory w Holandii i Belgii na zespół Dorians nie zostały policzone dokładnie, przez co kraj nie otrzymał od nich ani jednego punktu.
Po ogłoszeniu wyników 58. Konkursu Piosenki Eurowizji do organizatorów napłynęły głosy niezadowolenia i oburzenia od fanów reprezentanta Litwy, Andriusa Pojavisa. Litewscy emigranci w Wielkiej Brytanii, Irlandii i Norwegii ponoć nie mogli z powodu problemów technicznych oddać głosów na swego rodaka. Organizatorzy odparli zarzuty twierdząc, że nie zmieniłoby to sytuacji Litwina i nadal plasowałby się na 22. miejscu w finale.
Homoseksualny pocałunek.
Występ fińskiej reprezentantki Kristy Siegfrids wzbudził wiele kontrowersji wśród widzów, zwłaszcza z krajów społecznie konserwatywnych. Na koniec prezentacji utworu „Marry Me” piosenkarka pocałowała w usta jedną ze swoich chórzystek, co było szeroko komentowane w mediach jako pierwszy w historii konkursu „lesbijski pocałunek”. Turecki nadawca publiczny Türkiye Radyo Televizyon Kurumu (TRT) (który nie brał udziału w konkursie) oznajmił, że planował nie transmitować tego występu, jednak w ostatniej chwili zmienił zdanie. Pojawiły się też opinie, że utwór miał protestować przeciwko dyskryminacji związków partnerskich i małżeństw homoseksualnych w Finlandii.
Kraje uczestniczące.
Chęć udziału w Konkursie Piosenki Eurowizji w 2013 wyraziło 39 krajów, w tym powracająca po rocznej przerwie Armenia, która wycofała się w 2012 z powodu organizacji konkursu przez Azerbejdżan. Przez problemy finansowe z udziału w imprezie zrezygnowała Bośnia i Hercegowina, Portugalia, Słowacja, a ze względu na nowy kontrowersyjny system głosowania również Turcja. Zainteresowania powrotem do stawki konkursowej nie wyraziły: Andora, Czechy, Luksemburg, Maroko, Monako i Polska.
Powracający artyści.
Podczas 58. Konkursu Piosenki Eurowizji wystąpiło kilku artystów, którzy wzięli udział w poprzednich latach. Reprezentanci Bułgarii – Elica Todorowa i Stojan Jankułow – po raz pierwszy wzięli udział podczas konkursu w 2007. W barwach San Marino drugi raz z rzędu wystąpiła Valentina Monetta. Jedna z wokalistek serbskiego trio Moje 3, Nevena Božović, wystąpiła w 5. Konkursie Piosenki Eurowizji dla Dzieci, dzięki czemu została pierwszą piosenkarką uczestniczącą w obu konkursach. Reprezentant Albanii Bledar Sejko był gitarzystą podczas albańskiego występu w 56. Konkursie Piosenki Eurowizji. Gorr Sudżian z ormiańskiego zespołu Dorians śpiewał w chórkach podczas występu Evy Rivas podczas konkursu w 2010. Mołdawska reprezentantka Aliona Moon była chórzystką Pashy Parfeniego podczas konkursu w 2012. Wokalista został kompozytorem jej konkursowej piosenki „O mie” oraz pojawił się na scenie jako pianista.
Estońscy chórzyści Lauri Pihlap i Kaido Põldma byli członkami grupy 2XL, która wygrała 47. Konkurs Piosenki Eurowizji w 2001 razem z Dave’em Bentonem i Tanelem Padarem.
Pozostałe nagrody.
Nagrody im. Marcela Bezençona.
W 2013 po raz kolejny postanowiono przyznać tzw. Nagrody im. Marcela Bezençona, czyli wyróżnienia przyznawane od 2002 dla najlepszych piosenek biorących udział w koncercie finałowym, sygnowane nazwiskiem twórcy konkursu – Marcela Bezençona. Pomysłodawcami statuetek zostali: szef szwedzkiej delegacji konkursowej Christer Björkman oraz członek zespołu Herreys – Richard Herrey.
W 2013 nagrody w trzech kategoriach otrzymali:
Faworyt OGAE.
Stowarzyszenie Miłośników Konkursu Piosenki Eurowizji (OGAE) to pozarządowa, pozapolityczna organizacja non profit zrzeszająca 37 krajowych fanklubów Konkursu Piosenki Eurowizji, założona przez Jari-Pekka Koikkalainena w 1984 w Savonlinna. Pozostałe państwa na świecie są zjednoczone w oddział OGAE Reszta Świata, które powstało w 2004.
Od 2007 corocznie, przed każdym Konkursem Piosenki Eurowizji, większość oddziałów przeprowadza głosowanie, w którym głosuje na wszystkie piosenki zgłoszone do danego konkursu (z wyłączeniem propozycji krajowej), przy użyciu tzw. "systemu eurowizyjnego" (tj. 1-8, 10 i 12 punktów dla 10 ulubionych utworów).
W 2013 pięcioma głównymi faworytami klubów do zwycięstwa byli:
Międzynarodowi sekretarze i komentatorzy.
Sekretarze.
Poniżej przedstawione zostały nazwiska wszystkich sekretarzy, którzy ogłaszali wyniki głosowania w poszczególnych krajach. Państwa zostały uporządkowane w kolejności przyznawania punktów. Podobnie jak w 2012, użyto algorytmu, który zapewniał jak najpóźniejsze poznanie zwycięzcy konkursu.

</doc>
<doc id="2685481" url="https://pl.wikipedia.org/wiki?curid=2685481" title="Jan Rudowski (senator)">
Jan Rudowski (senator)

Jan Rudowski, ps. „Czarny” (ur. 18 lipca 1891 w Kłuśnie, zm. 2 lutego 1945 k. Sierakowa pod Lęborkiem) – polski działacz rolniczy, ziemianin, polityk, poseł na Sejm i senator w II RP, członek Rady Głównej Centralnego Towarzystwa Organizacji i Kółek Rolniczych od 1934 roku.
Życiorys.
Wykształcenie.
Ukończył Gimnazjum oo. Jezuitów w Chyrowie w 1910 roku, następnie Akademię Rolniczą w Berlinie (w 1914 roku). Odbył praktykę rolną w przodujących majątkach. W 1931 uzyskał dyplom pilota sportowego.
Działalność niepodległościowa.
W 1920 roku ochotniczo zgłosił się do Wojska Polskiego i walczył w wojnie polsko-bolszewickiej w 201. szwadronie 1 pułku szwoleżerów. 17 sierpnia został ranny w szarży pod Ćwiklinem.
Praca zawodowa i społeczna.
Od 1918 roku gospodarował w odziedziczonym majątku Półwiesk, który odbudował ze zniszczeń wojennych. M.in. wzniósł stylowy dworek oraz szkołę. Pierwszy w powiecie rypińskim zastosował ciągnik do uprawy roli.
Aktywnie brał udział w wielu organizacjach i inicjatywach, m.in.:
W listopadzie 1930 roku został wybrany posłem na Sejm III kadencji (1930–1935) z listy państwowej nr 1 (BBWR) w okręgu wyborczym nr 9 (Płock). Wyrokiem z 9 maja 1931 roku Sąd Najwyższy unieważnił wybory w Płocku, wskutek czego Rudowski (wraz z 4 innymi posłami) utracił mandat. W wyborach uzupełniających, przeprowadzonych 25 czerwca tego roku, ponownie został wybrany na posła. W Sejmie był przewodniczącym komisji rolnej, członkiem komisji budżetowej i komisji komunikacyjnej.
W 1935 roku został senatorem IV kadencji (1935–1938) powołanym przez Prezydenta RP Ignacego Mościckiego. W tej kadencji pracował w komisji budżetowej i prawniczej.
II wojna światowa.
Wkrótce po wybuchu II wojny światowej został wysiedlony przez Niemców z Półwieska i został rządcą w Łubkach. Będąc rotmistrzem rezerwy działał (pod pseudonimem Czarny) w Okręgu Pomorskim ZWZ-AK.
Został aresztowany przez Niemców w 1943 roku i osadzony w obozie koncentracyjnym w Stutthofie (nr obozowy 23 747). Przeżył tam do ewakuacji obozu zimą 1944/1945. Zginął 2 lutego 1945 roku koło wsi Sierakowo pod Lęborkiem w czasie marszu ewakuacyjnego. Został tam pogrzebany w przydrożnym rowie przez tamtejszego sołtysa. Po zakończeniu wojny córka Zofia pochowała ojca na cmentarzu w Sierakowie.
Życie prywatne.
Urodził się w ziemiańskiej rodzinie Edwarda i Ludwiki z Rościszewskich. Ożenił się ze Stanisławą Marią Pogorzelską (1888–1971), z którą miał 3 córki:
Pasją Rudowskiego było lotnictwo sportowe. W 1931 roku uzyskał dyplom pilota sportowego i kupił awionetkę, którą podróżował między Półwieskiem i Warszawą. Posiadał samolot PZL.5, następnie RWD-13. Od 29 maja 1934 roku do 17 lutego 1935 roku był prezesem Aeroklubu Warszawskiego. Należał do komitetu redakcyjnego „Skrzydlatej Polski”.

</doc>
<doc id="2685531" url="https://pl.wikipedia.org/wiki?curid=2685531" title="Douglas C-124 Globemaster II">
Douglas C-124 Globemaster II

Douglas C-124 Globemaster II – amerykański czterosilnikowy samolot transportowy opracowany pod koniec lat 40. przez Douglas Aircraft Company na podstawie wywodzącego się jeszcze z II wojny światowej Douglas C-74 Globemaster.
Historia.
W nocy z 23 na 24 czerwca 1948 roku Związek Radziecki rozpoczął blokadę zachodnich sektorów Berlina. Zablokowanie lądowych szlaków komunikacyjnych z Berlinem zmusiło zachodnie mocarstwa do rozpoczęcia akcji zaopatrywania miasta z wykorzystaniem mostu powietrznego. Zaopatrzenie, żywność, dobra konsumpcyjne, wszystko to co niezbędne do funkcjonowania aglomeracji miejskiej dostarczane było na pokładach samolotów transportowych. Ciężar lotów wzięły na swoje barki pamiętające czasy II wojny światowej Douglas C-54 Skymaster i Douglas C-47 Skytrain. Wykorzystanie pojedynczego egzemplarza samolotu Douglas C-74 Globemaster, którego ładowność wielokrotnie przewyższała pozostałe używane samoloty, unaoczniły United States Air Force (USAF) potrzebę posiadania dużego samolotu transportowego, operującego w skali globalnej. Wychodząc naprzeciw potrzebom USAF Douglas zaprojektował nową maszynę transportową. Aby przyśpieszyć prace i obniżyć potencjalne koszty związane budową nowego samolotu cały projekt oparty został o konstrukcje C-74. W tym celu pojedynczy egzemplarz Globemastera o numerze seryjnym 42-65406 (był to piąty wybudowany przez Douglasa C-74) został odpowiednio przebudowany. Powiększono kadłub i wzmocniono podwozie przystosowując je do zwiększonego ciężaru samolotu. Pod kabiną pilotów zamontowano duże, otwierane hydraulicznie na boki, dwuczęściowe drzwi towarowe. Po ich otwarciu i opuszczeniu rampy składającej się z dwóch szyn, po nich na pokład mogły wjeżdżać transportowane pojazdy. Tuż za krawędzią spływu skrzydła umieszczono w kadłubie windę składającą się z opuszczanej na ziemie platformy, którą można było na pokład załadunkowy transportować przewożone ładunki. Praktycznie bez zmian pozostawiono skrzydła, usterzenie i silniki Pratt &amp; Whitney R-4360-49. Tak zmodernizowany egzemplarz, oznaczony jako YC-124 został oblatany 27 listopada 1949 roku. Testy nowej maszyny trwały przez kolejne cztery lata. W lipcu 1954 roku, po zdemontowaniu wyposażenia badawczego samolot został przekazany USAF. W międzyczasie wymieniono w nim silniki na Pratt &amp; Whitney R-4360-35A, tak zmodyfikowany samolot, jeszcze przed dostarczeniem go siłom powietrznym oznaczono jako YC-124A. Nowa maszyna, stworzona na bazie głębokiego przeprojektowania C-74, po którym odziedziczyła nazwę, po raz pierwszy wzniosła się w powietrze 27 listopada 1949 roku. W maju roku następnego dostarczono pierwsze C-124 do USAF. Na przestrzeni pięciu lat zakupiły one 448 Globemasterów II.
C-124 wykonywały misje transportowe podczas dwóch wojen: koreańskiej (wówczas był to jedyny samolot mogący przewozić ciężkie pojazdy wojsk lądowych) i wietnamskiej, transportowały wojska do Europy w czasie kryzysu berlińskiego. Umożliwiały także dostarczenie pomocy humanitarnej do Chile czy Maroka oraz ewakuację uchodźców z Konga.
Służba Globemasterów II dobiegła końca w połowie lat 70. Do dnia dzisiejszego przetrwało osiem egzemplarzy.

</doc>
<doc id="2685839" url="https://pl.wikipedia.org/wiki?curid=2685839" title="Andria Dadiani">
Andria Dadiani

Andria Dadiani, gruz. ანდრია დადიანი, ros. Андрей Давидович Дадиани (ur. 20 października 1850 w Zugdidi, zm. 12 czerwca 1910 w Kijowie) – książę megrelski, szachista.
Brat ostatniego władcy Megrelii, Mikołaja I. Książę Andria Dadiani poznał szachy w dzieciństwie. Na wakacjach w Hombergu spotkał Thomasa W. Barnesa, nieformalnego mistrza szachowego w 1864. Trzy lata później pokonał w partii szachowej barona Ignacego Kolischa w Paryżu, tuż po jego wygranej na III Międzynarodowym Turnieju Szachowym. Po zniesieniu księstwa Mengrelskiego, przesiedlono go wraz z rodziną do Sankt-Petersburga, gdzie rozpoczął naukę w Pażewskim korpusie. Po ukończeniu studiów prawniczych na Uniwersytecie w Heidelbergu w 1873 roku, podróżował po Europie, pokonując szereg utalentowanych szachistów i obdarowując pieniężnie wybitnych, m.in. Wilhelma Steinitza tysiącem franków za wygraną z Michaiłem Czigorinem. Zaprzyjaźnił się z pisarzem Iwanem Turgieniewem. W 1880 roku w Rzymie zremisował grę ze Stefano Dubois, nieformalnym mistrzem świata przed Paulem Morphym. Wygrywał turnieje w Paryżu, Rzymie, Tbilisi, Wiedniu, Petersburgu i Kijowie. Publikował w ważniejszych pismach szachowych, m.in. paryskim "Strategie", nowojorskim "International Chess Magazine" i petersburskim "Szachmatnyj listok". Poziom i styl jego gry prasa zaczęła porównywać do Paula Morphy'ego, a w 1892 "The Chess Monthly" poświęcił cały numer jego dokonaniom. Po przegranym turnieju z Fiodorem Duz-Chotimirskim, wysłał jedną z wygranych przez siebie partii do "Strategie", co Chotimirski uznał za zniewagę, wyzywając księcia na pojedynek. Nie doszło do niego. W 1903 roku został prezydentem turnieju w Monte Carlo. Książę odmówił gry Michaiłowi Czigorinowi, co udało mu się przeforsować w radzie turnieju. Nieformalnym powodem miała być krytyczna analiza jednej z gier księcia. Książę zaproponował Czigorinowi 1500 franków rekompensaty. W 1903 roku Emmanuel Schiffers opublikował w Kijowie książkę poświęconą księciu Dadianiemu- "Fins de partie de S.A.S. le Prince Dadian de Mingrelie" (Końcówki partii Jego Książęcej Mości Księcia Dadianiego z Mergrelii"). Według Wasyla Panowa (Сорок лет за шахматной доской, Moskwa 1963), książę Dadiani często dystansował się od prasy, ponieważ w niej był "niepokonany", a nawet Schiffers mógł poprawiać gry księcia, które ten niekiedy wymyślał. Książę Dadiani zmarł w Kijowie w 1910 roku. Pochowany w rodzinnym grobowcu w klasztorze w Martwili.

</doc>
<doc id="2685897" url="https://pl.wikipedia.org/wiki?curid=2685897" title="Jula (piosenkarka)">
Jula (piosenkarka)

Jula, właśc. Julita Ratowska, "primo voto" Fabiszewska (ur. 3 marca 1991 w Łomży) – polska piosenkarka i autorka tekstów.
Popularność przyniosły jej przeboje „Za każdym razem” i „Nie zatrzymasz mnie”. Dotychczas wydała trzy albumy studyjne: "Na krawędzi" (2012), "180°" (2014) i "Milion słów" (2017).
Życiorys.
Urodziła się 3 marca 1991 w Łomży. Jako dziecko śpiewała w Zespole Pieśni i Tańca „Łomża”. W 2010 ukończyła Liceum Profilowane „Zarządzanie informacją” przy Zespole Szkół Ekonomicznych i Ogólnokształcących Nr 6 w Łomży. Następnie rozpoczęła studia na kierunku filologia angielska w kolegium językowym w Łomży, które przerwała.
Zyskała popularność dzięki swoim amatorskim nagraniom muzycznym publikowanym w internecie. W 2007 wraz z Kamilą Jankowską nagrała swój pierwszy utwór – „Sprzeczność serc”. W 2012 wydała pierwszy solowy singel – „Za każdym razem”, który dotarł na szczyt listy najczęściej odtwarzanych utworów w polskich rozgłośniach radiowych. Nagraną przez wokalistkę w domowych warunkach wersję utworu odsłuchało w internecie ponad 1 mln użytkowników. W maju 2012 wykonała utwór w konkursie "Trendy" na festiwalu TOPtrendy 2012 i została laureatką nagród: publiczności, internautów oraz słuchaczy radia RMF Maxxx. Miesiąc później wzięła udział z utworem „Za każdym razem” w konkursie "Premiery" na 49. KFPP w Opolu. W lipcu została nagrodzona w kategoriach "Najlepszy debiut" oraz "Najlepszy artysta ESKA.pl" podczas gali Eska Music Awards 2012, na której była nominowana także w kategoriach: "Najlepsza artystka" i "Najlepszy hit" (za „Za każdym razem”). 14 sierpnia wydała nakładem My Music debiutancki album pt. "Na krawędzi", które uplasowało się na trzecim miejscu listy OLiS i zyskało status złotej płyty za sprzedaż ponad 15 tys. egzemplarzy. Drugi singel z płyty, „Nie zatrzymasz mnie”, powtórzył sukces poprzedniego, również plasując się na pierwszym miejscu polskiej listy airplay. Jesienią 2008 Jula była trenerką 16-osobowej drużyny z Łomży w trzeciej edycji programu TVP2 "Bitwa na głosy", z którą odpadła z programu w szóstym odcinku, zajmując piąte miejsce.
W 2013 otrzymała nominację do Kids’ Choice Awards 2013 w kategorii "Ulubiona polska gwiazda". Była nominowana również do Superjedynek w kategoriach "SuperArtystka" i "SuperPrzebój" (za „Nie zatrzymasz mnie”). W czerwcu z utworem „Nie zatrzymasz mnie” wystąpiła w koncercie "Największe przeboje roku" na festiwalu TOPtrendy 2013 w Sopocie. 17 czerwca 2014 wydała drugi album studyjny pt. "180°", który notowany był na 24. miejscu na liście sprzedaży płyt w Polsce. Wydawnictwo promowane było przez single: „Ślad”, „Nieśmiertelni” oraz „Będę za Tobą”, będący duetem z „Fabiszem”. W międzyczasie nagrała utwór „Przed siebie”, promujący Young Stars Festival. W 2015 użyczyła głosu Catty Noir w specjalnym wydaniu filmu "Monster High", musicalu "Monster High. Boo York, Boo York". Ponadto nagrała kilka piosenek na ścieżkę dźwiękową filmu.
W 2016 podpisała kontrakt z wytwórnią Warner Music Poland, w wyniku czego wydała singel „Milion słów”, zapowiadający jej trzeci album studyjny. Utwór uplasował się na 14. miejscu listy AirPlay – Top, został również certyfikowany podwójną platyną. W listopadzie wydała świąteczny utwór „Gdy gwiazdka”, który nagrała z chórem Sound’n’Grace. Kompozycja znalazła się na trzecim albumie Juli. Również w 2016 dołączyła do obsady serialu TVP2 "M jak miłość", w którym wcieliła się w rolę Pauliny Suskiej. Odcinki z jej udziałem trafiły do emisji na początku 2017 roku. Do serialu nagrała również tytułowy utwór, który znalazł się na jej trzecim albumie studyjnym. Wiosną 2017 na antenie stacji TVN rozpoczęła się emisja drugiej edycji programu "Agent – Gwiazdy" z udziałem Juli. Odpadła w trzecim odcinku, zajmując 11. miejsce. 20 lutego 2017 wydała utwór „Dobrego dnia”, będący drugim singlem zwiastującym album. Utwór zajął 11. miejsce na polskiej liście airplay. Płyta, zatytułowana "Milion słów", została wydana 26 maja 2017 i uplasowała się na 14. pozycji listy OLiS. W lipcu wydała utwór „Tętno”, a w listopadzie ostatni singel z płyty, „Nieistnienie”. W 2019 była jedną z jurorek drugiej edycji talent-show telewizji Polsat "Śpiewajmy razem. All Together Now". 12 lutego 2021 wydała swój nowy singiel "Między wierszami" promujący nadchodzący czwarty studyjny album artystki.
Życie prywatne.
W latach 2010–2017 jej mężem był raper Marcin „Fabisz” Fabiszewski. Po rozwodzie wróciła do panieńskiego nazwiska.
Dyskografia.
Single.
Jako główna artystka
Jako gościnna artystka

</doc>
<doc id="2685974" url="https://pl.wikipedia.org/wiki?curid=2685974" title="Dzień Pamięci o Ludobójstwie">
Dzień Pamięci o Ludobójstwie

Dzień Pamięci o Ludobójstwie (orm. Եղեռնի զոհերի հիշատակի օր) − ormiańskie święto narodowe obchodzone rokrocznie 24 kwietnia zarówno w Armenii, jak i w licznych ośrodkach diaspory ormiańskiej na całym świecie, także w Polsce. Ma przypominać ludobójstwo Ormian z lat 1915-1923 i jego ofiary. W Erywaniu, stolicy Armenii, setki tysięcy osób udają się tego dnia do kompleksu pomnikowego Cicernakaberd, by złożyć kwiaty przed wiecznym ogniem.
24 kwietnia 1915 roku to data pierwszej masowej deportacji około 800 ormiańskich przywódców i intelektualistów ze Stambułu, stolicy imperium osmańskiego, gdzie mniejszość ormiańska mieszkała od wieków. Większość z nich została wkrótce zamordowana, co było wstępem do eskalacji prześladowań, które doprowadziły do śmierci milionów Ormian na obszarze dzisiejszej Turcji.

</doc>
<doc id="2686334" url="https://pl.wikipedia.org/wiki?curid=2686334" title="Infos">
Infos

„Infos” – biuletyn otwartego dostępu z krótkimi artykułami informacyjno-analitycznymi dotyczącymi ważnych zagadnień dla Polski, jej gospodarki i społeczeństwa, oraz problemów międzynarodowych, wydawane od 2006 przez Biuro Analiz Sejmowych Kancelarii Sejmu.
Opis.
„Infos” ma formę 4-stronicowego biuletynu w formacie A4, standardowo drukowanego w dwóch kolorach. Autorami tekstów są eksperci Biura Analiz Sejmowych, pracownicy naukowi polskich uczelni oraz praktycy.
Czasopismo w wersji papierowej jest dostępne w Holu Głównym gmachu Sejmu (przy pokoju dziennikarzy na I piętrze) oraz przy Punkcie Konsultacyjnym Biura Analiz Sejmowych na tzw. wysokim parterze Starego Domu Poselskiego. Pełną treść każdego numeru można pobrać w formacie PDF ze stron Sejmu oraz Biura Analiz Sejmowych.

</doc>
<doc id="2686339" url="https://pl.wikipedia.org/wiki?curid=2686339" title="Medalistki mistrzostw Polski seniorów w biegu na 400 metrów przez płotki">
Medalistki mistrzostw Polski seniorów w biegu na 400 metrów przez płotki

Medalistki mistrzostw Polski seniorów w biegu na 400 metrów przez płotki – zdobywczynie medali seniorskich mistrzostw Polski w konkurencji biegu na 400 metrów przez płotki.
Bieg na 400 metrów przez płotki kobiet jest rozgrywany na mistrzostwach kraju od mistrzostw w 1973, które odbyły się w Warszawie. Pierwszą w historii mistrzynią Polski została zawodniczka olsztyńskiej Gwardii Danuta Piecyk, która uzyskała wynik 56,7 s, będący jednocześnie nieoficjalnym rekordem świata.
Najwięcej medali mistrzostw Polski (jedenaście) zdobyła Anna Jesień, zaś najwięcej tytułów mistrzowskich (dziewięć) wywalczyła Joanna Linkiewicz.
Aktualny rekord mistrzostw Polski seniorów w biegu na 400 metrów przez płotki wynosi 54,54 i został ustanowiony przez Annę Jesień podczas mistrzostw w 2005 w Białej Podlaskiej.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 49 płotkarek. Najwięcej medali – 11 – wywalczyła Anna Jesień, a najwięcej złotych medali (9) Joanna Linkiewicz. W tabeli kolorem wyróżniono zawodniczki, które wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2686360" url="https://pl.wikipedia.org/wiki?curid=2686360" title="Kevin Melgar">
Kevin Melgar

Kevin Rolando Melgar Cárdenas (ur. 19 listopada 1992) – panamski piłkarz, który gra w klubie Costa del Este FC na pozycji bramkarza.

</doc>
<doc id="2686496" url="https://pl.wikipedia.org/wiki?curid=2686496" title="Josef Hegenbarth">
Josef Hegenbarth

 
Josef Hegenbarth (ur. 15 czerwca 1884 w mieście Česká Kamenice, zm. 27 lipca 1962 w Dreźnie) – niemiecki malarz, grafik i ilustrator.
Po ukończeniu szkoły podstawowej w Czeskiej Kamienicy uczęszczał do szkoły realnej w Czeskiej Lipie. W roku 1905 przeniósł się do Drezna, gdzie jego kuzyn Emanuel Hegenbarth od roku 1903 prowadził klasę malarstwa zwierząt w tamtejszej Akademii Sztuk Pięknych. 
Od roku 1908 był studentem tej akademii. Po jej ukończeniu został członkiem drezdeńskiego zrzeszenia artystów (Dresdner Künstlervereinigung) i uczestniczył w jego wystawach do roku 1939.
W latach 1917-1919 przebywał w Pradze i utrzymywał przyjazne kontakty z kręgiem artystów skupionych wokół profesora Augusta Brömsego z Akademii Sztuk Pięknych w Pradze, którzy po roku 1925 stworzyli Praską Secesję.
W roku 1919 powrócił do Drezna, gdzie nabył 1921 dom w dzielnicy Loschwitz, w którym zamieszkał i pracował do końca życia. W roku 1926 został członkiem Secesji Wiedeńskiej.
Aby uniknąć prześladowania ze strony władz hitlerowskich, po roku 1933 zajął się głównie rysunkami ze świata zwierząt.
Od roku 1947 prowadził klasę ilustracji w Akademii Sztuk Pięknych w Dreźnie. W jego mieszkaniu, które wdowa po nim przekazała Gabinetowi Miedziorytów w Dreźnie, powstało muzeum i archiwum poświęcone jego pamięci. Został pochowany na cmentarzu w dzielnicy Loschwitz. 
W początkowym okresie twórczości obok rysunku zajmował się malarstwem i grafiką, później ograniczył się do rysunku i akwareli. Pozostawił 17 tysięcy rysunków, przechowywanych w archiwum jego imienia.
W roku 1954 został laureatem Nagrody Państwowej NRD II klasy za ilustracje do „Martwych dusz” Gogola i „Lisa Reinecke” Goethego. 
W roku 1960 został członkiem Bawarskiej Akademii Sztuk Pięknych.

</doc>
<doc id="2686500" url="https://pl.wikipedia.org/wiki?curid=2686500" title="Lista uzbrojenia używanego podczas wojny wietnamskiej">
Lista uzbrojenia używanego podczas wojny wietnamskiej

Częściowa lista uzbrojenia używanego podczas wojny wietnamskiej w latach 1959–1975.
Broń Stanów Zjednoczonych, Korei Południowej, Wietnamu Południowego, Australii i Nowej Zelandii.
Broń chemiczna.
Główną bronią chemiczną używaną w czasie wojny wietnamskiej był tzw. „Agent Orange”. Dioksyna ta zrzucana była na pola uprawne w celu zniszczenia roślin uprawnych. Zrzucono ok. 12 mln gallonów amerykańskich „Agenta Orange”. W 1997 "Wall Street Journal" opublikował artykuł, w którym oszacowano, że ok. 0,5 mln dzieci urodzonych po zrzuceniu dioksyn było czterokrotnie bardziej zdeformowanych w Wietnamie Południowym niż w Północnym.
Uzbrojenie standardowe sił nieregularnych.
Broń indywidualna.
Oprócz powyższych, również w użyciu szereg improwizowanych min przeciwpiechotnych, pułapek „Booby” i Punji.

</doc>
<doc id="2686502" url="https://pl.wikipedia.org/wiki?curid=2686502" title="Anna Maniecka">
Anna Maniecka

Anna Maniecka-Dejner (ur. 23 lipca 1962 w Myślenicach, zm. 20 czerwca 2008 w Krakowie) – polska lekkoatletka, płotkarka, później trener lekkoatletyczny.
Kariera.
Była zawodniczką AZS-AWF Kraków i Wawelu Kraków. 
Specjalizowała się w biegu na 400 metrów przez płotki. Wystąpiła w tej konkurencji w finale Pucharu Europy w 1983 w Londynie, zajmując 8. miejsce.
Mistrzyni Polski w biegu na 400 metrów przez płotki w 1991 wicemistrzyni w 1981 oraz brązowa medalistka w 1980 i 1983. Zdobyła również srebrny medal w sztafecie 4 × 400 metrów w 1988. Zdobyła również brązowe medale halowych mistrzostw Polski w biegu na 400 metrów w 1982 i 1983.
Rekordy życiowe:
Po zakończeniu kariery zawodniczej była trenerem lekkoatletycznym w Wawelu Kraków. Jej podopiecznym był m.in. Radosław Czyż.
Laureatka Głównej Nagrody za całokształt pracy w Konkursie Trenera Roku. przyznanej pośmiertnie przez Komisję Sportu Kobiet PKOI w Warszawie w 2009 roku, podczas 10. Pikniku Olimpijskiego.

</doc>
<doc id="2686506" url="https://pl.wikipedia.org/wiki?curid=2686506" title="Robert Gałązka">
Robert Gałązka

Robert Rafał Gałązka (ur. 14 lipca 1937 w Warszawie, zm. 14 kwietnia 2021 tamże) – polski naukowiec, profesor nauk fizycznych zajmujący się fizyką ciała stałego, profesor zwyczajny w Instytucie Fizyki PAN, członek rzeczywisty Polskiej Akademii Nauk (od 2010).
Życiorys.
W 1960 ukończył studia na Wydziale Fizyki Uniwersytetu Warszawskiego. Od 1961 był pracownikiem Instytutu Fizyki PAN. W 1966 roku otrzymał stopień naukowy doktora z zakresu fizyki, a w 1972 roku stopień doktora habilitowanego. W 1980 uzyskał tytuł profesora nadzwyczajnego, w 1988 roku profesora zwyczajnego. W latach 1982–1986 był zastępcą Dyrektora Instytutu Fizyki PAN ds. Naukowych, w latach 1999–2003 dyrektorem Instytutu. Był także kierownikiem Oddziału Fizyki Półprzewodników Instytutu Fizyki PAN.
i
W 1999 został członkiem korespondentem, w 2010 członkiem rzeczywistym Polskiej Akademii Nauk, w 2009 został członkiem zwyczajnym Towarzystwa Naukowego Warszawskiego. W latach 1990–2003 był przewodniczącym Komitetu Badań Kosmicznych i Satelitarnych przy Prezydium PAN (1990–2003), w latach 2007–2012 przewodniczącym Komitetu Fizyki PAN.
W latach 1997–1999 i 2003–2014 wchodził w skład Centralnej Komisji do Spraw Stopni i Tytułów, (Sekcja V – Nauk Matematycznych, Fizycznych, Chemicznych i Nauk o Ziemi).
Autor 220 prac naukowych publikowanych w międzynarodowych czasopismach naukowych, np. "Physical Review Letters", "Physical Review B", "Journal of Physics C", "Journal of Crystal Growth", i innych.
W 2012 roku został członkiem prezydium komitetu naukowego konferencji poświęconej badaniom katastrofy polskiego Tu-154 w Smoleńsku metodami nauk ścisłych.
W 1978 został odznaczony Krzyżem Kawalerskim, a w 2013 Krzyżem Oficerskim Orderu Odrodzenia Polski. Jest także laureatem Medalu Mariana Smoluchowskiego (2007).

</doc>
<doc id="2686509" url="https://pl.wikipedia.org/wiki?curid=2686509" title="Bankia">
Bankia



</doc>
<doc id="2686516" url="https://pl.wikipedia.org/wiki?curid=2686516" title="Przytulinka krzyżowa">
Przytulinka krzyżowa

Przytulinka krzyżowa, przytulia krzyżowa ("Cruciata laevipes" Opiz) – gatunek roślin z rodziny marzanowatych. W Polsce występuje głównie w południowej i wschodniej części kraju. 
Biologia i ekologia.
Roślina jednoroczna, hemikryptofit, prawdopodobnie kenofit. Kwitnie od kwietnia do czerwca. Rośnie na świetlistych łąkach, obrzeżach zarośli i lasów. Liczba chromosomów 2n = 22. Kwiaty równoczesne, zapylane przez błonkówki. Gatunek charakterystyczny dla związku (All.) "Aegopodion podagrariae".

</doc>
<doc id="2686517" url="https://pl.wikipedia.org/wiki?curid=2686517" title="Cruciata laevipes">
Cruciata laevipes



</doc>
<doc id="2686518" url="https://pl.wikipedia.org/wiki?curid=2686518" title="Galium cruciata">
Galium cruciata



</doc>
<doc id="2686519" url="https://pl.wikipedia.org/wiki?curid=2686519" title="Przytulia krzyżowa">
Przytulia krzyżowa



</doc>
<doc id="2686520" url="https://pl.wikipedia.org/wiki?curid=2686520" title="Technika koncertująca">
Technika koncertująca

Technika koncertująca – technika polegająca na przeciwstawianiu i współdziałaniu dwóch lub więcej partii w utworze muzycznym (np. solowej i orkiestrowej) albo grupy instrumentów wykonujących solistyczne partie z towarzyszeniem orkiestry. Rozwijana była w okresie baroku. Wyrosła z techniki polichóralnej i była stosowana w "concerto grosso", w koncercie na jeden lub kilka solowych instrumentów, w koncercie wokalnym i tzw. symfonii koncertującej.

</doc>
<doc id="2686521" url="https://pl.wikipedia.org/wiki?curid=2686521" title="Bankia (bank)">
Bankia (bank)

Bankia — bank w Hiszpanii, utworzony 3 grudnia 2010 roku w wyniku połączenia siedmiu hiszpańskich instytucji finansowych, które znalazły się w kłopotach z powodu niespłacanych kredytów hipotecznych. W 2012 Bankia stała się czwartym co do wielkości bankiem i trzecim pożyczkodawcą Hiszpanii, obsługującym 12 mln klientów. Biura banku mieszczą się w Walencji, a oddział operacyjny w Madrycie. Do 7 maja 2012 prezesem banku był Rodrigo Rato. Jego miejsce zajął José Ignacio Goirigolzarri. W maju 2012 Bankia wykazała stratę brutto (przed opodatkowaniem) w wysokości 4,3 mld euro. W celu uratowania przed niewypłacalnością została częściowo znacjonalizowana przez rząd Hiszpanii — za kwotę 19 mld euro rząd przejął blisko 90 procent udziałów Bankii. 25 maja 2012, na prośbę banku, obrót jego akcjami został zawieszony.

</doc>
<doc id="2686523" url="https://pl.wikipedia.org/wiki?curid=2686523" title="Stefan Rydel (senator)">
Stefan Rydel (senator)

Stefan Rydel (ur. 23 lipca 1892, zm. 12 stycznia 1975 we Wrocławiu) – polski działacz rolniczy i społeczny, polityk, senator w II RP.
Życiorys.
W okresie międzywojennym był członkiem rady powiatowej, wydziału powiatowego i rady wojewódzkiej w Kielcach oraz prezesem rady szkolnej powiatowej tamże. Pracował jako radca kieleckiej Izby Rolniczej.
W 1935 roku został senatorem IV kadencji (1935–1938) z województwa kieleckiego. Pracował w komisji oświatowej.
Życie prywatne.
Był synem Stanisława i Wincencji z domu Szczepanowskiej. Ożenił się z Wiktorią Gołębską, z którą miał 3 dzieci: Marię (ur. w 1925 roku), późniejszą Kmitę, Krystynę (ur. w 1929 roku), późniejszą Grzeczyńską oraz Stanisława (1929–2008).
W okresie międzywojennym mieszkał w Podolanach.
Lucjan Rydel, lekarz okulista, profesor i rektor Uniwersytetu Jagiellońskiego (ojciec Lucjana Rydla, poety) był bratem jego dziadka Władysława Ludwika Rydla.

</doc>
<doc id="2686524" url="https://pl.wikipedia.org/wiki?curid=2686524" title="Wzgórza Wawrzyszowskie">
Wzgórza Wawrzyszowskie

Łagodne i niskie wzniesienia, położone na wschód od pasma Wzgórz Strzelińskich, na wschód od rzeki Krynki. Wzgórza te są czasem nazywane Wawrzyszowsko-Szklarskimi (od nazwy miejscowości Wawrzyszów na północy i Szklary na południu). 

</doc>
<doc id="2686525" url="https://pl.wikipedia.org/wiki?curid=2686525" title="Jolanta Stalmach">
Jolanta Stalmach

Jolanta Stalmach (ur. 3 sierpnia 1960 w Warszawie) – polska lekkoatletka, sprinterka i płotkarka, czterokrotna mistrzyni Polski.
Kariera.
Startowała na mistrzostwach Europy w 1978 w Pradze. Odpadła w eliminacjach biegu na 200 metrów oraz zajęła wraz z koleżankami 5. miejsce w finale sztafety 4 × 100 metrów. W finale Pucharu Europy w 1985 w Moskwie zajęła 5. miejsce w sztafecie 4 × 400 metrów.
Mistrzyni Polski w biegu na 400 metrów przez płotki w 1984, w sztafecie 4 × 100 metrów w 1978 i 1979 oraz w sztafecie 4 × 400 metrów w 1983. Wicemistrzyni w biegu na 200 metrów w 1979 oraz w biegu na 400 metrów przez płotki w 1983, 1995 i 1986.
Rekordy życiowe:
Była zawodniczką Gwardii Warszawa.

</doc>
<doc id="2686529" url="https://pl.wikipedia.org/wiki?curid=2686529" title="Icon (album DMX-a)">
Icon (album DMX-a)

Icon – album największych przebojów rapera DMX-a.
Został wydany 1 maja 2012 roku nakładem wytwórni Def Jam Recordings.

</doc>
<doc id="2686530" url="https://pl.wikipedia.org/wiki?curid=2686530" title="Nannomonas">
Nannomonas

Nannomonas – podrodzaj trypanosom – kinetoplastów z rodziny świdrowców należących do królestwa protista.
Cechami charakterystycznymi tego podrodzaju jest:
Należą tu następujące gatunki:

</doc>
<doc id="2686534" url="https://pl.wikipedia.org/wiki?curid=2686534" title="Mistrzostwa Świata w Hokeju na Lodzie 2013">
Mistrzostwa Świata w Hokeju na Lodzie 2013

Mistrzostwa Świata w Hokeju na Lodzie 2013 – 77. edycja mistrzostw świata organizowane przez IIHF, która odbyła się po raz jedenasty w Szwecji i po raz ósmy w Finlandii. Turniej Elity odbył się w dniach 3-19 maja, a miastami goszczącymi najlepsze drużyny świata były Sztokholm i Helsinki (w ramach dwuletniej umowy w 2012 roku miejscem półfinałów i meczów o medale były Helsinki, zaś w 2013 roku odwrotnie - Sztokholm).
Czas i miejsce rozgrywania pozostałych turniejów:
Elita.
W tej części mistrzostw uczestniczyło 16 najlepszych reprezentacji na świecie. System rozgrywania meczów był inny niż w niższych dywizjach. Najpierw wszystkie drużyny uczestniczyły w fazie grupowej, w której były podzielone w dwóch 8-zespołowych grupach. Cztery czołowe drużyny z każdej grupy automatycznie zakwalifikowały się do fazy pucharowej ukierunkowanej na wyłonienie mistrza świata. Ostatnie zespoły z obu grup zostały zdegradowane do Dywizji I. Mecze zostały rozegrane w Finlandii (po raz ósmy w historii) i Szwecji (po raz jedenasty). W obu krajach i jednakowych miastach odbyły się MŚ 2012, jednak z odwrotnej kolejności rozgrywania decydujących meczów o medale.
Pierwotnie planowano organizację jednego spotkania na nowo powstałym stadionie Stockholmsarenan, lecz z powodu opóźnienia w budowie i oddaniu do użytku budynku po mistrzostwach postanowiono, iż turnieju zorganizowany zostanie w tych samych halach co rok wcześniej.
O organizację mistrzostw świata elity w 2013 ubiegało się pięć państw. 21 września 2007 na kongresie w Vancouver gospodarzem mistrzostw wybrano Szwecję. Ta kandydatura uzyskała 70 głosów, o 55 więcej od drugiej Białorusi - 15 głosów. Swoją kandydaturę wycofała Łotwa, która poparła Szwecję. Na kongresie w Bernie w 2009 ogłoszono, iż Finlandia (gospodarz mistrzostw w 2012) zorganizuje turniej wspólnie ze Szwecją zarówno w 2012, jak i w 2013.
Pierwsza dywizja.
Grupa A
Grupa B
W odróżnieniu do poprzednich edycji Mistrzostw Świata grupy A i B ujęte w Dywizji I nie stanowiły równorzędnych poziomów rozgrywek, z których dotąd zwycięskie reprezentacje awansowały do Elity. Od 2012 Grupa A Dywizji I była drugą klasą mistrzowską, z której dwie pierwsze drużyny uzyskują awans do Elity, a ostatni zespół jest degradowany do Grupy B Dywizji I. Grupa B Dywizji I stanowi trzecią klasę mistrzowską. Jej zwycięzca awansuje do Dywizji I Grupy A, zaś ostatnia drużyny spada do Dywizji II Grupy A.
Turnieje I Dywizji zostały rozegrane:
Grupa A – Budapeszt (Węgry)
Grupa B – Donieck (Ukraina)
Druga dywizja.
Grupa A
Grupa B
W odróżnieniu do poprzednich edycji Mistrzostw Świata grupy A i B ujęte w Dywizji II nie stanowiły równorzędnych poziomów rozgrywek, z których dotąd zwycięskie reprezentacje awansowały do Dywizji I. Od 2012 Grupa A Dywizji II była czwartą klasą mistrzowską, z której pierwsza drużyna uzyskuje awans do Dywizji I Grupy B, a ostatni zespół jest degradowany do Dywizji II Grupy B. Grupa B Dywizji II stanowi piątą klasę mistrzowską. Jej zwycięzca awansuje do Dywizji II Grupy A, zaś ostatnia drużyny spada do Dywizji III.
Turnieje II Dywizji zostaną rozegrane:
Grupa A – Zagrzeb (Chorwacja)
Grupa B – Izmit (Turcja)
Trzecia dywizja.
III Dywizja stanowi szóstą klasę mistrzowską, uczestniczyło w niej 6 zespołów. Zwycięzca awansuje do Dywizji II Grupy B.
Gospodarzem turnieju będzie miasto Kapsztad w Republice Południowej Afryki.

</doc>
<doc id="2686536" url="https://pl.wikipedia.org/wiki?curid=2686536" title="Schubotzia eduardiana">
Schubotzia eduardiana

Schubotzia eduardiana – endemiczny gatunek ryby z rodziny pielęgnicowatych (Cichlidae). Jedyny przedstawiciel rodzaju "Schubotzia".
Występowanie.
Przybrzeżna i przydenna strefa bardzo miękkich słodkowodnych wód śródlądowych w Ugandzie na obszarze zlewni Jeziora Edwarda i Jeziora Jerzego wraz z łączącym je 32 km. Kanałem Kazinga.
Dorastają do około 8 cm długości.

</doc>
<doc id="2686537" url="https://pl.wikipedia.org/wiki?curid=2686537" title="Haplochromis eduardianus">
Haplochromis eduardianus



</doc>
<doc id="2686538" url="https://pl.wikipedia.org/wiki?curid=2686538" title="Schubotzia">
Schubotzia



</doc>
<doc id="2686539" url="https://pl.wikipedia.org/wiki?curid=2686539" title="Secesja Wiedeńska">
Secesja Wiedeńska

Stowarzyszenie Sztuk Pięknych Secesji Austriackiej (niem. "Vereinigung Bildender Künstler Österreichs Sezession") zwane popularnie Secesją Wiedeńską (niem. "Wiener Secession") – stowarzyszenie architektów, malarzy, grafików, rzeźbiarzy działające w Wiedniu na przełomie XIX i XX w.
Historia.
Stowarzyszenie Secesji Wiedeńskiej zostało założone 3 kwietnia 1897 przez Gustava Klimta, Kolomana Mosera, Josefa Hoffmanna, Josepha Marię Olbricha, którzy odłączyli się (dokonali secesji) od Wiedeńskiego Domu Sztuki ("Künstlerhaus"), opanowanego przez artystów konserwatywnych, zwolenników historyzmu. Artyści ci dążyli do stylowej jedności sztuki dzięki łączeniu działań w różnych jej dziedzinach (architekturze, rzeźbie, grafice i rzemiośle artystycznym). Szybko cechami rozpoznawalnymi nowego stylu (Jugendstil) stały się płynne, faliste linie, ornamentacja abstrakcyjna bądź roślinna, swobodne układy kompozycyjne, asymetria, płaszczyznowość i linearyzm oraz subtelna pastelowa kolorystyka. Kolejnymi prezesami stowarzyszenia do wybuchu I wojny światowej byli: Gustav Klimt (1897–1899), Josef Engelhart (1900), Carl Moll (1901), Alfred Roller (1902), Wilhelm Bernatzik (1903), Felician Myrbach-Rheinfeld (1904), Ferdinand Andri (1905-1906), Franz Hohenberger (1907-1909), Josef Engelhart (1910), Robert Oerley (1911) i Rudolf Bacher (1912-1914).
W 1898 wzniesiono budynek wystawowy Secesji, zaprojektowany przez Josepha Marię Olbricha, który przy współpracy Gustava Klimta wręcz modelowo zrealizował założenia stowarzyszenia. W latach 1899–1905 jednym z czołowych przedstawiciel stowarzyszenia pozostawał wybitny architekt Otto Wagner. Twórcy Wiedeńskiej Secesji wzorowali się na Secesji Monachijskiej. W wystawach stowarzyszenia brali udział najwybitniejsi reprezentanci europejskiej secesji (art nouveau) Pierwsza wystawa nowego stowarzyszenia odbyła się w roku 1898 i w tym samym roku powstało austriackie czasopismo "Ver Sacrum", którego nazwa (święta wiosna) miała symbolizować nadzieję na odnowienie sztuki. Staraniem stowarzyszenia urządzono pierwszą w Wiedniu wystawę impresjonistów. Czternastą z kolei wystawę 1902 poświęcono Beethovenowi. Wystawę zaprojektował architekt Josef Hoffmann, wokół sali obiegał fryz namalowany przez Gustawa Klimta, a pośrodku ustawiono rzeźbę pomnikową dłuta Maxa Klingera. W roku 1903 Josef Hoffmann i Koloman Moser w celu zreformowania rzemiosła artystycznego założyli spółdzielnię Wiener Werkstätte (Warsztaty Wiedeńskie), które w swym programie artystycznym stanowiły zapowiedź modernizmu.
W roku 1905 gdy wskutek różnicy zdań na tematy artystyczne Gustav Klimt, Otto Wagner oraz kilku innych artystów opuściło szeregi stowarzyszenia; jego działalność osłabła. Formalnie zostało rozwiązane decyzją władz nazistowskich w 1939. Działalność Secesji wznowiono w 1945 jako stowarzyszenia promującego sztukę nowoczesną.
Członkami stowarzyszenia byli w latach 1897–1914 m.in.: Ferdinand Andri, Rudolf von Alt, Josef Maria Auchentaller, Teodor Axentowicz, Rudolf Bacher, Wilhelm Bernatzik, Bolesław Biegas, Stanisław Dębicki, Josef Engelhart, Julius Exter, Max Fabiani, Julian Fałat, Stefan Filipkiewicz, Richard Gerstl, Max Hegele, Wlastimil Hofman, Josef Hoffmann, Franz Hohenberger, Carl Holzmann, Adolf Hölzel, Sepp Hubatsch, Władysław Jarocki, Alfons Karpiński, Gustaw Klimt, Oskar Kokoschka, Max Kurzweil, Konstanty Laszczka, Maximilian Liebenwein, Wilhelm List, Jacek Malczewski, Józef Mehoffer, Ivan Meštrović, Carl Moll, Koloman Moser, Felician Myrbach-Rheinfeld, Robert Oerley, Joseph Maria Olbrich, Emil Orlík, Maximilian Pirner, Jože Plečnik, Kazimierz Pochwalski, Alfred Roller, Malva Schalek, Othmar Schimkowitz, Jan Stanisławski, Ernst Stöhr, Wacław Szymanowski, Otto Wagner. W wystawach Secesji brała też udział Elena Luksch-Makowsky.
Później stowarzyszenie kontynuowało działalność, a wśród wystawiających byli m.in.: Franz Sedlacek (od 1920 albo 1921, formalnie przyjęty w 1927).

</doc>
<doc id="2686541" url="https://pl.wikipedia.org/wiki?curid=2686541" title="Stiepan Bałmaszow">
Stiepan Bałmaszow

Stiepan Bałmaszow (ur. 1881 lub 1882, zm. 3 maja 1902 w Petersburgu) – członek Organizacji Bojowej Eserowców, który dokonał udanego zamachu na ministra spraw wewnętrznych Imperium Rosyjskiego Dmitrija Sipiagina.
Był jednym z twórców Organizacji Bojowej Eserowców. 2 kwietnia 1902 na polecenie jej przywódcy Grigorija Gerszuni dokonał zamachu na ministra spraw wewnętrznych Imperium Rosyjskiego Dmitrija Sipiagina, którego organizacja postanowiła zamordować z powodu prowadzonej przez niego polityki zwalczania ruchu rewolucyjnego oraz wystąpień studenckich i robotniczych. Bałmaszow udał się do budynku Rady Państwa ubrany w mundur oficerski i wręczył Sipiaginowi zaadresowaną do niego paczkę. Gdy ten wziął ją do ręki, zamachowiec oddał w jego kierunku pięć wystrzałów, śmiertelnie raniąc ministra. Była to pierwsza akcja terrorystyczna Organizacji Bojowej.
Bałmaszow, aresztowany, stwierdził, że terrorystyczne metody walki, chociaż okrutne i nieludzkie, uważa za konieczne w panującej sytuacji politycznej. Odmówił składania dalszych zeznań. Zamachowiec został postawiony przed sądem wojskowym i skazany na śmierć, nie złożył prośby o ułaskawienie. Egzekucja została wykonana przez powieszenie w Szlisselburgu 3 maja 1902.

</doc>
<doc id="2686542" url="https://pl.wikipedia.org/wiki?curid=2686542" title="Ukraina lewobrzeżna">
Ukraina lewobrzeżna



</doc>
<doc id="2686545" url="https://pl.wikipedia.org/wiki?curid=2686545" title="Optimal Brain Damage">
Optimal Brain Damage

Optimal Brain Damage – algorytm służący do optymalizacji liczby wag sieci neuronowej. W algorytmie redukuje się wagi neuronów, następnie szacuje się jej wpływ na działanie sieci. Redukcji wag dokonuje się kiedy sieć jest już nauczona. Jeśli waga ma mały wpływ na wartość błędu oraz właściwości klasyfikacyjne sieci, dana waga może być bezpiecznie usunięta z sieci.

</doc>
<doc id="2686547" url="https://pl.wikipedia.org/wiki?curid=2686547" title="Dynastia Petrowiciów-Niegoszów">
Dynastia Petrowiciów-Niegoszów



</doc>
<doc id="2686548" url="https://pl.wikipedia.org/wiki?curid=2686548" title="Seria (muzyka)">
Seria (muzyka)

Seria, szereg (z łac. "series" – szereg) – dowolny układ 12 dźwięków skali równomiernie temperowanej, który jest podstawą struktury muzycznej i harmonicznej kompozycji opartych na technice dodekafonii, reprezentowanej przez szkołę wiedeńską (A. Schönberg, A. Berg, A. Webern).
Seria występuje w czterech podstawowych formach:
Początkowo porządek serialny dotyczył tylko melodyki i harmoniki (seria materiałowa). Natomiast kompozytorzy, którzy rozwijali zdobycze szkoły wiedeńskiej, np. P. Boulez, K. Stockhausen, L. Berio, L. Nono, doprowadzili do serializacji wszystkich elementów muzycznych, także rytmiki, dynamiki, artykulacji, tempa, czyli do totalnej serializacji dzieła. Proces ten przyczynił się do powstania punktualizmu i w pewnym sensie do sonorystycznej koncepcji dzieła muzycznego.

</doc>
<doc id="2686549" url="https://pl.wikipedia.org/wiki?curid=2686549" title="Powstanie w Kresnie w Macedonii">
Powstanie w Kresnie w Macedonii

Powstanie w Kresnie w Macedonii 1878.
W roku 1878 Turcy wyparci z Bośni i Hercegowiny przeszli do Macedonii, gdzie kontynuowali politykę grabieży i gwałtów. W odpowiedzi na to ludność z okręgu Kresna wszczęła zamieszki, atakując turecki garnizon w Bansku, który zmuszony został do opuszczenia miasta. Po tym sukcesie powstanie rozszerzyło się na inne miejscowości położone na południe od Kresny. Na czele powstania stanął oficer rosyjski Adam Iwanowicz Kałmykow. Powstańcy odnieśli szereg sukcesów oswobadzając ponad 40 wsi i zmuszając do ucieczki ludność turecką. W roku 1879 po wycofaniu się rządu rosyjskiego ze wspierania ruchu czetnickiego, powstanie wygasło.

</doc>
<doc id="2686550" url="https://pl.wikipedia.org/wiki?curid=2686550" title="Enterprise (orbiter)">
Enterprise (orbiter)



</doc>
<doc id="2686551" url="https://pl.wikipedia.org/wiki?curid=2686551" title="Wsteczna propagacja błędów">
Wsteczna propagacja błędów



</doc>
<doc id="2686552" url="https://pl.wikipedia.org/wiki?curid=2686552" title="Krzysztof Sibilski">
Krzysztof Sibilski

Krzysztof Sławomir Sibilski (ur. 29 marca 1952 w Białymstoku) – współczesny polski naukowiec, profesor nauk technicznych, pracownik Instytutu Technicznego Wojsk Lotniczych i profesor nadzwyczajny Politechniki Wrocławskiej, pułkownik Wojska Polskiego. Specjalizuje się w aeromechanice, balistyce zewnętrznej, biomechanice lotu, dynamice konstrukcji lotniczych, informatyce stosowanej, mechanice lotu.
Działalność naukowa.
W 1976 roku zdobył na Wydziale Mechanicznym Energetyki i Lotnictwa Politechniki Warszawskiej dyplom magistra inżyniera w specjalności samoloty i śmigłowce. W 1980 roku otrzymał stopień naukowy doktora za rozprawę "Stateczność dynamiczna jednowirnikowego śmigłowca z podwieszonym ładunkiem", a w 1990 roku stopień naukowy doktora habilitowanego za pracę "Modelowanie dynamiki granicznych stanów lotu statków powietrznych o podwyższonej manewrowości". W 2005 roku uzyskał tytuł profesora nauk technicznych. Był pracownikiem Politechniki Warszawskiej, Wojskowej Akademii Technicznej, Instytutu Technicznego Wojsk Lotniczych, Politechniki Radomskiej oraz Politechniki Wrocławskiej. Członek Rady Naukowej Instytutu Technicznego Wojsk Lotniczych (kadencja 2011–2015), Polskiego Towarzystwa Mechaniki Teoretycznej i Stosowanej, Polskiego Stowarzyszenia Wiropłatowego, Stowarzyszenia Inżynierów i Techników Mechaników Polskich oraz American Institute of Aeronautics and Astronautics.
Publikacje książkowe.
Krzysztof Sibilski jest autorem następujących publikacji książkowych:
Odznaczenia.
9 sierpnia 2000 roku został odznaczony Srebrnym Krzyżem Zasługi za zasługi dla obronności kraju.

</doc>
<doc id="2686555" url="https://pl.wikipedia.org/wiki?curid=2686555" title="Beata Knapczyk">
Beata Knapczyk

Beata Knapczyk z domu Rumianek (ur. 24 grudnia 1964 w Suchej Beskidzkiej) – polska lekkoatletka, sprinterka i płotkarka, mistrzyni Polski.
Kariera.
Startowała w Pucharze Europy w 1989 w Gateshead, gdzie zajęła 6. miejsce w biegu na 400 metrów przez płotki i 5. miejsce w sztafecie 4 × 400 metrów.
Mistrzyni Polski w biegu na 400 metrów przez płotki w 1989, wicemistrzyni w sztafecie 4 × 400 metrów w 1988, brązowa medalistka w biegu na 400 metrów w 1989, w biegu na 400 metrów przez płotki w 1988 i w sztafecie 4 × 400 metrów w 1987. Była również mistrzynią Polski w hali w biegu na 400 metrów w 1988, wicemistrzynią na tym dystansie w 1986 i w biegu na 200 metrów w 1990 oraz brązową medalistką na 200 metrów w 1989.
Rekordy życiowe:
Była zawodniczką Wawelu Kraków.

</doc>
<doc id="2686560" url="https://pl.wikipedia.org/wiki?curid=2686560" title="Mattia Pesce">
Mattia Pesce

Mattia Pesce (ur. 3 grudnia 1989 w Scorzè) – włoski pływak, specjalizujący się głównie w stylu klasycznym. 
Brązowy medalista Mistrzostw Europy 2012 na dystansie 100 m stylem klasycznym. Trzykrotny mistrz Europy juniorów na dystansie 50 m stylem klasycznym i w sztafecie 4 x 100 m stylem zmiennym. Brązowy medalista Uniwersjady na 100 m stylem klasycznym.
Uczestnik igrzysk olimpijskich w Londynie (2012) na 100 m żabką (23. miejsce). 

</doc>
<doc id="2686562" url="https://pl.wikipedia.org/wiki?curid=2686562" title="Matteo Rivolta">
Matteo Rivolta

Matteo Rivolta (ur. 16 listopada 1991 w Arconate) – włoski pływak specjalizujący się w stylu motylkowym. 
Mistrz Europy w sztafecie 4 × 100 m stylem zmiennym oraz brązowy medalista na dystansie 100 m stylem motylkowym.
Uczestnik igrzysk olimpijskich w Londynie (2012) na 100 m motylkiem (23. miejsce) oraz w sztafecie 4 × 100 m stylem zmiennym (14. miejsce).

</doc>
<doc id="2686563" url="https://pl.wikipedia.org/wiki?curid=2686563" title="Paweł Hajduk">
Paweł Hajduk

Paweł Hajduk (ur. 27 kwietnia 1896 w Borkach Nizińskich, zm. w kwietniu 1940 w Charkowie) – major piechoty Wojska Polskiego, ofiara zbrodni katyńskiej.
Życiorys.
Paweł Hajduk urodził się w rodzinie Andrzeja i Katarzyny z domu Krępa.
Przed wybuchem I wojny światowej należał do Związku Strzeleckiego. W czasie wojny służył w cesarsko-królewskiej Obronie Krajowej, gdzie ukończył szkołę oficerską. 1 października 1917 roku został mianowany chorążym rezerwy. Jego oddziałem macierzystym był pułk strzelców nr 17. Walczył na froncie zachodnim i w Albanii, był ranny.
W 1918 roku wstąpił na ochotnika Wojska Polskiego. Początkowo do Legii Oficerskiej w Krakowie, z którą brał udział w walkach o Przemyśl i Lwów. Następnie został przydzielony do 8 pułku piechoty Legionów, w którego szeregach walczył w wojnie polsko-bolszewickiej oraz został ranny pod Denisowem. Po powrocie z leczenia został skierowany do 7 pułku piechoty Legionów, gdzie w 1920 roku był dowódcą kompanii.
Po zakończeniu działań wojennych pozostał w wojsku i został zweryfikowany do stopnia kapitana ze starszeństwem z dniem 1 czerwca 1919 roku. Do 1927 roku służył w 7 pułku. W 1927 roku został przeniesiony do KOP. 18 lutego 1928 roku awansował do stopnia majora ze starszeństwem z dniem 1 stycznia 1928 roku i 124. lokatą w korpusie oficerów piechoty. Był dowódcą batalionu KOP „Snów”. 26 marca 1931 roku został przeniesiony z KOP do 72 pułku piechoty w Radomiu na stanowisko dowódcy batalionu. W 1939 roku pełnił służbę w Komendzie Rejonu Uzupełnień Łomża na stanowisku komendanta rejonu uzupełnień.
Paweł Hajduk walczył w wojnie obronnej 1939, dostał się do niewoli radzieckiej. W 1940 roku został zamordowany przez NKWD w Charkowie i pochowany w Piatichatkach na Cmentarzu Ofiar Totalitaryzmu w Charkowie. Figuruje na Liście Straceń poz. 3509.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2686564" url="https://pl.wikipedia.org/wiki?curid=2686564" title="Antoni Bannassat">
Antoni Bannassat

Antoni Bannassat (ur. 20 maja 1729 w Guéret, zm. 18 sierpnia 1794 w Rochefort) – francuski duchowny katolicki, męczennik chrześcijański i błogosławiony Kościoła katolickiego.
Pochodził z religijnej rodziny i został kapłanem. Uwięziony podczas antykatolickich prześladowań we Francji, zmarł na pokładzie więziennego statku Deux-Associés w Rochefort.
Beatyfikowany został przez papieża Jana Pawła II w dniu 1 października 1995 roku w grupie 64 męczenników z Rochefort, których wspomnienie liturgiczne w Kościele katolickim obchodzone jest 18 sierpnia.

</doc>
<doc id="2686565" url="https://pl.wikipedia.org/wiki?curid=2686565" title="Śreniawa">
Śreniawa



</doc>
<doc id="2686567" url="https://pl.wikipedia.org/wiki?curid=2686567" title="Gianluca Maglia">
Gianluca Maglia

Gianluca Maglia (ur. 12 grudnia 1988 w Katanii) – włoski pływak, specjalizujący się głównie w stylu dowolnym.
Srebrny medalista mistrzostw Europy w sztafecie 4 x 200 m stylem dowolnym.
Uczestnik igrzysk olimpijskich w Londynie (2012) w sztafecie 4 x 200 m stylem dowolnym (11. miejsce).

</doc>
<doc id="2686568" url="https://pl.wikipedia.org/wiki?curid=2686568" title="Mietałłurg-Jenisiej Krasnojarsk">
Mietałłurg-Jenisiej Krasnojarsk



</doc>
<doc id="2686570" url="https://pl.wikipedia.org/wiki?curid=2686570" title="Jenisej Krasnojarsk">
Jenisej Krasnojarsk

Jenisiej Krasnojarsk – rosyjski klub sportowy z siedzibą w Krasnojarsku. Klub posiada liczne sekcje sportowe, a także udziały w niezależnych klubach wywodzących się z piłkarskiej, koszykarskiej, siatkarskiej i bandy sekcji.
Sekcje sportowe i kluby:

</doc>
<doc id="2686571" url="https://pl.wikipedia.org/wiki?curid=2686571" title="Aleksandra Wójcik">
Aleksandra Wójcik



</doc>
<doc id="2686573" url="https://pl.wikipedia.org/wiki?curid=2686573" title="Aleksandra Wójcik (siatkarka)">
Aleksandra Wójcik (siatkarka)

Aleksandra Wójcik (ur. 3 stycznia 1994 w Kamiennej Górze) – siatkarka grająca na pozycji przyjmującej, reprezentantka Polski kadetek, juniorek, a także seniorek. 
Zawodniczka wzięła udział w Mistrzostwach Europy kadetek w 2011 roku. W turnieju w Ankarze biało-czerwone spisały się bardzo dobrze, zajmując wysokie piąte miejsce, które jest jednocześnie kwalifikacją do Mistrzostw Świata. W fazie grupowej podopieczne Andrzeja Pecia wygrały trzy mecze, pokonując m.in. późniejsze mistrzynie Europy, Turczynki, i były o krok od awansu do strefy medalowej. Ostatecznie zagrały o miejsca 5.-8. Najpierw pokonały Grecję 3:1, a w decydującym o piątej lokacie spotkaniu rozprawiły się ze Słowacją, 3:0. We wszystkich siedmiu meczach, jakie Polki rozegrały w Ankarze, Wójcik wychodziła w pierwszej szóstce.
Następnie reprezentowała Polskę na mistrzostwach świata kadetek, w których zespół zajął 4. miejsce. Dobrą postawą walnie przyczyniła się do sukcesu reprezentacji. W każdym z meczów znajdowała się w podstawowym składzie. W sumie zdobyła w całym turnieju 62 punkty.
W 2012 roku odniosła swój pierwszy sukces w reprezentacji juniorek. W Mohylewie wraz z reprezentacją uzyskała awans na Mistrzostwa Europy juniorek. W każdym meczu znajdowała się w wyjściowym składzie. W całym turnieju kwalifikacyjnym zdobyła 49 punktów.
W 2012 roku zadebiutowała w reprezentacji Polski seniorek przeciwko Rosji podczas turnieju o Puchar Borysa Jelcyna.
Wystąpiła w niej 29 razy (stan na koniec 2014).
Od 2013 roku jej managerem jest Roberto Mogentale, mąż siatkarki Małgorzaty Glinki-Mogentale.
W maju 2014 roku wraz z reprezentacją Polski wywalczyła awans do Mistrzostw Europy 2015.
Sukcesy klubowe.
młodzieżowe.
Mistrzostwa Polski Młodziczek:
Mistrzostwa Polski Kadetek:
seniorskie.
Mistrzostwo Polski:
Sukcesy reprezentacyjne.
Liga Europejska:

</doc>
<doc id="2686577" url="https://pl.wikipedia.org/wiki?curid=2686577" title="Kamieńsk (krater)">
Kamieńsk (krater)

Kamieńsk – krater uderzeniowy w Rosji, nieopodal Kamieńska Szachtyńskiego w obwodzie rostowskim.
Krater ma 25 km średnicy i powstał około 49,0 ± 0,2 miliona lat temu w eocenie; obecnie nie jest widoczny na powierzchni. Powstał prawdopodobnie równocześnie z innym ok. osiem razy mniejszym, położonym niedaleko kraterem nazwanym Gusiew. Przypuszczalnie ta para kraterów powstała na skutek upadku małej planetoidy i jej księżyca, podobnie jak kratery Nördlinger Ries i Steinheim w Niemczech.

</doc>
<doc id="2686578" url="https://pl.wikipedia.org/wiki?curid=2686578" title="Mercedes Peris">
Mercedes Peris

Mercedes Peris Minguet (ur. 5 stycznia 1985 w Walencji) – hiszpańska pływaczka, brązowa medalistka mistrzostw świata (basen 25 m), mistrzyni Europy na długim basenie.
Specjalizuje się w pływaniu stylem grzbietowy. Jej największym dotychczasowym osiągnięciem jest złoty medal mistrzostw Europy w 2012 roku w Debreczynie na 50 m grzbietem.
Uczestniczka Igrzysk Olimpijskich z Pekinu na 100 m stylem grzbietowym (28. miejsce w eliminacjach).

</doc>
<doc id="2686582" url="https://pl.wikipedia.org/wiki?curid=2686582" title="Anna Korabiec">
Anna Korabiec

Anna Korabiec (ur. 11 stycznia 1995 w Toruniu) – siatkarka grająca na pozycji libero, reprezentantka Polski kadetek, juniorek i seniorek.
Kariera.
Zawodniczka wzięła udział w Mistrzostwach Europy kadetek w 2011 roku. W turnieju w Ankarze biało-czerwone spisały się bardzo dobrze, zajmując wysokie piąte miejsce, które jest jednocześnie kwalifikacją do Mistrzostw Świata. W fazie grupowej podopieczne Andrzeja Pecia wygrały trzy mecze, pokonując m.in. późniejsze mistrzynie Europy, Turczynki, i były o krok od awansu do strefy medalowej. Ostatecznie zagrały o miejsca 5.-8. Najpierw pokonały Grecję 3:1, a w decydującym o piątej lokacie spotkaniu rozprawiły się ze Słowacją, 3:0. We wszystkich siedmiu meczach, jakie Polki rozegrały w Ankarze, Korabiec wychodziła w pierwszej szóstce.
Następnie reprezentowała Polskę na Mistrzostwach Świata, w których zespół zajął 4. miejsce. Dobrą postawą w przyjęciu i obronie walnie przyczyniła się do sukcesu reprezentacji. W każdym z meczów znajdowała się w podstawowym składzie.
W 2012 z reprezentacją Polski juniorek zajęła 6. miejsce w mistrzostwach Europy. W 2014 została powołana do szerokiej kadry seniorek przez Piotra Makowskiego. Zadebiutowała w dwumeczu z Greczynkami w Salonikach.
Sukcesy klubowe.
Mistrzostwa Polski Juniorek:
Mistrzostwa Polski Kadetek:
Mistrzostwo Polski:
Sukcesy reprezentacyjne.
Liga Europejska:

</doc>
<doc id="2686590" url="https://pl.wikipedia.org/wiki?curid=2686590" title="Rekordy mistrzostw Europy w pływaniu">
Rekordy mistrzostw Europy w pływaniu

Rekordy mistrzostw Europy w pływaniu – najlepsze rezultaty uzyskane na mistrzostwach Europy w pływaniu (na basenie 25- i 50-metrowym) zatwierdzone przez Europejską Federację Pływacką.
Basen 50 m.
"Wszystkie rekordy zostały ustanowione w finałach, chyba że zaznaczono inaczej."
Basen 25 m.
"Wszystkie rekordy zostały ustanowione w finałach, chyba że zaznaczono inaczej."

</doc>
<doc id="2686596" url="https://pl.wikipedia.org/wiki?curid=2686596" title="Lennart Stekelenburg">
Lennart Stekelenburg

Lennart Stekelenburg (ur. 22 października 1986 w Rotterdamie) – holenderski pływak, specjalizujący się głównie w stylu klasycznym. 
Brązowy medalista mistrzostw Europy na dystansie 50 m stylem klasycznym oraz w sztafecie 4 x 100 m stylem zmiennym.
Uczestnik igrzysk olimpijskich w Londynie (2012) na 100 (20. miejsce) i 200 m żabką (18. miejsce) oraz w sztafecie 4 x 100 m stylem zmiennym (7. miejsce). 

</doc>
<doc id="2686597" url="https://pl.wikipedia.org/wiki?curid=2686597" title="Irena Nalepa">
Irena Nalepa

Irena Nalepa (ur. 24 listopada 1951 w Krakowie) – polska psychofarmakolożka, neurobiolożka, biochemiczka, profesor nauk medycznych, kierowniczka Zakładu Biochemii Mózgu Instytutu Farmakologii PAN, w którym jest również zastępcą dyrektora ds. ogólnych, zastępca przewodniczącej Komitetu Neurobiologii PAN.
Życiorys.
Członek Komitetu Neurobiologii Polskiej Akademii Nauk, przewodnicząca Rady Naukowej czasopisma "Wszechświat". Pełniła również funkcje sekretarza oraz wiceprezesa Polskiego Towarzystwa Badań Układu Nerwowego.
Ukończyła studia na Wydziale Biologii i Nauk o Ziemi Uniwersytetu Jagiellońskiego. Po studiach podjęła pracę w Instytucie Farmakologii PAN w Krakowie, gdzie początkowo prowadziła badania pod kierunkiem Jerzego Vetulaniego. Tytuł doktora nauk przyrodniczych uzyskała w 1980, zaś doktora habilitowanego w 1994 roku, na podstawie rozprawy "Wpływ leków psychotropowych na interakcję kinazy C z systemami wtórnych przekaźników w korze mózgowej szczura". W 2004 roku uzyskała tytuł profesora. Została wybrana na zastępcę przewodniczącej Komitetu Neurobiologii PAN na kadencję 2020–2024.

</doc>
<doc id="2686600" url="https://pl.wikipedia.org/wiki?curid=2686600" title="Mikser (producent muzyczny)">
Mikser (producent muzyczny)

Mikołaj Skommer (ur. 30 marca 1982), znany jako Mikser i Mixer – polski producent muzyczny i inżynier dźwięku. Współpracuje z większością poznańskich raperów i grup muzycznych. Należy do zespołów: PDG Kartel i Projekt Własny Styl, z którym wydał 4 albumy. Współtworzy także duet z Wojciechem "Słoniem" Zawadzkim, wraz z którym nagrał m.in. album "Demonologia" (2010) oraz minialbum pt. "Wersy, ludzie, hip-hop" (2010)

</doc>
<doc id="2686601" url="https://pl.wikipedia.org/wiki?curid=2686601" title="Mixer">
Mixer



</doc>
<doc id="2686604" url="https://pl.wikipedia.org/wiki?curid=2686604" title="Teresa Fantou">
Teresa Fantou

Teresa Fantou (ur. 29 lipca 1747 w Miniac-Morvan, zm. 26 czerwca 1794 w Cambrai) – francuska szarytka, ofiara rewolucji francuskiej, błogosławiona Kościoła katolickiego.
Życiorys.
Urodziła się 29 lipca 1747 roku. Mając 24 lata, wstąpiła do zgromadzenia Sióstr Miłosierdzia św. Wincentego z Paulo. Została aresztowana podczas rewolucji francuskiej i w dniu 26 czerwca 1794 roku stracona przez ścięcie toporem.
Beatyfikował ją papież Benedykt XV 13 czerwca 1920 roku razem z 3 męczennicami z tego samego zgromadzenia (Marią Magdaleną Fontaine, Marią Franciszką Lanel i Joanną Gérard).

</doc>
<doc id="2686607" url="https://pl.wikipedia.org/wiki?curid=2686607" title="Ewelina Tobiasz">
Ewelina Tobiasz

Ewelina Tobiasz (ur. 6 lutego 1994 w Tarnowie) – siatkarka grająca na pozycji rozgrywającej, reprezentantka Polski kadetek, juniorek, a także seniorek.
Kariera sportowa.
Zawodniczka wzięła udział w Mistrzostwach Europy kadetek w 2011 roku. W turnieju w Ankarze biało-czerwone spisały się bardzo dobrze, zajmując wysokie piąte miejsce, które jest jednocześnie kwalifikacją do Mistrzostw Świata. W fazie grupowej podopieczne Andrzeja Pecia wygrały trzy mecze, pokonując m.in. późniejsze mistrzynie Europy, Turczynki, i były o krok od awansu do strefy medalowej. Ostatecznie zagrały o miejsca 5.-8. Najpierw pokonały Grecję 3:1, a w decydującym o piątej lokacie spotkaniu rozprawiły się ze Słowacją, 3:0.
Następnie reprezentowała Polskę na Mistrzostwach Świata, w których zespół zajął 4. miejsce.
W 2012 roku odniosła swój pierwszy sukces w reprezentacji juniorek. W Mohylewie wraz z reprezentacją uzyskała awans na Mistrzostwa Europy juniorek.
Otrzymała powołanie do szerokiej kadry seniorskiej reprezentacji Polski, prowadzonej przez trenera Alojzego Świderka w roku 2012. W Łodzi przygotowywała się także z zawodniczkami powołanymi na zawody Grand Prix.
W tym samym roku zadebiutowała także w reprezentacji Polski seniorek przeciwko Rosji podczas turnieju o Puchar Borysa Jelcyna.
Wystąpiła w niej 4 razy (stan na koniec 2012).
Od 2013 jej managerem jest Roberto Mogentale, mąż siatkarki Małgorzaty Glinki-Mogentale.
W sezonie 2013/2014 I ligi w piłce siatkowej kobiet była w składzie drużyny AZS KSZO Ostrowiec Świętokrzyski, która wywalczyła historyczny awans do ORLEN Ligi, najwyższej klasy rozgrywkowej, wygrywając wszystkie mecze zarówno w sezonie regularnym jak i w play-off.
Po dobrych występach w debiutanckim sezonie KSZO w Orlen Lidze została powołana przez trenera reprezentacji narodowej seniorek Jacka Nawrockiego do szerokiej kadry na World Grand Prix.
Sukcesy klubowe.
Mistrzostwo I ligi:
Mistrzostwo Polski:
Superpuchar Polski:

</doc>
<doc id="2686609" url="https://pl.wikipedia.org/wiki?curid=2686609" title="Jonas Persson">
Jonas Persson

Jonas Lars Persson (ur. 15 grudnia 1983 w Malmö) – szwedzki pływak, specjalizujący się głównie w stylu dowolnym.
Mistrz Europy oraz brązowy medalista w sztafecie 4 x 100 m stylem dowolnym.
Uczestnik igrzysk olimpijskich z Pekinu (2008).

</doc>
<doc id="2686614" url="https://pl.wikipedia.org/wiki?curid=2686614" title="Exploits">
Exploits

Exploits – kanadyjska rzeka w prowincji Nowa Fundlandia i Labrador. Przepływa przez Dolinę Exploits w centralnej części wyspy Nowa Fundlandia. 
246-kilometrowa rzeka jest najdłuższą rzeką na wyspie o powierzchni dorzecza 11.000 km² i jest drugą pod względem długości w prowincji po Churchill.
Rzeka wypływa z Jeziora Red Indian jako swego punktu początkowego i wpływa do zatoki Exploits niedaleko portowego miasta Botwood.
Rzeka Exploits zapewnia schronienie dla tarła łososia atlantyckiego i innych gatunków ryb. Populacja łososia wzrosła dramatycznie gdy zostały zainstalowane przepławki dla ryb i otwarto odcinki rzeki, które były wcześniej niedostępne.

</doc>
<doc id="2686620" url="https://pl.wikipedia.org/wiki?curid=2686620" title="COTS">
COTS



</doc>
<doc id="2686623" url="https://pl.wikipedia.org/wiki?curid=2686623" title="Mini-Research Module 2">
Mini-Research Module 2



</doc>
<doc id="2686627" url="https://pl.wikipedia.org/wiki?curid=2686627" title="Tomasz Krzyżyński (koszykarz)">
Tomasz Krzyżyński (koszykarz)

Tomasz Krzyżyński (ur. 10 października 1970) – polski koszykarz grający na pozycji niskiego i silnego skrzydłowego reprezentujący barwy Zastalu Zielona Góra. Rekordzista pod względem liczby rozegranych meczów ligowych w tym klubie.
Tomasz Krzyżyński jest wychowankiem Zastalu Zielona Góra, w którym występował przez całą swoją karierę koszykarską, trwającą od 1988 do 2003 roku. W rozgrywkach seniorskich zadebiutował w sezonie 1988/1989. Zagrał wówczas w 8 meczach Polskiej Ligi Koszykówki. W pierwszym zespole Zastalu występował nieprzerwanie do 2003 roku, gdy zakończył swoją karierę. W tym czasie zagrał w sumie w 10 sezonach Polskiej Ligi Koszykówki, występując łącznie 309 meczach najwyższej klasy rozgrywkowej oraz w 4 sezonach I ligi (120 meczów) oraz 1 sezonie II ligi (32 mecze). W sumie w ciągu 15 sezonów wystąpił w 461 meczach ligowych w barwach Zastalu, co jest rekordowym wynikiem w historii klubu, zarówno pod względem liczby rozegranych meczów, jak i sezonów. W tym czasie zdobył 3473 punkty (średnio 7,5 punktów na mecz), co jest siódmym wynikiem w historii klubu.
W czasie gry w Zastalu Krzyżyński przez pewien okres pełnił rolę kapitana zespołu. Podczas meczu barażowego o awans do Polskiej Ligi Koszykówki w sezonie 1997/1998 z klubem Płyty Grajewo pełnił rolę trenera, zastępując ówczesnego szkoleniowca Zastalu – Litwina Algirdasa Paulauskasa, który zasłabł w czasie tego meczu (klub nie posiadał wówczas asystenta trenera, ani II szkoleniowca, który mógłby przejąć tę rolę).

</doc>
<doc id="2686629" url="https://pl.wikipedia.org/wiki?curid=2686629" title="Pirania 3D">
Pirania 3D

Pirania 3D (tytuł oryg. "Piranha 3D") − amerykański film fabularny (horror komediowy) z 2010 roku, wyprodukowany i wyreżyserowany przez francuskiego twórcę kina grozy Alexandre’a Aja, z Elisabeth Shue, Christopherem Lloydem, Vingiem Rhamesem i Jerrym O’Connellem obsadzonymi w rolach przewodnich. Opowiada o ataku prehistorycznych piranii na Arizonę.
Dobrze oceniony przez krytyków, film zainkasował ponad osiemdziesiąt milionów dolarów dookoła świata oraz doczekał się sequela, "Piranii 3DD" (2012).
Fabuła.
Na dnie jeziora Wiktoria dochodzi do silnych wstrząsów, przez co część spodu pęka. Okazuje się, że głęboko pod wodą spoczywały piranie, które − uwięzione − od milionów lat nie były w stanie wyruszyć na poszukiwanie pożywienia. Na własne nieszczęście nad rozległym jeziorem zjawiają się zastępy studentów świętujących ferie wiosenne. Przed krwiożerczymi, prehistorycznymi rybami młodych ludzi usiłuje ocalić szeryf Julie Forester. Masakra okazuje się jednak być nieuchronna.
Obsada.
i inni. 
Produkcja.
Film jest remakiem "Piranii" Joego Dantego (1978) − drugim po telewizyjnym projekcie z roku 1995. Pierwotnie rozważano powierzenie reżyserii filmu Chuckowi Russellowi ("", "Maska"). Russell sprawował pieczę nad skryptem autorstwa Josha Stolberga i Pete’a Goldfingera jako „ghostwriter”, a także inkorporował wątki ze scenariusza, do którego pierwszy obraz o brutalnych piraniach zrealizował Dante. Praca filmowca nie została odznaczona w napisach wieńczących "Piranię 3D", a sam projekt wyreżyserował finalnie Alexandre Aja, wsławiony "Bladym strachem" i nową odsłoną slashera "Wzgórza mają oczy".
Produkcja horroru miała ruszyć pod koniec roku 2008, jednak została odroczona na marzec 2009. W październiku 2008 Aja ujawnił, że zdjęcia rozpoczną się wiosną. Oznajmił również, że „realizacja projektu jest utrudniona, nie tylko ze względu na jego rozbudowaną stronę techniczną i ryby wykonane przy użyciu CGI, lecz głównie dlatego, że większość akcji rozgrywa się w jeziorze”. „Całość ma miejsce w trakcie ferii wiosennych, więc studio chciało, by film wyszedł na lato, ale jeśli masz tysiąc statystów, którzy zostają zamordowani w jeziorze, musisz czekać na odpowiednią temperaturę wody, na pogodę, na wszystko” − dodał Aja. Ekipa zaczęła kręcić film czerwcem 2009 roku w Bridgewater Channel, części zbiornika retencyjnego Lake Havasu w miejscowości Lake Havasu City. Woda akwenu została zabarwiona na krwistą czerwień. Budżet, jakim operowali twórcy, wynosił dwadzieścia cztery miliony dolarów.
Wydanie filmu.
"Piranię 3D" wydano 20 sierpnia 2010 roku, z czteromiesięcznym opóźnieniem (wstępnie premierę datowano na kwiecień). Przed premierą w kinach, do sieci wyciekło dziewięć minut materiału filmowego, z niedopracowanymi, nieukończonymi efektami specjalnymi.
Film okazał się sukcesem kasowym, w ciągu trzech dni od swojej premiery w Stanach Zjednoczonych zarabiając przeszło dziesięć milionów dolarów. W Wielkiej Brytanii "Pirania 3D" debiutowała z miejsca czwartego w zestawieniu box office’u; w ciągu pierwszego weekendu od pojawienia się na ekranach kin zyski z biletów wyniosły 1 487 119 funtów. Koszty produkcji zostały zwrócone ponad trzykrotnie, a projekt zainkasował w sumie 83 188 165 dolarów. Horror zyskał pochlebne oceny krytyków filmowych, którzy w swoich recenzjach chwalili jego żartobliwy charakter i kwitowali go jako rozrywkę spod znaku „grzesznej rozrywki”. „Pamiętacie film, którym chcieliście, by były "Węże w samolocie"? "Pirania 3D" jest właśnie nim. Według wszelkich rozsądnych standardów filmowych, jest to krzykliwy śmieć, ale rzucony w widza z tak dobroduszną radością, że trudno mu się oprzeć” − pisał o filmie Kim Newman, redaktor magazynu "Empire".

</doc>
<doc id="2686631" url="https://pl.wikipedia.org/wiki?curid=2686631" title="Klaas Carel Faber">
Klaas Carel Faber

Klaas Carel Faber (ur. 20 stycznia 1922 w Haarlem, zm. 24 maja 2012 w Ingolstadt) – holenderski działacz nazistowski, zbrodniarz wojenny, członek holenderskich oddziałów SS.
Działacz młodzieżówki Narodowosocjalistycznego Ruchu Holenderskiego.
W czasie ochotniczej służby w SS i SD dopuścił się mordów ludności cywilnej - brał udział w zamordowaniu szereg Holendrów pomagających w ukrywaniu się Żydów, był zaangażowany także w organizację transportów Żydów holenderskich do obozów zagłady, pracując w obozie tranzytowym Westerbork. Znajdował się na liście Centrum Szymona Wiesenthala poszukiwanych zbrodniarzy. Za morderstwa co najmniej 11 Holendrów skazany w 1947 r. na karę śmierci, zamienioną później na dożywocie.
Jego brat Pieter Faber został również skazany na karę śmierci za zbrodnie wojenne. Wyrok wykonano w 1947 roku.
Zbiegł do Niemiec w 1952 r., mieszkał w Ingolstadt w Bawarii. Kilkakrotne wnioski o wydanie zbrodniarza m.in. władz holenderskich były odrzucane przez sądy, ze względu na art.16 niemieckiej Ustawy Zasadniczej, zgodnie z którym nie dokonuje się ekstradycji obywatela niemieckiego (Faber uzyskał obywatelstwo w 1943 roku). Władze Holandii wydały za Faberem w 2010 roku Europejski nakaz aresztowania. Na polecenie federalnej minister sprawiedliwości Sabine Leutheusser-Schnarrenberger monachijska prokuratura wznowiła sprawę Fabera. W styczniu 2012 r. prokuratura w Ingolstadt wystąpiła do sądu rejonowego o zarządzenie wykonania zasądzonej kary pozbawienia wolności .

</doc>
<doc id="2686634" url="https://pl.wikipedia.org/wiki?curid=2686634" title="Tomasz Percy (1528–1572)">
Tomasz Percy (1528–1572)

Thomas Percy (ur. w 1528 w Petworth, zm. 22 sierpnia 1572 w Yorku) – siódmy earl hrabstwa Northumberland, błogosławiony Kościoła katolickiego, ofiara przesladowań antykatolickich.
Życiorys.
Był najstarszym synem sir Thomasa Percy'ego. Gdy Percy miał 8 lat, jego ojciec został stracony. Był bratankiem Henry'ego Percy (szóstego earla Northumberland), który miał romans z Anną Boleyn. Thomas Był żonaty z Lady Anne Somerse, z którą miał pięcioro dzieci. Stracony przez ścięcie.
Został beatyfikowany przez papieża Leona XIII 13 maja 1895 roku.
Otaczany jest szczególnym kultem w diecezji Hexham, Leeds i Middlesborough.
Wspomnienie liturgiczne przypada w "dies natalis".

</doc>
<doc id="2686637" url="https://pl.wikipedia.org/wiki?curid=2686637" title="Lathecla">
Lathecla

Lathecla – rodzaj motyli z rodziny modraszkowatych. Opisany w 1887 roku przez Godmana i Salvina.
Występowanie.
Gatunki z rodzaju "Lathecla" występują na terenie krainy neotropikalnej. Tylko jeden gatunek ("Lathecla latagus"), mający duży zasięg terytorialny, został szerzej opisany, znanych jest 5 innych, jak dotąd dokładnie nie zbadanych.

</doc>
<doc id="2686638" url="https://pl.wikipedia.org/wiki?curid=2686638" title="Mistrzostwa Świata Juniorów w Hokeju na Lodzie 2013">
Mistrzostwa Świata Juniorów w Hokeju na Lodzie 2013

37. Mistrzostwa Świata Juniorów w Hokeju na Lodzie – turniej hokejowy, który odbył się od 26 grudnia 2012 do 5 stycznia 2013 w rosyjskim mieście Ufa. Mecze rozgrywane były w dwóch halach: Ufa Arena oraz Pałac Lodowy Saławat Jułajew. Były to pierwsze w historii mistrzostwa w tym mieście, zaś po raz czwarty zawodnicy tej kategorii wiekowej rozegrają turniej o mistrzostwo świata w Rosji. Poprzednio to państwo organizowało czempionat w 2001 roku.
Obrońcą tytułu mistrzowskiego była reprezentacja Szwecji, która w 2012 roku w Calgary pokonała po dogrywce Rosję 1:0.
Złoty medal zdobyli reprezentanci Stanów Zjednoczonych pokonując w finale Szwedów 1:3. Było to trzecie w historii zwycięstwo tej reprezentacji, a pierwsze od 2010 roku. Po raz pierwszy od 1998 roku drużyna Kanady nie zdobyła medalu w tych rozgrywkach.
Elita.
W tej części mistrzostw uczestniczy 10 najlepszych drużyn na świecie. System rozgrywania meczów jest inny niż w niższych dywizjach. Najpierw drużyny grają w dwóch grupach, każda po 5 drużyn. Z niej najlepsza bezpośrednio awansuje do półfinałów, a z miejsc drugich i trzecich, walczą na krzyż między sobą o awans do finałowej czwórki. Najgorsze dwie drużyny każdej z grup walczą w meczach między sobą o utrzymanie w elicie. Najgorsza drużyna spada do pierwszej dywizji.
Hale w których odbyły się zawody to:
Ufa Arena (o pojemności 8.250 miejsc)
Pałac Lodowy Saławat Jułajew (o pojemności 4.043 miejsc)
Meczem otwarcia w turnieju juniorów było spotkanie Łotwa - Finlandia odbyło się ono 26 grudnia 2012 roku w Pałacu Lodowym. Strzelcem pierwszej bramki turnieju został Fin Lehkonen. Dzień później w meczu pomiędzy Stanami Zjednoczonymi i Niemcami strzelono najszybszą bramkę mistrzostw. W dziewiętnastej sekundzie meczu do bramki rywali trafił Kuraly. Najwartościowszym zawodnikiem mistrzostw został wybrany Amerykanin grający na pozycji bramkarza - John Gibson.
Pierwsza dywizja.
Grupa A
Grupa B
W mistrzostwach pierwszej dywizji uczestniczy 12 zespołów, które zostały podzielone na dwie grupy po 6 zespołów. Rozegrają one mecze systemem każdy z każdym. Zwycięzca turnieju grupy A awansuje do mistrzostw świata elity w 2014 roku, zaś najsłabsza drużyna grupy B spadnie do drugiej dywizji.
Turniej Grupy A odbył się w dniach 9 – 15 grudnia 2012 roku we Francji (Amiens). 
Turniej Grupy B odbył się w dniach 10 – 16 grudnia 2012 roku na Ukrainie (Donieck).
Awans do Elity MŚ wywalczyła kadra Norwegii, natomiast do pierwszej dywizji grupy B została zdegradowana Francja. Do grupy A pierwszej dywizji awansowała Polska, zaś do drugiej dywizji grupy B spadła Chorwacja.
Druga dywizja.
Grupa A
Grupa B
W mistrzostwach drugiej dywizji uczestniczy 12 zespołów, które zostały podzielone na dwie grupy po 6 zespołów. Rozegrają one mecze systemem każdy z każdym. Zwycięzca turnieju grupy A awansuje do mistrzostw świata pierwszej dywizji w 2014 roku, zaś najsłabsza drużyna grupy B spadnie do trzeciej dywizji.
Turniej Grupy A odbył się w dniach 9 – 15 grudnia 2012 roku w Rumunii (Braszów). 
Turniej Grupy B odbędzie się w dniach 12 – 18 stycznia 2013 roku w Serbii (Nowy Sad). 
Awans do pierwszej dywizji wywalczyła drużyna Japonii, natomiast spadek do drugiej dywizji grupy B zanotowała drużyna Hiszpanii.
Trzecia dywizja.
W mistrzostwach trzeciej dywizji uczestniczy 6 zespołów. Rozegrają one mecze systemem każdy z każdym. Zwycięzca turnieju awansuje do mistrzostw świata drugiej dywizji w 2014 roku.
Turniej odbędzie się w dniach 14 – 20 stycznia 2013 roku w Bułgarii w Sofii.

</doc>
<doc id="2686640" url="https://pl.wikipedia.org/wiki?curid=2686640" title="Reindeer Island">
Reindeer Island

Reindeer Island – niezamieszkana wyspa położona w północnej części jeziora Winnipeg w kanadyjskiej prowincji Manitoba, niedaleko zachodniego brzegu jeziora. W maju 1976 roku została ogłoszona pierwszym rezerwatem ekologicznym Manitoby. Wyspa ma 27 kilometrów (17 mil) długości i 7 kilometrów (4,3 mil) szerokości w najszerszym miejscu. Zajmuje powierzchnię 13 680 hektarów.

</doc>
<doc id="2686642" url="https://pl.wikipedia.org/wiki?curid=2686642" title="Mjølnir (krater)">
Mjølnir (krater)

Mjølnir – krater uderzeniowy położony na dnie Morza Barentsa, na północ od wybrzeży Norwegii. Krater ma 40 km średnicy i powstał około 142,0 ± 2,6 miliona lat temu we wczesnej kredzie na skutek upadku planetoidy o średnicy ok. 2 km.
W 2006 roku szwedzcy geolodzy znaleźli dowody na to, że 145 milionów lat temu w ówczesne południowe wybrzeże Szwecji uderzyło tsunami. Niezależnie od tego w 2000 roku odnaleziono ślady tsunami z tego samego okresu na wybrzeżu Francji. Podejrzewa się, że przyczyną powstania tych fal był impakt, który utworzył krater Mjølnir. Fale mogły dotrzeć w te miejsca dzięki innemu niż obecny układowi lądów - między Grenlandią a Skandynawią istniała wąska cieśnina, a wyższy poziom mórz umożliwiał istnienie drogi morskiej także od wschodniej strony Fennoskandii.

</doc>
<doc id="2686647" url="https://pl.wikipedia.org/wiki?curid=2686647" title="System monetarny">
System monetarny



</doc>
<doc id="2686652" url="https://pl.wikipedia.org/wiki?curid=2686652" title="90210 (sezon 4)">
90210 (sezon 4)

Czwarta seria serialu telewizyjnego dla młodzieży 90210 emitowana od 13 września 2011 do 15 maja 2012 przez amerykańską stacje telewizyjną The CW. Seria zawiera 24 odcinki. W głównych rolach występują Shenae Grimes, Tristan Wilds, AnnaLynne McCord, Ryan Eggold, Jessica Stroup, Michael Steger, Jessica Lowndes Lori Loughlin i Matt Lanter.
Lista odcinków.
&lt;onlyinclude&gt;

</doc>
<doc id="2686659" url="https://pl.wikipedia.org/wiki?curid=2686659" title="Kamieńsk (ujednoznacznienie)">
Kamieńsk (ujednoznacznienie)



</doc>
<doc id="2686662" url="https://pl.wikipedia.org/wiki?curid=2686662" title="Ulica Bolesława Krzywoustego w Poznaniu">
Ulica Bolesława Krzywoustego w Poznaniu

Ulica Bolesława Krzywoustego – ulica w Poznaniu mająca swój początek na moście Królowej Jadwigi, biegnąca w kierunku południowo-wschodnim do granicy miasta. Jedna z głównych arterii komunikacyjnych Poznania służąca jako droga wylotowa w kierunku Katowic, połączenie centrum Poznania z autostradą A2 oraz do komunikacji mieszkańców Szczepankowa i Rataj. Jedna z dłuższych ulic w Poznaniu . Na odcinku od ronda Rataje w kierunku granicy miasta nazywana jest potocznie "Trasą Katowicką". Patronem ulicy jest Bolesław III Krzywousty.
Przed reformą sieci drogowej w 1985 roku arteria była częścią drogi państwowej nr 38.
Historia.
Budowa.
Ulica istniała przed II wojną światową, łączyła ul. Serafitek z ul. Nowe Rataje; planowane było jej przedłużenie w obydwu kierunkach. Była niewykończona i niezabudowana. W obecnej formie powstała w latach 1952-1977 w 2 etapach: w 1952 roku zrealizowano odcinek od mostu do ronda Rataje (później przedłużony od ronda do ul. Ostrowskiej, w latach 1974-1977 wybudowany został odcinek od ronda do granic miasta w ramach budowy 24-kilometrowego odcinka trasy wylotowej w kierunku Katowic (odcinek miejski to 9 km).
Lata 70. XX wieku.
Na początku lat 70. XX wieku została zaprojektowana przez Biuro Projektów Budownictwa Komunalnego część ulicy na odcinku od ronda Rataje do granicy miasta. Inwestorem budowy był Zarząd Dróg i Mostów. Prace przy układaniu nawierzchni wykonywał Oddział Budowy Dróg w Garbach k. Swarzędza. Roboty rozpoczęto 4 marca 1974, a ukończono 26 czerwca 1977.
Wybudowano 7 obiektów inżynierskich (1 estakada, 4 wiadukty, 2 przejścia podziemne). Podczas budowy konieczne było uregulowanie biegu rzek płynących w pobliżu ulicy, m.in. na odcinku 1 070 m została skanalizowana Piaśnica. Wykonano kanalizację deszczową (2 482 m) oraz wyremontowano urządzenia melioracyjne wzdłuż ulicy. Na obszarze budowy przejścia podziemnego "Lecha" zlikwidowano cmentarz parafialny i kaplicę cmentarną (służącą także jako kościół) istniejące tam od 1939. Według obliczeń wykonawcy ulica na wybudowanym odcinku miała powierzchnię 233 000 m².
16 marca 1976 budowę wizytowali: Edward Babiuch, Jerzy Zasada i Stanisław Cozaś. 
Nazwa.
Przed II wojną światową ulica była "Aleją Bolesława Krzywoustego". W latach 1939-1943 nosiła nazwę "Frundsbergallee", następnie przemianowano ją na "Fritz Todt-Allee". Polską nazwę "Bolesława Krzywoustego" uzyskała z powrotem w 1946. Podczas budowy przedłużenia ulicy w latach 1974-1977 nowy odcinek nazywano ul. Nowoostrowską (ulica jest częściowo w osi przebiegu dawnej ul. Ostrowskiej) lub "Trasą Katowicką". W ramach naprawy błędów powstałych w "tzw. okresie błędów i wypaczeń" Miejska Rada Narodowa postanowiła w 1976 zmienić nazwę ulicy Nowoostrowskiej na Krzywoustego na całej jej długości (od ronda Rataje do granic miasta), chociaż starą nazwą posługiwano się jeszcze w następnych latach.
Przebieg i charakter ulicy.
Części ulicy w zarządzie ZDM Poznań.
Odcinek powiatowy.
Początkiem ulicy jest most Królowej Jadwigi. Stąd biegnie w linii prostej do ronda Rataje (na wschód od ulicy znajduje się osiedle Piastowskie i skwer Milana Kwiatkowskiego). Droga składa się z 2 jezdni 2-pasmowych z wydzielonym torowiskiem tramwajowym na pasie zieleni; w okolicy ronda Rataje są 3 pasy ruchu. Odcinek ma długość 686 m i został wybudowany w tym samym czasie co most Królowej Jadwigi (1952). Jest częścią I ramy komunikacyjnej. W 2001 roku szacunkowa liczba pojazdów przejeżdżających tym odcinkiem wynosiła 40 000 dziennie i 3 000 w ciągu godziny (wartość szczytowa).
Odcinek wojewódzki.
Przebieg ulicy na tym odcinku od grudnia 1985 roku do 2000 roku był zgodny z przebiegiem drogi krajowej nr 42, następnie do grudnia 2014 był częścią drogi krajowej nr 11 – obecnie trasa omija Poznań zachodnią obwodnicą oraz fragmentem autostrady. Ulica, biegnąc od ronda Rataje, stopniowo zakręca w kierunku południowym. Na tym odcinku przebiega przez Rataje (osiedle Jagiellońskie, osiedle Oświecenia, Obrzyca, bocznica ŚKP (nieistniejąca)), Chartowo (osiedle Lecha, osiedle Czecha, Piaśnica), Żegrze (osiedle Orła Białego), Franowo (Wielkopolska Gildia Rolno-Ogrodnicza, Kinepolis, stacja kolejowa Poznań Franowo) i Szczepankowo. Droga na odcinku do Szczepankowa składa się 2 jezdni 3-pasmowych oddzielonych pasem zieleni, później następuje zwężenie do 2 pasów w każdym z kierunków. Jest to odcinek bezkolizyjny. Odcinek kończy się na węźle autostradowym "Poznań Krzesiny" z autostradą A2. Został wybudowany w latach 1974-1977. Od grudnia 2014 do 29 września 2015 odcinek ten posiadał klasyfikację drogi gminnej. Od 1 stycznia 2016 znajduje się w ciągu drogi wojewódzkiej nr 433.
Części ulicy w zarządzie GDDKiA.
Odcinek drogi ekspresowej S11.
Przebieg ulicy na tym odcinku jest zgodny z przebiegiem drogi ekspresowej S11. Zaczyna się na węźle autostradowym z autostradą A2, a kończy na granicy miasta (znak drogowy na wysokości ul. Podjaryszki i Nad Krzesinką). Droga składa się z 2 jezdni 2-pasmowych oraz szerokiego pobocza oddzielonych pasem zieleni. Jest to odcinek bezkolizyjny. Został wybudowany w latach 1974-1977 i był przebudowywany w okresie od 3 kwietnia 2006 do 7 czerwca 2009 w ramach remontu 14-kilometrowego odcinka tej drogi.
Obiekty inżynierskie.
Obiekty w kolejności według odległości od ronda Rataje.

</doc>
<doc id="2686665" url="https://pl.wikipedia.org/wiki?curid=2686665" title="Deutsche Tourenwagen Meisterschaft 1987">
Deutsche Tourenwagen Meisterschaft 1987

Sezon 1987 w niemieckiej serii wyścigowej Deutsche Tourenwagen Meisterschaft rozpoczął się 29 marca a zakończył 23 sierpnia. Zwyciężył Belg – Eric van de Poele, który w klasyfikacji generalnej zdobył 127 pkt.
Kalendarz i zwycięzcy.
1 Klaus Ludwig był gościem uczestniczącym w wyścigu, mimo iż zwyciężył, nie przyznano mu żadnych punktów w klasyfikacji generalnej.

</doc>
<doc id="2686666" url="https://pl.wikipedia.org/wiki?curid=2686666" title="Spartak Andiżan">
Spartak Andiżan



</doc>
<doc id="2686668" url="https://pl.wikipedia.org/wiki?curid=2686668" title="Carly Rae Jepsen">
Carly Rae Jepsen

Carly Rae Jepsen (ur. 21 listopada 1985) – kanadyjska piosenkarka, autorka piosenek i aktorka, wykonująca muzykę z gatunku pop, z elementami dance-popu, synth popu i disco, a wcześniej także folk. W 2007 roku zajęła trzecie miejsce w kanadyjskiej edycji programu "Idol", a rok później wydała pierwszy album, "Tug of War". Światową popularność przyniósł jej jednak dopiero singel „Call Me Maybe”, który w 2012 roku osiągnął wielki sukces komercyjny, docierając do pierwszego miejsca list przebojów m.in. w USA, Kanadzie, Australii, Wielkiej Brytanii i innych krajach Europy. Piosenka trafiła na jej drugi album, "Kiss", który zawierał kolejny światowy przebój, „Good Time”, nagrany z Owl City. W 2015 roku Jepsen wylansowała hit „I Really Like You”, promujący płytę "Emotion", inspirowaną stylistyką lat 80. oraz brzmieniami alternatywnymi. Choć album nie osiągnął dużego sukcesu komercyjnego, to dostał bardzo dobre recenzje i zyskał kultowy status pośród fanów artystki. W roku 2019 ukazała się jej czwarta płyta, "Dedicated", która podobnie jak poprzednia nie była hitem sprzedażowym, ale spotkała się z pozytywnym przyjęciem od krytyków. Carly Rae Jepsen sporadycznie udziela się także jako aktorka. Jest sojuszniczką społeczności LGBT i cieszy się szczególną popularnością wśród mniejszości seksualnych.
Kariera.
Carly Rae Jepsen urodziła się w niewielkiej miejscowości Mission w regionie Kolumbia Brytyjska w Kanadzie, jako druga z trójki dzieci. Jej rodzicami są Larry Jepsen i Alexandra z domu Lanzarotta, którzy mają duńskie i brytyjskie pochodzenie. Uczęszczała do Heritage Park Secondary School w Mission, a następnie uczyła się w Canadian College of Performing Arts w Victorii. Zamieszkała później w Vancouverze, gdzie pracowała w kawiarni jako barista i organizatorka występów typu „open mike”.
W 2007 roku dostała się do piątej edycji kanadyjskiej wersji "Idola", gdzie występowała od lipca do września i ostatecznie zajęła trzecie miejsce. Wkrótce nagrała materiał demo, dzięki któremu udało jej się podpisać kontrakt z wytwórnią 604 Records. Latem 2008 roku Jepsen wydała cover piosenki „Sunshine on My Shoulders” Johna Denvera jako swój pierwszy singel. Kompozycja znalazła się na jej debiutanckim albumie "Tug of War", wydanym 30 września 2008, który zawierał mieszankę popu i folku. Płyta nie była sukcesem komercyjnym, ale dwa kolejne promujące ją single, „Tug of War” i „Bucket”, dostały się do top 40 kanadyjskiej listy sprzedaży. Wszystkie wideoklipy do piosenek z płyty wyreżyserował Ben Knechtel. W 2009 Jepsen wyruszyła w trasy koncertowe po Kanadzie z takimi artystami jak Marianas Trench, Shiloh Hoganson, The Mission District i The New Cities.
We wrześniu 2011 Carly wydała singel „Call Me Maybe”, który osiągnął sukces początkowo tylko w Kanadzie. O piosence zrobiło się głośniej za sprawą Justina Biebera i Seleny Gomez, którzy tweetowali o niej. Jepsen podpisała kontrakt z wytwórnią School Boy Records, której założycielem jest menedżer Biebera, Scooter Braun. Dzięki temu w 2012 roku singel „Call Me Maybe” zdobył olbrzymią międzynarodową popularność i dotarł na pierwsze miejsca list przebojów w kilkunastu krajach na całym świecie, m.in. w USA, Kanadzie, Australii, Wielkiej Brytanii i licznych krajach Europy. W międzyczasie Carly supportowa zespół Hanson podczas ich tournée i zadebiutowała w amerykańskiej telewizji wykonując „Call Me Maybe” w "The Ellen DeGeneres Show". Piosenka ta znalazła się na EP-ce "Curiosity" oraz kolejnym albumie Jepsen, "Kiss", wydanym jesienią. Utrzymana w stylistyce dance-pop i teen pop płyta "Kiss" zawierała także kolejny światowy przebój, „Good Time”, nagrany z Owl City, i uplasowała się w top 10 m.in. w USA, Kanadzie, Australii, Japonii i Wielkiej Brytanii. Krążek promowały też single „This Kiss”, który nie osiągnął jednak spodziewanego sukcesu, i „Tonight I’m Getting Over You”, cieszący się dość dużą popularnością w Europie. Artystka zdobyła w tamtym czasie liczne nagrody, m.in. jedną American Music Award, trzy nagrody Juno oraz dwie Billboard Music Awards. W 2013 roku wyruszyła w solową trasę The Summer Kiss Tour i wydała dwa nowe single: „Take a Picture” we współpracy z Coca-Colą oraz własną wersję „Part of Your World” z filmu "Mała Syrenka" Disneya. W 2014 wzięła udział w nowej adaptacji sztuki "Kopciuszek" Richarda Rodgersa i Oscara Hammersteina II na Broadwayu.
W marcu 2015 roku ukazał się singel „I Really Like You”, w którego teledysku wystąpili Tom Hanks i Justin Bieber. Singel spotkał się z sukcesem na listach przebojów, docierając do top 5 w Japonii, Wielkiej Brytanii i Irlandii, choć niektórzy skrytykowali słowa piosenki. Latem premierę miał kolejny singel, „Run Away with Me”, który pomimo bardzo pozytywnych opinii krytyków nie powtórzył sukcesu poprzednika. Trzeci album Carly, zatytułowany "Emotion", został najpierw wydany w Japonii w czerwcu 2015, a jego światowa premiera odbyła się dopiero w sierpniu. Bardzo pozytywnie przyjęta przez krytyków i wysoko oceniana przez magazyny muzyczne płyta odniosła jednak nieduży sukces komercyjny. Jedynie na rynku japońskim krążek sprzedał się w nakładzie większym niż 100 tysięcy kopii i uzyskał status złotego. Jesienią wydany został trzeci singel, „Your Type”, jednak okazał się on komercyjną porażką, a Carly wyruszyła w trasę koncertową Gimmie Love Tour. Artystka wystąpiła w telewizyjnej adaptacji filmu "Grease" na amerykańskim kanale Fox i nagrała piosenkę „Everywhere You Look” do serialu komediowego "Pełniejsza chata". Latem 2016 wydała EP-kę "" będącą zbiorem piosenek, które nie trafiły na poprzedni album. Wydawnictwo spotkało się z bardzo dobrym odbiorem krytyków. Pod koniec roku do kin trafił film animowany "Balerina", w którym Jepsen udzieliła głosu jednej z postaci. W finale filmu została wykorzystana też jej piosenka „Cut to the Feeling”, która ukazała się jako singel wiosną 2017 i zdobyła popularność w Japonii.
Jesienią 2018 ukazał się singel „Party for One” zapowiadający czwarty album Jepsen. Piosenka nie podbiła list przebojów, a w lutym 2019 premierę miał podwójny singel z utworami „Now That I Found You” i „No Drug like Me”, który osiągnął niewielki sukces tylko w Japonii. Płyta "Dedicated" ukazała się w maju 2019 i prezentowała brzmienie podobne do poprzedniego albumu artystki. Krążek otrzymał bardzo dobre recenzje, jednak nie okazał się sukcesem pod względem sprzedaży, a singel „Too Much” poniósł klęskę na listach przebojów. W tym samym miesiącu piosenkarka wyruszyła w trasę koncertową o nazwie The Dedicated Tour. Piosenka „OMG”, nagrana w duecie z DJ-em Gryffinem na jego album "Gravity", dotarła do 1. miejsca amerykańskiej listy klubowej. Na początku roku 2020 Carly wydała singel „Let’s Be Friends”, a następnie płytę "Dedicated Side B", składającą się z niepublikowanych wcześniej utworów z sesji nagraniowych do "Dedicated". Album otrzymał pozytywne recenzje. Pod koniec roku wydała świąteczny singel „It’s Not Christmas Till Somebody Cries”.
W październiku 2022 roku wydała album "The Loneliest Time", który poprzedziły m.in. single „Western Wind”, „Beach House” i tytułowy w duecie z Rufusem Wainwrightem. Płyta dostała pozytywne recenzje i weszła do top 20 list sprzedaży w Kanadzie, USA i Wielkiej Brytanii. Jepsen promowała album trasą koncertową o nazwie So Nice.
Życie prywatne.
Od 2012 do 2013 roku chłopakiem Carly był amerykański piosenkarz Matthew Koma, z którym artystka utrzymywała w większości związek na odległość. Jej następnym partnerem był fotograf David Kalani Larkins. Następnie związała się z brytyjskim kompozytorem Jamesem Flanniganem.
Jej młodzieńczy sposób ubierania się był krytykowany przez media jako niestosowny do wieku.

</doc>
<doc id="2686669" url="https://pl.wikipedia.org/wiki?curid=2686669" title="Józef Ryszka (senator)">
Józef Ryszka (senator)

Józef Marek Ryszka (ur. 18 grudnia 1893 w Bestwinie, zm. 14 listopada 1970 w Sopocie) – polski ziemianin, major piechoty Wojska Polskiego, działacz rolniczy i społeczny, polityk, senator i poseł na Sejm w II RP.
Życiorys.
Wykształcenie.
W latach 1906–1914 uczył się w gimnazjum w Wadowicach (z przerwą w roku szkolnym 1911/1912). Od grudnia 1916 roku odbył dwumiesięczny kurs oficerski w Zegrzu i Warszawie (w armii niemieckiej). W październiku 1917 roku rozpoczął studia na Wydziale Prawa i Administracji Uniwersytetu Jagiellońskiego. W 1918 roku odbył kurs broni automatycznej (kartaczownic) w armii francuskiej w Murmańsku.
Działalność niepodległościowa w latach 1909–1923.
Od 1909 roku – będąc uczniem gimnazjum – należał do organizacji niepodległościowych „Promień” i „Zarzewie”. Od 1911 roku był skautem.
W 1914 roku wyruszył z drużyną skautową do Krakowa, gdzie 6 sierpnia tego roku wstąpił do właśnie tworzonych oddziałów polskich, z których później powstał 3 pułk piechoty Legionów, wchodzący w skład II Brygady Legionów Polskich. Służył w 12. kompanii tego pułku uczestnicząc w kampaniach: karpackiej, bukowińskiej, besarabskiej i wołyńskiej. 29 października 1914 roku był kontuzjowany w bitwie pod Mołotkowem. 1 stycznia 1917 roku został mianowany chorążym w piechocie.
Po kryzysie przysięgowym i po włączeniu II Brygady do Polskiego Korpusu Posiłkowego został przeniesiony do kompanii karabinów maszynowych. W grudniu 1917 roku awansował do stopnia podporucznika. Wraz z tym korpusem w okresie styczeń – luty 1918 roku walczył na froncie bukowińskim, w lutym tego roku uczestniczył w przebiciu się II Brygady pod wodzą Józefa Hallera pod Rarańczą przez front austriacki na Ukrainę. 11 maja 1918 roku walczył w bitwie pod Kaniowem, po której dostał się do niewoli niemieckiej. Uciekł z niej do Kijowa, skąd – po nawiązaniu kontaktu z Polską Organizacją Wojskową (12–30 maja 1918) – przedostał się do Murmańska. Tam brał udział w tworzeniu polskiego oddziału, który ochraniał oddziały francusko-brytyjskie.
W listopadzie 1918 roku został skierowany (przez Wielką Brytanię) do Francji, gdzie został dowódcą 14 pułku strzelców polskich w tworzonej Armii Polskiej we Francji. W grudniu 1918 roku został awansowany na porucznika.
Po przyjeździe Błękitnej Armii gen. Hallera do Polski wiosną 1919 roku, Ryszka walczył z nią na Ukrainie w 2 Pułku Instrukcyjnego Grenadierów – Woltyżerów, który później został przemianowany na 3 pułk strzelców podhalańskich. W kwietniu 1919 roku został awansowany na kapitana. Walczył w kampanii polsko-bolszewickiej w 1920 roku jako dowódca batalionu w tym pułku.
Po zakończeniu wojny na wschodzie wrócił ze swoim pułkiem na Śląsk Cieszyński, gdzie służył w czasie III powstania śląskiego jako oficer łącznikowy do Oświęcimia.
W 1922 roku komisja gen. Władysława Sikorskiego, w celu promocji oficerów z formacji frontowych za zasługi bojowe i organizacyjne, awansowała Ryszkę do stopnia majora.
Ryszka został przeniesiony do 3 pułku piechoty Legionów, a następnie do 3 pułku strzelców podhalańskich. W sierpniu 1923 roku wystąpił o przeniesienie do rezerwy.
Dwudziestolecie międzywojenne.
Osiadł w Kniaziówce, gdzie zajął się majątkiem wniesionym przez żonę. Pracował jako prezes białostockiego Oddziału Wojewódzkiego Federacji Związku Obrońców Ojczyzny. Był członkiem Związku Legionistów Polskich i prezesem Zarządu Wojewódzkiego TOiKR (Towarzystwa Organizacji i Kółek Rolniczych), 30 grudnia 1935 roku wszedł w skład Rady Głównej Centralnego TOiKR. Działał w Sejmiku Powiatowym i Wydziale Powiatowym w Sokółce, był też czynny w Białostockiej Izbie Rolniczej.
W 1935 roku został senatorem IV kadencji (1935–1938) z województwa białostockiego. W senacie pracował w komisjach wojskowej i rolnej.
W 1930 roku został wybrany na posła V kadencji (1938–1939) z listy OZN w okręgu nr 44 (Suwałki). W Sejmie był zastępcą przewodniczącego komisji wojskowej oraz członkiem komisji zmiany ordynacji wyborczej.
II wojna światowa.
We wrześniu 1939 roku zgłosił się w Dowództwie Okręgu Korpusu III w Grodnie. Do 23 września walczył z nacierającą Armią Czerwoną. Został internowany na Litwie, ale już na przełomie listopada i grudnia tego roku uciekł przez Szwecję do Francji. Wstąpił do tworzonego tam Wojska Polskiego, w którym pełnił służbę od 3 grudnia do 22 czerwca 1940 roku. Pod koniec tego okresu był dowódcą oddziału zapasowego w Partheney.
25 czerwca 1940 roku przedostał się do Wielkiej Brytanii, gdzie został kwatermistrzem organizującej się 2 Brygady Strzelców. Od 22 sierpnia tego roku do 30 czerwca 1944 roku był oficerem sztabu Samodzielnej Brygady Spadochronowej. Następnie został kwatermistrzem tej brygady. We wrześniu 1944 uległ wypadkowi w czasie przygotowywań do desantu brygady pod Arnhem. W brygadzie tej służył do 12 kwietnia 1945 roku, po czym został przeniesiony do Ośrodka Szkoleniowego Piechoty w Szkocji. Zakończył służbę 13 września 1946 roku.
Po wojnie.
Do 1968 roku przebywał w Wielkiej Brytanii. Mieszkał w Londynie i pracował jako urzędnik w firmie polonijnej. W październiku 1968 roku wrócił do Polski, zamieszkał w Sopocie. Zmarł w 1970 roku.
Po śmierci został pochowany na miejscowym cmentarzu katolickim (kwatera H1-8-9).
Życie prywatne.
Był synem Franciszka, ziemianina, i Marii z domu Kraus.
Ożenił się w 1921 roku z Anną Wańkowicz, z którą miał 3 synów: Marka (1922–1973), Franciszka (1924–1998) i Tadeusza (ur. 1929).

</doc>
<doc id="2686670" url="https://pl.wikipedia.org/wiki?curid=2686670" title="Steel panther">
Steel panther



</doc>
<doc id="2686672" url="https://pl.wikipedia.org/wiki?curid=2686672" title="Metal Skool">
Metal Skool



</doc>
<doc id="2686673" url="https://pl.wikipedia.org/wiki?curid=2686673" title="Metal Shop">
Metal Shop



</doc>
<doc id="2686676" url="https://pl.wikipedia.org/wiki?curid=2686676" title="Martha Freud">
Martha Freud

Martha Freud z domu Bernays (ur. 26 lipca 1861 w Hamburgu, zm. 2 listopada 1951 w Londynie) – żona Sigmunda Freuda.
Córka kupca Bermana Bernaysa (1826–1879) i jego żony Emmeline z domu Philipp (1830–1910). Jej dziadkiem ze strony ojca był rabin Hamburga Isaac Bernays.
Martha Bernays poznała Sigmunda Freuda w kwietniu 1882. Wkrótce się zaręczyli, ślub wzięli 13 września 1886 w Wandsbeku. Mieli sześcioro dzieci: Mathildę (1887–1978), Jeana Martina (1889–1967), Oliviera (1891–1969), Ernsta Ludwiga (1892–1970), Sophie (1893–1920) i Annę (1895–1982). W 1938 razem z mężem opuściła Wiedeń i zamieszkała w Londynie. Po śmierci Sigmunda Freuda opiekowała się jego spuścizną i udostępniała ją biografom twórcy psychoanalizy – nieudostępnione zostały tylko listy z okresu ich narzeczeństwa. Jedynie Ernest Jones uzyskał pozwolenie przeczytania ich w całości, według jego słów byłyby istotnym przyczynkiem do światowej literatury miłosnej.
W 2005 roku ukazała się jej biografia.

</doc>
<doc id="2686678" url="https://pl.wikipedia.org/wiki?curid=2686678" title="Martha Bernays">
Martha Bernays



</doc>
<doc id="2686689" url="https://pl.wikipedia.org/wiki?curid=2686689" title="Reebok Grand Prix">
Reebok Grand Prix



</doc>
<doc id="2686690" url="https://pl.wikipedia.org/wiki?curid=2686690" title="Deutsche Tourenwagen Masters 1986">
Deutsche Tourenwagen Masters 1986



</doc>
<doc id="2686692" url="https://pl.wikipedia.org/wiki?curid=2686692" title="Deutsche Tourenwagen Masters 1987">
Deutsche Tourenwagen Masters 1987



</doc>
<doc id="2686694" url="https://pl.wikipedia.org/wiki?curid=2686694" title="Trecia-Kaye Smith">
Trecia-Kaye Smith



</doc>
<doc id="2686696" url="https://pl.wikipedia.org/wiki?curid=2686696" title="Trypanosoma grosi">
Trypanosoma grosi

Trypanosoma grosi – kinetoplastyd z rodziny świdrowców należący do królestwa protista.
Pasożytuje w osoczu krwi myszy zaroślowej "(Apodemus sylvaticus)", myszy polnej "(Apodemus agrarius)", "Apodemus peninsulae", "Apodemus speciosus". Pasożyt ten jest przenoszony przez muchy "Amalaraeus penicilliger mustalae".

</doc>
<doc id="2686699" url="https://pl.wikipedia.org/wiki?curid=2686699" title="Mistrzostwa Europy w Piłce Nożnej 2012 (składy)">
Mistrzostwa Europy w Piłce Nożnej 2012 (składy)

Mistrzostwa Europy w Piłce Nożnej 2012 – składy uczestników:
Grupa A.
Polska.
Trener: Franciszek Smuda (ur. 22 czerwca 1948)
Grecja.
Trener: Fernando Santos (ur. 10 października 1954)
Rosja.
Trener: Dick Advocaat (ur. 27 września 1947)
Czechy.
Trener: Michal Bílek (ur. 13 kwietnia 1965)
Grupa B.
Holandia.
Trener: Bert van Marwijk (ur. 19 maja 1952)
Dania.
Trener: Morten Olsen (ur. 14 sierpnia 1949)
Niemcy.
Trener: Joachim Löw (ur. 3 lutego 1960)
Portugalia.
Trener: Paulo Bento (ur. 20 czerwca 1969)
Grupa C.
Hiszpania.
Trener: Vicente del Bosque (ur. 23 grudnia 1950)
Włochy.
Trener: Cesare Prandelli (ur. 19 sierpnia 1957)
Irlandia.
Trener: Giovanni Trapattoni (ur. 17 marca 1939)
Uwagi: Jedyna reprezentacja uczestnicząca na Mistrzostwach Europy w Piłce Nożnej 2012, w której na ten turniej nie powołano zawodnika grającego w lidze krajowej.
Chorwacja.
Trener: Slaven Bilić (ur. 11 września 1968)
Grupa D.
Ukraina.
Trener: Ołeh Błochin (ur. 5 listopada 1952)
Szwecja.
Trener: Erik Hamrén (ur. 27 czerwca 1957)
Anglia.
Trener: Roy Hodgson (ur. 9 sierpnia 1947)
Uwagi: Jedyna reprezentacja uczestnicząca na Mistrzostwach Europy w Piłce Nożnej 2012, w której wszyscy powołani zawodnicy grają w lidze krajowej.
Francja.
Trener: Laurent Blanc (ur. 19 listopada 1965)

</doc>
<doc id="2686701" url="https://pl.wikipedia.org/wiki?curid=2686701" title="Lokomotiv">
Lokomotiv

P.H.U. „Lokomotiv” Bronisław Plata – polskie przedsiębiorstwo z siedzibą w Podegrodziu, działające w branży kolejowej. Zostało założone w 1990 i początkowo zajmowało się zaopatrzeniem w części do taboru kolejowego, od 2005 dodatkowo wynajmuje pojazdy, zaś od 2010 działa również jako przewoźnik kolejowy.
Historia.
Przedsiębiorstwo powstało w 1990 jako zakład zaopatrujący w części i podzespoły do lokomotyw spalinowych.
5 lipca 2005 Lokomotiv otrzymał licencję na udostępnianie pojazdów trakcyjnych. Z usługi tej skorzystały m.in. Pol-Miedź Trans, PPMT, Orlen, Lotos, CTL, ZIK Sandomierz i STK.
W 2009 Bronisław Plata kupił od Huty Stalowa Wola halę przystosowaną do remontu taboru kolejowego. Przedsiębiorstwo naprawiało pojazdy m.in. ISD Huta Częstochowa, CTL Kargo, Wagon Ostrów Wielkopolski i STK.
W 2010 przedsiębiorstwo przeniosło swoją siedzibę z Limanowej do Podegrodzia. 28 grudnia 2010 Lokomotiv uzyskał certyfikat bezpieczeństwa uprawniający do realizacji towarowych przewozów kolejowych na terenie Unii Europejskiej i Europejskiego Obszaru Gospodarczego. W 2011 natomiast Plata przejął działalność po Zakładzie Transportu Huty Stalowa Wola i dzierżawiąc od huty bocznicę kolejową wykonuje usługi transportowe.
27 maja 2012 należący do Lokomotivu elektrowóz serii EU07, prowadzący pociąg towarowy, zderzył się ze stojącym na stacji w Ostrowie Wielkopolskim pociągiem osobowym Przewozów Regionalnych, w wyniku czego 4 osoby zostały ranne.
1 września 2017 przedsiębiorstwo sprzedało spółce Industrial Division 31 swoich lokomotyw, które mają trafić do nowego właściciela w kilku transzach do końca tego roku. Po sfinalizowaniu tej transakcji Lokomotiv chce zaprzestać wynajmu i dzierżawy taboru oraz skoncentrować się na pozostałych świadczonych usługach.
Działalność.
Lokomotiv zajmuje się:
Tabor.
Pojazdy Lokomotivu są oznaczane identyfikatorem literowym PLATA.
Na tabor przewoźnika składają się pociągowe lokomotywy elektryczne oraz pociągowe i manewrowe lokomotywy spalinowe.
Wyniki przewozowe.
W 2011 Lokomotiv przewiózł 742,3 t towarów, co stanowiło 0,30% całkowitej masy towarów przewiezionych w Polsce i dało przedsiębiorstwu 16. miejsce w kraju. W tym samym roku przewoźnik wykonał pracę przewozową 158,4 mln tonokilometrów, co stanowiło 0,45% całkowitej pracy przewozowej towarów w Polsce i dało mu 12. miejsce w kraju.
W 2012 udział w masie towarów wynoszący 0,40% dał przedsiębiorstwu 14. miejsce, a wskaźnik dotyczący pracy przewozowej wyniósł 0,33% i przewoźnik zajął tym samym 13. miejsce w kraju.
W 2013 przedsiębiorstwo przewiozło 0,30% towarów masowo i zajęło 15. miejsce.

</doc>
<doc id="2686704" url="https://pl.wikipedia.org/wiki?curid=2686704" title="Syndrom turbin wiatrowych">
Syndrom turbin wiatrowych

Syndrom turbin wiatrowych (ang. "Wind Turbine Syndrome") – zespół dolegliwości, które mogą odczuwać osoby żyjące w pobliżu farm wiatrowych. Termin ten wprowadzony został przez dr Ninę Pierpont – amerykańską pediatrę, żonę aktywnego przeciwnika elektrowni wiatrowych, autorkę książki "Syndrom Turbin Wiatrowych: Sprawozdanie w sprawie naturalnego eksperymentu". Związek pomiędzy turbinami wiatrowymi a zdrowiem ludzkim sygnalizował już wcześniej Michael Nissenbaum. Definicja oraz dowody na istnienie "syndromu turbin wiatrowych" noszą znamiona pseudonauki.
Badania Niny Pierpont.
Na podstawie badań prowadzonych od 2004 roku na grupie 38 osób (od niemowląt do osób w wieku 75 lat) Nina Pierpont uznała, że turbiny wiatrowe są przyczyną występowania zespołu objawów, na który składają się: zaburzenie i pogorszenie jakości snu, ból głowy, szum w uszach, ciśnienie w uchu, zawroty głowy, nudności, pogorszenie ostrości widzenia, tachykardia, drażliwość, problemy z koncentracją i pamięcią oraz napady paniki, związane z uczuciem przemieszczania się lub drżenia wewnątrz ciała, które pojawia się zarówno w czasie snu, jak i na jawie. Objawy te występują, gdy badane osoby znajdują się w pobliżu turbin wiatrowych i samoistnie ustępują, gdy się od nich oddalają. Dla zobrazowania wpływu turbin wiatrowych na stan ludzkiego zdrowia autorka użyła następującego sformułowania: "„hałas lub drgania o niskiej częstotliwości oszukują system równowagi organizmu tak, by myślał, że jest on w ruchu”".
Kontrowersje.
Badania Nissenbauma i Pierpont dostarczyły argumentów przeciwnikom farm wiatrowych, wywołując debatę na temat bezpieczeństwa osób żyjących w pobliżu turbin. Książka Pierpont stała się przedmiotem krytyki środowisk technicznych i naukowych – postulowana w niej jednostka chorobowa oraz wywołujące ją przyczyny nie zostały potwierdzone naukowo.
Zwolennicy pozyskiwania energii z wiatru zarzucają Ninie Pierpont, że nie udowodniła w sposób wiarygodny związku przyczynowo–skutkowego pomiędzy generowanymi przez turbiny dźwiękami a oddziaływaniami zdrowotnymi na osoby żyjące w ich pobliżu. Jej praca nie uzyskała recenzji uznanego wydawnictwa naukowego, przyjęta do badań grupa 38 osób była zbyt mała, badane osoby zostały wybrane przez autorkę i nie przeprowadzono badań na grupie kontrolnej. Wnioskom wysuniętym przez Pierpont zarzucono, że są oparte na wadliwie przeprowadzonych badaniach i błędnej analizie, tak więc jej publikacja nie może być uznana.
Zarówno przeciwnicy, jak i zwolennicy elektrowni wiatrowych przyznają, że przeprowadzone przez Nissenbauma i Pierpont obserwacje szkodliwego wpływu infradźwięków na człowieka powinny skłonić instytucje odpowiedzialne za rozwój energetyki wiatrowej do wielostronnych, interdyscyplinarnych badań. Oceny skutków działania turbin wiatrowych na zdrowie człowieka i ich wpływ na środowisko są niewystarczające i prowadzenie dalszych badań nad tymi skutkami, zarówno emocjonalnymi, jak i fizycznymi, jest uzasadnione.
Analiza informacji publikowanych w literaturze naukowej oraz popularnej wskazuje, że turbiny wiatrowe mogą być źródłem irytacji dla niektórych ludzi. Fakt ten potwierdza wiele rządowych agencji do spraw zdrowia. Badanie, zlecone przez fiński rząd, wskazuje na to, że nie ma dowodów na zwiększenie irytacji powodowane przez infradźwięki z turbin wiatrowych, a może być ona związana z modulacją natężenia i amplitudy dźwięku turbiny. W tym samym badaniu nie wykazano również dowodów na wpływ infradźwięku turbiny wiatrowej lub dokuczliwości turbiny wiatrowej na częstość akcji serca (HR), zmienność częstości akcji serca (RMSSD) i odpowiedzi przewodnictwa skóry (SCR).
U osób nadmiernie eksponowanych na infradźwięki i hałas niskoczęstotliwościowy mogą one prowadzić do choroby wibroakustycznej. 

</doc>
<doc id="2686706" url="https://pl.wikipedia.org/wiki?curid=2686706" title="Klasa okręgowa (grupa ciechanowsko-ostrołęcka)">
Klasa okręgowa (grupa ciechanowsko-ostrołęcka)

Klasa okręgowa (grupa ciechanowsko-ostrołęcka) – jedna z sześciu na terenie województwa mazowieckiego klas okręgowych, stanowiąca pośredni szczebel rozgrywkowy między V ligą, a klasą A.
Zmagania w jej ramach toczą się cyklicznie systemem kołowym. Zwycięzcy grupy uzyskują awans do V ligi polskiej gr. mazowieckiej (północ), zaś najsłabsze zespoły relegowane są do klasy A (Ciechanów-Ostrołęka). Zarządzana przez – działający w imieniu Polskiego Związku Piłki Nożnej – Mazowiecki Związek Piłki Nożnej.
Od sezonu 2016/2017 liga otrzymała sponsora tytularnego – serwis internetowy z artykułami sportowymi Campeon.pl z Radomia, a od sezonu 2020/2021 sponsorem tytularnym rozgrywek jest firma odzieżowa Keeza.
Od sezonu 2022/2023 klasa okręgowa jest siódmą klasą rozgrywkową w kraju, a kluby, które wywalczyły awans od sezonu 2021/2022, będą grać w V lidze mazowieckiej północnej. Jest to związane z reformą IV ligi, w wyniku czego dwie dotychczasowe grupy połączyły się w jedną ligę.
Zwycięzcy rozgrywek.
Zwycięzcy tej ligi od sezonu 2001/2002 (bezpośredni awans do IV ligi, grupy mazowieckiej północnej (dawnej V ligi/Mazowieckiej Ligi Seniorów)):
Zwycięzcy tej ligi od sezonu 2021/2022 (bezpośredni awans do V ligi, grupy mazowieckiej północnej):
Obecny sezon.
W lidze, w sezonie 2022/2023 występuje 16 zespołów, walczących o awans do V ligi:

</doc>
<doc id="2686709" url="https://pl.wikipedia.org/wiki?curid=2686709" title="Marek Kincl">
Marek Kincl

Marek Kincl (ur. 3 kwietnia 1973 w Pradze) – były czeski piłkarz grający na pozycji napastnika, reprezentant Czech w piłce nożnej. Występował w najwyższych klasach rozgrywkowych Austrii i Rosji.
Kariera klubowa.
Wychowanek klubu "TJ Slavoj Praha" w 1993 trafił do SK Hradec Králové, gdzie zadebiutował w czeskiej ekstraklasie, a w 1995 zdobył puchar Czech. Przed transferem do Sparty Praga bronił barw kilku innych klubów w ojczyźnie, m.in. Viktorii Žižkov, Slovana Liberec i FC Zlín. Jako zawodnik tej pierwszej zdobył 15 goli w sezonie 1999/2000, co zaowocowało przejściem do stołecznej Sparty za sumę około 11 milionów Kč. W czasie trzyletniego pobytu na stadionie Letná Kincl zdobył 23 bramki w 80 spotkaniach, wywalczył mistrzostwo Czech w 2001 i 2003, a także wpisał się na listę strzelców w wygranym 1–0 meczu z S.S. Lazio w ramach rozgrywek Ligi Mistrzów, zapewniając czeskiemu klubowi awans do dalszej rundy. W trakcie zimowego okienka transferowego Kincl został zawodnikiem Zenitu Petersburg, lecz po kilku miesiącach nieregularnych występów w Rosji przeniósł się do Rapidu Wiedeń, gdzie spędził kolejne trzy sezony, zdobywając mistrzostwo Austrii 2005. Latem 2007 czeski napastnik podpisał kontrakt z drugoligowym wówczas SK Schwadorf, a rok później wrócił do Czech jako zawodnik Bohemians Praga. Karierę zakończył w 2010 po epizodzie w czwartoligowej "Viktorie Jirny".
Kariera reprezentacyjna.
Marek Kincl zadebiutował w seniorskiej kadrze Czech 8 lutego 2000 w meczu przeciwko Meksykowi w ramach turnieju towarzyskiego w Hongkongu; Czesi wygrali 2–1, a Kincl zmienił w 61. minucie strzelca jednej z bramek – Pavla Verbirza. Po raz drugi i ostatni Kincl wystąpił w reprezentacji 16 sierpnia 2000 w towarzyskim meczu z reprezentacją Słowenii w Ostrawie (0–1), zmieniając Jana Kollera.

</doc>
<doc id="2686710" url="https://pl.wikipedia.org/wiki?curid=2686710" title="Trypanosoma evotomys">
Trypanosoma evotomys

Trypanosoma evotomys – kinetoplastyd z rodziny świdrowców należący do królestwa protista.
Pasożytuje w osoczu krwi nornicy rudej "(Clethrionomys glareolus)". Stwierdzony również u myszy zaroślowej "(Apodemus sylvaticus)".
Pasożyt ten jest przenoszony przez następujące gatunki much "Amalaraeus penicilliger mustalae", "Rhadinopsylla pentacantha", "Ctenophthalmus nobilis vulgaris", "Doratopsylla dasycnema".

</doc>
<doc id="2686714" url="https://pl.wikipedia.org/wiki?curid=2686714" title="Omar Avilán">
Omar Avilán

Omar Alejandro Avilán Mendoza (ur. 29 kwietnia 1977 w Guadalajarze) – meksykański piłkarz występujący na pozycji pomocnika.
Kariera klubowa.
Avilán pochodzi z miasta Guadalajara i jest wychowankiem tamtejszego zespołu Club Atlas. W meksykańskiej Primera División zadebiutował za kadencji argentyńskiego szkoleniowca Marcelo Bielsy – 7 stycznia 1995 w zremisowanym 0:0 spotkaniu z Veracruz. Premierowego gola w najwyższej klasie rozgrywkowej strzelił rok później – 13 stycznia 1996 w wygranej 1:0 konfrontacji z Morelią. Podczas ponad dwuletniej gry w Atlasie często pojawiał się na ligowych boiskach, jednak zwykle w roli rezerwowego. Podobną funkcję pełnił w Toros Neza, gdzie występował przez rok bez większych sukcesów.
Latem 1999 Avilán został zawodnikiem CF Monterrey. Tutaj, podobnie jak w Atlasie i Toros nie zawsze wybiegał na spotkania w wyjściowym składzie, jednak był pewnym punkem zespołu. W 2003 roku wywalczył z zespołem mistrzostwo Meksyku w wiosennym sezonie Clausura, a także triumfował w rozgrywkach krajowego superpucharu – Campeón de Campeones. W ciągu pięciu lat spędzonych w Monterrey zdobył 15 bramek w 123 ligowych meczach. Jego kolejnym zespołem był Puebla FC, z którym po rozgrywkach 2004/2005 spadł do drugiej ligi meksykańskiej.
Wiosną 2006 Avilán reprezentował barwy Coyotes de Sonora z Liga de Ascenso, natomiast po pół roku powrócił do pierwszej ligi, podpisując umowę z Querétaro FC. Po rozegraniu dwóch spotkań został wypożyczony do drugoligowego Club Celaya. Latem 2007 powrócił do Querétaro, które w międzyczasie spadło już na zaplecze najwyższej klasy rozgrywkowej. W późniejszym czasie zanotował także półroczne epizody w drugoligowch Tampico Madero FC i Universidad de Guadalajara, gdzie w wieku 32 lat zakończył piłkarską karierę.
Kariera reprezentacyjna.
W 1997 roku Avilán znalazł się w składzie reprezentacji Meksyku U–20 na Młodzieżowe Mistrzostwa Świata w Malezji. Był wówczas podstawowym graczem kadry, rozgrywając wszystkie cztery mecze, za to Meksykanie odpadli w 1/8 finału.
W seniorskiej reprezentacji Meksyku Avilán zadebiutował 5 lutego 1997 w wygranym 3:1 meczu towarzyskim z Ekwadorem. Był to zarazem jego jedyny występ w kadrze narodowej.

</doc>
<doc id="2686718" url="https://pl.wikipedia.org/wiki?curid=2686718" title="C-124 Globemaster II">
C-124 Globemaster II



</doc>
<doc id="2686720" url="https://pl.wikipedia.org/wiki?curid=2686720" title="C-74 Globemaster">
C-74 Globemaster



</doc>
<doc id="2686727" url="https://pl.wikipedia.org/wiki?curid=2686727" title="SRG SSR idée suisse">
SRG SSR idée suisse



</doc>
<doc id="2686730" url="https://pl.wikipedia.org/wiki?curid=2686730" title="Tadeusz Seib">
Tadeusz Seib

Tadeusz Józef Seib (ur. 24 października 1885 w Krakowie, zm. ? we Lwowie) – polski działacz społeczny, nauczyciel, polityk, poseł na Sejm i senator w II RP.
Życiorys.
Uczęszczał do szkoły w Jaśle. W wieku 12 został osierocony. W dzieciństwie pracował dorywczo w Krakowie, m.in. jako chłopiec na posyłki w sklepie Wentzla oraz jako pomocnik w cukierni „Zielony Balonik”. Otrzymał stypendium na naukę w seminarium nauczycielskim w Krośnie, dorabiał korepetycjami. Od 1909 roku uczył w szkołach elementarnych, choć egzamin na nauczyciela szkół ludowych zdał dopiero w 1911 roku. W okresie późniejszym ukończył również Szkołę Nauk Politycznych w Warszawie.
W 1914 roku został zmobilizowany i do marca 1915 roku walczył na froncie karpackim w 18. pułku austriackiej obrony krajowej. W tym roku został zwolniony z wojska z powodu inwalidztwa i zdał w 1916 roku egzamin na nauczyciela szkół wydziałowych. Do 1918 roku uczył w szkołach elementarnych w Krośnie, gdzie był również przewodniczącym „Ogniska nauczycielskiego” i członkiem rady przybocznej miejscowego starosty. Na terenie powiatu organizował też kółka rolnicze, kooperatywy spożywcze, spółki oszczędnościowe i pożyczkowe. W 1918 roku organizował wiece protestacyjne przeciw pokojowi brzeskiemu z Ukrainą. 
W styczniu 1919 roku został wybrany z listy PSL „Lewicy” w okręgu wyborczym nr 41 (okręg Jasło, Krosno i Sanok) na posła na Sejm Ustawodawczy (1919–1922). W czasie wojny polsko-bolszewickiej w 1920 roku był członkiem Komitetu Obrony Państwa i organizował werbunek ochotników. Od 1922 roku razem z Józefem Putkiem redagował „Sztandar Chłopski”, zamieszczał też tam swoje artykuły. W sierpniu 1922 roku – wraz z Józefem Putkiem i Józefem Bochenkiem – odszedł od PSL Lewicy i przyłączył się do PSL „Wyzwolenie”. Z ramienia tej partii w listopadzie 1922 roku został wybrany na posła do Sejmu I kadencji (1922–1927). W latach 1923–1924 i 1926–1927 był członkiem Zarządu Głównego PSL „Wyzwolenie”, a w latach 1927–1929 – zastępcą członka ZG. Od maja 1926 roku do lipca 1927 roku był sekretarzem ZG PSL „Wyzwolenie”, a od grudnia 1926 roku do początku 1928 roku – sekretarzem klubu parlamentarnego tej partii. W końcu lat 20. zerwał z ruchem ludowym i opowiedział się po stronie obozu Piłsudskiego.
Od listopada 1918 roku do listopada 1927 roku był kierownikiem publicznej szkoły powszechnej w Krościenku Wyżnym. Rozporządzeniem Ministra Wyznań Religijnych i Oświecenia Publicznego z 29 listopada 1927 został przeniesiony z tego stanowiska na posadę prowizorycznego zastępcy inspektora szkolnego powiatu łódzkiego. Od listopada 1931 był inspektorem szkolnym powiatu łódzkiego. W listopadzie 1932 roku objął inspektorat szkolny powiatu toruńskiego. Przy tym inspektoracie zorganizował Ośrodek Poszukiwań Etnograficznych i redagował wydawnictwo tego ośrodka. Był również w latach 1933–1938 redaktorem miesięcznika „Przysposobienie Obywatelskie” oraz (w latach 1936–1937) pisma „Straż nad Wisłą”. Z Torunia został przeniesiony na stanowisko inspektora szkolnego w Rzeszowie z dniem 1 listopada 1938.
We wrześniu 1935 roku został wybrany na zastępcę senatora IV kadencji (1935–1938) z województwa pomorskiego. Jego poprzednik, Stanisław Tor zrzekł się mandatu i Seib został zaprzysiężony na senatora 12 grudnia 1935 roku. W senacie pracował w komisji oświatowej.
Po wybuchu II wojny światowej, we wrześniu 1939 roku został ewakuowany z Rzeszowa do Lwowa. Próbując przekroczyć granicę radziecko-węgierską został 3 grudnia 1939 roku aresztowany przez NKWD. Był więziony w Skolem i w Stanisławowie, następnie skazany na 8 lat więzienia. 23 września 1941 roku na mocy układu Sikorski-Majski został zwolniony z obozu Karłag w Kazachstanie. Zaginął w niewyjaśnionych okolicznościach na terenie ZSRR. Dalsze losy Tadeusza Seiba i jego rodziny nie są znane.
Życie prywatne.
Był synem Juliana, rzemieślnika i działacza socjalistycznego, oraz Katarzyny z Ibramów. Został osierocony w wieku 12 lat. Ożenił się z Jadwigą Żółkiewicz, z którą miał 5 dzieci.

</doc>
<doc id="2686733" url="https://pl.wikipedia.org/wiki?curid=2686733" title="Park Narodowy Tubkal">
Park Narodowy Tubkal



</doc>
<doc id="2686734" url="https://pl.wikipedia.org/wiki?curid=2686734" title="Dobre uporządkowanie">
Dobre uporządkowanie



</doc>
<doc id="2686738" url="https://pl.wikipedia.org/wiki?curid=2686738" title="USS Whidbey Island (LSD-41)">
USS Whidbey Island (LSD-41)

USS Whidbey Island (LSD-41) – amerykański okręt desantowy-dok, jednostka wiodąca typu "Whidbey Island". Pierwszy w historii US Navy okręt noszący tę nazwę, pochodzącą od wyspy Whidbey Island.
Historia okrętu.
Kontrakt na budową USS „Whidbey Island” przyznano stoczni Lockheed Shipbuilding Company z Seattle w lutym 1981 roku. Stępkę położono 4 sierpnia, trzy i pół roku później jednostkę przyjęto do służby w US Navy.
W sierpniu 1986 roku USS „Whidbey Island” wyruszył na pierwszą misję, NATO-wskie ćwiczenia Northern Wedding/Bold Guard ’86. Jesienią 1989 roku pomagał dostarczyć pomoc humanitarną ofiarom huraganu Hugo na Morzu Karaibskim. Trzy lata później stał się pierwszym amerykańskim okrętem desantowym, który wszedł na wody Morza Czarnego. Na przełomie 1994 i 1995 roku wziął udział w operacji Uphold Democracy (przywrócenie do władzy legalnie wybranego prezydenta Haiti, Jeana-Bertranda Aristide’a), a następnie udał się na Adriatyk, by nadzorować przestrzegania postanowień układu z Dayton.
W XXI wieku USS „Whidbey Island” brał udział w operacji Enduring Freedom, pomagał w ewakuacji cywilów podczas kryzysu libańskiego i uczestniczył w działań przeciw piratom u wybrzeży Somalii.
Opis techniczny.
USS „Whidbey Island” to pierwszy amerykański okręt stworzony z myślą o wykorzystywaniu poduszkowców desantowych LCAC, może przewozić cztery takie pojazdy. Jest przystosowany do pomieszczenia 402 żołnierzy piechoty morskiej, plus dodatkowych 102 na krótki okres. Okręt ma też pokład lotniczy dla śmigłowców.
Okręt jest wyposażony w dwa zestawy Phalanx do samoobrony. Od modernizacji w 2000 roku okręt dysponuje dwiema wyrzutniami pocisków rakietowych RAM.

</doc>
<doc id="2686739" url="https://pl.wikipedia.org/wiki?curid=2686739" title="Augustyn Serożyński">
Augustyn Serożyński

Augustyn Serożyński (ur. 26 sierpnia 1883 w Lekartach, zm. 5 listopada 1941 w KL Mauthausen-Gusen II) – polski ziemianin, działacz społeczny, polityk, propagator spółdzielczości i oświaty rolniczej na Pomorzu, poseł na Sejm i senator w II RP.
Życiorys.
Posiadał wykształcenie podstawowe. W latach 1918–1919 brał czynny udział w organizacji Straży Ludowej i Straży Obywatelskiej na Pomorzu. Pracował w organizacjach rolniczo-zawodowych i społecznych. Był założycielem kółek rolniczych w Skarlinie (1910), Lekartach (1924) oraz w Wonnie i Ostrowitem (1928) i zakładów mleczarskich. Pełnił funkcje sołtysa w Lekartach, wójta gminy Skarlin i Nowego Miasta Lubawskiego oraz wiceprezesa Zarządu Głównego Pomorskiego Towarzystwa Rolniczego w Toruniu.
W 1930 roku został posłem na Sejm III kadencji (1930–1935), w 1935 roku senatorem IV kadencji (1935–1938) powołanym przez Prezydenta RP Ignacego Mościckiego. Pracował w komisji gospodarczo-skarbowej. 
Podczas II wojny światowej aresztowany przez Gestapo 10 kwietnia 1940 roku; więziony w kilku obozach koncentracyjnych (Auschwitz, Dachau, Sachsenhausen). Został zamordowany zastrzykiem fenolu 5 listopada 1941 roku w obozie Mauthausen-Gusen (numer obozowy 2789).
Upamiętnienie.
Rada Gminy Nowe Miasto Lubawskie uchwałą z dnia 4 października 2018 roku nadała Augustynowi Serożyńskiemu tytuł „Zasłużony dla gminy Nowe Miasto Lubawskie”.
12 października 2018 roku w Lekartach odsłonięta została tablica pamiątkowa upamiętniająca Augustyna Serożyńskiego – wybitnego mieszkańca gminy Nowe Miasto Lubawskie, pierwszego parlamentarzystę pochodzącego z powiatu nowomiejskiego.

</doc>
<doc id="2686740" url="https://pl.wikipedia.org/wiki?curid=2686740" title="Lista kardynałów według państw">
Lista kardynałów według państw



</doc>
<doc id="2686742" url="https://pl.wikipedia.org/wiki?curid=2686742" title="Diecezja Tulsa">
Diecezja Tulsa

Diecezja Tulsa (łac. "Dioecesis Tulsensis", ang. "Diocese of Tulsa") – diecezja Kościoła rzymskokatolickiego we wschodniej części stanu Oklahoma.
Historia.
Diecezja została kanonicznie erygowana 13 grudnia 1972 roku przez papieża Pawła VI ze wschodnich terenów dotychczasowej diecezji Oklahoma City-Tulsa. Tego samego dnia diecezja Oklahoma City została podniesiona do rangi archidiecezji metropolitalnej. Pierwszym ordynariuszem został kapłan z diecezji diecezji Galveston Bernard James Ganter (1928-1993), który przeniesiony został po paru latach na biskupstwo Beaumont w Teksasie. 

</doc>
<doc id="2686751" url="https://pl.wikipedia.org/wiki?curid=2686751" title="Cuatto Giaveno Volley">
Cuatto Giaveno Volley

Cuatto Giaveno Volley – żeński klub siatkarski z Włoch, założony w 1968 r. w Giaveno. W sezonie 2012/13 drużyna występowała w Serie A jako beniaminek.

</doc>
<doc id="2686754" url="https://pl.wikipedia.org/wiki?curid=2686754" title="Tunezja na Letnich Igrzyskach Olimpijskich 1960">
Tunezja na Letnich Igrzyskach Olimpijskich 1960

Tunezję na Letnich Igrzyskach Olimpijskich 1960 reprezentowało 42 zawodników (wszyscy mężczyźni). Reprezentanci Tunezji nie zdobyli żadnego medalu na tych igrzyskach.

</doc>
<doc id="2686756" url="https://pl.wikipedia.org/wiki?curid=2686756" title="Sudan na Letnich Igrzyskach Olimpijskich 1960">
Sudan na Letnich Igrzyskach Olimpijskich 1960

Sudan na Letnich Igrzyskach Olimpijskich 1960 reprezentowało 10 zawodników (wszyscy mężczyźni). Reprezentanci Sudanu nie zdobyli żadnego medalu na tych igrzyskach.

</doc>
<doc id="2686761" url="https://pl.wikipedia.org/wiki?curid=2686761" title="Jacek Chodorowicz">
Jacek Chodorowicz

Jacek Michał Chodorowicz (ur. 7 grudnia 1964 w Warszawie) – polski dyplomata specjalizujący się w relacjach z państwami Bliskiego Wschodu; ambasador RP w Syrii (2002–2008) i Izraelu (2012–2018).
Życiorys.
Ukończył studia na Wydziale Historycznym Uniwersytetu Warszawskiego oraz kurs dyplomatyczny w Holenderskim Instytucie Spraw Międzynarodowych. W 1991 został asystentem podsekretarza stanu ds. międzynarodowych w MEN. Z MSZ związany od 1992. W latach 1995–1999 był chargé d’affaires w Zimbabwe, początkowo w randze I sekretarza, a następnie radcy. W latach 1999–2001 był dyrektorem Departamentu Afryki i Bliskiego Wschodu w MSZ. Następnie w 2001 został mianowany ambasadorem w Syrii, którą to funkcję pełnił do 2008, po czym wrócił na stanowisko dyrektora departamentu. W 2009 uzyskał rangę ambasadora tytularnego. 24 stycznia 2012 został mianowany na ambasadora w Izraelu. Został odwołany z tej funkcji z dniem 30 maja 2018. Później był pełnomocnikiem ministra spraw zagranicznych do spraw kontaktów z diasporą żydowską; w lipcu 2021 na tej funkcji zastąpił go Jarosław Marek Nowak.
Odznaczony Krzyżem Kawalerskim Orderu Odrodzenia Polski (2011). Żonaty, ma 2 synów. Zna angielski i francuski.

</doc>
<doc id="2686762" url="https://pl.wikipedia.org/wiki?curid=2686762" title="John Favalora">
John Favalora

John Clement Favalora (ur. 5 grudnia 1935 w Nowym Orleanie) – amerykański duchowny katolicki, arcybiskup metropolita Miami w latach 1994-2010.
Do kapłaństwa przygotowywał się w St. Benedict i Nowym Orleanie. Został następnie skierowany na dalsze studia do Rzymu na Uniwersytecie Gregoriańskim. W Wiecznym Mieście przyjął 20 grudnia 1961 święcenia kapłańskie. Po powrocie do rodzinnej archidiecezji Nowy Orlean pracował jako proboszcz, dyrektor szkoły średniej i archidiecezjalny dyrektor ds. powołań. Był również rektorem Seminarium Notre Dame, gdzie w młodości sam się kształcił. 
24 czerwca 1986 otrzymał nominację na ordynariusza diecezji Alexandria w rodzinnej metropolii. Po trzech latach przeniesiony na biskupstwo St. Petersburg na Florydzie. 3 listopada 1994 mianowany arcybiskupem metropolitą Miami, jako następca odchodzącego na emeryturę abpa Edwarda A. McCarthy’ego. Ingres odbył się w grudniu tego samego roku. Abp Favalora ogłosił swe przejście na emeryturę 20 kwietnia 2010, mimo iż nie osiągnął jeszcze wieku przewidzianego prawem kanonicznym. Tego samego dnia mianowany został jego następca Thomas Wenski.

</doc>
<doc id="2686766" url="https://pl.wikipedia.org/wiki?curid=2686766" title="Therese Fantou">
Therese Fantou



</doc>
<doc id="2686767" url="https://pl.wikipedia.org/wiki?curid=2686767" title="Artur Harazim">
Artur Harazim

Artur Mariusz Harazim (ur. 15 sierpnia 1968 w Kielcach) – polski dyplomata w stopniu ambasadora tytularnego, w latach 2012–2016 ambasador RP w Belgii.
Życiorys.
Pochodzi z Czerwionki-Leszczyny. Ukończył prawo na Uniwersytecie Śląskim (1992), studia podyplomowe z zakresu prawa europejskiego w Kolegium Europejskim w Brugii (1993), program dyplomatyczny w Hoover Institution na Uniwersytecie Stanforda (1994) oraz na George Washington University School of Law w Waszyngtonie (1999).
Z Ministerstwem Spraw Zagranicznych związany od 1993. W 1995 został naczelnikiem wydziału w Departamencie Prawno-Traktatowym. Od 1996 do 2001 pracował w Ambasadzie RP w Waszyngtonie. W latach 2002–2003 był szefem zespołu przygotowującego traktat akcesyjny. W latach 2004–2008 pełnił funkcję koordynatora wydziału ds. parlamentarnych i prawnych w Stałym Przedstawicielstwie RP przy UE w Brukseli, brał udział m.in. w przygotowaniu traktatu konstytucyjnego, a następnie traktatu lizbońskiego. W 2008 został zastępcą dyrektora Departamentu Unii Europejskiej, a następnie dyrektorem tamże (do 2009) i dyrektorem Departamentu Polityki Europejskiej (2010–2012). Pełnił również funkcję pełnomocnika ministra spraw zagranicznych do spraw przygotowania przewodnictwa w Radzie UE. 24 stycznia 2012 został mianowany ambasadorem w Belgii. Odwołano go z dniem 31 lipca 2016. Do września 2020 pełnił funkcję dyrektora Akademii Dyplomatycznej MSZ. 28 kwietnia 2021 został zastępcą dyrektora Protokołu Dyplomatycznego MSZ.
Życie prywatne.
Artur Harazim zna angielski i francuski. Jego żona Joanna również jest dyplomatką. Mają trójkę dzieci.

</doc>
<doc id="2686772" url="https://pl.wikipedia.org/wiki?curid=2686772" title="Rostisław Platt">
Rostisław Platt

Rostisław Janowicz Platt (ros. Ростислав Янович Плятт; ur. 13 grudnia 1908 w Rostowie nad Donem, zm. 30 czerwca 1989 w Moskwie) – radziecki aktor filmowy, teatralny i głosowy.
W latach 1939-1987 wystąpił m.in. w filmach "Ludzie interesu" i "Siedemnaście mgnień wiosny".
Został odznaczony tytułem Ludowego Artysty ZSRR w 1961 roku. Laureat Nagrody Państwowej ZSRR w 1982 roku.
Spoczywa na Cmentarzu Nowodziewiczym w Moskwie.
Odznaczenia.
I medale.

</doc>
<doc id="2686773" url="https://pl.wikipedia.org/wiki?curid=2686773" title="Chlortetracyklina">
Chlortetracyklina



</doc>
<doc id="2686779" url="https://pl.wikipedia.org/wiki?curid=2686779" title="Girl!Power! Live in Istanbul">
Girl!Power! Live in Istanbul

Girl!Power! Live in Istanbul – debiutancka trasa koncertowa Spice Girls, która odbyła się w październiku 1997 r. Obejmowała dwa koncerty w Stambule; 12 i 13 października. Miejscem koncertów była Abdi İpekçi Arena.
Koncert.
Scena.
Scena składała się z dwóch części: dolnej i górnej. Na scenie znajdowała się rampa, która prowadziła w dół do głównej części sceny. Po prawej i lewej stronie sceny znajdowały się klatki schodowe, które prowadziły do mniejszych platform sceny. Na środku sceny znajdował się mały pas startowy. Zespół występował w prawym dolnym rogu sceny i w lewym dolnym rogu rampy. Po prawej stronie sceny znajdowała się siatka, na której były umieszczone litery S-P-I-C-E. Podczas koncertów na początku wykorzystywano duży ekran, który umieszczono z tyłu sceny.
Nagrania.
17 stycznia 1998 r. kanał Showtime Channel w Wielkiej Brytanii o 21.00 wyemitował jeden z dwóch koncertów na wspomnianej wyżej arenie w Stambule. Nagranie z koncertu zatytułowano Spice Girls – Wild!in Concert; udostępniając przy tym na antenie setlistę z koncertu. W nagraniu wycięto jedynie utwór „Naked”.

</doc>
<doc id="2686780" url="https://pl.wikipedia.org/wiki?curid=2686780" title="Königlich Württembergische Staats-Eisenbahnen">
Königlich Württembergische Staats-Eisenbahnen

Königlich Württembergische Staats-Eisenbahnen – dawne koleje państwowe w Królestwie Wirtembergii istniejące w latach 1843–1920. 
Königlich Württembergische Staats-Eisenbahnen zostały ustanowione ustawą z dnia 18 kwietnia 1843 roku. W 1913 roku kolej posiadała 2256 km linii.
W 1920 r. wirtemberska kolej państwowa włączona została do Deutsche Reichsbahn.

</doc>
<doc id="2686784" url="https://pl.wikipedia.org/wiki?curid=2686784" title="Königlich Sächsische Staatseisenbahnen">
Königlich Sächsische Staatseisenbahnen

Königlich Sächsische Staatseisenbahnen – dawne koleje państwowe w Saksonii utworzone w 1839 r.
Historia państwowych kolei w Saksonii rozpoczęła się wraz z budową linii saksońskiej z Drezna do Lipska. W 1862 roku kolej posiadała 525 km linii.
Po abdykacji króla Fryderyka Augusta III w listopadzie 1918 roku, zrezygnowano z nazwy „Königlich” (królewskie), pozostawiając „Sächsische Staatseisenbahnen”. W 1920 r. saksońska kolej państwowa włączona została do ogólnoniemieckich kolei Deutsche Reichsbahn.

</doc>
<doc id="2686788" url="https://pl.wikipedia.org/wiki?curid=2686788" title="Maschinenfabrik Esslingen">
Maschinenfabrik Esslingen

Maschinenfabrik Esslingen AG – byłe niemieckie przedsiębiorstwo z siedzibą w Esslingen am Neckar, producent m.in. tramwajów. Obecnie od 1965 r. część Daimler AG.

</doc>
<doc id="2686790" url="https://pl.wikipedia.org/wiki?curid=2686790" title="Przygody Piotrków">
Przygody Piotrków

Przygody Piotrków (ang. "The Adventures of Pete &amp; Pete", 1993-1996) – amerykański serial komediowy dla młodzieży stworzony przez Willa McRoba i Chrisa Viscardiego. Wyprodukowany przez Wellsville Productions.
Światowa premiera serialu miała miejsce 28 listopada 1993 roku na amerykańskim Nickelodeon. Ostatni odcinek został wyemitowany 28 grudnia 1996 roku. W Polsce serial nadawany był od 9 września 1995 na kanale TVP3.
Obsada.
i inni

</doc>
<doc id="2686792" url="https://pl.wikipedia.org/wiki?curid=2686792" title="Maksim Berezowski">
Maksim Berezowski



</doc>
<doc id="2686798" url="https://pl.wikipedia.org/wiki?curid=2686798" title="HTC One X">
HTC One X

HTC One X – smartfon firmy HTC we współpracy z Nvidią z czterordzeniowym procesorem zaprezentowany w pierwszym kwartale 2012 roku na targach Mobile World Congress 2012 w Barcelonie.
One X cechuje 4,7" dotykowy wyświetlacz Super Clear LCD.
Ma także nowy, bardziej wydajny procesor Nvidia Tegra 3 AP33H Quad Core o taktowaniu 1,5 GHz, wykonany w 45-nanometrowym procesie technologicznym z dodatkowym chipem graficznym ULP GeForce. Ma 1 GB pamięci operacyjnej oraz 32 GB pamięci wbudowanej. Smartphone HTC pracuje pod kontrolą systemu Android w wersji 4.0.3 Ice Cream Sandwich z interfejsem autorskim HTC o nazwie HTC Sense w wersji 4+. Istnieje też możliwość aktualizacji do androida Jelly Bean. Nowy interfejs Sense ma zintegrowaną funkcję przesyłania plików do chmury (Dropbox). One X ma też aparat o rozdzielczości 8 Megapikseli, z możliwością nagrywania filmów w rozdzielczości Full HD (1080p, 40 Mbps).

</doc>
<doc id="2686801" url="https://pl.wikipedia.org/wiki?curid=2686801" title="Referendum w Szwajcarii w 2011 roku">
Referendum w Szwajcarii w 2011 roku

Referendum w Szwajcarii w 2011 roku – referendum przeprowadzone 3 lutego 2011 roku w Szwajcarii, dotyczące inicjatywy „Dla ochrony przed przemocą z użyciem broni” ("«Für den Schutz vor Waffengewalt»").
Inicjatywa.
4 września 2007 rozpoczęło się zbieranie podpisów przez około 70 organizacji. Do 23 lutego 2009 zebrano 106'037 podpisów które umożliwiły referendum. Miało dotyczyć zmiany artykułu 107 Konstytucji Szwajcarii („Broń i materiały wojenne”) oraz dodaniu nowego artykułu 118a („Ochrona przed przemocą z bronią palną”).
Inicjatywa zakłada że:
Projekt spotkał się z poparciem partii z lewej strony sceny politycznej (SP Socjaldemokratyczna Partia Szwajcarii, CSP Partia Chrześcijańsko-Socjalna i Zieloni) oraz ze sprzeciwem z prawej strony (SVP Szwajcarska Partia Ludowa, „FDP.Liberałowie”, CVP Chrześcijańsko-Demokratyczna Partia Ludowa Szwajcarii oraz BDP Obywatelska Partia Demokratyczna).
Sondaże.
Według sondaży ze stycznia 2011 roku, inicjatywę poparło 45% ankietowanych, przy 34% sprzeciwu i dość wysokim odsetku niezdecydowanych wynoszącym 21%.
Drugi sondaż odbył się dwa tygodnie przed referendum i był bliższy realnym wynikom, przy 47% głosów za do 45% głosów przeciw.
Wyniki.
W 20 spośród 26 kantonów większość mieszkańców głosowała przeciwko projektowi a w 6 za. 56,3% wszystkich głosujących było przeciw. Kantonami, w których większość stanowili głosujący za, były Genewa, Bazylea-Miasto, Vaud, Neuchâtel, Jura oraz Zurych, co oznacza że inicjatywa cieszyła się poparciem zachodniej, francuskojęzycznej części Szwajcarii przy silnym sprzeciwie kantonów niemieckojęzycznych.
W Szwajcarii przejście poprawki do konstytucji wymaga podwójnej większości – popierać poprawkę musi zarówno większość Szwajcarów jak i większość kantonów. Tym samym poprawka nie została przyjęta.

</doc>
<doc id="2686804" url="https://pl.wikipedia.org/wiki?curid=2686804" title="Stadion Unii Tarnów">
Stadion Unii Tarnów



</doc>
<doc id="2686807" url="https://pl.wikipedia.org/wiki?curid=2686807" title="Omar Santacruz">
Omar Santacruz

Edgar Omar Santacruz Mendiola (ur. 13 stycznia 1977 w Tulpetlac) – meksykański piłkarz występujący na pozycji ofensywnego pomocnika.
Kariera klubowa.
Santacruz jest wychowankiem zespołu Club América z siedzibą w stołecznym mieście Meksyk. W meksykańskiej Primera División zadebiutował 13 stycznia 1997 za kadencji szkoleniowca Jorge Raúla Solariego w wygranym 2:1 spotkaniu z Santos Laguną. Nie potrafiąc sobie wywalczyć miejsca w pierwszej drużynie, po upływie sześciu miesięcy odszedł do Club León, gdzie spędził półtora roku. Tam także pełnił wyłącznie rolę rezerwowego, zdobywając wicemistrzostwo kraju w sezonie Invierno 1997. W późniejszym czasie z powodzeniem reprezentował barwy drugoligowego Lagartos de Tabasco, natomiast latem 2004 powrócił do Leónu, występującego już na zapleczu najwyższej klasy rozgrywkowej. Profesjonalną karierę zakończył w wieku 28 lat jako gracz kolumbijskiego Deportes Quindío. Jako trener szkolił czwartoligowy meksykański klub Colegio Deportivo Guanajuato.
Kariera reprezentacyjna.
W 1993 roku Santacruz znalazł się w składzie reprezentacji Meksyku U-17 na Młodzieżowe Mistrzostwa Świata w Japonii. Był wówczas podstawowym zawodnikiem swojej kadry – wystąpił we wszystkich trzech meczach, zdobywając po bramce w wygranym 2:1 spotkania z Włochami i przegranej 1:4 konfrontacji z Ghaną. Jego drużyna nie zdołała jednak wyjść z grupy, zajmując w niej trzecie miejsce. Cztery lata później został powołany na Mistrzostwa Świata U-20 w Malezji, gdzie rozegrał trzy mecze i strzelił gola w wygranym 5:0 pojedynku z ZEA. Meksykanie odpadli ostatecznie w 1/8 finału.

</doc>
<doc id="2686808" url="https://pl.wikipedia.org/wiki?curid=2686808" title="Ómar Santacruz">
Ómar Santacruz



</doc>
<doc id="2686809" url="https://pl.wikipedia.org/wiki?curid=2686809" title="Edgar Santa Cruz">
Edgar Santa Cruz



</doc>
<doc id="2686810" url="https://pl.wikipedia.org/wiki?curid=2686810" title="Nikita (Ananjew)">
Nikita (Ananjew)

Nikita, imię świeckie Oleg Władimirowicz Ananjew (ur. 14 listopada 1969 w Diedcewie) – rosyjski biskup prawosławny. 
Życiorys.
Ukończył technikum gospodarstwa wiejskiego (1989) i seminarium duchowne w Moskwie (1992). W czasie nauki w seminarium, 9 kwietnia 1992, złożył wieczyste śluby mnisze z imieniem Nikita. 20 maja tego samego roku został wyświęcony na hierodiakona, zaś 19 sierpnia – na hieromnicha. W 1996 ukończył studia w Moskiewskiej Akademii Duchownej. 30 czerwca 1996 został inspektorem szkoły duchownej w Kałudze i podjął służbę w soborze św. Jerzego w tym samym mieście. W 1996 został inspektorem seminarium duchownego w Kałudze, dwa lata później otrzymał godność ihumena i został prorektorem ds. wychowawczych w seminarium kałuskim. Od 2002 służył w soborze Trójcy Świętej w Kałudze. Od 2002 do 2005 był także proboszczem parafii Narodzenia Pańskiego w Obnińsku i dziekanem II dekanatu eparchii kałuskiej i borowskiej, obejmującego cerkwie w Obnińsku. W 2004 otrzymał godność archimandryty. 16 marca 2012 otrzymał nominację na biskupa ludinowskiego, wikariusza eparchii kałuskiej. Jego chirotonia biskupia odbyła się 27 maja w cerkwi Odnowienia Świątyni Zmartwychwstania Pańskiego w Jerozolimie w Moskwie, z udziałem patriarchy moskiewskiego i całej Rusi Cyryla, metropolitów krutickiego i kołomieńskiego Juwenaliusza, kałuskiego i borowskiego Klemensa, arcybiskupa istrińskiego Arseniusza i biskupa sołniecznogorskiego Sergiusza.
W październiku 2013 został pierwszym ordynariuszem nowo utworzonej eparchii kozielskiej.

</doc>
<doc id="2686815" url="https://pl.wikipedia.org/wiki?curid=2686815" title="BRC">
BRC

BRC – międzynarodowy standard bezpieczeństwa żywności opracowany w 1998 roku przez British Retail Consortium (Wielka Brytania). BRC to zbiór zaleceń i wytycznych dla firm działających w sektorze przemysłu spożywczego, zwłaszcza hipermarketów (przede wszystkim hipermarketów brytyjskich) oraz firm dostarczających produkty żywnościowe pod własnymi markami (tzw. private labels). Uzyskanie przez firmę certyfikatu BRC dla całej linii produktów lub dla konkretnego produktu marki ma gwarantować, że dany produkt pomyślnie przeszedł specjalistyczne testy i inspekcje, jest wysokiej jakości i jest bezpieczny dla konsumentów.
Standard BRC.
Zgodnie z brytyjską ustawą o Bezpieczeństwie Żywności, wszystkie firmy działające w sektorze spożywczym (również detaliści), zobowiązane są do zachowania należytej staranności przy opracowywaniu, produkcji, dystrybucji, marketingu i sprzedaży produktów spożywczych oraz do podjęcia wszelkich niezbędnych środków ostrożności. Obowiązek ten jest weryfikowany poprzez kontrole firm spożywczych przeprowadzane w sposób niezależny przez służby państwowe. 
Standard BRC to zobowiązania nałożone na uczestników sektora spożywczego, a także wymagania stawiane przez jednostki certyfikujące BRC (w tym: dokładne specyfikacje w ramach procedur certyfikacyjnych) oraz audytorów BRC. Standard BRC wymaga wysokiego poziomu zgodności, a sam program certyfikacji BRC ma szeroki zakres i wymaga zaangażowania kierownictwa, umiejętnego zarządzania ryzykiem oraz kontroli określonych procesów i produktów. 
Wymagania BRC w stosunku do firm działających w sektorze spożywczym: 
Wersje BRC.
Standardy BRC są stale aktualizowane i uzupełniane o ewentualne nowe wymagania, bądź procedury. Posiadanie sprawnie funkcjonującego systemu BRC wymaga przeszkalania pracowników i kadry kierowniczej (w tym pełnomocnika i audytora) z zakresu wymagań nowych wersji BRC. Kolejne wersje publikowane są w styczniu i wchodzą w życie pół roku później, stając się normą obowiązującą dla wszystkich audytów i certyfikacji. Wszystkie certyfikaty BRC zachowują swoją ważność przez okres podany w konkretnym certyfikacie. 
BRC 6 – wersja opublikowana 1 stycznia 2012, obowiązywała do 30 czerwca 2015 roku. W wersji 6 zmiany dotyczyły: zasad audytowania, sposobu oceniania podczas audytu oraz wymagań dotyczących zasad dokumentowania wdrożonego systemu bezpieczeństwa żywności. 
BRC 7 – wersja opublikowana 1 stycznia 2015, obowiązuje od 1 lipca 2015 roku. Wersja 7, funkcjonująca pod nazwą BRC FOOD v7 i uznawana przez handel międzynarodowy, odpowiada poradnikowi Global Food Safety Initiative. Wersja 7 została opracowana w celu określenia kryteriów bezpieczeństwa żywności, jakości oraz wymagań operacyjnych stosowanych na miejscu w organizacji produkującej żywność. Treść Standard została zaprojektowana w celu umożliwienia oceny pomieszczeń, systemów operacyjnych oraz procedur przez jednostkę certyfikującą BRC FOOD, zgodnie z wymaganiami normy.
BRC 8 – wersja opublikowana 1 sierpnia 2018, obowiązuje od 01 lutego 2019.
Systemy powiązane z BRC.
British Retail Consortium podejmuje współpracę z innymi instytutami w celu wypracowania standardów dla firm świadczących różnego rodzaju usługi w sektorze spożywczym, m.in. dla producentów opakowań oraz przewoźników i dystrybutorów żywności. 
BRC/IOP to system przeznaczony dla firm zajmujących się produkcją opakowań mających kontakt z żywnością. BRC wspólnie z Instytutem Opakowań IOP utworzyli globalny standard BRC IOP dla producentów opakowań i materiałów opakowaniowych, ustanawiających uznaną międzynarodową normę dla opakowań. Uzyskanie certyfikatu BRC IOP daje firmie międzynarodowe uznanie znaku jakości, bezpieczeństwa i odpowiedzialności za produkt. Treść normy BRC IOP została tak zaprojektowana, aby firma skuteczne mogła poprawić swoje procesy, zmniejszając potrzebę ich wielokrotnej kontroli. Wdrożenie BRC/IOP gwarantuje bezpieczeństwo wytwarzanych opakowań oraz spełnienie wszelkich wymagań prawnych i higienicznych.

</doc>
<doc id="2686816" url="https://pl.wikipedia.org/wiki?curid=2686816" title="Anaciaeschna">
Anaciaeschna

Anaciaeschna – rodzaj ważek z rodziny żagnicowatych (Aeshnidae).
Do rodzaju należą następujące gatunki:

</doc>
<doc id="2686824" url="https://pl.wikipedia.org/wiki?curid=2686824" title="Maria Crescencia Perez">
Maria Crescencia Perez

Maria Crescencia Perez (ur. 17 sierpnia 1897, zm. 20 maja 1932 w Vallenar) – argentyńska zakonnica, Błogosławiona Kościoła katolickiego.
Życiorys.
Urodziła się religijnej rodzinie. Wstąpiła do zgromadzenia Córek Najświętszej Maryi Panny potem rozpoczęła pracę w miejscowym szpitalu. Zmarła 20 maja 1932 roku po ciężkiej chorobie. Jej beatyfikacja odbyła się 17 listopada 2012 roku.

</doc>
<doc id="2686830" url="https://pl.wikipedia.org/wiki?curid=2686830" title="Wardenafil">
Wardenafil

Wardenafil – organiczny związek chemiczny, inhibitor fosfodiesterazy typu 5, wykorzystywany w leczeniu zaburzeń erekcji. Sprzedawany jest pod markami "Levitra" oraz "Staxyn". Wardenafil został opracowany przez Bayer AG, GlaxoSmithKline oraz Schering-Plough.

</doc>
<doc id="2686840" url="https://pl.wikipedia.org/wiki?curid=2686840" title="Okręty podwodne typu Oberon">
Okręty podwodne typu Oberon

Okręty podwodne typu Oberon – brytyjskie okręty podwodne z napędem diesel-elektrycznym. Ostatnie tego typu brytyjskie okręty podwodne: z chwilą ich wycofania zdecydowano, że dla Royal Navy będą budowane wyłącznie okręty o napędzie atomowym. Zbudowano serię 13 okrętów, które zaczęły wchodzić do służby w 1960 roku.
Historia.
W 1958 do służby w Royal Navy zaczęły wchodzić okręty podwodne udanej serii typu "Porpoise". Postanowiono rozwinąć ten projekt o nowsze rozwiązania konstrukcyjne. Nowa wersja była powiększoną i zmodernizowaną wersją okrętów typu "Porpoise". Przy czym okręty te były pierwszymi okrętami podwodnymi, w których m.in. w konstrukcji kiosku zastosowano tworzywa sztuczne oraz lekkie stopy aluminium. Okręty charakteryzowały się bardzo małą emisją szumów, dzięki czemu jeszcze w latach 80. XX wieku uznawano je za najcichsze okręty o klasycznym napędzie. 
Stępkę pod pierwszy okręt serii HMS "Oberon" położono 28 listopada 1957 w stoczni Chatham. Wodowanie pierwszego okrętu serii odbyło się 18 lipca 1959. Okręt wszedł jednak dopiero jako drugi do służby 24 lutego 1961. Ostatni 13 okręt serii HMS "Onyx" wszedł do służby w 1967. Uzbrojone były w torpedy typu "Tigerfish", których zapas wynosił 20 sztuk.
W latach 80. okręty zostały poddane modernizacji, część przekazano lub odsprzedano marynarkom wojennym innych państw. W 1990 rozpoczął się proces wycofywania okrętów ze służby, który zakończył się w Royal Navy w 1993, natomiast we flotach Kanady i Australii w 2000. Okręty typu "Oberon" były ostatnimi okrętami podwodnymi o napędzie klasycznym zbudowane dla Royal Navy. Natomiast w pozostałych państwach użytkujących okręty tej klasy, wycofane jednostki zostały zastąpione przez okręty m.in. typu "Collins" (w australijskiej marynarce wojennej). 

</doc>
<doc id="2686841" url="https://pl.wikipedia.org/wiki?curid=2686841" title="Cmentarz wojenny nr 212 – Bobrowniki Małe">
Cmentarz wojenny nr 212 – Bobrowniki Małe

Cmentarz wojenny nr 212 – Bobrowniki Małe – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Znajduje się we wschodniej części miejscowości Bobrowniki Małe położonej w województwie małopolskim, w powiecie tarnowskim, w gminie Wierzchosławice.
Przy wiejskiej drodze, na niewielkim wzgórku, stała figura św. Jana Nepomucena z 1742 roku. Wokół niej pochowali Austriacy 26 poległych w walce żołnierzy armii rosyjskiej, tworząc niewielką nekropolię. W czasie Wielkiej Wojny chowano na nim także okolicznych mieszkańców, cywilne ofiary walk.
Cmentarz ma kształt prostokąta i powierzchnię ok. 2 arów. Centralnym elementem jest barokowa figura świętego. O tym, że jest to cmentarz żołnierski, świadczy obecnie tylko metalowy, prawosławny krzyż znajdujący się na betonowym słupku ogrodzenia, za figurą. Pod krzyżem znajduje się także metalowa, ale nieczytelna tabliczka.
Na ogrodzeniu, przed figurą, znajduje się tablica pamiątkowa z tekstem:
Cmentarz projektował Robert Motka.

</doc>
<doc id="2686845" url="https://pl.wikipedia.org/wiki?curid=2686845" title="Joachim Wołoszynowski">
Joachim Wołoszynowski

Joachim Wołoszynowski (ur. 20 maja 1870 w Serbach (obwód winnicki, obecnie Гонтівка, k. Mohylowa Podolskiego), zm. 11 stycznia 1945 w Krakowie) – polski ziemianin, działacz społeczny, dziennikarz, polityk, poseł na Sejm i senator w II RP.
Życiorys.
Pochodził z polskiej rodziny ziemiańskiej, posiadającej niewielki majątek Serby (obecnie Гонтівка, k. Mohylowa Podolskiego). Był synem Augustyna i Józefy z Jachimowiczów. Uczył się m.in. w Gimnazjum oo. Jezuitów w Chyrowie, które ukończył w 1890. W wieku 21 lat odziedziczył po zmarłym ojcu Serby. Zainteresował się spółdzielczością, którą zaczął organizować na Podolu. Od 1906 roku redagował pierwsze ukraińskie czasopismo spółdzielcze „Switowa zirnycia” („Світова зірниця”). Z inicjatywy Wołoszynowskiego w 1908 roku został zwołany pierwszy zjazd przedstawicieli wiejskich stowarzyszeń spożywców, stowarzyszeń kredytowych i rolniczych.
W latach 1917–1919 jego działalność społeczna i wydawnicza, prowadzona głównie w Kijowie (w latach 1914–1919 był redaktorem „Dziennika Kijowskiego”), była skierowana na wspieranie ruchu wyzwoleńczego o niepodległość Ukrainy i Polski.
Po wojnie polsko-bolszewickiej, w latach 1920–1922 był redaktorem tygodnika „Przymierze” w Warszawie. W okresie 1924–1927 pracował tamże jako dyrektor Zrzeszenia Samorządów Powiatowych. 
W 1928 roku został posłem na Sejm II kadencji (1928–1930). Zrzekł się mandatu w grudniu 1929 roku.
W latach 1930–1932 pracował jako naczelnik wydziału samorządowego w wołyńskim urzędzie wojewódzkim. Od 1932 roku organizował spółdzielnie rejonowe na Wołyniu, m.in. współzakładał polsko-ukraiński związek spółdzielczy „Hurt”. Był publicystą w Łucku, redaktorem naczelnym tygodnika „Wołyń”.
W 1935 roku został senatorem IV kadencji (1935–1938) powołanym przez Prezydenta RP Ignacego Mościckiego. Pracował w komisji gospodarczo-skarbowej.
W czasie okupacji hitlerowskiej mieszkał w Warszawie. Po powstaniu warszawskim, już jako bardzo schorowany człowiek, wyjechał do Krakowa, gdzie zmarł 11 stycznia 1945 roku. Pochowany na cmentarzu Powązkowskim w Warszawie (kwatera 149-6-25).
Od 27 lipca 1895 roku był mężem Marii Łukaszewicz, z którą miał syna Juliana, prozaika, dramatopisarza, krytyka i aktora teatralnego.
Upamiętnienie.
3 lipca 2007 roku we wsi Gontiwka (dawniej Serby) k. Mohylowa odbyła się uroczystość odsłonięcia tablicy upamiętniającej Joachima Wołoszynowskiego. W uroczystości wzięli udział najwyżsi przedstawiciele władz administracji regionalnej, spółdzielcy, mieszkańcy wsi. Przedstawiciel Kancelarii Senatu odczytał uroczysty adres szefa Kancelarii Ewy Polkowskiej. Gospodarzem uroczystości był Wasyl Podolan, przewodniczący Zarządu Winnickiego Obwodowego Związku Spożywców, fundatora tablicy. Zamontowano ją na gmachu miejscowej szkoły. W szkolnej izbie tradycji przygotowano dwie gabloty z informacjami biograficznymi na temat Wołoszynowskich.

</doc>
<doc id="2686849" url="https://pl.wikipedia.org/wiki?curid=2686849" title="Austroaeschna">
Austroaeschna

Austroaeschna – rodzaj ważek z rodziny żagnicowatych (Aeshnidae).
Podział systematyczny.
Do rodzaju należą następujące gatunki:

</doc>
<doc id="2686850" url="https://pl.wikipedia.org/wiki?curid=2686850" title="Barbara Kwietniewska">
Barbara Kwietniewska

Barbara Kwietniewska (ur. 17 lipca 1955 w Kielcach) – polska lekkoatletka, sprinterka i płotkarka, czterokrotna mistrzyni Polski.
Kariera.
Specjalizowała się w biegu na 400 metrów, choć odnosiła sukcesy w biegu na 400 metrów przez płotki. Na mistrzostwach Europy juniorów w Duisburgu zdobyła brązowy medal w sztafecie 4 × 400 metrów (sztafeta biegła w składzie: Grażyna Siewierska, Genowefa Nowaczyk, Bernarda Zalewska i Kwietniewska).
Startowała w finale Pucharu Europy w 1977 w Helsinkach, gdzie zajęła 3. miejsce w sztafecie 4 × 400 metrów, a także w finale Pucharu Europy w 1979 w Turynie, gdzie w tej samej konkurencji zajęła 6. miejsce.
Mistrzyni Polski w biegu na 400 metrów przez płotki w 1980 oraz w sztafecie 4 × 400 metrów w 1976, 1978 i 1979, wicemistrzyni w biegu na 400 metrów w 1976 i 1979, brązowa medalistka w biegu na 400 metrów przez płotki w 1979. Była również wicemistrzynią Polski w hali w biegu na 400 metrów w 1977 i 1979.
Rekordy życiowe:
Była zawodniczką klubów kieleckich: Budowlani, AZS, Novi, Lechia i Łysogóry.

</doc>
<doc id="2686851" url="https://pl.wikipedia.org/wiki?curid=2686851" title="Cephalaeschna">
Cephalaeschna

Cephalaeschna – rodzaj ważek z rodziny żagnicowatych (Aeshnidae).
Podział systematyczny.
Do rodzaju należą następujące gatunki:

</doc>
<doc id="2686854" url="https://pl.wikipedia.org/wiki?curid=2686854" title="Boarisch">
Boarisch



</doc>
<doc id="2686855" url="https://pl.wikipedia.org/wiki?curid=2686855" title="Stefan Andrzej Mozołowski">
Stefan Andrzej Mozołowski



</doc>
<doc id="2686856" url="https://pl.wikipedia.org/wiki?curid=2686856" title="Wiktor Bondarienko">
Wiktor Bondarienko

Wiktor Iwanowicz „Bondas” Bondarienko, ros. Виктор Иванович Бондаренко (ur. 13 czerwca 1949, Rosyjska FSRR) – rosyjski piłkarz, grający na pozycji obrońcy, a wcześniej pomocnika lub napastnika, trener piłkarski.
Kariera piłkarska.
Kariera klubowa.
W 1968 rozpoczął karierę piłkarską w wojskowym klubie SKA Rostów nad Donem, w którym występował przez 7 lat. W 1975 przeszedł do Lokomotiwu Moskwa, ale nie rozegrał żadnego meczu i w następnym roku odszedł do Daugavy Ryga. Po zakończeniu sezonu powrócił do SKA Rostów nad Donem. W 1979 zakończył karierę piłkarską.
Kariera trenerska.
Po zakończeniu kariery zawodniczej rozpoczął pracę szkoleniową. Na początku lat 80. ukończył Wyższą Szkołę Trenerską i od 1982 pomagał trenować SKA Rostów nad Donem. Przez Komitet Sportowy zaprzyjaźnionych armii otrzymał ofertę pracy z Mozambiku. Pomimo faktu, że kraj był w stanie wojny, zgodził się pracować tam, a w drugim roku zdobył mistrzostwo kraju z klubem Matchedje Nampula. W latach 1988–1991 ponownie pracował w SKA Rostów nad Donem na stanowiskach dyrektora, asystenta i głównego trenera klubu. Od 1991 pracował w Afryce. Najpierw prowadził kluby z Mozambiku Matchedje Nampula i CD Costa do Sol oraz reprezentację Mozambiku. Potem południowoafrykańskie kluby Orlando Pirates, Moroka Swallows FC, Bush Bucks i Mamelodi Sundowns FC. W 2004 roku pracował jako asystent oraz główny trener moskiewskiego Dinamo, a pod koniec 2005 roku przez trzy miesięcy prowadził egipski Ismaily SC. W 2006 roku po raz drugi kierował SKA Rostów nad Donem. Od listopada 2008 do lipca 2009 trenował angolski klub CD Primeiro de Agosto. W grudniu 2009 roku został zaproszony na stanowisko trenera w klubie Kabuscorp SC ze stolicy Angoli Luanda. W lecie 2010 roku współpraca między stronami została zawieszona, ale w styczniu 2011 roku Bondarienko ponownie podpisał kontrakt z klubem

</doc>
<doc id="2686858" url="https://pl.wikipedia.org/wiki?curid=2686858" title="Oczarowanie Merlina">
Oczarowanie Merlina

Oczarowanie Merlina (ang. "The Beguiling of Merlin") – obraz olejny prerafaelity Edwarda Burne-Jonesa namalowany w latach 1872-76, obecnie eksponowany w Lady Lever Art Gallery w Port Sunlight.
Obraz zamówił kolekcjoner dzieł sztuki Frederick Richards Leyland pod koniec lat 60. XIX wieku. Artysta pracował nad dziełem prawdopodobnie od 1872, w następnym roku w liście do zleceniodawcy tłumaczył się z opóźnień słabą jakością materiałów malarskich. Obraz został ukończony i opatrzony sygnaturą w 1874, jednak był nadal modyfikowany i wystawiono go po raz pierwszy dopiero w 1877 w londyńskiej Grosvenor Gallery. W 1918 płótno zakupił lord Leverhulme i od tego czasu znajduje się w zbiorach Lady Lever Art Gallery.
Opis obrazu.
Edward Burne-Jones wykorzystał motyw znany z legend arturiańskich o Merlinie i czarodziejce Nimue, znanej też jako Viviane, Elaine, Niniane, Nivian, Nyneve, Evienne lub Pani Jeziora. Artysta oparł się prawdopodobnie o tekst romansu Thomasa Malory`ego "Śmierć Artura" z 1484 roku będącego kompilacją średniowiecznej literatury arturiańskiej. Potężny czarnoksiężnik Merlin zakochał się w pięknej wróżce Nimue. Dziewczyna bezwzględnie wykorzystała Merlina do przejęcia tajemnic magii i uwięziła go feerycznym więzieniu. Artysta ukazał zwiewną postać kobiety podczas czytania zaklęć, jej głowę owijają węże symbolizujące zdradę i podstęp. Bezwładny Merlin został uwięziony w gałęziach kwitnącego głogu. Dzieło Burne-Jonesa jest jednym z najlepszych przykładów dekoracyjnego stylu z jego dojrzałego okresu twórczości.
Odbiór i interpretacje.
"Oczarowanie Merlina" wystawione w Grosvenor Gallery obok siedmiu innych prac zostało ciepło przyjęte przez krytykę, jego wielbicielem był między innymi pisarz Oscar Wilde, który uznał, że jest "pełne magii". Obraz odbierany jako alegoria miłości, zauroczenia, uwięzienia i zdrady był w rzeczywistości aluzją do osobistych przeżyć twórcy. Burne-Jones uwikłał się w romans z pozującą do postaci Nimue artystką greckiego pochodzenia Marią Zambaco. Związek trwał od 1866 do 1872 i spowodował skandal, ostatecznie został przerwany przez Marię, która zagroziła, że popełni samobójstwo.

</doc>
<doc id="2686861" url="https://pl.wikipedia.org/wiki?curid=2686861" title="Gotthard Base Tunnel">
Gotthard Base Tunnel



</doc>
<doc id="2686863" url="https://pl.wikipedia.org/wiki?curid=2686863" title="Język szina">
Język szina

Język szina – język dardyjski używany przez niektórych mieszkańców 
Gilgit-Baltistanu w Pakistanie.

</doc>
<doc id="2686866" url="https://pl.wikipedia.org/wiki?curid=2686866" title="Hal Sparks">
Hal Sparks

Hal Harry Magee Sparks III (ur. 25 września 1969 w Cincinnati) – amerykański komik, aktor, muzyk, komentator polityczny, prezenter telewizyjny i radiowy oraz osobowość telewizyjna. Odtwórca roli Michaela Novotny’ego w amerykańskim serialu "Queer as Folk". Jest również wokalistą i gitarzystą zespołu rockowego Zero 1. Jej członkami są: Robert Hall (przyjaciel Hala) i Miles Loretta (kuzyn Hala).

</doc>
<doc id="2686868" url="https://pl.wikipedia.org/wiki?curid=2686868" title="Tunel Bazowy Lötschberg">
Tunel Bazowy Lötschberg



</doc>
<doc id="2686872" url="https://pl.wikipedia.org/wiki?curid=2686872" title="Heliaeschna">
Heliaeschna

Heliaeschna – rodzaj ważek z rodziny żagnicowatych (Aeshnidae).
Należą tutaj następujące gatunki:

</doc>
<doc id="2686876" url="https://pl.wikipedia.org/wiki?curid=2686876" title="Neuraeschna">
Neuraeschna

Neuraeschna – rodzaj ważek z rodziny żagnicowatych (Aeshnidae).
Należą tutaj następujące gatunki:

</doc>
<doc id="2686877" url="https://pl.wikipedia.org/wiki?curid=2686877" title="Oligoaeschna">
Oligoaeschna

Oligoaeschna – rodzaj ważek z rodziny żagnicowatych (Aeshnidae).
Należą tutaj następujące gatunki:

</doc>
<doc id="2686878" url="https://pl.wikipedia.org/wiki?curid=2686878" title="A Million Lights">
A Million Lights

A Million Lights – trzeci studyjny album brytyjskiej piosenkarki Cheryl Cole. Ukazał się w wersji standardowej oraz wersji deluxe w czerwcu 2012.
Tło i rozwój.
W sierpniu 2011 pojawiły się pierwsze informacje mówiące o tym, że Cheryl Cole pracuje nad trzecim albumem. 18 kwietnia 2012 Cole wyjawiła tytuł albumu – "A Million Lights". Na swoim oficjalnym koncie SoundCloud Cole pokazała piosenkę zatytułowaną "Love Killer" wyprodukowaną przez Dada Life, która pochodzi z najnowszego albumu. 24 maja piosenkarka ujawniła na Facebooku okładkę i listę utworów.
Nagrywanie.
W lipcu 2011, Far East Movement twierdzili, że byli razem z Cheryl Cole i will.i.am w studiu. MTV ogłosiło, że piosenkarka spotkała się z Usherem w Los Angeles a według Perez Hiltona Cole i Christina Aguilera rozmawiały o wspólnej współpracy. We wrześniu 2011 Taio Cruz wyjawił, że pracował nad trzecim albumem Cole. W tym samym miesiącu Cole była widziana z w studiu z Alex da Kid. W maju 2012, Cole potwierdziła, że Lana Del Rey jest jedną z autorów tekstów do albumu.

</doc>
<doc id="2686882" url="https://pl.wikipedia.org/wiki?curid=2686882" title="Antoni Z. Zieliński">
Antoni Z. Zieliński



</doc>
<doc id="2686889" url="https://pl.wikipedia.org/wiki?curid=2686889" title="Kirchberg-Weihungstal">
Kirchberg-Weihungstal



</doc>
<doc id="2686890" url="https://pl.wikipedia.org/wiki?curid=2686890" title="LXVIII Grand Prix de Monaco">
LXVIII Grand Prix de Monaco



</doc>
<doc id="2686891" url="https://pl.wikipedia.org/wiki?curid=2686891" title="Grand Prix de Monaco 2012">
Grand Prix de Monaco 2012



</doc>
<doc id="2686893" url="https://pl.wikipedia.org/wiki?curid=2686893" title="Grand Prix du Canada 2012">
Grand Prix du Canada 2012



</doc>
<doc id="2686894" url="https://pl.wikipedia.org/wiki?curid=2686894" title="Gran Premio de España 2012">
Gran Premio de España 2012



</doc>
<doc id="2686896" url="https://pl.wikipedia.org/wiki?curid=2686896" title="2012 UBS Chinese Grand Prix">
2012 UBS Chinese Grand Prix



</doc>
<doc id="2686897" url="https://pl.wikipedia.org/wiki?curid=2686897" title="Petronas Malaysian Grand Prix 2012">
Petronas Malaysian Grand Prix 2012



</doc>
<doc id="2686899" url="https://pl.wikipedia.org/wiki?curid=2686899" title="2012 Qantas Australian Grand Prix">
2012 Qantas Australian Grand Prix



</doc>
<doc id="2686906" url="https://pl.wikipedia.org/wiki?curid=2686906" title="Festiwal Nostalgia">
Festiwal Nostalgia

Festiwal NOSTALGIA – poznański projekt muzyczny, w którym współcześni artyści reinterpretują stare dzieła. Odbywają się podczas niego przede wszystkim koncerty, ale też panele dyskusyjne i seanse filmowe.
Organizator.
Organizatorem festiwalu jest Fundacja Malta.

</doc>
<doc id="2686909" url="https://pl.wikipedia.org/wiki?curid=2686909" title="Dawid odprawiający Uriasza">
Dawid odprawiający Uriasza

Dawid odprawiający Uriasza ("Haman uświadamia sobie swój los") – obraz holenderskiego malarza Rembrandta Harmenszoona van Rijn, wykonany w 1665 roku.
Data powstania obrazu nie jest do końca ustalona. W większości opracowań uznaje się powstanie dzieła pomiędzy rokiem 1660 a 1665. Większą zagadką jest tematyka i interpretacja obrazu.
Interpretacja postaci na podstawie drugiej księgi Samuela.
Według jednej interpretacji obraz przedstawia scenę zaczerpniętą ze Starego Testamentu z 2 Księgi Samuela. Historia opowiada o królu Dawidzie, który podczas walk z Ammonitami, przebywał w swoim pałacu i zobaczył piękną, kąpiącą się kobietę. Była to Batszeba, żona wodza Uriasza Hetyty. Król poznał kobietę i posiadł ją, w wyniku czego stała się brzemienna. Wówczas Dawid posłał po męża Batszeby, by ten, nieświadom, wrócił do domu i spełniał swe obowiązki małżeńskie. Wódz nie usłuchał króla i pod pozorem wierności swoim wojskom spędzał noce ze swoimi żołnierzami. Pewnego dnia Dawid wysłał list do dowódcy armii Joaba:
Interpretację postaci z prawej strony jako Dawida i Uriasza w czerwonej szacie, prezentowali radzieccy historycy sztuki Jurij Kuzniecow i Irena Linnik oraz niemiecki historyk, znawca dzieł Rembrandta, Wilhelm Valentiner.
Interpretacja postaci na podstawie księgi Estery.
Według innej interpretacji dzieło porusza temat związany z wydarzeniami opisanymi w Starym Testamencie w Księdze Estery. Obraz tytułowany jest jako "Haman uświadamia sobie swój los". Głównymi postaciami jest zarządca Haman i król Achaszwerosz (Aswerus). Motyw przedstawiony na obrazie dotyczy chwili, gdy Achaszwerosz poleca Hamanowi uczczenie Mardocheusza.
Haman był wiernym sługą króla Achaszwerosza, miał wielką władzę i nienawidził ludu żydowskiego oraz jego przedstawiciela, Mardocheusza. Ten ostatni wzbudzał u niego wielką niechęć, ponieważ nigdy nie oddawał mu czci. Mardocheusz zasłużył się Achaszweroszowi, gdy dzięki wskazówkom otrzymanym w śnie wydał mu dwóch eunuchów spiskujących na życie króla. Achaszwerosz obdarzył go zaszczytem służenia mu na dziedzińcu królewskim. Gdy zarządca osiągnął już najwyższy szczebel władzy i zaufania u władcy, postanowił zgładzić niepokornego Żyda i rozkazał przygotowanie drzewa na którym miał go powiesić. W dniu zabicia Żyda, król przypomniał sobie o Mardocheuszu za sprawą tajemniczego snu. Wróciła sprawa ze skazanymi za zdradę eunuchami. Król postanowił jeszcze raz nagrodzić Żyda. Nie wiedząc w jaki sposób to zrobić zwrócił się o radę do Hamana:
Według późniejszej relacji, na dworze królewskim odbyła się uczta zorganizowana przez królową Esterę. Obecny na niej król, zapragnął spełnić każde życzenie królowej. Ta, będąc z ludu żydowskiego o czym nikt nie wiedział, zażyczyła sobie śmierci Hamana jako tego, który prześladuje jej lud.
Rembrandt prawdopodobnie wybrał moment, gdy Achaszwerosz poleca Hamanowi uczczenie Mardocheusza. Taką interpretację przedstawiali m.in. Madlyn Kahr, J. Nieuwstraten, Christian Tümpel. Według interpretacji H. van de Waala scena przedstawia moment, gdy Haman dowiaduje się o wyroku śmierci wydanego na niego przez króla Achaszwerosza. Trzecią postacią miałby być sługa Hamana, Charbona, w którego zgodnie z żydowską tradycją wciela się prorok Eliasz. Podobna kompozycja tematu, wyłączająca obecność Estery, została zaprezentowana w żydowskim przedstawieniu teatralnym granym wówczas w Amsterdamie, w 1659 roku.
Opis obrazu.
Obraz przedstawia trzy postacie. Na pierwszym planie widać mężczyznę w czerwonym płaszczu przedstawiający, w zależności od interpretacji, Hamana lub Uriasza. Postać wyraźnie jest zakłopotana lub zasmucona. Nie patrzy na widza, lecz ze spuszczonym wzrokiem przyjmuje swój los; czy to wyrok króla Achaszwerosza (Aswerusa) czy rozkaz króla Dawida. W obu przypadkach historia kończy się jego śmiercią. Dwie postacie za nim mają również smutny wyraz twarzy. Przedstawione w ten sposób postacie powodowały wiele trudności w ich zidentyfikowaniu. Według tradycji, król Achaszwerosz był przedstawiany najczęściej jako mężczyzna oburzony lub zagniewany. Tak wygląda na obrazie nauczyciela Rembrandta Lastmana pt. "Gniew Ahaswera na Hamana", tak też jest w dziele z Releigh autorstwa Lievensa i obrazach Jana Steena. Wyjaśnienie takiego stanu rzeczy zaproponowała historyk sztuki Madlyn Kahr: wyraz zatroskania króla proponuje interpretować jako wyraz jego smutku wyrażony z chwilą "uświadomienia sobie przezeń niewdzięczności, jaką zawinił wobec Mordocheusza". Druga postać, stojąca z tyłu po lewej stronie, identyfikowana jest albo z pisarzem, któremu Dawid dyktował list w sprawie Uriasza, albo (w drugim przypadku) jako dworzanin króla Achaszwerosza.
Według Jana Białostockiego "obraz należy do ikonograficznie najoryginalniejszych i najbardziej osobistych dzieł Rembrandta". Nie posiada on żadnych analogii ikonograficznych i nikt nie próbował go naśladować. Jest rzadkim przykładem przedstawienia bohatera negatywnego i jedynym przykładem obrazu w całości poświęconemu Hamanowi jako jednostce, "której losy mogą nas obchodzić, w której sytuację się wczuwamy, której los staje się głównym tematem i oddziaływa na nas niemal katartycznie"

</doc>
<doc id="2686911" url="https://pl.wikipedia.org/wiki?curid=2686911" title="Międzynarodowy Dzień Różnorodności Biologicznej">
Międzynarodowy Dzień Różnorodności Biologicznej

Międzynarodowy Dzień Różnorodności Biologicznej (ang. "International Day for Biological Diversity") – święto obchodzone corocznie 22 maja, ustanowione przez Zgromadzenie Ogólne ONZ rezolucją A/RES/55/201 z 20 grudnia 2000 roku, upamiętniające konferencję w Nairobi (22 maja 1992), na której grupa robocza (ang. "Intergovernmental Negotiating Committee") UNEP-u przedstawiła efekty pracy nad międzynarodową umową w zakresie ochrony bioróżnorodności.
Wcześniej obchody miały miejsce 29 grudnia (rezolucja 49/119 z 19 grudnia 1994) i upamiętniały wejście w życie konwencji o różnorodności biologicznej (29 grudnia 1993). W roku 2000 Konferencja Stron Konwencji zaleciła zmianę daty obchodów z powodu kłopotów z ich celebracją w końcówce roku (okres świąteczno-noworoczny). 
Każdego roku obchody odbywają się na inny temat.
2010 rok Zgromadzenie ogłosiło Rokiem Bioróżnorodności, a tematem Dnia była „bioróżnorodność dla rozwoju i pokonania ubóstwa”.
2011 rok został ogłoszony Rokiem Lasów, a tematem Dnia było podniesienie świadomości społeczeństwa w temacie znaczenia lasów oraz przerażających skutków społecznych, ekonomicznych i środowiskowych będących skutkiem ich utraty. 
Tematem obchodów w 2012 była bioróżnorodność oceanów i znaczenie środowiska morskiego dla ludzkości.

</doc>
<doc id="2686912" url="https://pl.wikipedia.org/wiki?curid=2686912" title="Konrad Siudowski">
Konrad Siudowski

Konrad Siudowski (ur. 13 maja 1884 w Świerczynach, zm. 23 września 1958 w Toruniu) – polski ziemianin, działacz społeczny, polityk, senator w II RP, członek Rady Związku Powiatów Rzeczypospolitej Polskiej w 1933 roku.
Życiorys.
Wykształcenie.
Uczył się w gimnazjach w Pelplinie, Chełmnie i Brodnicy, gdzie zdał maturę w 1906 roku. Po odbyciu jednorocznej służby w wojsku niemieckim (1 października 1906 roku – 1 października 1907 roku) studiował przyrodę, ekonomię, filozofię i rolnictwo na Uniwersytecie w Halle, gdzie w 1911 roku obronił doktorat. Po studiach i praktykach rolniczych wrócił do ponad dwustuhektarowego majątku rodzinnego Przydatki, wykupionego od Niemców przez jego ojca pod koniec XIX wieku.
Działalność niepodległościowa.
Podczas I wojny światowej, od 2 sierpnia 1914 roku służył jako oficer kawalerii w niemieckiej armii, na froncie zachodnim. Od 1 kwietnia 1917 roku do końca wojny służył w Polskiej Sile Zbrojnej, w której był oficerem-instruktorem.
Po wybuchu rewolucji listopadowej (1918) w Niemczech powrócił na Pomorze, gdzie prowadził werbunek i uzbrojenie ochotników do Armii Wielkopolskiej.
27 czerwca 1919 roku zgłosił się do Wojska Polskiego, w którym do 15 czerwca 1920 roku służył jako dowódca taborów w Dywizji Pomorskiej. Następnie, do listopada 1920 roku, służył w randze podpułkownika (ze starszeństwem z dniem 1 czerwca 1919 roku) w Dowództwie Okręgu Generalnego Pomorze biorąc udział w wojnie polsko-bolszewickiej.
Od 1920 roku pozostawał w rezerwie jako podpułkownik w 8 Dywizjonie Taborów stacjonującym w Toruniu.
Okres międzywojenny.
Powróciwszy do rodzinnego majątku, rozwinął gospodarstwo w Przydatkach, które prowadził do wybuchu II wojny światowej. Jednocześnie działał m.in. w:
We wrześniu 1935 roku został senatorem IV kadencji (1935–1938) z województwa pomorskiego. W Senacie pracował w komisjach: administracyjno-samorządowej (był jej sekretarzem) i prawniczej.
II wojna światowa i po wojnie.
W kwietniu 1940 roku został aresztowany przez Niemców. Był więziony w obozach koncentracyjnych w Oranienburg-Sachsenhausen i Mauthausen-Gusen.
Po wojnie zamieszkał w Toruniu, gdzie był założycielem i później dyrektorem Centrali Nasiennictwa Ogrodniczego i Szkółkarstwa. Był rzeczoznawcą sądowym i współorganizatorem Pomorskiej Izby Rolniczej w Gdańsku.
Po śmierci w 1958 roku w Toruniu został pochowany w rodzinnym grobowcu na cmentarzu w Brodnicy.
Życie prywatne.
Konrad Siudowski był synem Waleriana i Marii z Szalińskich. W 1920 roku ożenił się z Heleną Peto (1894–1983), z którą miał 4 dzieci: Bogdana (1921–1992), żołnierza AK, dziennikarza i działacza społecznego, Aleksandrę (ur. w 1922 roku), późniejszą Nazarewską, Zbigniewa (ur. w 1925 roku) i Teresą (ur. w 1929 roku), późniejszą Muzyk.

</doc>
<doc id="2686914" url="https://pl.wikipedia.org/wiki?curid=2686914" title="Trzmiel rudoszary">
Trzmiel rudoszary

Trzmiel rudoszary, trzmiel leśny ("Bombus sylvarum") – gatunek błonkówki z rodziny pszczołowatych, podrodziny pszczół właściwych (Apinae) i plemienia Bombini.

</doc>
<doc id="2686916" url="https://pl.wikipedia.org/wiki?curid=2686916" title="Marco di Carli">
Marco di Carli

Marco di Carli (ur. 12 kwietnia 1985 w Löningen) – niemiecki pływak, specjalizujący się w stylu dowolnym oraz w grzbietowym. 
Srebrny medalista mistrzostw Europy w sztafecie 4 x 100 m stylem zmiennym. 
Uczestnik igrzysk olimpijskich w Atenach (2004) na dystansie 100 m stylem grzbietowym (8. miejsce w finale), a także igrzysk w Londynie (2012) na 100 m stylem dowolnym (18. miejsce) oraz w sztafetach 4 x 100 m stylem dowolnym (6. miejsce) i zmiennym (6. miejsce).

</doc>
<doc id="2686921" url="https://pl.wikipedia.org/wiki?curid=2686921" title="Neri-Mandei Niannguara">
Neri-Mandei Niannguara

Neri-Mandei Niannguara (gre. Νέρι Νιαγκουάρα; ur. 14 marca 1983 w Atenach) – grecka pływaczka, specjalizująca się w stylu dowolnym.
Trzykrotna brązowa medalistka mistrzostw Europy. Uczestniczka igrzysk olimpijskich w Atenach na dystansie 100 m (6. miejsce w finale) i 50 m stylem dowolnym (10. miejsce w półfinałach) oraz w Londynie na 50 (21. miejsce) i 100 m stylem dowolnym (32. miejsce), a także w sztafecie 4 x 100 m stylem dowolnym.

</doc>
<doc id="2686923" url="https://pl.wikipedia.org/wiki?curid=2686923" title="Róbrege">
Róbrege

Grand Festiwal Róbrege – festiwal muzyczny odbywający się w latach 1983–1990 (późnym latem lub jesienią) w Warszawie. Wbrew nazwie, oprócz zespołów wykonujących reggae występowały na nim zespoły grające reggae punk, a nawet punk rocka bez elementów reggae. Z tego względu czasem wykonawców grupowano tak, aby pierwszego dnia przeważał punk, drugiego reggae, a trzeciego muzyka zróżnicowana stylistycznie. Od pewnego momentu stał się festiwalem międzynarodowym.
Festiwal był związany z klubem Hybrydy kierowanym wówczas przez Sławomira Rogowskiego. Poza nim głównym inicjatorem organizacji festiwalu był Robert Brylewski, pomysłodawca nazwy, a także Sławomir Gołaszewski. Obaj byli wówczas liderami warszawskiej sceny alternatywnej, tworząc zespół Izrael. Dyrektorem festiwalu był. m.in. Aleksander Walczak.
Pierwsze wydanie odbyło się 6 października 1983 r. w warszawskim studenckim klubie „Hybrydy”, jednak w następnych latach przeniesiono go do namiotu cyrku „Intersalto” na rogu ulic Towarowej i Chłodnej w Warszawie, ostatnią edycję zaś na Torwar. Organizacja poza klubem była wymuszona ze względu na dużą, kilkutysięczną, liczbę publiczności. Według relacji uczestników w tamtych czasach był jednym z największych festiwali muzyki alternatywnej w Polsce. Podczas największego rozkwitu imprezy organizowano wydarzenia towarzyszące, np. w Dzielnicowym Domu Kultury Mokotów na ul. Łowickiej.
W festiwalu Róbrege udział brali m.in. następujący wykonawcy: 1984, Abaddon, Absurd, Apatia, Armia (kilkakrotnie), Bandar Log, Bóm Wakacje w Rzymie, Deuter (kilkakrotnie), Dezerter (kilkakrotnie), Die Gewaltlosen, Elektryczne Gitary, Inkwizycja, Izrael (kilkakrotnie), Joanna Makabresku, Karcer (kilkakrotnie), Katharsis, Killing Joke, Kryterium, Kultura (kilkakrotnie), Misty in Roots, Moskwa (kilkakrotnie), Niepodległość Trójkątów, One Million Bulgarians (także jako Red Star), Osjan, Pancerne Rowery, Process, Prowokacja (kilkakrotnie), R.A.P., Rejestracja Przedpoborowych, Rokosz, Siekiera (kilkakrotnie), Słoma, Space Light Orchestra, Sstil, Stan Zvezda, Śmierć Kliniczna, Tilt, T.Love, Twinkle Brothers, TZN Xenna, U-Boot, Viatrack, Zbombardowana Laleczka.
Festiwal Róbrege był czasem postrzegany jako swoista konkurencja dla Festiwalu w Jarocinie. Co prawda wielu wykonawców występowało na obu festiwalach, a także część organizatorów była wspólna, jednak niektóre zespoły występujące na Róbrege nie były zapraszane do Jarocina. Zdaniem Gołaszewskiego było to wynikiem ich przekazu, zbyt radykalnego jak na festiwal jarociński. Ponadto Róbrege nie prowadził konkursu, co odróżniało go od jarocińskiego festiwalu.
Z okazji 4. festiwalu w 1986 roku Robert Brylewski i Paweł Rozwadowski (Kelner) wydali dwie trzecioobiegowe kasety "Saluto!" i "Pierwsza podróż" z koncertową (głównie z prób) muzyką zespołów związanych z Hybrydami, takimi jak: Armia, Deuter, Immanuel, Izrael, Kultura czy T-34 (duet później nazywający się Max i Kelner). Był to początek działalności studia Złota Skała. W trzecim obiegu popularne były też bootlegi z koncertów festiwalu.
Do jednego z wydań Róbrege scenografię przygotowywał zespół osób związanych z Hybrydami i środowiskiem znajomych Roberta Brylewskiego pod koordynacją Tomasza Budzyńskiego i Joanny Buchowskiej. Była to płachta z głową Indianina. Następnie służyła ona jako scenografia na koncertach Armii, aż zaginęła. Jej motyw znalazł się na okładce płyty Armia.
W trzydziestą rocznicę pierwszego festiwalu, 6 października 2013 roku, organizatorzy Róbrege zorganizowali koncert "Grand Festival Róbrege – 30 lat później – Reaktywacja". Odbył się on w namiocie na Placu Defilad w Warszawie. Jego gwiazdą byli Twinkle Brothers, a także Izrael i goście, Tymon &amp; The Transistors oraz Deuter &amp; Future Folk. Ponadto wystąpiły zespoły takie jak Enchantia czy Joint Venture Sound System oraz miały miejsce inne wydarzenia artystyczne. Wśród gości była m.in. Kayah, dla której było to nawiązanie do początków kariery, a także Vienio i Pablopavo.
W latach 2013-2017 Róbrege odbywał się pod patronatem kampanii społecznej "Muzyka Przeciwko Rasizmowi" Stowarzyszenia "Nigdy Więcej".

</doc>
<doc id="2686925" url="https://pl.wikipedia.org/wiki?curid=2686925" title="Periaeschna">
Periaeschna

Periaeschna – rodzaj ważek z rodziny żagnicowatych (Aeshnidae).
Podział systematyczny.
Do rodzaju należą następujące gatunki:

</doc>
<doc id="2686926" url="https://pl.wikipedia.org/wiki?curid=2686926" title="Kalinko-Morgi">
Kalinko-Morgi

Kalinko-Morgi – część wsi Kalinko w Polsce położona w województwie łódzkim, w powiecie łódzkim wschodnim, w gminie Rzgów. W latach 1975–1998 miejscowość administracyjnie należała do ówczesnego województwa łódzkiego.
Kalinko-Morgi należą do sołectwa Kalinko.

</doc>
<doc id="2686927" url="https://pl.wikipedia.org/wiki?curid=2686927" title="Wyrzutnia Gagarina">
Wyrzutnia Gagarina



</doc>
<doc id="2686930" url="https://pl.wikipedia.org/wiki?curid=2686930" title="Planaeschna">
Planaeschna

Planaeschna – rodzaj ważek z rodziny żagnicowatych (Aeshnidae).
Podział systematyczny.
Do rodzaju należą następujące gatunki:

</doc>
<doc id="2686931" url="https://pl.wikipedia.org/wiki?curid=2686931" title="Kathrina Molitor">
Kathrina Molitor



</doc>
<doc id="2686932" url="https://pl.wikipedia.org/wiki?curid=2686932" title="Bodziszek popielaty">
Bodziszek popielaty

Bodziszek popielaty ("Geranium cinereum" Cav.) – gatunek rośliny z rodziny bodziszkowatych. Rodzimym obszarem jego występowania jest Europa Południowa (Hiszpania i Francja). Jest uprawiany w wielu krajach świata.
Morfologia.
Niska bylina tworząca kępki o wysokości do 15 cm. Liście głęboko wcięte, tworzące przyziemną różyczkę liściową. Kwiaty barwy białej lub jasnoróżowej, często posiadające wyraźne fioletowe żyłkowanie. Jedna z ładniejszych odmian 'Ballerina' ma kwiaty jasnofioletowe. Kwitnie od późnej wiosny do wczesnego lata
Zastosowanie.
Roślina ozdobna, uprawiana dla swoich pięknych kwiatów. Strefy mrozoodporności 5-9. Nadaje się do ogrodów skalnych, na rabaty lub jako roślina okrywowa. Wymaga słonecznego lub półcienistego stanowiska. Rozmnaża się przez nasiona wysiewane wiosną, sadzonki sporządzane latem lub przez podział jesienią.

</doc>
<doc id="2686933" url="https://pl.wikipedia.org/wiki?curid=2686933" title="Geranium cinereum">
Geranium cinereum



</doc>
<doc id="2686934" url="https://pl.wikipedia.org/wiki?curid=2686934" title="Edgware Road">
Edgware Road



</doc>
<doc id="2686935" url="https://pl.wikipedia.org/wiki?curid=2686935" title="Victoria Valyukevich">
Victoria Valyukevich



</doc>
<doc id="2686936" url="https://pl.wikipedia.org/wiki?curid=2686936" title="SN 2011iy">
SN 2011iy

SN 2011iy – supernowa typu Ia, odkryta 9 grudnia 2011 roku w galaktyce NGC 4984. W momencie odkrycia miała maksymalną jasność 12,7.

</doc>
<doc id="2686940" url="https://pl.wikipedia.org/wiki?curid=2686940" title="Therese Svendsen">
Therese Svendsen

Therese Sandra Svendsen (ur. 13 marca 1989 w Malmö) – szwedzka pływaczka, specjalizująca się głównie w stylu grzbietowym.
Brązowa medalistka mistrzostw Europy z Debreczyna w sztafecie 4 x 100 m stylem zmiennym.
Uczestniczka igrzysk olimpijskich w Londynie (2012) na 100 m stylem grzbietowym (35. miejsce).

</doc>
<doc id="2686941" url="https://pl.wikipedia.org/wiki?curid=2686941" title="Sarasaeschna">
Sarasaeschna

Sarasaeschna – rodzaj ważek z rodziny żagnicowatych (Aeshnidae).
Należą tutaj następujące gatunki:

</doc>
<doc id="2686948" url="https://pl.wikipedia.org/wiki?curid=2686948" title="French Open 2012 (gra podwójna kobiet)">
French Open 2012 (gra podwójna kobiet)

French Open 2012 - gra podwójna kobiet – zawody deblowe kobiet, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 28 maja a 8 czerwca na paryskich kortach im. Rolanda Garrosa.
W zawodach wzięły udział sześćdziesiąt cztery pary, z czego, na podstawie wspólnych rankingów gry podwójnej, rozstawionych zostało szesnaście. Przed rozpoczęciem rozgrywek wycofała się para Kuzniecowa—Zwonariowa rozstawiona z numerem 13. Jej miejsce w zmaganiach zajęły Bratczikowa—Gallovits. Dodatkowe miejsce wśród par rozstawionych otrzymały Dulko—Suárez. Organizatorzy przyznali siedem dzikich kart, wszystkie reprezentantom Francji.
Dwa mecze w turnieju zakończyły się przedwcześnie z powodu kreczu jednej z zawodniczek, natomiast jeden mecz nie doszedł do skutku, gdyż para wycofała się z rozgrywek.
W fazie finałowej znalazły się tylko deble rozstawione. W etapie ćwierćfinałów, w którym rozgrywane były cztery spotkania, dwa zakończyły się po pojedynkach dwusetowych, natomiast w półfinałach jeden mecz składał się z trzech setów. W finale zmierzyły się Włoszki Sara Errani i Roberta Vinci oraz Rosjanki Marija Kirilenko i Nadieżda Pietrowa. Zawody zakończyły się zwycięstwem wyżej rozstawionych reprezentantek Włoch, które pokonały przeciwniczki 4:6, 6:4, 6:2.
Dla Errani i Vinci, które w wielkoszlemowym Australian Open 2012 osiągnęły finał, zwycięstwo było największym sukcesem w karierze. Dla pierwszej z nich był to także drugi finał w 2012 roku na paryskich kortach Rolanda Garrosa, gdyż występowała również w finale gry pojedynczej, w którym uległa Marii Szarapowej. Zarówno Pietrowa jak i Kirilenko osiągały już po jednym razie finał wielkoszlemowy w deblu – pierwsza podczas US Open w 2010 roku, a druga w czasie Australian Open w roku 2011.
Dzięki osiągnięciu dobrych wyników Errani awansowała na trzecie, a Vinci na czwarte miejsce w rankingu gry podwójnej z kolejno ósmej i dziewiątej pozycji, co stanowiło ich najlepszą lokatę w karierze. Kirilenko podczas nowego notowania znalazła się na siódmym miejscu (awans o pięć miejsc), a Pietrowa z piętnastej pozycji awansowała na jedenastą. W rankingu Race to Championships para z Włoch umocniła się na pierwszym miejscu, natomiast Rosjanki przesunęły się na trzecią lokatę. W rankingu największych zarobków w deblu na pierwszych czterech miejscach znajdowały się tenisistki, które doszły do finału.
Pula nagród.
Pula nagród w konkurencji osiągnęła 1 484 000 euro, co stanowiło przyrost o 48 tysięcy w porównaniu z poprzednim rokiem. Wysokość nagrody za zwycięstwo wyniosła 340 000 euro na parę, natomiast finaliści otrzymali połowę tej kwoty. Zgodnie z zasadami punktowania poszczególnych rund, które ustaliła federacja WTA, członkowie zwycięskiego debla uzyskali po 2000 punktów do rankingu deblowego, a finaliści po 1400 punktów.

</doc>
<doc id="2686951" url="https://pl.wikipedia.org/wiki?curid=2686951" title="Aksamitka (wstążka)">
Aksamitka (wstążka)

Aksamitka – wyrób pasmanteryjny w formie gładkiej wstążki z aksamitu, zwykle dość wąskiej, o różnych kolorach.
Surowcem bazowym do wyrobu aksamitek mogą być np. bawełna, jedwab, włókna sztuczne lub ich połączenia, a początki ich wytwarzania w Europie Zachodniej datuje się na co najmniej XVII wiek. Używane są m.in. do wiązania włosów, ozdabiania odzieży i nakryć głowy czy wyrobu akcesoriów zdobniczych.
Aksamitka w modzie damskiej.
W stroju damskim kilkakrotnie powracała moda na czarną aksamitkę noszoną na szyi, samodzielnie lub z jakąś zawieszką albo przypinką, zwykle w okresach, gdy bardziej odsłaniano ramiona i noszono głębsze dekolty. Zaświadcza o niej np. ksiądz Kitowicz w rozdziale swego "Opisu obyczajów" dotyczącym strojów kobiecych z epoki Augusta III Sasa:
Opaska na szyję z aksamitki noszona była też w 2. połowie XIX wieku – w Polsce wraz z wieszanym nań krzyżykiem bywała patriotyczną biżuterią żałobną po klęsce powstania styczniowego. Szczególnie popularna była na przełomie XIX i XX wieku, w okresie secesji, gdy podkreślać miała modną wtedy wydłużoną, „łabędzią” linię szyi. Czarną aksamitką zdobiła szyję na przykład panna Walentyna, jedna z drugoplanowych bohaterek powieści Bolesława Prusa pt. "Anielka" z 1880 roku. Jest ona też widoczna na jednym z portretów kobiecych Amedeo Modiglianiego z 1915 roku.
Przez prawie 20 lat (od 1978 do 1998 roku) aksamitka – w miejsce krawata – była elementem umundurowania funkcjonariuszek Straży Przemysłowej.
Aksamitka na szyi występuje i we współczesnej modzie inspirowanej przeszłością, m.in. w tzw. stylu vintage.
Aksamitka u znanych osób.
Jedną z rozpoznawalnych osób z czarną aksamitką noszoną zamiast krawata był aktor Wojciech Siemion, który na każdym kroku podkreślał swoje chłopskie pochodzenie. To właśnie m.in. charakterystyczna aksamitka miała zaakcentować pochodzenie, którego się nie wstydził.
Aksamitka w literaturze współczesnej i filmie.
W literaturze współczesnej aksamitka pojawiająca się w opisach postaci kobiecych może stanowić element stylizacji na przeszłość, np. czarodziejka Yennefer z sagi fantasy o wiedźminie Geralcie Andrzeja Sapkowskiego ma „piękną, odsłoniętą głęboko szyję, a na niej śliczną czarną aksamitkę i śliczną skrzącą się gwiazdę”. W powieści Jacka Dukaja pt. "Lód", której akcja toczy się w świecie alternatywnym w 1924 roku, czarną aksamitkę z czerwonym kamieniem nosi na szyi Jelena Muklanowiczówna, poznana przez głównego bohatera, Benedykta Gierosławskiego, podczas podróży koleją na Syberię. Z kolei w filmie "Lekarstwo na miłość" główna bohaterka, grana przez Kalinę Jędrusik Joanna radzi swej przyjaciółce Jance (w tej roli Krystyna Sienkiewicz) by ta – z braku odpowiedniej biżuterii – użyła zawieszonej na aksamitce zielonej broszy.

</doc>
<doc id="2686952" url="https://pl.wikipedia.org/wiki?curid=2686952" title="Stefan de Vrij">
Stefan de Vrij

Stefan de Vrij (ur. 5 lutego 1992 w Ouderkerk aan den IJssel) – holenderski piłkarz, występujący na pozycji obrońcy we włoskim klubie Inter Mediolan oraz w reprezentacji Holandii.
Srebrny medalista Ligi Narodów UEFA 2018/2019, brązowy medalista Mistrzostw Świata 2014, uczestnik Mistrzostw Europy 2020.
Kariera klubowa.
Kariera młodzieżowa.
De Vrij grał w lokalnym klubie vv Spirit przez pięć sezonów. W wieku 10 lat wystąpił na turnieju młodych talentów w Feyenoordzie. Po meczu towarzyskim przeciwko ARC zaproponowano mu dołączenie do szkółki Feyenoordu. Stefan szybko się rozwijał i był jednym z pierwszych piłkarzy, którzy po grze w drużynie U-15 ominęli jeden szczebel i od razu awansowali do U-17. 7 lipca 2009 podpisał swój pierwszy profesjonalny kontrakt z Feyenoordem, który obowiązywał do lata 2012. 24 września 2009 zadebiutował w pierwszej drużynie. Zastąpił Kelvina Leerdama w 57. minucie spotkania przeciwko Herkemase Boys w Pucharze KNVB. 6 grudnia 2009 zadebiutował w Eredivisie w spotkaniu z FC Groningen, gdy zastąpił Denny’ego Landzaata w 89. minucie. Od sezonu 2012/2013, przez dwa lata, był kapitanem drużyny. Latem 2014 podpisał kontrakt z S.S. Lazio. W lipcu 2018, na zasadzie wolnego transferu, został zawodnikiem Interu Mediolan.
Kariera reprezentacyjna.
21 listopada 2007 zadebiutował w reprezentacji Holandii U-16. Holandia pokonała Ukrainę, a De Vrij zagrał od pierwszych minut meczu.
Wystąpił na Mistrzostwach Europy U-17 2009. Drużyna Holandii, w której występowało siedmiu piłkarzy Feyenoordu zajęła 2. miejsce. W finale Holendrzy przegrali z Niemcami po dogrywce.
Swój debiut w kadrze narodowej zaliczył 15 sierpnia 2012 w sparingu z Belgią (2:4). Na Mistrzostwach Świata 2014 w Brazylii był podstawowym graczem Holandii, z którą sięgnął po brązowy medal.

</doc>
<doc id="2686954" url="https://pl.wikipedia.org/wiki?curid=2686954" title="Triacanthagyna">
Triacanthagyna

Triacanthagyna – rodzaj ważek z rodziny żagnicowatych (Aeshnidae).
Taksonomia.
Rodzaj został ustanowiony w 1883 roku przez Selysa, który umieścił w nim gatunek "Gynacantha trifida" (będący gatunkiem typowym rodzaju "Triacanthagyna"). W 1923 roku Williamson w swojej monografii dotyczącej tego rodzaju dodał do niego pięć kolejnych gatunków, w tym dwa nowo opisane ("T. caribbea" i "T. ditzleri") i trzy przeniesione z innych rodzajów ("T. obscuripennis", "T. satyrus" i "T. septima"). W późniejszych latach do "Triacanthagyna" przeniesiono jeszcze dwa gatunki ("T. nympha" z "Gynacantha" i "T. dentata" z "Coryphaeschna"), zaś w 2003 roku opisano nowy gatunek – "T. williamsoni". Rodzaj ten bywał łączony z rodzajem "Gynacantha" (Kirby (1890)).
Biologia i ekologia.
Przedstawiciele "Triacanthagyna" prowadzą zmierzchowy tryb życia. Biologia rodzaju jest słabo poznana.
Podział systematyczny.
Do rodzaju zaliczanych jest 9 gatunków:

</doc>
<doc id="2686955" url="https://pl.wikipedia.org/wiki?curid=2686955" title="Bezlitosny morderca">
Bezlitosny morderca



</doc>
<doc id="2686958" url="https://pl.wikipedia.org/wiki?curid=2686958" title="Łysa Góra (Wysoczyzna Lubartowska)">
Łysa Góra (Wysoczyzna Lubartowska)

Łysa Góra – wzgórze we wsi Chrząchów (gmina Końskowola) o wysokości 180,2 m n.p.m.
Wzgórze znajduje się na polach wsi Chrząchów, pomiędzy biegnącą przez wieś drogą gminną a obecną drogą wojewódzką 874 (dawniej drogą krajową nr 12).

</doc>
<doc id="2686960" url="https://pl.wikipedia.org/wiki?curid=2686960" title="SN 2011iz">
SN 2011iz

SN 2011iz – supernowa typu Ia, odkryta 30 listopada 2011 roku w galaktyce A032136+2233. W momencie odkrycia, miała maksymalną jasność 17,6.

</doc>
<doc id="2686961" url="https://pl.wikipedia.org/wiki?curid=2686961" title="SN 2011jb">
SN 2011jb

SN 2011jb – supernowa typu IIn, odkryta 28 listopada 2011 roku w galaktyce A113704+1528. W momencie odkrycia, miała maksymalną jasność 17,8.

</doc>
<doc id="2686962" url="https://pl.wikipedia.org/wiki?curid=2686962" title="SN 2011jc">
SN 2011jc

SN 2011jc – supernowa typu IIn, odkryta 30 listopada 2011 roku w galaktyce A033834+2232. W momencie odkrycia, miała maksymalną jasność 18,9.

</doc>
<doc id="2686964" url="https://pl.wikipedia.org/wiki?curid=2686964" title="SN 2011jd">
SN 2011jd

SN 2011jd – supernowa typu Ia, odkryta 19 listopada 2011 roku w galaktyce A002254+1352. W momencie odkrycia, miała maksymalną jasność 18,3.

</doc>
<doc id="2686965" url="https://pl.wikipedia.org/wiki?curid=2686965" title="SN 2011je">
SN 2011je

SN 2011je – supernowa typu II pec, odkryta 27 listopada 2011 roku w galaktyce A040553+1328. W momencie odkrycia, miała maksymalną jasność 18,4.

</doc>
<doc id="2686966" url="https://pl.wikipedia.org/wiki?curid=2686966" title="SN 2011jf">
SN 2011jf

SN 2011jf – supernowa typu Ib/c, odkryta 22 grudnia 2011 roku w galaktyce UGC 2134. W momencie odkrycia, miała maksymalną jasność 17,5.

</doc>
<doc id="2686967" url="https://pl.wikipedia.org/wiki?curid=2686967" title="SN 2011jg">
SN 2011jg

SN 2011jg – supernowa typu IIb, odkryta 17 grudnia 2011 roku w galaktyce UGC10331. W momencie odkrycia, miała maksymalną jasność 17,5.

</doc>
<doc id="2686968" url="https://pl.wikipedia.org/wiki?curid=2686968" title="SN 2011jh">
SN 2011jh

SN 2011jh – supernowa typu Ia, odkryta 22 grudnia 2011 roku w galaktyce NGC 4682. W momencie odkrycia, miała maksymalną jasność 16,7.

</doc>
<doc id="2686969" url="https://pl.wikipedia.org/wiki?curid=2686969" title="SN 2011ji">
SN 2011ji

SN 2011ji – supernowa typu Ia, odkryta 28 listopada 2011 roku w galaktyce A090821+1633. W momencie odkrycia, miała maksymalną jasność 18,5.

</doc>
<doc id="2686970" url="https://pl.wikipedia.org/wiki?curid=2686970" title="SN 2011jj">
SN 2011jj

SN 2011jj – supernowa typu II P, odkryta 1 grudnia 2011 roku w galaktyce M+05-04-59. W momencie odkrycia, miała maksymalną jasność 19,8.

</doc>
<doc id="2686971" url="https://pl.wikipedia.org/wiki?curid=2686971" title="SN 2011jk">
SN 2011jk

SN 2011jk – supernowa typu II P, odkryta 27 listopada 2011 roku w galaktyce UGC 3843. W momencie odkrycia, miała maksymalną jasność 19,2.

</doc>
<doc id="2686972" url="https://pl.wikipedia.org/wiki?curid=2686972" title="SN 2011jl">
SN 2011jl

SN 2011jl – supernowa typu Ic, odkryta 27 listopada 2011 roku w galaktyce NGC 3354. W momencie odkrycia miała maksymalną jasność 15.

</doc>
<doc id="2686973" url="https://pl.wikipedia.org/wiki?curid=2686973" title="SN 2011jm">
SN 2011jm

SN 2011jm – supernowa typu Ic, odkryta 24 grudnia 2011 roku w galaktyce NGC 4809. W momencie odkrycia miała maksymalną jasność 14,8.

</doc>
<doc id="2686974" url="https://pl.wikipedia.org/wiki?curid=2686974" title="SN 2011jn">
SN 2011jn

SN 2011jn – supernowa typu Ia, odkryta 26 grudnia 2011 roku w galaktyce PGC0044257. W momencie odkrycia, miała maksymalną jasność 17.

</doc>
<doc id="2686975" url="https://pl.wikipedia.org/wiki?curid=2686975" title="SN 2011jo">
SN 2011jo

SN 2011jo – supernowa typu II P, odkryta 22 grudnia 2011 roku w galaktyce NGC 10. W momencie odkrycia, miała maksymalną jasność 18.

</doc>
<doc id="2686976" url="https://pl.wikipedia.org/wiki?curid=2686976" title="SN 2011jp">
SN 2011jp

SN 2011jp – supernowa typu II P, odkryta 27 grudnia 2011 roku w galaktyce NGC 1154. W momencie odkrycia miała maksymalną jasność 15,5.

</doc>
<doc id="2686977" url="https://pl.wikipedia.org/wiki?curid=2686977" title="SN 2011jq">
SN 2011jq

SN 2011jq – supernowa typu Ia pec, odkryta 27 grudnia 2011 roku w galaktyce M+01-14-15. W momencie odkrycia, miała maksymalną jasność 18,4.

</doc>
<doc id="2686978" url="https://pl.wikipedia.org/wiki?curid=2686978" title="SN 2011jr">
SN 2011jr

SN 2011jr – supernowa typu Ia, odkryta 25 grudnia 2011 roku w galaktyce UGC 3676. W momencie odkrycia, miała maksymalną jasność 17,2.

</doc>
<doc id="2686979" url="https://pl.wikipedia.org/wiki?curid=2686979" title="SN 2011jt">
SN 2011jt

SN 2011jt – supernowa typu Ia, odkryta 31 grudnia 2011 roku w galaktyce PGC0053208. W momencie odkrycia, miała maksymalną jasność 17.

</doc>
<doc id="2686980" url="https://pl.wikipedia.org/wiki?curid=2686980" title="SN 2011ju">
SN 2011ju

SN 2011ju – supernowa typu Ia, odkryta 25 grudnia 2011 roku w galaktyce A081043+4025. W momencie odkrycia, miała maksymalną jasność 19,2.

</doc>
<doc id="2686981" url="https://pl.wikipedia.org/wiki?curid=2686981" title="SN 2011jv">
SN 2011jv

SN 2011jv – supernowa typu Ia, odkryta 27 grudnia 2011 roku w galaktyce A044802-0408. W momencie odkrycia, miała maksymalną jasność 18,8.

</doc>
<doc id="2686982" url="https://pl.wikipedia.org/wiki?curid=2686982" title="SN 2011jw">
SN 2011jw

SN 2011jw – supernowa typu Ia, odkryta 27 grudnia 2011 roku w galaktyce A104741+0218. W momencie odkrycia, miała maksymalną jasność 19,3.

</doc>
<doc id="2686983" url="https://pl.wikipedia.org/wiki?curid=2686983" title="SN 2011jx">
SN 2011jx

SN 2011jx – supernowa typu Ia, odkryta 29 grudnia 2011 roku w galaktyce A102908+4604. W momencie odkrycia, miała maksymalną jasność 18.

</doc>
<doc id="2686984" url="https://pl.wikipedia.org/wiki?curid=2686984" title="SN 2011jy">
SN 2011jy

SN 2011jy – supernowa typu II, odkryta 30 grudnia 2011 roku w galaktyce A105357+2322. W momencie odkrycia, miała maksymalną jasność 16,5.

</doc>
<doc id="2686985" url="https://pl.wikipedia.org/wiki?curid=2686985" title="SN 2011jz">
SN 2011jz

SN 2011jz – supernowa typu II P, odkryta 25 listopada 2011 roku w galaktyce E085-G01. W momencie odkrycia, miała maksymalną jasność 18,3.

</doc>
<doc id="2686986" url="https://pl.wikipedia.org/wiki?curid=2686986" title="SN 2011ka">
SN 2011ka

SN 2011ka – supernowa typu Ia, odkryta 29 grudnia 2011 roku w galaktyce E119-G46. W momencie odkrycia, miała maksymalną jasność 16,1.

</doc>
<doc id="2686987" url="https://pl.wikipedia.org/wiki?curid=2686987" title="SN 2011kb">
SN 2011kb

SN 2011kb – supernowa typu II P, odkryta 16 grudnia 2011 roku w galaktyce A072114-6205. W momencie odkrycia, miała maksymalną jasność 16,8.

</doc>
<doc id="2686988" url="https://pl.wikipedia.org/wiki?curid=2686988" title="SN 2011kc">
SN 2011kc

SN 2011kc – supernowa typu Ia, odkryta 28 grudnia 2011 roku w galaktyce A103551+4109. W momencie odkrycia, miała maksymalną jasność 17,6.

</doc>
<doc id="2686989" url="https://pl.wikipedia.org/wiki?curid=2686989" title="SN 2011kd">
SN 2011kd

SN 2011kd – supernowa typu Ia, odkryta 29 grudnia 2011 roku w galaktyce A121455-0425. W momencie odkrycia, miała maksymalną jasność 19,7.

</doc>
<doc id="2686991" url="https://pl.wikipedia.org/wiki?curid=2686991" title="SN 2012aa">
SN 2012aa

SN 2012aa – supernowa typu Ic:, odkryta 29 stycznia 2012 roku w galaktyce A145233-0331. W momencie odkrycia, miała maksymalną jasność 17,7.

</doc>
<doc id="2686992" url="https://pl.wikipedia.org/wiki?curid=2686992" title="SN 2012ab">
SN 2012ab

SN 2012ab – supernowa typu II:, odkryta 31 stycznia 2012 roku w galaktyce A122248+0536. W momencie odkrycia, miała maksymalną jasność 15,8.

</doc>
<doc id="2686993" url="https://pl.wikipedia.org/wiki?curid=2686993" title="SN 2012ac">
SN 2012ac

SN 2012ac – supernowa typu Ia, odkryta 11 lutego 2012 roku w galaktyce A033433+1804. W momencie odkrycia, miała maksymalną jasność 18,6.

</doc>
<doc id="2686994" url="https://pl.wikipedia.org/wiki?curid=2686994" title="SN 2012ad">
SN 2012ad

SN 2012ad – supernowa typu Ia, odkryta 26 stycznia 2012 roku w galaktyce A063845+6720. W momencie odkrycia, miała maksymalną jasność 17,9.

</doc>
<doc id="2686995" url="https://pl.wikipedia.org/wiki?curid=2686995" title="SN 2012ae">
SN 2012ae

SN 2012ae – supernowa typu Ia, odkryta 13 lutego 2012 roku w galaktyce A085856+2303. W momencie odkrycia, miała maksymalną jasność 18,4.

</doc>
<doc id="2686996" url="https://pl.wikipedia.org/wiki?curid=2686996" title="SN 2012af">
SN 2012af

SN 2012af – supernowa typu Ia, odkryta 11 lutego 2012 roku w galaktyce PGC1696336. W momencie odkrycia, miała maksymalną jasność 16,7.

</doc>
<doc id="2686997" url="https://pl.wikipedia.org/wiki?curid=2686997" title="SN 2012ag">
SN 2012ag

SN 2012ag – supernowa typu Ia, odkryta 16 lutego 2012 roku w galaktyce M-05-32-65. W momencie odkrycia, miała maksymalną jasność 16,6.

</doc>
<doc id="2686998" url="https://pl.wikipedia.org/wiki?curid=2686998" title="SN 2012ah">
SN 2012ah

SN 2012ah – supernowa typu Ia, odkryta 21 lutego 2012 roku w galaktyce NGC 7637. W momencie odkrycia miała maksymalną jasność 14,8.

</doc>
<doc id="2686999" url="https://pl.wikipedia.org/wiki?curid=2686999" title="SN 2012ai">
SN 2012ai

SN 2012ai – supernowa typu II, odkryta 20 lutego 2012 roku w galaktyce NGC 2755. W momencie odkrycia miała maksymalną jasność 18,3.

</doc>
<doc id="2687000" url="https://pl.wikipedia.org/wiki?curid=2687000" title="SN 2012aj">
SN 2012aj

SN 2012aj – supernowa typu Ia, odkryta 21 lutego 2012 roku w galaktyce PGC0214498. W momencie odkrycia, miała maksymalną jasność 16,9.

</doc>
<doc id="2687001" url="https://pl.wikipedia.org/wiki?curid=2687001" title="SN 2012ak">
SN 2012ak

SN 2012ak – supernowa typu II, odkryta 21 lutego 2012 roku w galaktyce M+06-22-52. W momencie odkrycia, miała maksymalną jasność 17,7.

</doc>
<doc id="2687002" url="https://pl.wikipedia.org/wiki?curid=2687002" title="SN 2012al">
SN 2012al

SN 2012al – supernowa typu IIn, odkryta 24 lutego 2012 roku w galaktyce A100611+4717. W momencie odkrycia, miała maksymalną jasność 18,1.

</doc>
<doc id="2687003" url="https://pl.wikipedia.org/wiki?curid=2687003" title="SN 2012am">
SN 2012am

SN 2012am – supernowa typu IIn, odkryta 24 lutego 2012 roku w galaktyce UGC 6015. W momencie odkrycia, miała maksymalną jasność 17,6.

</doc>
<doc id="2687004" url="https://pl.wikipedia.org/wiki?curid=2687004" title="SN 2012an">
SN 2012an

SN 2012an – supernowa typu IIb, odkryta 21 lutego 2012 roku w galaktyce NGC 6373. W momencie odkrycia miała maksymalną jasność 17,4.

</doc>
<doc id="2687005" url="https://pl.wikipedia.org/wiki?curid=2687005" title="SN 2012ao">
SN 2012ao

SN 2012ao – supernowa typu Ia, odkryta 25 lutego 2012 roku w galaktyce A151642-1438. W momencie odkrycia, miała maksymalną jasność 19,8.

</doc>
<doc id="2687006" url="https://pl.wikipedia.org/wiki?curid=2687006" title="SN 2012ap">
SN 2012ap

SN 2012ap – supernowa typu Ic, odkryta 10 lutego 2012 roku w galaktyce NGC 1729. W momencie odkrycia miała maksymalną jasność 17,3.

</doc>
<doc id="2687007" url="https://pl.wikipedia.org/wiki?curid=2687007" title="SN 2012aq">
SN 2012aq

SN 2012aq – supernowa typu Ia, odkryta 24 lutego 2012 roku w galaktyce A145405+2205. W momencie odkrycia, miała maksymalną jasność 17,7.

</doc>
<doc id="2687008" url="https://pl.wikipedia.org/wiki?curid=2687008" title="SN 2012ar">
SN 2012ar

SN 2012ar – supernowa typu Ia, odkryta 1 marca 2012 roku w galaktyce PGC2800915. W momencie odkrycia, miała maksymalną jasność 16,6.

</doc>
<doc id="2687009" url="https://pl.wikipedia.org/wiki?curid=2687009" title="SN 2012as">
SN 2012as

SN 2012as – supernowa typu IIn, odkryta 17 lutego 2012 roku w galaktyce UGC 9842. W momencie odkrycia, miała maksymalną jasność 17,9.

</doc>
<doc id="2687010" url="https://pl.wikipedia.org/wiki?curid=2687010" title="SN 2012at">
SN 2012at

SN 2012at – supernowa typu Ic, odkryta 6 lutego 2012 roku w galaktyce M-06-11-07. W momencie odkrycia, miała maksymalną jasność 17,7.

</doc>
<doc id="2687011" url="https://pl.wikipedia.org/wiki?curid=2687011" title="SN 2012au">
SN 2012au

SN 2012au – supernowa typu Ib, odkryta 14 marca 2012 roku w galaktyce NGC 4790. W momencie odkrycia miała maksymalną jasność 13,8.

</doc>
<doc id="2687012" url="https://pl.wikipedia.org/wiki?curid=2687012" title="SN 2012av">
SN 2012av

SN 2012av – supernowa typu II, odkryta 16 marca 2012 roku w galaktyce UGC10026. W momencie odkrycia, miała maksymalną jasność 17,5.

</doc>
<doc id="2687013" url="https://pl.wikipedia.org/wiki?curid=2687013" title="SN 2012aw">
SN 2012aw

SN 2012aw – supernowa typu II P, odkryta 16 marca 2012 roku w galaktyce NGC 3351. W momencie odkrycia miała maksymalną jasność 15.

</doc>
<doc id="2687014" url="https://pl.wikipedia.org/wiki?curid=2687014" title="SN 2012ax">
SN 2012ax

SN 2012ax – supernowa typu Ia, odkryta 18 lutego 2012 roku w galaktyce A111158+2942. W momencie odkrycia, miała maksymalną jasność 18,4.

</doc>
<doc id="2687015" url="https://pl.wikipedia.org/wiki?curid=2687015" title="SN 2012ay">
SN 2012ay

SN 2012ay – supernowa typu Ia, odkryta 24 lutego 2012 roku w galaktyce A094325-0653. W momencie odkrycia, miała maksymalną jasność 18,1.

</doc>
<doc id="2687016" url="https://pl.wikipedia.org/wiki?curid=2687016" title="SN 2012az">
SN 2012az

SN 2012az – supernowa typu Ia, odkryta 13 marca 2012 roku w galaktyce A030852+1718. W momencie odkrycia, miała maksymalną jasność 17,4.

</doc>
<doc id="2687017" url="https://pl.wikipedia.org/wiki?curid=2687017" title="SN 2012ba">
SN 2012ba

SN 2012ba – supernowa typu Ic, odkryta 21 stycznia 2012 roku w galaktyce E328-G46. W momencie odkrycia, miała maksymalną jasność 16,6.

</doc>
<doc id="2687018" url="https://pl.wikipedia.org/wiki?curid=2687018" title="SN 2012bb">
SN 2012bb

SN 2012bb – supernowa typu II P, odkryta 2 lutego 2012 roku w galaktyce M-06-27-15. W momencie odkrycia, miała maksymalną jasność 15,9.

</doc>
<doc id="2687019" url="https://pl.wikipedia.org/wiki?curid=2687019" title="SN 2012bc">
SN 2012bc

SN 2012bc – supernowa typu Ia, odkryta 3 lutego 2012 roku w galaktyce A105814-4634. W momencie odkrycia, miała maksymalną jasność 17,8.

</doc>
<doc id="2687020" url="https://pl.wikipedia.org/wiki?curid=2687020" title="SN 2012bd">
SN 2012bd

SN 2012bd – supernowa typu II P pec, odkryta 14 marca 2012 roku w galaktyce A163105+6155. W momencie odkrycia, miała maksymalną jasność 18,1.

</doc>
<doc id="2687021" url="https://pl.wikipedia.org/wiki?curid=2687021" title="SN 2012be">
SN 2012be

SN 2012be – supernowa typu Ia, odkryta 21 lutego 2012 roku w galaktyce A112052+5132. W momencie odkrycia, miała maksymalną jasność 18.

</doc>
<doc id="2687022" url="https://pl.wikipedia.org/wiki?curid=2687022" title="SN 2012bf">
SN 2012bf

SN 2012bf – supernowa typu Ia, odkryta 10 lutego 2012 roku w galaktyce A151341+1606. W momencie odkrycia, miała maksymalną jasność 18,5.

</doc>
