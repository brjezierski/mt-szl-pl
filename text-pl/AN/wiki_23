<doc id="2687023" url="https://pl.wikipedia.org/wiki?curid=2687023" title="SN 2012bg">
SN 2012bg

SN 2012bg – supernowa typu II P, odkryta 19 lutego 2012 roku w galaktyce A112911+3600. W momencie odkrycia, miała maksymalną jasność 18,3.

</doc>
<doc id="2687024" url="https://pl.wikipedia.org/wiki?curid=2687024" title="SN 2012bh">
SN 2012bh

SN 2012bh – supernowa typu Ia, odkryta 11 marca 2012 roku w galaktyce UGC 7228. W momencie odkrycia, miała maksymalną jasność 22,8.

</doc>
<doc id="2687025" url="https://pl.wikipedia.org/wiki?curid=2687025" title="SN 2012bi">
SN 2012bi

SN 2012bi – supernowa typu Ia, odkryta 21 marca 2012 roku w galaktyce UGC 7217. W momencie odkrycia, miała maksymalną jasność 16.

</doc>
<doc id="2687026" url="https://pl.wikipedia.org/wiki?curid=2687026" title="SN 2012bj">
SN 2012bj

SN 2012bj – supernowa typu Ia pec, odkryta 15 marca 2012 roku w galaktyce A084332+3200. W momencie odkrycia, miała maksymalną jasność 20.

</doc>
<doc id="2687027" url="https://pl.wikipedia.org/wiki?curid=2687027" title="SN 2012bk">
SN 2012bk

SN 2012bk – supernowa typu Ib, odkryta 25 marca 2012 roku w galaktyce A135451-2630. W momencie odkrycia, miała maksymalną jasność 16,8.

</doc>
<doc id="2687028" url="https://pl.wikipedia.org/wiki?curid=2687028" title="SN 2012bl">
SN 2012bl

SN 2012bl – supernowa typu Ia, odkryta 26 marca 2012 roku w galaktyce E234-G19. W momencie odkrycia, miała maksymalną jasność 15,4.

</doc>
<doc id="2687029" url="https://pl.wikipedia.org/wiki?curid=2687029" title="SN 2012bm">
SN 2012bm

SN 2012bm – supernowa typu Ia, odkryta 27 marca 2012 roku w galaktyce UGC 8189. W momencie odkrycia, miała maksymalną jasność 17,1.

</doc>
<doc id="2687030" url="https://pl.wikipedia.org/wiki?curid=2687030" title="SN 2012bn">
SN 2012bn

SN 2012bn – supernowa typu II, odkryta 27 marca 2012 roku w galaktyce IC1133. W momencie odkrycia, miała maksymalną jasność 17,9.

</doc>
<doc id="2687031" url="https://pl.wikipedia.org/wiki?curid=2687031" title="SN 2012bo">
SN 2012bo

SN 2012bo – supernowa typu Ia, odkryta 27 marca 2012 roku w galaktyce NGC 4726. W momencie odkrycia miała maksymalną jasność 16,4.

</doc>
<doc id="2687032" url="https://pl.wikipedia.org/wiki?curid=2687032" title="SN 2012bp">
SN 2012bp

SN 2012bp – supernowa typu Ia, odkryta 24 marca 2012 roku w galaktyce A161812+3628. W momencie odkrycia, miała maksymalną jasność 15,5.

</doc>
<doc id="2687033" url="https://pl.wikipedia.org/wiki?curid=2687033" title="SN 2012bq">
SN 2012bq

SN 2012bq – supernowa typu IIn, odkryta 30 marca 2012 roku w galaktyce A101638-0646. W momencie odkrycia, miała maksymalną jasność 17,6.

</doc>
<doc id="2687034" url="https://pl.wikipedia.org/wiki?curid=2687034" title="SN 2012br">
SN 2012br

SN 2012br – supernowa typu II P, odkryta 28 marca 2012 roku w galaktyce A122417+1855. W momencie odkrycia, miała maksymalną jasność 17,8.

</doc>
<doc id="2687035" url="https://pl.wikipedia.org/wiki?curid=2687035" title="SN 2012bs">
SN 2012bs

SN 2012bs – supernowa typu Ia, odkryta 28 marca 2012 roku w galaktyce A152301+0711. W momencie odkrycia, miała maksymalną jasność 18,1.

</doc>
<doc id="2687036" url="https://pl.wikipedia.org/wiki?curid=2687036" title="SN 2012bt">
SN 2012bt

SN 2012bt – supernowa typu Ic, odkryta 7 marca 2012 roku w galaktyce IC4674. W momencie odkrycia, miała maksymalną jasność 16,5.

</doc>
<doc id="2687037" url="https://pl.wikipedia.org/wiki?curid=2687037" title="SN 2012bu">
SN 2012bu

SN 2012bu – supernowa typu II P, odkryta 16 stycznia 2012 roku w galaktyce NGC 3449. W momencie odkrycia miała maksymalną jasność 18,4.

</doc>
<doc id="2687038" url="https://pl.wikipedia.org/wiki?curid=2687038" title="SN 2012bv">
SN 2012bv

SN 2012bv – supernowa typu II P, odkryta 8 kwietnia 2012 roku w galaktyce NGC 6796. W momencie odkrycia miała maksymalną jasność 15,7.

</doc>
<doc id="2687039" url="https://pl.wikipedia.org/wiki?curid=2687039" title="SN 2012bw">
SN 2012bw

SN 2012bw – supernowa typu Ic, odkryta 22 marca 2012 roku w galaktyce UGC10282. W momencie odkrycia, miała maksymalną jasność 19.

</doc>
<doc id="2687040" url="https://pl.wikipedia.org/wiki?curid=2687040" title="SN 2012bx">
SN 2012bx

SN 2012bx – supernowa typu Ia, odkryta 11 kwietnia 2012 roku w galaktyce A114431+0703. W momencie odkrycia, miała maksymalną jasność 17,1.

</doc>
<doc id="2687041" url="https://pl.wikipedia.org/wiki?curid=2687041" title="SN 2012by">
SN 2012by

SN 2012by – supernowa typu II, odkryta 25 kwietnia 2012 roku w galaktyce UGC 8335. W momencie odkrycia, miała maksymalną jasność 17,6.

</doc>
<doc id="2687042" url="https://pl.wikipedia.org/wiki?curid=2687042" title="SN 2012bz">
SN 2012bz

SN 2012bz – supernowa typu Ib/c, odkryta 25 kwietnia 2012 roku w galaktyce A090738+1401. W momencie odkrycia, miała maksymalną jasność 22,1.

</doc>
<doc id="2687043" url="https://pl.wikipedia.org/wiki?curid=2687043" title="SN 2012ca">
SN 2012ca

SN 2012ca – supernowa typu IIn, odkryta 25 kwietnia 2012 roku w galaktyce E336-G09. W momencie odkrycia, miała maksymalną jasność 14,8.

</doc>
<doc id="2687044" url="https://pl.wikipedia.org/wiki?curid=2687044" title="SN 2012cb">
SN 2012cb

SN 2012cb – supernowa typu II P, odkryta 27 kwietnia 2012 roku w galaktyce UGC 3302. W momencie odkrycia, miała maksymalną jasność 17,5.

</doc>
<doc id="2687045" url="https://pl.wikipedia.org/wiki?curid=2687045" title="SN 2012O">
SN 2012O

SN 2012O – supernowa typu Ia, odkryta 18 stycznia 2012 roku w galaktyce NGC 4906. W momencie odkrycia miała maksymalną jasność 15,5.

</doc>
<doc id="2687046" url="https://pl.wikipedia.org/wiki?curid=2687046" title="SN 2012P">
SN 2012P

SN 2012P – supernowa typu Ib/c, odkryta 22 stycznia 2012 roku w galaktyce NGC 5806. W momencie odkrycia miała maksymalną jasność 15.

</doc>
<doc id="2687047" url="https://pl.wikipedia.org/wiki?curid=2687047" title="SN 2012Q">
SN 2012Q

SN 2012Q – supernowa typu Ic, odkryta 14 stycznia 2012 roku w galaktyce E366-G18. W momencie odkrycia, miała maksymalną jasność 17.

</doc>
<doc id="2687048" url="https://pl.wikipedia.org/wiki?curid=2687048" title="SN 2012R">
SN 2012R

SN 2012R – supernowa typu II P, odkryta 5 stycznia 2012 roku w galaktyce E385-G12. W momencie odkrycia, miała maksymalną jasność 17,2.

</doc>
<doc id="2687049" url="https://pl.wikipedia.org/wiki?curid=2687049" title="SN 2012S">
SN 2012S

SN 2012S – supernowa typu II P, odkryta 26 stycznia 2012 roku w galaktyce A014947+3144. W momencie odkrycia, miała maksymalną jasność 17,2.

</doc>
<doc id="2687050" url="https://pl.wikipedia.org/wiki?curid=2687050" title="SN 2012T">
SN 2012T

SN 2012T – supernowa typu Ia pec, odkryta 26 stycznia 2012 roku w galaktyce NGC 5421. W momencie odkrycia miała maksymalną jasność 17,4.

</doc>
<doc id="2687051" url="https://pl.wikipedia.org/wiki?curid=2687051" title="SN 2012U">
SN 2012U

SN 2012U – supernowa typu Ia, odkryta 20 stycznia 2012 roku w galaktyce E153-G20. W momencie odkrycia, miała maksymalną jasność 14,9.

</doc>
<doc id="2687052" url="https://pl.wikipedia.org/wiki?curid=2687052" title="SN 2012V">
SN 2012V

SN 2012V – supernowa typu Ia, odkryta 25 stycznia 2012 roku w galaktyce NGC 6829. W momencie odkrycia miała maksymalną jasność 16,1.

</doc>
<doc id="2687053" url="https://pl.wikipedia.org/wiki?curid=2687053" title="SN 2012W">
SN 2012W

SN 2012W – supernowa typu II, odkryta 26 stycznia 2012 roku w galaktyce NGC 268. W momencie odkrycia, miała maksymalną jasność 16,6.

</doc>
<doc id="2687054" url="https://pl.wikipedia.org/wiki?curid=2687054" title="SN 2012X">
SN 2012X

SN 2012X – supernowa typu Ia, odkryta 29 stycznia 2012 roku w galaktyce A112920+5300. W momencie odkrycia, miała maksymalną jasność 17,9.

</doc>
<doc id="2687055" url="https://pl.wikipedia.org/wiki?curid=2687055" title="SN 2012Y">
SN 2012Y

SN 2012Y – supernowa typu IIn, odkryta 26 stycznia 2012 roku w galaktyce A045027-0329. W momencie odkrycia, miała maksymalną jasność 18,2.

</doc>
<doc id="2687056" url="https://pl.wikipedia.org/wiki?curid=2687056" title="SN 2012Z">
SN 2012Z

SN 2012Z – supernowa typu Iax odkryta 29 stycznia 2012 roku w galaktyce NGC 1309. W momencie odkrycia miała jasność 17,6.
Nazwa.
Akronim „SN” oznacza po prostu „supernowa”, liczba „2012” oznacza, że wybuch został odkryty w tymże roku, a litera „Z” wskazuje na to, że była to dwudziesta szósta supernowa zaobserwowana w jej roku odkrycia.
Odkrycie.
Supernowa została odkryta w ramach programu Lick Observatory Supernova Search.
Charakterystyka.
W momencie odkrycia supernowa miała jasność 17,6. Została odkryta w galaktyce NGC 1309 odległej o około 110 milionów lat świetlnych od Ziemi. Supernowa należała do typu Iax powstającego w ciasnych układach podwójnych, na archiwalnych zdjęciach wykonanych przez teleskop kosmiczny Hubble'a zidentyfikowano błękitnego olbrzyma i białego karła, które składały się na układ, w którym powstała ta supernowa. Podobnie jak w przypadku innych wybuchów typu Iax, biały karzeł na powierzchni którego doszło do eksplozji termojądrowej nie został najprawdopodobniej całkowicie rozerwany w wybuchu, prawdopodobnie wybuch przetrwała także druga gwiazda układu. Obecnie (2014) SN 2012Z jest najjaśniejszą znaną supernową typu Iax.

</doc>
<doc id="2687058" url="https://pl.wikipedia.org/wiki?curid=2687058" title="Bitwa o Prizren">
Bitwa o Prizren

Bitwa o Prizren 1881.
W roku 1878 w Albanii powstała Liga Prizreńska, organizująca oddziały zbrojne do walki z Turkami. Przeciwko Lidze Turcy wysłali 12-tysięczny oddział dowodzony przez Derwisza Paszę. Siły albańskie wynosiły 6000 ludzi pod wodzą Mica Sokoliego oraz Sulejmana Vokshiego. Dnia 20 kwietnia 1881 r. stoczono pod Slivovë bitwę zakończoną zwycięstwem Turków w okręgu Prizren. Dzień później wycofujący się Albańczycy zostali ponownie pokonani pod Štimlje. W rezultacie obu zwycięstw mimo wysokich strat, Turcy wkroczyli do Prizrenu, co oznaczało upadek Ligi. Straty albańskie w obu bitwach wyniosły 800 zabitych i rannych, Turcy stracili 1800 zabitych i rannych.

</doc>
<doc id="2687059" url="https://pl.wikipedia.org/wiki?curid=2687059" title="Kompleks startowy nr 250 kosmodromu Bajkonur">
Kompleks startowy nr 250 kosmodromu Bajkonur

Kompleks startowy nr 250 kosmodromu Bajkonur (ros. "Площадка №250 космодрома Байконур"), znany również pod nazwą Uniwersalnyj Kompleks Stend-Start ("Универсальный Компльекс Стенд-Старт") lub Bajterek ("Байтерек") – wyrzutnia rakietowa w kazachskim kosmodromie Bajkonur, wykorzystywany jeszcze przez Związek Radziecki do testów statycznych rakiet serii Energia (był również miejscem jej pierwszego startu 15 maja 1987 z satelitą Polus), od 2015 ma być użyty z rakietami Angara.
Kompleks do lądowania dla Burana położony jest 12 kilometrów od miejsca startu. W jego skład wchodzą punkt kierowania (PPK) i pas do lądowania. Długość pasa - 4500 m, szerokość - 84 m i grubość około 1,5 m. Oprócz tego pas posiada tzw. strefy bezpieczeństwa po 3 m z boków i 500 m z przodu i na końcu pasa. Do zadań PPK należy wykrywanie, naprowadzanie, podejście do lądowania, instalowanie statku oraz przesłanie do montażowo-badawczego budynku. Radiotechniczne środki zdolne są wykryć statek w odległości 400 km i na wysokości 40 km. Prędkość lądowania Burana wynosi około 340 km/h, długość dobiegu 1100÷2000 m. Obok wieży znajdują się maszty - piorunochrony o wysokości 175 m, maszty od napełniania zbiorników rakiety, specjalne systemy natychmiastowej ewakuacji kosmonautów i personelu obsługującego, system kontroli środowiska wokół rakiety oraz maszty z 670 reflektorami

</doc>
<doc id="2687064" url="https://pl.wikipedia.org/wiki?curid=2687064" title="Séverine Brémond">
Séverine Brémond



</doc>
<doc id="2687066" url="https://pl.wikipedia.org/wiki?curid=2687066" title="Mowa ezopowa">
Mowa ezopowa



</doc>
<doc id="2687067" url="https://pl.wikipedia.org/wiki?curid=2687067" title="Avenida Paulista">
Avenida Paulista

Avenida Paulista – jedna z głównych alei São Paulo o długości 2,8 km. Znajduje się tam wiele siedzib instytucji finansowych i kulturalnych, np. Museu de Arte de São Paulo. Od lat 60.jest to jedno z głównych centrów biznesowych miasta. Aleja jest jednym z najwyżej położonych punktów w mieście, znajduje się tam więc dużo anten nadawczych stacji telewizyjnych i radiowych. Ulica, otwarta w grudniu 1891 roku, jest jedną z najdroższych pod względem wynajmu nieruchomości w Ameryce Łacińskiej.

</doc>
<doc id="2687068" url="https://pl.wikipedia.org/wiki?curid=2687068" title="Antoni Staniewicz">
Antoni Staniewicz

Antoni Staniewicz (ur. 2 lutego 1882 w Zabłociu (gmina Malin w powiecie dubieńskim), zm. 8 lipca 1941 w Kijowie) – polski ziemianin, działacz socjalistyczny i społeczny, adwokat, polityk, senator w II RP, członek Zarządu Głównego Partii Pracy w 1930 roku. 
Życiorys.
Wykształcenie.
Do 1895 roku uczył się w progimnazjum w Łucku (gdzie zaprzyjaźnił się z Wacławem Lipińskim), a następnie w gimnazjum w Jekaterynosławiu. W 1902 roku rozpoczął studia prawnicze na Uniwersytecie Warszawskim (UW), po ogłoszeniu bojkotu rosyjskiego UW przez studentów w 1905 roku kontynuował studia w Odessie. Po ukończeniu tam studiów odbył aplikanturę w Kijowie.
Działalność socjalistyczna i niepodległościowa.
Już w czasie nauki w progimnazjum i gimnazjum prowadził (wspólnie z Lipińskim) propagandę polityczną w polskich i ukraińskich wsiach. Podczas studiów na UW działał w tajnej organizacji „Spójnia”, zbliżonej do PPS. 
W Odessie współpracował ze studencką grupą PPS-Frakcji Rewolucyjnej oraz legalnego „Domu Polskiego”.
W 1909 roku zamieszkał w Winnicy i rozpoczął pracę początkowo jako pomocnik adwokata, a następnie adwokat.
Po rewolucji lutowej w 1917 roku został wybrany do Rady Miejskiej Winnicy i rozpoczął tworzenie Podolskiej Organizacji Demokratycznej. Wszedł również w skład władz Gminy Polskiej w Winnicy. W lutym 1918 roku – po zajęciu Winnicy przez wojska sowieckie – współorganizował pobyt w tym mieście Tadeusza Hołówki, emisariusza POW i PPS. W grudniu 1918 roku przygotował ze współpracownikami stanowisko polskich środowisk demokratyczno-socjalistycznych wobec Ukraińskiej Republiki Ludowej. 
Po ponownym wejściu wojsk sowieckich do Winnicy, działający w PPS Staniewicz został oskarżony o współpracę z bolszewikami, jednak został oczyszczony z zarzutów, 1 stycznia 1920 roku uciekł jednak z Winnicy do Łucka, gdzie podjął pracę adwokata. Został wybrany (w marcu 1920 roku) skarbnikiem Konsultacji Adwokatów Przysięgłych przy Sądzie Okręgowym w Łucku, wkrótce jednak i stamtąd musiał wyjeżdżać z powodu zbliżających się wojsk sowieckich. 
Dwudziestolecie międzywojenne.
W 1921 powrócił do Łucka, gdzie ponownie został oskarżony o działanie na niekorzyść społeczności polskiej na Ukrainie, przynależność do partii komunistycznej i sprzyjanie Petlurze. Został ponownie oczyszczony z zarzutów.
W 1922 roku został prezesem Wojewódzkiego Zarządu Związku Strzeleckiego (był nim do 1939 roku), był jednym z przywódców Wołyńskiego Zrzeszenia Demokratycznego, prezesem komitetu redakcyjnego „Przeglądu Wołyńskiego” (do 1932 roku). Działał również w Radzie Powiatowej oraz Wojewódzkim Komitecie Wychowania Fizycznego i Przysposobienia Wojskowego, Komitecie Ligi Obrony Powietrznej i Przeciwgazowej (w którym był prezesem komisji agitacyjnej), w Radzie Adwokackiej.
W 1926 roku poparł przewrót majowy.
W latach 1926–1927 był prezesem Rady Miejskiej Łucka, 10 lipca 1927 roku został wybrany wiceprezesem Rady Nadzorczej Wołyńskiego Związku Młodzieży Wiejskiej (był nim do 1930 roku). W 1927 roku (i ponownie w 1934) został wybrany radnym miejskim ze wspólnej listy polskiej.
W latach 1928–1929 był delegatem do Naczelnej Rady Adwokackiej w Warszawie.
W październiku 1930 roku współtworzył Komitet Porozumiewawczy Polskich Organizacji Społecznych na Wołyniu. Został zastępcą prezesa tego komitetu.
Z ramienia Wołyńskiego Zjednoczonego Obywatelskiego Komitetu Wyborczego został wybrany w listopadzie 1930 roku senatorem z województwa wołyńskiego. Wszedł w skład Wołyńskiej reprezentacji parlamentarnej BBWR. W Senacie pracował w komisjach: spraw wojskowych i prawniczej.
W 1933 roku został wybrany zastępcą prezesa Sądu Dyscyplinarnego Izby Adwokackiej w Lublinie.
We wrześniu 1935 roku został ponownie wybrany senatorem, również z województwa wołyńskiego. Pracował w komisjach: administracyjnej i prawniczej (był jej sekretarzem).
W maju 1936 roku został wybrany do Prezydium Zjednoczenia Polskiej Myśli Państwowej.
II wojna światowa.
Po wkroczeniu armii sowieckiej został aresztowany 17 października 1939 roku w Łucku. Według sowieckiego raportu „w zasadzie przyznał się do winy” zeznając, że działając w Związku Strzeleckim walczył z komunizmem. Do maja 1940 roku był więziony w Łucku, potem w Kijowie, na Łukianówce. Po wybuchu wojny niemiecko-sowieckiej w czasie ewakuacji więzienia do Tomska podczas przemarszu przez most na Dniestrze rzucił się do rzeki, ponosząc śmierć. Inna z relacji mówi o tym, że został zastrzelony przez strażnika, nie nadążając za kolumną więźniów.
Życie prywatne.
Był synem Maurycego i Anny ze Zdanowiczów. Ożenił się w 1908 z Ireną Krenz. Nie miał dzieci.
Upamiętnienie.
Na tablicy poświęconej senatorom zmarłym w czasie II wojny światowej, znajdującej się w budynku Senatu, znajduje się nazwisko Antoniego Staniewicza.

</doc>
<doc id="2687069" url="https://pl.wikipedia.org/wiki?curid=2687069" title="Old Surehand">
Old Surehand

Old Surehand (ang. "Pewna Ręka") – powieść przygodowa Karla Maya o tematyce Dzikiego Zachodu po raz pierwszy wydana w latach 1894–1896. Tytuł powieści stanowi przydomek jej głównego bohatera.
W formie książkowej, polski, anonimowy przekład powieści, ukazał się po raz pierwszy w 1910 w III tomach nakładem wydawnictwa „Przez Lądy i Morza”.
Tytułowy bohater.
Według opisu jednego z bohaterów powieści, Dicka Hammerdulla, tytułowy bohater powieści, Old Surehend 
Fabuła.
Komancze postanawiają napaść na osadę przyjaciela Old Shatterhanda i Winnetou – Bloody Foxa. Wódz Apaczów i Old Shatterhand ruszają mu na pomoc.
W czasie wędrówki poznają jednak najważniejszą postać powieści, tajemniczego myśliwego – Old Surehanda. Old Shatterhand i Winnetou pomagają również jemu, ale tym razem w rozwiązaniu rodzinnej tajemnicy.
Przeżywają przy tym wiele emocjonujących i mrożących krew w żyłach przygód, wielokrotnie ocierając się o śmierć w starciach z Indianami i niedźwiedziami grizzly.

</doc>
<doc id="2687070" url="https://pl.wikipedia.org/wiki?curid=2687070" title="Otwarta wojna">
Otwarta wojna

Otwarta wojna (oryg. tytuł Waan ying dak gung) – hongkoński film sensacyjny z 1998 roku w reżyserii Jingle Ma i Ma Chu Chenga.
W 1999 roku podczas osiemnastej edycji Hong Kong Film Award Wei Tung został nominowany do nagrody w kategorii Best Action Choreography, Kwong Chi-leung został nominowany do nagrody Best Film Editing oraz GH Pictures (China) została nominowana do nagrody Best Sound Design
Fabuła.
Naukowiec Tango One (Ekin Cheng) oraz jego przyjaciel C.S. (Jordan Chan) i Blue Szeto (Kelly Chen) wychowywali się w domu dziecka w Hongkongu. Gdy dorośli zamieszkali w Chicago w Stanach Zjednoczonych, rozpoczęli pracę dla CIA. W tym samym czasie terrorysta znany jako Obcy oraz jego dziewczyna w Belfaście w Wielkiej Brytanii przygotowują na nich zamach. Podczas wesela C.S. zostaje zabita jego panna młoda a Blue Szeto zostaje porwany.
Obsada.
Źródło: Filmweb

</doc>
<doc id="2687071" url="https://pl.wikipedia.org/wiki?curid=2687071" title="Waan ying dak gung">
Waan ying dak gung



</doc>
<doc id="2687076" url="https://pl.wikipedia.org/wiki?curid=2687076" title="Andre Karl Olivier">
Andre Karl Olivier



</doc>
<doc id="2687077" url="https://pl.wikipedia.org/wiki?curid=2687077" title="Lubow Szulika">
Lubow Szulika

Lubow Szulika (ukr. Любов Шуліка, ur. 16 lipca 1988 w Ługańsku) – ukraińska kolarka torowa, srebrna medalistka mistrzostw świata i trzykrotna medalistka mistrzostw Europy. Uczestniczka Letnich Igrzyska Olimpijskich 2012.
Kariera.
Pierwszy sukces w karierze Lubow Szulika osiągnęła w 2005 roku, kiedy na mistrzostwach Europy juniorów zdobyła złote medale w sprincie i wyścigu na 500 m, a w keirinie była druga. W tym samym roku została wicemistrzynią świata juniorek w wyścigu na 500 m. W tej samej kategorii wiekowej rok później zwyciężyła w sprincie, wyścigu na 500 m i keirinie na mistrzostwach Europy, a na mistrzostwach świata była najlepsza w sprincie i druga w wyścigu na 500 m. W 2008 roku brała udział w mistrzostwach świata w Manchesterze, gdzie zdobyła srebrny medal w drużynowym wyścigu na dochodzenie. Dwa lata później, podczas mistrzostw Europy w Pruszkowie zdobyła brązowy medal w keirinie. Ponadto na mistrzostwach Europy w Apeldoorn w 2011 roku wygrała sprint indywidualny, a w sprincie drużynowym wywalczyła srebrny medal.

</doc>
<doc id="2687081" url="https://pl.wikipedia.org/wiki?curid=2687081" title="Jurij Knorozow">
Jurij Knorozow

Jurij Walentinowicz Knorozow, (ur. 19 listopada 1922 w Charkowie, zm. 30 marca 1999 w Petersburgu) – rosyjski historyk, epigraf, badacz pisma Majów.
Życiorys.
Jurij Knorozow urodził się w Charkowie 19 listopada 1922 roku. Pochodził z inteligenckiej rodziny pochodzenia rosyjskiego. W 1939 roku rozpoczął studia historyczne na Charkowskim Uniwersytecie Państwowym im. Gorkiego. Po rozpoczęciu II wojny światowej przebywał w Moskwie, gdzie w roku 1943 rozpoczął studia historyczne na Uniwersytecie Moskiewskim.
Następnie został powołany do wojska, gdzie służył w pododdziałach łączności w 158 pułku artylerii rezerwy. W maju 1945 brał udział w zdobywaniu Berlina. Po zajęciu miasta odnalazł w płonącej Bibliotece Narodowej opracowanie trzech znanych kodeksów Majów pod redakcją Antonia i Carlosa Villacortów. Skłoniło to interesującego się egiptologią oraz pismami dalekowschodnimi historyka do zajęcia się pismem Majów.
Swoje badania prowadził w Leningradzie, gdzie osiadł w późnych latach 40. Jednocześnie pracował w Muzeum Etnograficznym Narodów ZSRR.
Metoda opracowana i stosowana przez Knorozowa do deszyfrowania pisma Majów była później wykorzystywana do rozszyfrowania zabytków pisma na Wyspie Wielkanocnej i opierała się głównie na metodach statystycznych. W październiku 1952 r. opublikował w „Sowietskoj Etnografiji” artykuł poświęcony systemowi piśmienniczemu Majów, który zawierał wyniki dekodowania. Prace Korozowa zostały entuzjastycznie przyjęte przez środowisko naukowe w ZSRR, ale nie zostały jednak uznane przez część badaczy z zagranicy, w tym przede wszystkim Johna E.S. Thompsona.
W 1975 roku Knorozow za swoją pracę został nagrodzony Nagrodą Państwową ZSRR, a piętnaście lat później prezydent Gwatemali nadał mu złoty medal za zasługi nad badaniem pisma Majów. W 1995 r. w ambasadzie Meksyku w Moskwie został odznaczony Orderem Orła Azteków.
Jurij Knorozow zmarł 30 marca 1999 r. w korytarzu jednego z petersburskich szpitali z powodu udaru i obrzęku płuc.

</doc>
<doc id="2687082" url="https://pl.wikipedia.org/wiki?curid=2687082" title="St Marylebone">
St Marylebone



</doc>
<doc id="2687084" url="https://pl.wikipedia.org/wiki?curid=2687084" title="Saint Marylebone">
Saint Marylebone



</doc>
<doc id="2687085" url="https://pl.wikipedia.org/wiki?curid=2687085" title="Trzmiel">
Trzmiel

Trzmiel – zwyczajowa nazwa dużej, krępej i gęsto owłosionej pszczoły o czarnym ubarwieniu, zwykle z szerokimi, poprzecznymi, żółtymi lub pomarańczowymi pasami. W mowie potocznej często błędnie nazywany bąkiem. W literaturze polskiej nazwą „trzmiel” określane są społeczne pszczoły z rodzaju "Bombus".
W systematyce biologicznej owady te były do końca XX wieku, a nawet początków XXI wieku klasyfikowane w rodzajach "Bombus" (i czasami "Bombias"). Jako odrębną grupę traktowano bardzo podobne do nich, pasożytnicze trzmielce z (dawnego) rodzaju "Psithyrus". Wszystkie trzy rodzaje zaliczano do plemienia Bombini, w języku polskim określanego nazwą „trzmiele”, a także do podrodziny Bombinae, również nazywanej trzmielami.
Analizy morfologiczne i molekularne wykazały, że trzmiele i trzmielce ("Psithyrus") są ze sobą bardzo blisko spokrewnione. Trzmielce zaliczono do rodzaju "Bombus".
Etymologia.
Nazwa „trzmiel” wywodzona jest od prasłowiańskiego "*čьmel'ь": "*ščьmel'ь", derywat odczasownikowy utworzony za pomocą przyrostka "*-el'ь" (podobnie jak kąpiel, kisiel, piszczel etc.) od *ščьmiti „powodować ból, ściskać”.
Biologia i ekologia.
Trzmiele charakteryzują się stosunkowo długimi języczkami. Ich długość różni się u poszczególnych gatunków, np. trzmiel ogrodowy czy ciemnopasy należą do gatunków długojęzyczkowych. Trzmiele mogą zapylać kwiaty rurkowate o długich koronach bardziej efektywnie niż np. pszczoła miodna. Mają również zdolność zapylania wibracyjnego. Żerują już przy temperaturach ok. 10 °C, a królowe niektórych gatunków żyjących w zimnym klimacie mogą latać nawet przy 2 °C. Te cechy sprawiają, że trzmiele należą do efektywnych i cennych zapylaczy.
Gatunki strefy umiarkowanej są aktywne od marca do października, przy czym dokładny zakres czasowy jest różny u różnych gatunków. Do wcześnie budzących się i długo latających trzmieli należy np. ziemny, z kolei np. trzmiel wysokogórski jest aktywny przez krótszą część roku. Pierwszą czynnością królowej po zimowym śnie jest wyszukanie miejsca na gniazdo. W zależności od gatunku wybiera ona takie miejsca jak podziemne nory, zakamarki w budynkach, kępy suchych traw, dziuple czy gruzowiska.
Przemieszczają się powoli – w locie osiągają prędkość ok. 10 km/h.
Większość trzmieli żyje w monogynicznych koloniach. Ich gniazdo składa się z części zewnętrznej – zbudowanej z suchej trawy, mchu i tym podobnych budulców, często wzmacnianych woskiem, oraz części wewnętrznej, gdzie samica matka buduje woskowy garnuszek, do którego znosi nektar z kwiatów. Następnie buduje z wosku pierwszą komórkę "kolebkę", gdzie składa jaja, które ogrzewa ciepłem własnego ciała. Z jaj lęgną się czerwie (lęg trwa do tygodnia), są intensywnie karmione, a po 2 tygodniach tworzą kokony i przepoczwarczają się. Rozwój od jaja do owada doskonałego trwa od 28 do 36 dni.
W strefie umiarkowanej z jaj składanych od początku wiosny do połowy lata lęgną się robotnice pomagające matce w rozbudowie gniazda i spełniające w nim wszystkie funkcje opiekuńcze. Pierwsze osobniki z racji mniejszej ilości pokarmu są nieco mniejsze od wylęgających się później. Od sierpnia lęgną się samce, które odżywiają się pyłkiem kwiatowym, a na końcu młode królowe.Jesienią w strefie umiarkowanej robotnice, samce, a także stare samice giną, zaś młode samice zimują i wiosną zakładają własne kolonie.
Liczebność trzmieli skupionych przy jednym gnieździe to, w zależności od gatunku i kondycji rodziny, od kilkudziesięciu do 500 osobników.
U kilku gatunków z podrodzajów "Alpinobombus" i "Thoracobombus" stwierdzono pasożytnictwo społeczne (prawdopodobnie fakultatywne).

</doc>
<doc id="2687087" url="https://pl.wikipedia.org/wiki?curid=2687087" title="Ambasada Sri Lanki w Polsce">
Ambasada Sri Lanki w Polsce

Ambasada Sri Lanki w Polsce, Ambasada Cejlonu, Ambasada Demokratyczno-Socjalistycznej Republiki Sri Lanki (tamil. போலந்து இலங்கை தூதரகம்) – lankijska placówka dyplomatyczna mieszcząca się w Warszawie.
Siedziba.
Stosunki dyplomatyczne pomiędzy Polską i Sri Lanką nawiązano w 1957 roku. W latach 1959-1991 w Warszawie był akredytowany ambasador Sri Lanki z siedzibą w Moskwie, w latach 1997-1998 z siedzibą w Bonn. Władze Sri Lanki otworzyły ambasadę w Warszawie w 1999. W 2001 roku ambasada mieściła się przy ul. Wiśniowej 40 oraz Konsulat Generalny przy ul. Solec 24, następnie znajdowała się w al. Wilanowskiej 313a (2003-2017), obecnie przy ul. Chorągwi Pancernej 8 (2017-).

</doc>
<doc id="2687091" url="https://pl.wikipedia.org/wiki?curid=2687091" title="Ekstraliga czeska w hokeju na lodzie (2012/2013)">
Ekstraliga czeska w hokeju na lodzie (2012/2013)

20. sezon Ekstraligi czeskiej został rozegrany na przełomie 2012 i 2013 roku. W rozgrywkach wzięło udział 14 zespołów.
Obrońcą tytułu była drużyna HC Pardubice, która w finale poprzedniej edycji pokonała Kometę Brno 4:2.
Sezon zasadniczy.
Sezon zasadniczy rozpoczął się 14 września 2012, a zakończył się 26 lutego 2013 roku. Uczestniczyło w nim 14 drużyn, które w rundzie zasadniczej rozegrały po 52 spotkania. Pierwsze miejsce w sezonie regularnym zajął zespół PSG Zlín, który tym samym uzyskał Puchar Prezydenta Czeskiej Federacji Hokeja na Lodzie. Najskuteczniejszym zawodnikiem został Martin Růžička (Oceláři Trzyniec), który ustanowił rekord ligowy w klasyfikacji kanadyjskiej - 83 punkty (należącym poprzednio do Richarda Krála z sezonu 1999/2000 - 77 punktów).
Sześć najlepszych drużyn zapewniło sobie bezpośredni awans do rundy play-off. Cztery kolejne zespoły będą rywalizowały o dwa wolne miejsca w fazie play-off, w której walczyć będą o mistrzostwo Czech. Cztery najsłabsze drużyny będą walczyć o utrzymanie w fazie play-out.
Faza play-off.
Siódmy, decydujący mecz finałów pomiędzy PSG Zlín i HC Škoda Pilzno zakończył się w regulaminowym czasie wynikiem 3:3. Zdobywcą zwycięskiego gola w drugiej dogrywce (czas 96:15, wynik 4:3) był zawodnik gości, właściciel klubu i kapitan drużyny, 40-letni Martin Straka, dla którego był to pierwszy złoty medal mistrzostw Czech.
Faza play-out.
W pierwszej fazie walki o utrzymanie walczyły drużyny z miejsc 11-14 po rundzie zasadniczej. Kluby rozgrały między sobą mecz i rewanż, zaś uzyskane wyniki zostały zaliczone do zdobyczy z rundy zasadniczej. Dwa pierwsze zespoły zapewniły sobie miejsce w ekstralidze, a dwa pozostałe zakwalifikowano do walki o utrzymanie.
Rywalizacja o miejsca w ekstralidze.
Dwie ostatnie drużyny z fazy play-out uczestniczyły w bezpośredniej walce o dwa miejsca w ekstralidze w przyszłych sezonie. W tej rywalizacji brały udział także dwa najlepsze zespoły 1. ligi w sezonie 2012/2013: BK Mladá Boleslav i HC Ołomuniec. Kwalifikacje były rozgrywane systemem mecz i rewanż w dwóch rundach. Łącznie rozegrano 12 kolejek. W wyniku rywalizacji miejsce w ekstralidze zachowały kluby z Chomutova i Liberca.
Nagrody.
Po zakończeniu sezonu zostały przyznane nagrody. Wśród nich najlepszym zawodnikiem roku został uznany Jan Kovář z Pilzna.

</doc>
<doc id="2687093" url="https://pl.wikipedia.org/wiki?curid=2687093" title="Stefano Pirazzi">
Stefano Pirazzi

Stefano Pirazzi (ur. 11 marca 1987 w Alatri) – włoski kolarz szosowy, zawodnik grupy UCI Professional Continental Teams Bardiani-CSF.
Pirazzi znany jest z zamiłowania do ucieczek na etapach górskich lub pagórkowatych.
Od 2010 bierze udział we wszystkich kolejnych edycjach Giro d’Italia. W 2012 kilkakrotnie atakował na górskich odcinkach, meldując się w pierwszej dziesiątce na dwóch etapach. Aktywna jazda przyniosła mu 2. miejsce w klasyfikacji górskiej tego wyścigu. Największy dotychczas sukces odniósł dwa lata później, wygrywając etap w Giro.
Ma brata bliźniaka, Roberto, który także jest kolarzem.

</doc>
<doc id="2687094" url="https://pl.wikipedia.org/wiki?curid=2687094" title="14 Pułk Powstańców Śląskich">
14 Pułk Powstańców Śląskich



</doc>
<doc id="2687096" url="https://pl.wikipedia.org/wiki?curid=2687096" title="French Open 2012 (gra podwójna mężczyzn)">
French Open 2012 (gra podwójna mężczyzn)

French Open 2012 – gra podwójna mężczyzn – zawody deblowe mężczyzn, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 30 maja a 9 czerwca na paryskich kortach im. Rolanda Garrosa.

</doc>
<doc id="2687099" url="https://pl.wikipedia.org/wiki?curid=2687099" title="Maurizio Cattelan">
Maurizio Cattelan

Maurizio Cattelan (ur. 21 września 1960 w Padwie) – włoski rzeźbiarz i twórca instalacji artystycznych, mieszkający w Nowym Jorku. Autor m.in. rzeźby "La nona ora" (1999), instalacji "Ballad for Trotzky" (1996), "Bidibidobidiboo" (1996), "We are the Revolution" (2000) i "Now" (2004). Jego wystawy indywidualne odbyły się m.in. w Tate Modern (2007), a w Muzeum Guggenheima w Nowym Jorku (2011/2012) miała miejsce jego pierwsza wystawa retrospektywna. Cattelan nie odebrał wykształcenia artystycznego.
Twórczość.
Jego sztuka ma często charakter obrazoburczy i jako taka staje się źródłem kontrowersji; zdarzało się, że prace Cattelana były cenzurowane lub niszczone przez oburzonych widzów. W 2004 roku w centrum Mediolanu pewien mężczyzna próbował zniszczyć instalację bez tytułu, przedstawiającą trójkę dzieci powieszonych na drzewie. Podczas wystawy w warszawskiej Zachęcie rzeźba "La nona ora", przedstawiająca Jana Pawła II przygniecionego meteorytem została uszkodzona przez posłów ZChN. Artysta chętnie posługuje się autoparodią, a jego dzieła przyjmują formę obrazoburczych żartów, czasem skierowanych również przeciwko artystycznym ikonom lub rynkowi sztuki.

</doc>
<doc id="2687101" url="https://pl.wikipedia.org/wiki?curid=2687101" title="Switłana Haluk">
Switłana Haluk

Switłana Haluk (ukr. Світлана Галюк, ur. 19 listopada 1987) – ukraińska kolarka torowa i szosowa, srebrna medalistka torowych mistrzostw świata.
Kariera.
Pierwszy sukces w karierze Switłana Haluk osiągnęła w 2007 roku, kiedy na szosowych mistrzostwach Europy U-23 zdobyła srebrny medal w indywidualnej jeździe na czas, a na torowych mistrzostwach Europy w tej samej kategorii wiekowej była druga w indywidualnym wyścigu na dochodzenie. W 2008 roku brała udział w mistrzostwach świata w Manchesterze, gdzie wspólnie z Lubow Szuliką i Łesią Kałytowśką zdobyła srebrny medal w drużynowym wyścigu na dochodzenie. W tym samym roku ponownie była druga w indywidualnej jeździe na czas na mistrzostwach świata U-23. W 2010 roku wystąpiła na mistrzostwach świata w Kopenhadze, zajmując ósme miejsce w drużynowym wyścigu na dochodzenie.

</doc>
<doc id="2687103" url="https://pl.wikipedia.org/wiki?curid=2687103" title="Mia Lövheim">
Mia Lövheim

Mia Lövheim (ur. 1968) – szwedzka socjolog, prof. na Wydziale Teologicznym Uniwersytetu w Uppsali.

</doc>
<doc id="2687106" url="https://pl.wikipedia.org/wiki?curid=2687106" title="Stadion Piasta Gliwice">
Stadion Piasta Gliwice



</doc>
<doc id="2687108" url="https://pl.wikipedia.org/wiki?curid=2687108" title="Renata Strbikova">
Renata Strbikova



</doc>
<doc id="2687109" url="https://pl.wikipedia.org/wiki?curid=2687109" title="Łukasz Teodorczyk">
Łukasz Teodorczyk

 (ur. 3 czerwca 1991 w Żurominie) – polski piłkarz występujący na pozycji napastnika, reprezentant Polski, uczestnik Mistrzostw Świata 2018.
Kariera klubowa.
Początki.
Teodorczyk jest wychowankiem MKS Wkra Żuromin, z którego w 2010 został przetransferowany do Polonii Warszawa, gdzie początkowo występował w drużynie Młodej Ekstraklasy – w sezonie 2010/2011 strzelając 15 goli został królem strzelców i najlepszym piłkarzem tych rozgrywek.
Polonia Warszawa.
Po kilku miesiącach spędzonych w drużynach juniorskich został włączony do kadry pierwszego zespołu KSP, a następnie 30 października 2010 w wyjazdowym meczu przeciwko Jagiellonii Białystok (0:1) zadebiutował w Ekstraklasie. Pierwszą bramkę w tych rozgrywkach strzelił 27 sierpnia 2011 w wygranym 2:1 spotkaniu z GKS-em Bełchatów. W Polonii Warszawa rozegrał łącznie 32 mecze, w których strzelił 10 goli i zanotował 7 asyst.
Lech Poznań.
W połowie stycznia 2013 Teodorczyk podpisał kontrakt z Lechem Poznań, który miał wejść w życie 1 lipca. 18 lutego 2013 poznański klub poinformował, że piłkarz wzmocni jego szeregi już wiosną. W zespole Lecha zadebiutował 24 lutego 2013 w wygranym 4:0, ligowym meczu z Ruchem Chorzów, zaliczając dwie asysty. Podczas swojego pierwszego sezonu w Poznaniu w 14 ligowych występach strzelił 1 bramkę. 5 kwietnia 2014 w wygranym 6:1 meczu z Jagiellonią zdobył swojego pierwszego hat-tricka w profesjonalnej karierze. W sezonie 2013/14 zdobył dla Lecha 20 ligowych bramek i zajął 3. miejsce w klasyfikacji strzelców Ekstraklasy. W barwach Lecha, Łukasz Teodorczyk wychodził na boisko 58 razy. Zdobył 28 bramek i zanotował 13 asyst.
Kariera międzynarodowa.
Dynamo Kijów.
27 sierpnia 2014 podpisał 5-letni kontrakt z ukraińskim klubem Dynamo Kijów. W Premier-Liha zadebiutował 30 sierpnia 2014 w wygranym 2:0 meczu z Czarnomorćem Odessa. Polak pojawił się na boisku w 85' minucie gry zmieniając Younesa Belhande i przy pierwszym kontakcie z piłką zanotował asystę przy bramce Andrija Jarmołenki na 2:0. Pierwszą bramkę dla Dynama zdobył w następnej ligowej kolejce - 13 września 2014 w meczu z Zorią Ługańsk (2:2). W sezonie 2014/15 sięgnął z Dynamem po mistrzostwo i Puchar Ukrainy. 24 listopada 2015 podczas wygranego 2:0 meczu z FC Porto, zadebiutował w rozgrywkach fazy grupowej Ligi Mistrzów. 14 maja 2016 w meczu z Metalistem Charków strzelił pierwszego hattricka dla Dynama Kijów. W sezonie 2015/16 ponownie zdobył ze swoim zespołem mistrzostwo Ukrainy, jednak z powodu kontuzji, która wykluczyła go z gry na pierwszą część sezonu, był on przeważnie zawodnikiem rezerwowym.
RSC Anderlecht.
4 sierpnia 2016 został wypożyczony na rok z opcją pierwokupu do belgijskiego klubu RSC Anderlecht. W nowym zespole zadebiutował 7 sierpnia 2016 w wygranym 5:1 meczu 2. kolejki Eerste klasse z KV Kortrijk, strzelając debiutancką bramkę i zaliczając asystę. W całym 2016 roku zdobył 16 ligowych bramek co zaowocowało zajęciem przez niego drugiego miejsca w prestiżowym plebiscycie na najlepszego piłkarza ligi belgijskiej organizowanym pod egidą gazety „Het Laatste Nieuws”. Jego niestawienie się na uroczystej gali tego plebiscytu, wywołało w Belgii ogromną falę krytyki pod jego adresem. Ponadto 4 razy z rzędu, od września do grudnia 2016, był wybierany przez kibiców Anderlechtu, piłkarzem miesiąca. 30 marca 2017, został definitywnie wykupiony przez Anderlecht i podpisał obowiązujący od 1 lipca 2017, trzyletni kontrakt z tym klubem. 18 maja 2017 w meczu z Charleroi (3:1), strzelił swoją 29. i 30. bramkę w sezonie, biorąc pod uwagę wszystkie rozgrywki i został najskuteczniejszym piłkarzem Anderlechtu w jednym sezonie, w XXI wieku. Dzięki tej wygranej, Anderlecht zapewnił sobie 34. w historii klubu, tytuł mistrzowski, a Teodorczyk z 22 ligowymi bramkami, został królem strzelców Jupiler Pro League. 22 lipca 2017, pokonując 2:1 drużynę Zulte Waregem, zdobył z Anderlechtem Superpuchar Belgii. 25 lutego 2018 w ligowym spotkaniu z Mouscron (5:3), strzelił swojego pierwszego hattricka dla klubu.
Udinese Calcio.
17 sierpnia 2018 podpisał czteroletni kontrakt z włoskim klubem Udinese Calcio. Kwota transferu wyniosła około 7 mln euro.
Zadebiutował 19 sierpnia 2018 w zremisowanym 2:2, meczu z Parmą. 19 lutego 2019 w meczu z Chievo Verona, zdobył swoją pierwszą bramkę w Serie A. Polski napastnik wszedł na boisko w 82 minucie meczu, a w 86 nie wykorzystał rzutu karnego lecz zdołał dobić piłkę po obronionym uderzeniu i zapewnił drużynie domowe zwycięstwo 1:0. Sezon 2018/2019 zakończył z dorobkiem 1 bramki uzyskanej w 16 ligowych występach. Kolejny sezon rozpoczął jako rezerwowy. 3 listopada 2019 w meczu z Genoą zanotował asystę przy bramce Kevina Lasagni na 3:1. W sezonie 2019/2020 rozegrał łącznie 16 meczów, w których nie zdobył bramki. Podczas pobytu we włoskim klubie zmagał się z wieloma urazami, które wykluczały go z udziału w meczach. 29 grudnia 2021 rozwiązał kontrakt klubem za porozumieniem stron.
Royal Charleroi.
5 października 2019 został wypożyczony na rok do belgijskiego klubu Royal Charleroi. Zadebiutował 15 grudnia 2019 w meczu 18. kolejki Eerste klasse z Cercle Brugge wygranym przez jego zespół 2:4. 3 lutego 2021 w meczu 6. rundy Pucharu Belgii z KVC Wasterlo zdobył swoją pierwszą bramkę w nowym klubie, zapewniając drużynie zwycięstwo 1:0. Było to pierwsze trafienie napastnika od 17 lutego 2019, kiedy to strzelił gola w meczu z Chievo w barwach Udinese. W sezonie 2020/2021 rozegrał w Charleroi łącznie 17 meczów, w których zdobył 1 gola. Wszystkie spotkania rozpoczynał jako rezerwowy. Po zakończeniu sezonu powrócił do Udinese. 
LR Vicenza.
4 stycznia 2022 podpisał półroczny kontrakt z włoskim klubem Vicenza, występującym w rozgrywkach Serie B.
19 listopada 2022 zakończył karierę piłkarską.
Kariera reprezentacyjna.
Teodorczyk grał w reprezentacji Polski do lat 20 oraz 21. 6 listopada 2012, selekcjoner Waldemar Fornalik powołał go do reprezentacji Polski na towarzyski mecz z Urugwajem, w którym jednak nie wystąpił. 2 lutego 2013, zdobywając dwie bramki w towarzyskim meczu z Rumunią zadebiutował w pierwszej reprezentacji. W 2017 pięciokrotnie występując w eliminacjach, awansował z reprezentacją Polski na Mistrzostwa Świata 2018.
4 czerwca 2018, selekcjoner Adam Nawałka oficjalnie powołał go do 23-osobowej kadry reprezentacji Polski na Mundial.
Życie prywatne.
Obecnie spotyka się z Natalią Truszczyńską. Para jest zaręczona od czerwca 2021 roku.

</doc>
<doc id="2687110" url="https://pl.wikipedia.org/wiki?curid=2687110" title="Bezpieczeństwo zbiorowe">
Bezpieczeństwo zbiorowe

Bezpieczeństwo zbiorowe – system polityczno-prawny mający za zadanie utrwalenie pokoju międzynarodowego
Głównym założeniem idei bezpieczeństwa zbiorowego jest utwierdzenie w przekonaniu, że najskuteczniejszym sposobem odparcia agresji jest podjęcie wspólnych działań przez kilka państw. Teoria bezpieczeństwa zbiorowego opiera się na stwierdzeniu, że powodem konfliktów międzynarodowych i wojen są niepewności oraz zagrożenia łączące się z polityką siły. W świetle tej teorii, państwa, które zobowiązują się do wzajemnej obrony, mogą powstrzymać agresora oraz ukarać go w przypadku naruszenia porządku lub prawa międzynarodowego.
Muszą być spełnione trzy warunki, od których zależy skuteczność bezpieczeństwa zbiorowego:
Największym tego typu organem jest Organizacja Narodów Zjednoczonych, do której należą prawie wszystkie państwa na świecie. Najważniejszym organem ONZ jest Rada Bezpieczeństwa, której powierzono zadanie utrzymania międzynarodowego pokoju i bezpieczeństwa. Odpowiada więc za pełnienie przez ONZ roli negocjatora, obserwatora, jak również za utrzymywanie i zaprowadzanie pokoju.

</doc>
<doc id="2687119" url="https://pl.wikipedia.org/wiki?curid=2687119" title="Legia Włoska">
Legia Włoska

Legia Włoska – polska formacja wojskowa w służbie francuskiej.
Powstała w 1800 roku na skutek połączenia wojsk 1. i 2 Legii. Początkowo miały ją tworzyć cztery bataliony piechoty, pułk jazdy i kompania artylerii konnej. Po przeprowadzonej w następnych miesiącach reorganizacji i uzupełnieniu stanów osobowych, 23 lipca 1800 roku liczyła 117 oficerów i 2564 żołnierzy.
Struktura organizacyjna.
Dowództwo Legii – dowódca Jan Henryk Dąbrowski
23 października utworzono dodatkowo batalion grenadierski, a Legia podzielona została na dwie brygady: 
Chorągiew.
Chorągiew z wyobrażeniem koguta galijskiego, czapki frygijskiej i numeru z napisem: REPUBLIQUE FRANGAISE. Strefy pionowe: ciemnoniebieska, biała, czerwona. Wstążka przy numerach: biało–czerwona. Czapka frygijska czerwona. Kogut i gałązki w barwach naturalnych. 
Opis sporządził Gembarzewski według rysunku Bolesława Starzeńskiego z Biblioteki Jagiellońskiej w Krakowie. Przy tym rysunku znajdowała się notatka, iż na odwrocie chorągwi był napis: "Legion Polonaise" i że chorągiew była ofiarowana Legii Polskiej we Włoszech w roku rewolucyjnym IX (1800/1801) przez pierwszego konsula, Napoleona Bonapartego
Następnie chorągiew przeszła do 1 pułku piechoty Legii Nadwiślańskiej w korpusie Sucheta w Hiszpanii. W stanie całkowitego zniszczenia, tak że tylko strzępy pozostały przy drzewcu, została zwrócona Ministerium Wojny w dniu 26 marca 1812 roku.
Na jej miejsce pułk 1 piechoty Nadwiślańskiej otrzymał nową chorągiew.

</doc>
<doc id="2687125" url="https://pl.wikipedia.org/wiki?curid=2687125" title="Legion Polski Posiłkowy Lombardii">
Legion Polski Posiłkowy Lombardii

Legion Polski – polska formacja wojskowa w służbie Lombardii.
Formowanie Legionu rozpoczęto 9 stycznia 1797 roku. Podporządkowany został dywizji terytorialnej gen. Kilmaine'a i pod taką nazwą w składzie piechoty lekkiej występował. 19 lutego 1797 roku liczył 7 oficerów i 1110 żołnierzy.
Struktura organizacyjna.
Dowódca: Jan Henryk Dąbrowski
Mundur Legionu.
Jan Henryk Dąbrowski, w rozmowach z rządem Republiki Lombardzkiej ustalił, że "ubiory, odznaki wojskowe i organizacja tego korpusu winny być w miarę możności zbliżone do zwyczajów Polaków". Kilkanaście dni po rozpoczęciu formowania pododdziałów, przedstawiono władzom Lombardii umundurowanych 20 grenadierów i 20 strzelców.
Grenadierzy posiadali mundur wzorowany na polskiej kawalerii narodowej. Były to granatowe spodnie i kurtki z karmazynowymi wyłogami, kołnierzem, mankietami i połami. Strzelcy prezentowani podobny mundur z ozdobami zielonymi. Wzorowany był na mundurze 3 regimentu pieszego buławy polnej litewskiej. Buty noszono z cholewkami do połowy łydki. Nogawki spodni wkładane do butów. Na prawym ramieniu noszono czerwono–biało–zielony kontrepolet w barwach lombardzkich z napisem "Gli uomini liberi sono fratelli".
Pierwsi grenadierzy i strzelcy wystąpili przed władzami lombardzkimi w kapeluszach. Wkrótce jednak zamieniono je na rogatywki z czarnym barankiem bez daszka. Oficerowie sztabu nosili czerwone czapki, a żołnierze piechoty – granatowe. Przypinano do nich kokardy francuskie. Na początku XIX w. weszły w życie wysokie i usztywnione rogatywki z okutym daszkiem i podpinką.
Kolejny formowany 3 batalion fizylierów miał nosić granatowe kurtki i spodnie z jasnoniebieskimi wyłogami. Z uwagi na tempo prac organizacyjnych, zrezygnowano z epoletów u fizylierów, a szyto czarne czapki z jasnobłękitnym barankiem, czerwonymi kitkami oraz biało–karmazynowymi kordonami. Ponieważ planowanych dla legionistów butów z półcholewkami nie dostarczono, żołnierze nosili buty używane w armii francuskiej. W zestawieniu ze spodniami połowa łydki pozostawała odkryta. Wyposażono wiec żołnierzy w małe płócienne, czarne kamasze.

</doc>
<doc id="2687127" url="https://pl.wikipedia.org/wiki?curid=2687127" title="Colnago-CSF Inox">
Colnago-CSF Inox



</doc>
<doc id="2687129" url="https://pl.wikipedia.org/wiki?curid=2687129" title="Terroryzm morski">
Terroryzm morski

Terroryzm morski – planowany i zorganizowany atak przemocy wynikający z motywów politycznych, religijnych i ideologicznych, wymierzony przeciwko osobom, statkom, obiektom portowym, instalacjom na morzu. Ma on na celu wymuszenie na władzach państwowych, społeczeństwach lub osobach określonych zachowań, ustępstw lub świadczeń finansowych.
Podstawowe elementy terroryzmu morskiego.
Analiza dotychczasowych obiektów ataku, specyfiki transportu morskiego oraz charakteru typowych morskich budowli hydrotechnicznych pozwala wytypować najbardziej prawdopodobne obiekty ataków terrorystycznych na obszarach morskich:
Ze względu na cel przeprowadzonych ataków można podzielić je na :
Uwzględniając rejon potencjalnych ataków terrorystycznych, są to przede wszystkim :

</doc>
<doc id="2687132" url="https://pl.wikipedia.org/wiki?curid=2687132" title="Medalistki mistrzostw Polski seniorów w biegu na 10 kilometrów">
Medalistki mistrzostw Polski seniorów w biegu na 10 kilometrów

Medalistki mistrzostw Polski seniorów w biegu na 10 kilometrów – zdobywczynie medali seniorskich mistrzostw Polski w biegu ulicznym na 10 kilometrów.
Konkurencja ta, w randze mistrzostw Polski kobiet, została rozegrana po raz pierwszy w 2012. Pierwszą rekordzistką mistrzostw została Iwona Lewandowska (33:34).
Klasyfikacja medalowa.
W historii mistrzostw Polski seniorów na podium tej imprezy stanęło dotąd 20 zawodniczek. Najwięcej medali (4) zdobyła Iwona Lewandowska, która również zdobyła najwięcej złotych medali – (3). W tabeli kolorem wyróżniono zawodniczki, które wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2687137" url="https://pl.wikipedia.org/wiki?curid=2687137" title="Gwidon z Anderlecht">
Gwidon z Anderlecht



</doc>
<doc id="2687141" url="https://pl.wikipedia.org/wiki?curid=2687141" title="Helena Halecka">
Helena Halecka

Helena Halecka (ur. 20 maja 1891 w Krakowie, zm. 5 stycznia 1964 w White Plains w USA) – polska historyk, żona Oskara Haleckiego. 
Życiorys.
Urodziła się w Krakowie – jej ojcem był Alojzy Szarłowski, historyk, geograf i weteran powstania styczniowego z 1863 roku na Litwie. W gimnazjum zainteresowała się historią za sprawą Ludwika Boratyńskiego. Studiowała następnie na Uniwersytecie Jagiellońskim. Brała udział w seminarium u profesora Wacława Tokarza (epoka napoleońska). Była czynna społecznie w Krakowie, a później w Warszawie w sodalicji mariańskiej. 5 lipca 1913 w Kaplicy sodalicyjnej kościoła św. Barbary w Krakowie odbył się jej ślub z historykiem Oskarem Haleckim. Dzieliła zainteresowania badawcze męża i pomagała mu w pracach. Opracowała indeksy do wielu jego dzieł i szczegółowe bibliografie jego prac. Po 1939 roku brała udział w życiu emigracyjnym nowojorskiej Polonii. Zmarła z powodu choroby serca. Jest pochowana wraz z mężem na cmentarzu w White Plains.

</doc>
<doc id="2687143" url="https://pl.wikipedia.org/wiki?curid=2687143" title="Osiedle Słoneczne (Bielsko-Biała)">
Osiedle Słoneczne (Bielsko-Biała)

Osiedle Słoneczne – zespół mieszkaniowy w Bielsku-Białej, w (niewielkiej) części dzielnicy Aleksandrowice. 
Osiedle powstało w latach 1960–1970. Zamieszkuje je 4-6 tys. osób. Znajduje się pomiędzy ulicami: Cieszyńską, Michałowicza oraz Aleksandrowicką. Składa się z ponad 30 bloków. Główną ulicą osiedla jest ulica Michałowicza. Przez osiedle kursuje 8 linii autobusowych, w tym 7 dziennych (linie 3, 14, 20, 28, 30, 50 kursują ulicą Michałowicza, a linia nr 7 ul. Cieszyńską, zatrzymuje się na przystanku Cieszyńska/Os. Słoneczne) i 1 nocna (kursuje ul.Michałowicza).

</doc>
<doc id="2687148" url="https://pl.wikipedia.org/wiki?curid=2687148" title="Aliona Sawczenko">
Aliona Sawczenko



</doc>
<doc id="2687155" url="https://pl.wikipedia.org/wiki?curid=2687155" title="Mig-105">
Mig-105



</doc>
<doc id="2687165" url="https://pl.wikipedia.org/wiki?curid=2687165" title="Info-TV-FM">
Info-TV-FM

Info-TV-FM Sp. z o.o. – obecnie jedyny hurtowy dostawca mobilnych audiowizualnych usług medialnych, w ramach których rozprowadza programy radiowe i telewizyjne w technologii DVB-T. Programy emitowane w ramach usługi Info-TV-FM realizowane są w oparciu o infrastrukturę spółki Info-TV-Operator, składającej się z sieci nadajników radiowych w 31 największych miastach w Polsce. Zasięg multipleksu obejmuje blisko 5 mln gospodarstw domowych i około 15 mln osób. Ponadto Info-TV-FM współpracuje z Cyfrowym Polsatem S.A., który w ramach mobilnych audiowizualnych usług medialnych odpowiada za obsługę nadawczą.
Lista stacji nadawczych.
Współrzędne geograficzne: 23 E06'15" 53N06'22" 
Wysokość obiektu: 123 m n.p.t.
Współrzędne geograficzne: 23 E12'19" 53N11'38" 
Wysokość obiektu: 87 m n.p.t.
Współrzędne geograficzne: 19 E02'25" 49N53'44" 
Wysokość obiektu: 52 m n.p.t.
Współrzędne geograficzne: 18 E59'47" 49N54'48" 
Wysokość obiektu: 29 m n.p.t.
Współrzędne geograficzne: 19 E04'04" 49N49'24" 
Wysokość obiektu: 34 m n.p.t.
Współrzędne geograficzne: 19 E01'34" 49N47'02" 
Wysokość obiektu: 31 m n.p.t.
Współrzędne geograficzne: 17 E56'45" 53N17'30" 
Wysokość obiektu: 40 m n.p.t.
Współrzędne geograficzne: 17 E59'01" 53N08'05" 
Wysokość obiektu: 103 m n.p.t.
Współrzędne geograficzne: 18 E14'04" 54N04'30" 
Wysokość obiektu: 73 m n.p.t.
Współrzędne geograficzne: 18 E04'57" 53N10'09" 
Wysokość obiektu: 71 m n.p.t.
Współrzędne geograficzne: 19 E10'52" 50N47'42" 
Wysokość obiektu: 154 m n.p.t.
Współrzędne geograficzne: 18 E56'27" 50N54'27" 
Wysokość obiektu: 58 m n.p.t.
Współrzędne geograficzne: 19 E32'02" 54N13'12" 
Wysokość obiektu: 56 m n.p.t.
Współrzędne geograficzne: 18 E27'46" 54N27'30" 
Wysokość obiektu: 27 m n.p.t.
Współrzędne geograficzne: 18 E38'36" 54N16'06" 
Wysokość obiektu: 48 m n.p.t.
Współrzędne geograficzne: 18 E28'50" 54N33'11" 
Wysokość obiektu: 159 m n.p.t.
Współrzędne geograficzne: 18 E15'25" 54N36'35" 
Wysokość obiektu: 83 m n.p.t.
Współrzędne geograficzne: 18 E38'32" 54N22'39" 
Wysokość obiektu: 123 m n.p.t.
Współrzędne geograficzne: 15 E08'09" 52N44'42" 
Wysokość obiektu: 128 m n.p.t.
Współrzędne geograficzne: 15 E15'15" 52N42'28" 
Wysokość obiektu: 85 m n.p.t.
Współrzędne geograficzne: 18 E05'27" 51N46'57" 
Wysokość obiektu: 55 m n.p.t.
Współrzędne geograficzne: 18 E52'30" 50N20'32" 
Wysokość obiektu: 103 m n.p.t.
Współrzędne geograficzne: 19 E19'58" 50N20'27" 
Wysokość obiektu: 83 m n.p.t.
Współrzędne geograficzne: 18 E31'24" 50N08'04" 
Wysokość obiektu: 250 m n.p.t.
Współrzędne geograficzne: 19 E00'54" 50N06'11" 
Wysokość obiektu: 182 m n.p.t.
Współrzędne geograficzne: 19 E03'06" 50N17'06" 
Wysokość obiektu: 203 m n.p.t.
Współrzędne geograficzne: 20 E36'59" 50N53'50" 
Wysokość obiektu: 205 m n.p.t.
Współrzędne geograficzne: 20 E32'29" 50N48'43" 
Wysokość obiektu: 100 m n.p.t.
Współrzędne geograficzne: 16 E20'54" 54N14'42" 
Wysokość obiektu: 137 m n.p.t.
Współrzędne geograficzne: 16 E10'26" 54N10'30" 
Wysokość obiektu: 120 m n.p.t.
Współrzędne geograficzne: 19 E59'26" 50N00'07" 
Wysokość obiektu: 58 m n.p.t.
Współrzędne geograficzne: 19 E53'33" 50N03'18" 
Wysokość obiektu: 20 m n.p.t.
Współrzędne geograficzne: 20 E05'34" 50N04'31" 
Wysokość obiektu: 203 m n.p.t.
Współrzędne geograficzne: 19 E47'49" 49N58'04" 
Wysokość obiektu: 120 m n.p.t.
Współrzędne geograficzne: 16 E11'20" 51N14'09" 
Wysokość obiektu: 122 m n.p.t.
Współrzędne geograficzne: 16 E06'58" 51N10'59" 
Wysokość obiektu: 130 m n.p.t.
Współrzędne geograficzne: 19 E30'20" 51N47'42" 
Wysokość obiektu: 44 m n.p.t.
Współrzędne geograficzne: 19 E18'00" 51N44'50" 
Wysokość obiektu: 93 m n.p.t.
Współrzędne geograficzne: 19 E32'23" 51N44'45" 
Wysokość obiektu: 175 m n.p.t.
Współrzędne geograficzne: 19 E23'53" 51N50'56" 
Wysokość obiektu: 57 m n.p.t.
Współrzędne geograficzne: 19 E19'53" 51N40'40" 
Wysokość obiektu: 73 m n.p.t.
Współrzędne geograficzne: 22 E42'29" 51N13'32" 
Wysokość obiektu: 70 m n.p.t.
Współrzędne geograficzne: 22 E33'29" 51N12'56" 
Wysokość obiektu: 150 m n.p.t.
Współrzędne geograficzne: 20 E41'05" 53N49'38" 
Wysokość obiektu: 32 m n.p.t.
Współrzędne geograficzne: 20 E17'44" 53N35'02" 
Wysokość obiektu: 43 m n.p.t.
Współrzędne geograficzne: 20 E26'38" 53N44'47" 
Wysokość obiektu: 122 m n.p.t.
Współrzędne geograficzne: 19 E59'03" 53N41'58" 
Wysokość obiektu: 77 m n.p.t.
Współrzędne geograficzne: 17 E53'02" 50N45'05" 
Wysokość obiektu: 115 m n.p.t.
Współrzędne geograficzne: 17 E58'49" 50N39'47" 
Wysokość obiektu: 98 m n.p.t.
Współrzędne geograficzne: 19 E39'36" 52N31'40" 
Wysokość obiektu: 115 m n.p.t.
Współrzędne geograficzne: 16 E59'09" 52N26'05" 
Wysokość obiektu: 203 m n.p.t.
Współrzędne geograficzne: 16 E51'09" 52N14'22" 
Wysokość obiektu: 155 m n.p.t.
Współrzędne geograficzne: 21 E12'01" 51N26'20" 
Wysokość obiektu: 153 m n.p.t.
Współrzędne geograficzne: 21 E06'33" 51N21'20" 
Wysokość obiektu: 86 m n.p.t.
Współrzędne geograficzne: 21 E57'02" 50N12'78" 
Wysokość obiektu: 40 m n.p.t.
Współrzędne geograficzne: 22 E02'37" 49N59'15" 
Wysokość obiektu: 48 m n.p.t.
Współrzędne geograficzne: 16 E56'30" 54N29'07" 
Wysokość obiektu: 124 m n.p.t.
Współrzędne geograficzne: 14 E27'54" 53N12'19" 
Wysokość obiektu: 247 m n.p.t.
Współrzędne geograficzne: 14 E31'58" 53N34'29" 
Wysokość obiektu: 191 m n.p.t.
Współrzędne geograficzne: 15 E00'18" 53N21'01" 
Wysokość obiektu: 94 m n.p.t.
Współrzędne geograficzne: 14 E34'12" 53N21'18" 
Wysokość obiektu: 240 m n.p.t.
Współrzędne geograficzne: 21 E00'24" 50N02'12" 
Wysokość obiektu: 30 m n.p.t.
Współrzędne geograficzne: 20 E54'41" 49N53'03" 
Wysokość obiektu: 35 m n.p.t.
Współrzędne geograficzne: 18 E41'35" 53N02'51" 
Wysokość obiektu: 227 m n.p.t.
Współrzędne geograficzne: 18 E41'23" 52N52'57" 
Wysokość obiektu: 53 m n.p.t.
Współrzędne geograficzne: 18 E36'06" 53N01'03" 
Wysokość obiektu: 45 m n.p.t.
Współrzędne geograficzne: 16 E17'04" 50N48'46" 
Wysokość obiektu: 102 m n.p.t.
Współrzędne geograficzne: 16 E14'27" 50N45'13" 
Wysokość obiektu: 82 m n.p.t.
Współrzędne geograficzne: 21 E16'04" 52N04'44" 
Wysokość obiektu: 178 m n.p.t.
Współrzędne geograficzne: 21 E77'44" 52N16'05" 
Wysokość obiektu: 297 m n.p.t.
Współrzędne geograficzne: 20 E56'08" 52N25'10" 
Wysokość obiektu: 77 m n.p.t.
Współrzędne geograficzne: 21 E00'18" 52N13'39" 
Wysokość obiektu: 175 m n.p.t.
Współrzędne geograficzne: 20 E44'08" 52N10'11" 
Wysokość obiektu: 236 m n.p.t.
Współrzędne geograficzne: 20 E57'53" 52N13'04" 
Wysokość obiektu: 31 m n.p.t.
Współrzędne geograficzne: 19 E05'55" 52N39'06" 
Wysokość obiektu: 159 m n.p.t.
Współrzędne geograficzne: 16 E52'23" 51N08'40" 
Wysokość obiektu: 20 m n.p.t.
Współrzędne geograficzne: 17 E04'03" 51N06'53" 
Wysokość obiektu: 5 m n.p.t.
Współrzędne geograficzne: 16 E57'37" 51N06'45" 
Wysokość obiektu: 50 m n.p.t.
Współrzędne geograficzne: 17 E01'51" 50N59'10" 
Wysokość obiektu: 185 m n.p.t.
Współrzędne geograficzne: 15 E27'39" 51N54'55" 
Wysokość obiektu: 70 m n.p.t.
Źródła

</doc>
<doc id="2687166" url="https://pl.wikipedia.org/wiki?curid=2687166" title="Barun-Toriej">
Barun-Toriej

Barun-Toriej (ros.: Барун-Торей; mong.: Баруун Тарь нуур, "Baruun Tar' nuur") – słone jezioro bezodpływowe na granicy Rosji (Kraj Zabajkalski) i Mongolii (ajmak wschodni). 
Leży na wysokości 597 m n.p.m. i jest połączone poprzez przepływ (ros. "Утичья", Uticzja) z sąsiednim jeziorem Zun-Toriej. Wielkość jego powierzchni jest zmienna; przy wysokim stanie wody wynosi do ok. 580 km². Głębokość maksymalna wynosi 4 m. W okresie niewielkich opadów wysycha.
Jest jedynym w Rosji miejscem które zamieszkuje rzadki gatunek mewy reliktowej. 
Jezioro jest rdzeniem części rosyjskiej (Daurski Rezerwat Biosfery) międzynarodowego (Rosja, Chiny, Mongolia) obszaru chronionego "Dauria". Część mongolska jeziora wchodzi w skład ścisłego rezerwatu przyrody Mongol Daguur.

</doc>
<doc id="2687167" url="https://pl.wikipedia.org/wiki?curid=2687167" title="Gianluca Brambilla">
Gianluca Brambilla

Gianluca Brambilla (ur. 22 sierpnia 1987 w Bellano) – włoski kolarz szosowy.
Osiągnięcia.
Opracowano na podstawie:

</doc>
<doc id="2687168" url="https://pl.wikipedia.org/wiki?curid=2687168" title="Renata Štrbíková">
Renata Štrbíková

Renata Štrbíková (ur. 6 sierpnia 1979 roku w Hawierzowie) – czeska tenisistka stołowa, mistrzyni Europy w mikście, siedmiokrotna indywidualna mistrzyni Czech. Była zawodniczka zespołu MSK Břeclav, z którym wywalczyła drużynowe mistrzostwo Czech. W latach 2010 - 2015 reprezentowała barwy klubu KTS Tarnobrzeg, z którym pięciokrotnie zdobyła tytuł Drużynowego Mistrza Polski.

</doc>
<doc id="2687173" url="https://pl.wikipedia.org/wiki?curid=2687173" title="Popland">
Popland

Popland (tytuł oryg. "Popland!", 2011) – kolumbijski serial młodzieżowy stworzony przez Marcelo Camaño i Claudię Bono. Wyprodukowany przez Sony Pictures Television.
Światowa premiera serialu miała miejsce 5 września 2011 roku na kanale MTV Ameryka Łacińska. Ostatni odcinek został wyemitowany 9 grudnia 2011 roku. W Polsce premiera odbyła się 28 maja 2012 roku na kanale MTV Polska.
Opis fabuły.
Telenowela opowiada o dziewczynie imieniem Carla, która pragnie zostać fotoreporterką.

</doc>
<doc id="2687192" url="https://pl.wikipedia.org/wiki?curid=2687192" title="BAE Systems Submarine Solutions">
BAE Systems Submarine Solutions

BAE Systems Submarine Solutions – należąca obecnie do koncernu BAE Systems brytyjska stocznia w Barrow-in-Furness, wyspecjalizowana w budowie okrętów podwodnych. Pierwotnie Barrow Ship Building Company, 1888 roku w powiązaniu z Vickersem została przemianowana na Naval Construction and Armaments Company. W roku 1897 stała się częścią Vickers, Sons and Maxim, Ltd., po czym w 1911 roku Vickers, Ltd., następnie Vickers-Armstrong, Ltd.
w 1927 roku i Vickers-Armstrong Shipbuilders w roku 1955. W roku 1968 uzyskała firmę Vickers, Ltd. Shipbuilding Group, a od roku 1977 nosiła nazwę British Shipbuilders, którą w roku 1986 zmieniono na Vickers Shipbuilding and Engineering, Ltd. W roku 1995 przemianowano ją na Marconi Marine, a po przejęciu w roku 1999 przez koncern BAE Systems – BAE Systems Marine. Nazwę BAE Systems Submarine Solutions uzyskała w roku 2003.

</doc>
<doc id="2687195" url="https://pl.wikipedia.org/wiki?curid=2687195" title="Pczełnik">
Pczełnik



</doc>
<doc id="2687196" url="https://pl.wikipedia.org/wiki?curid=2687196" title="Pczełnik (obwód Warna)">
Pczełnik (obwód Warna)

Pczełnik (bułg. "Пчелник") – wieś we wschodniej Bułgarii, w obwodzie Warna, w gminie Dołni cziflik.
We wsi znajduje się zabytkowa cerkiew pw. Świętego Wniebowstąpienienia, który w ostatnich latach został odnowiony.

</doc>
<doc id="2687199" url="https://pl.wikipedia.org/wiki?curid=2687199" title="Stefanowo (powiat przysuski)">
Stefanowo (powiat przysuski)

Stefanowo – wieś, która zniknęła z mapy Polski w 1981 roku. Była położona w województwie mazowieckim, w powiecie przysuskim, w gminie Gielniów, niedaleko wsi Gałki i Mechlin.
Wieś została spalona 28 września 1944 r. przez Niemców w odwecie za klęskę w bitwie z partyzantami pod Stefanowem. Ludność zdążyła uciec do pobliskich lasów.
Wieś odbudowano, ale w 1952 roku przesiedlono mieszkańców w rejon Wrocławia, Legnicy, Słupska, Olsztyna, do tamtejszych PGR-ów. Ich domy zrównano z ziemią pod pretekstem budowy poligonu, który nigdy nie powstał.

</doc>
<doc id="2687201" url="https://pl.wikipedia.org/wiki?curid=2687201" title="Blok progesteronowy">
Blok progesteronowy

Blok progesteronowy – zjawisko fizjologiczne polegające na hamowaniu syntezy receptora oksytocyny przez progesteron co czyni mięśnie gładkie macicy mniej wrażliwe na oksytocynę. Zjawisko jest konieczne do utrzymania ciąży.

</doc>
<doc id="2687203" url="https://pl.wikipedia.org/wiki?curid=2687203" title="Laichinger Alb">
Laichinger Alb



</doc>
<doc id="2687204" url="https://pl.wikipedia.org/wiki?curid=2687204" title="Status of Forces Agreement">
Status of Forces Agreement

Status of Forces Agreement, tzw. SOFA – dwustronne porozumienie o statusie sił zbrojnych USA podpisane 11 grudnia 2009 roku w Warszawie przez premiera Donalda Tuska i wiceprezydenta USA Joe Bidena określające zasady stacjonowania żołnierzy amerykańskich w Polsce przy amerykańskim systemie obrony przeciwrakietowej.

</doc>
<doc id="2687211" url="https://pl.wikipedia.org/wiki?curid=2687211" title="Undulatus">
Undulatus

undulatus ("un") (łac. na kształt fali, podobny do fali, posiadający pofalowania) – odmiana chmur. Występuje w postaci pofalowanych warstw, ławic lub płatów. Często sfalowania te są widoczne na jednolitych warstwach, niekiedy na płatach rozdzielonych lub połączonych ze sobą. Czasem można zaobserwować dwa kierunki pofalowań. Określenie "undulatus" odnosi się do chmur Cirrocumulus, Cirrostratus, Altocumulus, Altostratus, Stratocumulus i Stratus.

</doc>
<doc id="2687215" url="https://pl.wikipedia.org/wiki?curid=2687215" title="Lonsee-Amstetten">
Lonsee-Amstetten



</doc>
<doc id="2687217" url="https://pl.wikipedia.org/wiki?curid=2687217" title="Gerardo Torres">
Gerardo Torres

Gerardo Joaquín Torres Herrera (ur. 14 marca 1977 w Méridzie) – meksykański piłkarz występujący na pozycji środkowego pomocnika.
Kariera klubowa.
Torres jest wychowankiem akademii juniorskiej zespołu Club Atlas z siedzibą w mieście Guadalajara. Do treningów seniorskiej drużyny został włączony jako dwudziestolatek przez szkoleniowca Efraína Floresa i w meksykańskiej Primera División zadebiutował 8 lutego 1997 w zremisowanym 3:3 spotkaniu z Monterrey i już w debiucie wpisał się na listę strzelców. Kilkanaście miesięcy później został podstawowym zawodnikiem Atlasu i w tej roli zdobył wicemistrzostwo Meksyku w sezonie Verano 1999. Było to jednak jedyne osiągnięcie, które odniósł podczas niemal ośmioletniego pobytu w klubie. Ogółem w barwach Atlasu zdobył 15 goli w 215 ligowych spotkaniach, kilka razy wziął także udział w Copa Libertadores.
Latem 2004 Torres został zawodnikiem rywala Atlasu zza miedzy – Tecos UAG. Tutaj nie potrafił wywalczyć sobie pewnego miejsca w wyjściowej jedenastce; osiągnął tytuł wicemistrza Meksyku w sezonie Clausura 2005, jednak w roli rezerwowego. Także w drużynie Monarcas Morelia, gdzie spędził rozgrywki 2005/2006, nie był podstawowym piłkarzem ekipy. W styczniu 2009, po sześciu miesiącach bezrobocia, wyjechał do Wenezueli, gdzie podpisał umowę ze stołecznym klubem Caracas FC. Wywalczył z nim mistrzostwo kraju i wziął udział w Copa Libertadores, po czym powrócił do swojego rodzinnego miasta, podpisując kontrakt z tamtejszym drugoligowcem Mérida FC. Profesjonalną karierę piłkarską zakończył w wieku 32 lat.
Kariera reprezentacyjna.
W 1997 roku Torres znalazł się w składzie powołanym przez selekcjonera José Luisa Reala na reprezentacji Meksyku U-20 na Młodzieżowe Mistrzostwa Świata w Malezji. Był wówczas podstawowym graczem kadry, rozgrywając wszystkie cztery mecze i strzelając gola w meczu fazy grupowej ze Zjednoczonymi Emiratami Arabskimi (5:0), za to jego drużyna odpadła ostatecznie z turnieju w 1/8 finału.

</doc>
<doc id="2687221" url="https://pl.wikipedia.org/wiki?curid=2687221" title="Blau">
Blau

Niemcy:
Osoby:
Inne:
Zobacz też:

</doc>
<doc id="2687223" url="https://pl.wikipedia.org/wiki?curid=2687223" title="Marcus Mumford">
Marcus Mumford

Marcus Oliver Johnston Mumford (ur. 31 stycznia 1987 w Anaheim w stanie Kalifornia w USA) – brytyjski muzyk, kompozytor, wokalista, autor tekstów i multiinstrumentalista. Marcus Mumford znany jest przede wszystkim z występów w folk rockowym zespole Mumford &amp; Sons.
Od 2012 roku żonaty z brytyjską aktorką Carey Mulligan.
3 lipca 2022 roku Steven Spielberg nakręcił teledysk do piosenki “Cannibal” Marcusa Mumforda.

</doc>
<doc id="2687224" url="https://pl.wikipedia.org/wiki?curid=2687224" title="Order Nigru">
Order Nigru

Order Nigru (ang. "Order of the Niger") – odznaczenie państwowe Republiki Federalnej Nigerii ustanowione w 1964, nadawane za wybitne zasługi cywilne lub wojskowe.
Historia i zasady nadawania.
Order Nigru wraz z Orderem Republiki Federalnej został utworzony w 1964 – podczas istnienia Pierwszej Republiki – na mocy Aktu nr 5 o ustanowieniu odznaczeń państwowych (ang. "The National Honors Act No. 5"). Odznaczenie jest nadawane w dwóch klasach – cywilnej i wojskowej – za „wybitne zasługi dla narodu” zarówno obywatelom Nigerii, jak i cudzoziemcom, w wypadku których ma ono charakter honorowy. Order przyznaje urzędujący prezydent kraju wskutek własnego postanowienia lub na wniosek Komitetu Narodowego ds. Odznaczeń i Nagród Państwowych (ang. "The National Committee for National Honours and Awards").
Od połowy lat 80. do końca lat 90. nadawanie Nigeryjczykom Orderu Nigru i Orderu Republiki Federalnej zostało wstrzymane. Toczyły się także dyskusje kwestionujące szereg przeszłych decyzji o ich przyznaniu. Jednakże w 1998 przewodniczący Tymczasowej Rady Rządzącej, gen. Abdulsalami Abubakar wznowił ich nadawanie, a w styczniu 1999 ogłoszono listę 755 obywateli Nigerii przedstawionych do odznaczenia obu orderami.
Stopnie orderu.
Order Nigru zajmuje drugie miejsce w precedencji odznaczeń państwowych Nigerii i dzieli się na cztery klasy:
Odznaczonym przysługuje prawo do umieszczania po nazwisku odpowiednich do klasy inicjałów orderu: „GCON”, „CON”, „OON” i „MON”.
Medal Orderu Nigru.
Najniższym stopniem odznaczenia jest dwuklasowy (srebrny i brązowy) Medal Orderu Nigru. Odznaczani nim są niskiej rangi funkcjonariusze państwowi oraz inni obywatele Nigerii, których dokonania nie spełniają wymogów do nadania orderu wyższego stopnia.
Insygnia.
Odznakę orderu stanowi okrągła tarcza z dwudziestoma pięcioma wiązkami promieni, na której znajduje się nałożona gwiazda o pięciu ramionach emaliowanych na czerwono. Na środku awersu gwiazdy umieszczony jest okrągły, zielono emaliowany medalion z mapą Nigerii i uwidocznionymi na niej rzekami: Niger i Benue. Medalion otacza pierścień z napisem: „Order of the Niger”, uzupełnionym o stopień odznaczenia i jego skrót (w wypadku komandorii: „Commander Order of the Niger • CON”).
Odznaka medalu jest okrągła i stosownie do stopnia – wykonana ze srebra lub brązu. Na awersie znajduje się grawerunek gwiazdy o pięciu ramionach połączonych promieniami. Na środku gwiazdy zaś widnieje grawerowany medalion z mapą Nigerii, który jest otoczony pierścieniem z inskrypcją: „Order of the Niger”. Rewers odznaki jest pozbawiony wszelkich sygnatur.
Wstążki orderu są koloru czerwonego z umieszczonymi centralnie, równej szerokości pasami: białym, zielonym i białym. Wstążki klasy wojskowej orderu wyróżnia wąski, czerwony pasek znajdujący się na środku paska zielonego. Wstążki medalu mają ponadto na krawędziach białe, wąskie bodiury.
Odznaczenia wszystkich klas są wytwarzane przez firmę Spink &amp; Son Ltd z Londynu.

</doc>
<doc id="2687227" url="https://pl.wikipedia.org/wiki?curid=2687227" title="Esdras Rangel">
Esdras Rangel

Esdras Azhael Rangel Romero (ur. 31 lipca 1977 w mieście Meksyk) – meksykański piłkarz występujący na pozycji bramkarza.
Kariera klubowa.
Rangel pochodzi ze stołecznego miasta Meksyk i jest wychowankiem tamtejszego zespołu Pumas UNAM. W meksykańskiej Primera División zadebiutował za kadencji szkoleniowca Luisa Floresa – 3 listopada 1996 w wygranym 6:2 meczu z Toros Neza. W pierwszej drużynie Pumas spędził osiem lat, jednak przez niemal cały ten czas pozostawał rezerwowym dla bardziej doświadczonego Sergio Bernala. Regularnie bronił jedynie w rozgrywkach 2002/2003, lecz rozwój jego kariery zablokowała kontuzja. W sezonie Clausura 2004 wywalczył z prowadzoną przez Hugo Sáncheza ekipą Pumas mistrzostwo Meksyku, nie występując wówczas w żadnym ligowym meczu. Latem 2004 przeszedł do Jaguares de Chiapas, w którego barwach nie rozegrał ani jednego meczu i występował głównie w drugoligowej filii klubu – Petroleros de Salamanca. Karierę piłkarską zakończył w wieku 30 lat i zajął się trenowaniem bramkarzy w drużynach juniorskich Jaguares.
Kariera reprezentacyjna.
W 1997 roku Rangel znalazł się w składzie reprezentacji Meksyku U-20 na Młodzieżowe Mistrzostwa Świata w Malezji. Był wówczas rezerwowym bramkarzem kadry, pełniąc funkcję alternatywy dla Alexandro Álvareza i nie rozegrał ani jednego meczu, za to prowadzeni przez selekcjonera José Luisa Reala Meksykanie odpadli w 1/8 finału.

</doc>
<doc id="2687234" url="https://pl.wikipedia.org/wiki?curid=2687234" title="Kentish Town">
Kentish Town



</doc>
<doc id="2687239" url="https://pl.wikipedia.org/wiki?curid=2687239" title="Secesja Monachijska">
Secesja Monachijska

Secesja monachijska (niem. Münchner Secession) – stowarzyszenie artystów plastyków, którzy 4 kwietnia 1892 dokonali oddzielenia (secesji) od Monachijskiego Zrzeszenia Artystów ("Münchner Künstlergenossenschaft") opanowanego przez artystów konserwatywnych, hołdujących historycyzmowi, ukształtowanemu pod wpływem „monachijskiego księcia malarzy” Franza von Lenbacha. Secesja Monachijska działała na zasadzie spółdzielni, służyła też sprawom bytu materialnego, ale przede wszystkim popierała rozwój środków wyrazu artystycznego. W pierwszym okresie działalności do stowarzyszenia należało 96 artystów.
W czasach Trzeciej Rzeszy Secesja Monachijska została rozwiązana w roku 1938, lecz już w roku 1946 podjęła na nowo działalność. W roku 1992 obchodziła jubileusz stulecia działalności.
Geneza stowarzyszenia.
Pod koniec XIX wieku Monachium uchodziło za stolicę sztuki niemieckiej. Studiowało tam wielu artystów z Polski. Dominowało tam konserwatywne malarstwo historyczne, popierane przez księcia-regenta Luitpolda Karola Wittelsbacha i założoną fundację jego imienia.
Nowe kierunki w sztuce, jak impresjonizm, ekspresjonizm, malarstwo pejzażowe i symbolizm nie cieszyły się oficjalnym poparciem.
W roku 1888 monachijskie stowarzyszenie artystyczne urządziło wystawę w Pałacu Szklanym w Monachium, która zakończyła się niepowodzeniem i klęską finansową. 
W cztery lata później 96 artystów założyło Secesję Monachijską. Do grona założycieli należeli m.in. Max Liebermann, Franz von Stuck, Hugo von Habermann, Reinhold Lepsius, Wilhelm Trübner, Lovis Corinth, Walter Leistikow, Peter Behrens, Hans Olde, Anton von Stadler, Josef Block, Adolf Brütt. 
Pierwszym prezesem wybrano Bruno Piglheina, a sekretarzem Paula Hoeckera.
Do Secesji Monachijskiej należeli zarówno znani artyści jak Hans Thoma, Wilhelm Trübner, Fritz von Uhde, Franz von Stuck i Max Liebermann, jak i twórcy awangardowi, jak Lovis Corinth, Otto Eckmann i August Endell. Nie wszyscy byli zwolennikami Art Nouveau.
Pod wpływem Secesji Monachijskiej powstały w roku 1897 Secesja Wiedeńska, a w roku 1898 Secesja Berlińska. Te ugrupowania utworzyły w roku 1903 nadrzędną organizację "Deutscher Künstlerbund" (Niemieckie Zrzeszenie Artystów).
W roku 1897 w porozumieniu z Franzem von Lenbachem budynek wystaw artystycznych przy Königsplatz przypadł Secesji Monachijskiej, a stare Muzeum Narodowe przy Maximilianstrasse – Niemieckiemu Zrzeszeniu Artystów. Lenbach otworzył w roku 1900 własny pawilon wystawowy "Lenbachhaus".
Za najbardziej znanego artystę Secesji Monachijskiej uważano Franza von Stucka, którego erotyczne malarstwo bywało przyczyną skandali. Stuck wzniósł przy Prinzregentenstraße własną willę (Villa Stuck) która stała się przeciwieństwem domu Lenbacha.
W roku 1938 w ramach „oczyszczania” sztuki niemieckiej rozwiązano Secesję Monachijską. W roku 1946 członkowie Secesji utworzyli nowe ugrupowania artystyczne: Nową Grupę ("Neue Gruppe") i Nową Monachijską Spółkę Artystów ("Neue Münchner Künstlergenossenschaft").

</doc>
<doc id="2687240" url="https://pl.wikipedia.org/wiki?curid=2687240" title="Lotnisko Svidník">
Lotnisko Svidník



</doc>
<doc id="2687242" url="https://pl.wikipedia.org/wiki?curid=2687242" title="Dunkerque HB">
Dunkerque HB



</doc>
<doc id="2687243" url="https://pl.wikipedia.org/wiki?curid=2687243" title="Radegast (Beskid Śląsko-Morawski)">
Radegast (Beskid Śląsko-Morawski)

Radegast (1105 m n.p.m.) – szczyt w Beskidzie Śląsko-Morawskim w Czechach, ok. 1 km na południowy zachód od przełęczy Pustevny i ok. 2,5 km na południowy wschód od szczytu Radhošť (1129 m n.p.m.). Nazwa góry odnosi się do słowiańskiego boga Radogosta, którego rzeźba z 1931 roku, autorstwa Albína Poláška znajduje się na szczycie. Obecnie jest to kopia, oryginał został przeniesiony do ratusza we Frenštácie pod Radhoštěm.

</doc>
<doc id="2687246" url="https://pl.wikipedia.org/wiki?curid=2687246" title="Maida Vale (ujednoznacznienie)">
Maida Vale (ujednoznacznienie)



</doc>
<doc id="2687248" url="https://pl.wikipedia.org/wiki?curid=2687248" title="Morden">
Morden



</doc>
<doc id="2687252" url="https://pl.wikipedia.org/wiki?curid=2687252" title="West Japan Railway Company">
West Japan Railway Company

, nazywana również w skrócie , wchodzi w skład grupy JR (JR Group) i prowadzi transport kolejowy na obszarze zachodniego Honsiu. Siedziba główna spółki mieści się w Kita-ku, w Osace.
Statystyki.
JR West przewozi rocznie 1778 mld pasażerów, co przy łącznej długości torów 5012,7 km daje 52 614 mld pasażerokilometrów rocznie. Łączna długość podwójnego toru to 2253,2 km. Zelektryfikowanych jest 3385,7 km czyli 67,5% linii. Główny rozstaw toru to 1067 mm. Rozstaw dla kolei dużych prędkości to 1435 mm. Tory tego typu przy długości 644 km stanowią 12,8% całej sieci. Na liniach znajduje się 1016 tuneli o łącznej długości 667 km oraz 28 658 mostów. Najdłuższy most to Yoshii River Bridge długości 669 m, a najdłuższy tunel to Shin-Kanmon Tunnel o długości 18,713 km. Na liniach znajduje się 1222 stacji.
Historia.
Spółka JR West została wyodrębniona z Japońskich Kolei Państwowych ("Japan National Railways") 1 kwietnia 1987 roku. Proces jej prywatyzacji zakończył się 12 marca 2004 roku.
Linie kolejowe.
Sanyō Shinkansen.
Najbardziej dochodową linią obsługiwaną przez Japońską Kolej Zachodnią jest San'yō Shinkansen, linia linia kolei dużych prędkości łącząca Osakę z Fukuoką, a będąca przedłużeniem linii Tōkaidō Shinkansen obsługiwanej przez East Japan Railway Company. Spółka zarządza również linią Hakata Minami, krótkim (8,5 km) przedłużeniem linii San'yō Shinkansen do Fukuoki na Kiusiu.
Linie dojazdowe „Urban Network”.
Nazwa „Urban Network”, czyli „miejska sieć” to określenie zarządzanych przez JR West linii kolei dojazdowych w rejonie metropolitalnym Keihanshin (Osaka, Kobe, Kioto). Sieć ta obejmuje 610 km torowisk, posiada 245 stacji i generuje 40% przychodów z transportu pasażerskiego w spółce. Stacje „miejskiej sieci” umożliwiają wnoszenie opłaty za przejazd kartami ICOCA. Kontrola pociągów jest wysoce zautomatyzowana, a częstotliwość w godzinach szczytu sięga jednego pociągu co 2 minuty.
Wykaz linii (kursywą oznaczono nazwy nieoficjalne):
Linie międzymiastowe i regionalne.
Linie obsługują przewozy pasażerskie głównie między mniejszymi miastami i obszarami wiejskimi zachodniego Honsiu, generując około 20% zysków spółki z przewozów tego typu.

</doc>
<doc id="2687253" url="https://pl.wikipedia.org/wiki?curid=2687253" title="Narodowy rezerwat przyrody Radhošť">
Narodowy rezerwat przyrody Radhošť

Narodowy rezerwat przyrody Radhošť (cz. "národní přírodní rezervace Radhošť") – narodowy rezerwat przyrody na terenie Czech, w kraju morawsko-śląskim, w granicach gminy Trojanovice w powiecie Nowy Jiczyn. Obejmuje północne stoki góry Radhošť w Beskidzie Śląsko-Morawskim, na wysokości od 660 do 1120 m n.p.m. Zajmuje 144,93 ha powierzchni w granicach CHKO Beskidy. Jako rezerwat powstał w 1955, w 1989 przekształcony w narodowy rezerwat przyrody.

</doc>
<doc id="2687256" url="https://pl.wikipedia.org/wiki?curid=2687256" title="Vila Real de Santo Antonio">
Vila Real de Santo Antonio



</doc>
<doc id="2687257" url="https://pl.wikipedia.org/wiki?curid=2687257" title="Bogdan Łoszewski">
Bogdan Łoszewski

Bogdan Jerzy Łoszewski (ur. 13 sierpnia 1953 w Warszawie) – polski reżyser filmów dokumentalnych, scenarzysta, dziennikarz, absolwent filozofii w ATK w Warszawie 1980 r., członek SDP, ZAPA.
Już w czasie studiów publikuje recenzje filmowe w miesięczniku „Więź” oraz współpracuje przy realizacji filmów telewizyjnych. Współzałożyciel SKS w Warszawie jesienią 1977 r. jako jedyny student spoza Uniwersytetu Warszawskiego. Od stycznia 1981 r. do marca 1982 r. zatrudniony w dziale reportażu tygodnika WTK wydawanego przez Zespół Prasy Pax. Zwolniony w procesie weryfikacji dziennikarzy (stan wojenny). Do października 1983 r. pracuje dorywczo w firmie dekarskiej, później w Biurze Imprez i Festiwali Przedsiębiorstwa Dystrybucji Filmów. W latach 1985-1991 współpracuje przy realizacji filmów fabularnych. Od 1992 we współpracy z producentami niezależnymi realizuje programy publicystyczne i filmy dokumentalne dla TVP i Polsat.
Filmografia.
Filmy fabularne.
1991 – "Niech żyje miłość" – reżyser II
1991 – "Jeszcze tylko ten las" – współpraca reżyserska
1990 – "Europa, Europa" – współpraca reżyserska
1988 – "Łabędzi śpiew" – współpraca reżyserska
1988 – "Piłkarski poker" – asystent reżysera, obsada aktorska
1988 – "Schodami w górę, schodami w dół" – współpraca reżyserska
1987 – "Do domu" – współpraca reżyserska
1987 – "Śmierć Johna L." – współpraca reżyserska, obsada aktorska
1986 – "Słońce w gałęziach" – współpraca reżyserska
1986 – "Wcześnie urodzony" – współpraca reżyserska
1986 – "Życie wewnętrzne" – współpraca reżyserska
1986 – "Zygfryd" – współpraca reżyserska
1986 – "Mistrz zawsze traci" w "Parada oszustów" – współpraca reżyserska
Filmu dokumentalne.
2009 – "Telewizja Solidarność" (ECS) – reżyseria, współautor scenariusza
2008 – "Serce Polski – Rapperswil" (MHP) – reżyseria, współautor scenariusza
2008 – "Świadomy przekaz" – reżyseria, scenariusz, komentarz
"Telewizja czarna i biała" cz. 1.
"Telewizja kolorowa niczym propaganda sukcesu" cz. 2.
"Od mundurowej do publicznej" cz. 3.
2005 – "Bezpieka. Pretorianie komunizmu" – reżyseria, scenariusz, komentarz
2001 – "Kto zna człowieka ukrytego w ścianie?" – reżyseria, scenariusz
2001 – "Żołnierze Wyklęci. Opowieść "Zygmunta"" – reżyseria, scenariusz
1997 – "Bezpieka 1944-1956" – współpraca reżyserska
1997 – "Non possumus. Kościół katolicki wobec władzy komunistycznej 1944-1945" – realizacja, współautor komentarza
"1944-1953" odc. 1.
"1953-1956" odc. 2.
"1956-1966" odc. 3.
"1967-1978" odc. 4.
"1978-1989" odc. 5.
1995 – "Gerard Wilk. Kilka razy zaczynałem od zera" – reżyseria, scenariusz

</doc>
<doc id="2687258" url="https://pl.wikipedia.org/wiki?curid=2687258" title="Ilaria Bianchi">
Ilaria Bianchi

Ilaria Bianchi (ur. 6 stycznia 1990 w Castel San Pietro Terme) – włoska pływaczka specjalizująca się w stylu motylkowym.
Wicemistrzyni Europy w sztafecie 4 × 100 m stylem zmiennym z Debreczyna. Mistrzyni Europy na krótkim basenie z Chartres na 100 m stylem motylkowym oraz brązowa medalistka ze Szczecina na tym samym dystansie. Mistrzyni świata na krótkim basenie ze Stambułu (2012) na 100 m delfinem.
Uczestniczka Igrzysk Olimpijskich w Pekinie na 100 m stylem motylkowym (16. miejsce) i w sztafecie 4 × 100 m stylem zmiennym (14. miejsce) oraz igrzysk w Londynie (5. miejsce) na 100 m delfinem i w sztafecie 4 × 100 m stylem zmiennym.

</doc>
<doc id="2687262" url="https://pl.wikipedia.org/wiki?curid=2687262" title="Chiara Boggiatto">
Chiara Boggiatto

Chiara Boggiatto (ur. 17 lutego 1986 w Monaclieri) – włoska pływaczka specjalizująca się w stylu klasycznym. 
Wicemistrzyni Europy w sztafecie 4 x 100 m stylem zmiennym z Debreczyna. Trzykrotna brązowa medalistka mistrzostw Europy na krótkim basenie. 
Uczestniczka igrzysk olimpijskich w Atenach i w Londynie.
Jest siostrą Alessio - również pływaka, olimpijczyka z Aten i Pekinu.

</doc>
<doc id="2687263" url="https://pl.wikipedia.org/wiki?curid=2687263" title="Dorian Gandin">
Dorian Gandin

Dorian Gandin (ur. 13 stycznia 1991 w Ajaccio) - francuski pływak, specjalizujący się głównie w stylu grzbietowym. Mistrz Europy na krótkim basenie z Chartres w sztafecie 4 x 50 m stylem zmiennym (wystartował tylko w eliminacjach) oraz brązowy medalista mistrzostw Europy z Debreczyna na 50 m grzbietem.

</doc>
<doc id="2687264" url="https://pl.wikipedia.org/wiki?curid=2687264" title="Focus Mall w Piotrkowie Trybunalskim">
Focus Mall w Piotrkowie Trybunalskim

Focus Mall Piotrków Trybunalski – galeria handlowo-rozrywkowa, położona w centrum Piotrkowa Trybunalskiego pomiędzy ulicami Słowackiego, Kostromską i Modrzewskiego. Inwestorem i deweloperem Focus Mall jest firma Parkridge Retail Poland, która specjalizuje się w tworzeniu śródmiejskich galerii handlowo-rozrywkowych.
Budowa galerii została rozpoczęta w 2007 roku i kosztowała ponad 115 mln euro. Głównym wykonawcą był Mostostal Warszawa.
Oficjalne otwarcie centrum handlowego nastąpiło 13 listopada 2009 roku.
Całkowita powierzchnia galerii wynosi 75 000 m², z czego powierzchnia najmu to 35 000 m². Centrum posiada dwie kondygnacje handlowe i mieści 110 sklepów, 5-salowy multipleks Helios, oraz wielopoziomowy parking z 740 miejscami.

</doc>
<doc id="2687265" url="https://pl.wikipedia.org/wiki?curid=2687265" title="Lowlanders">
Lowlanders



</doc>
<doc id="2687268" url="https://pl.wikipedia.org/wiki?curid=2687268" title="Magdalena Bendzisławska">
Magdalena Bendzisławska

Magdalena Bendzisławska (przełom XVII i XVIII w.) – chirurg kopalni w Wieliczce, pierwsza w Polsce chirurg.
Życiorys.
Była żoną cyrulika kopalnianego z kopalni w Wieliczce, Walentego Bendzisławskiego. Małżonkowie mieszkali przy kopalni. Magdalena uczyła się od męża fachu, była jego asystentką. Przeszła przez wszystkie szczeble kariery, odbyła trzyletnią praktykę. Po jej zakończeniu została półtowarzyszem, a potem towarzyszem w cechu cyrulików. Po śmierci męża przejęła zakład, co było wówczas często spotykane, lecz nie zatrudniła w nim żadnego czeladnika, a sama podjęła pracę, przejmując posadę męża. Prawo do wykonywania zawodu uzyskała na mocy dyplomu królewskiego wydanego przez Augusta II Mocnego 6 października 1697. W przywileju przyznano, że jest "chirurgiem w swym rzemiośle doskonałym" i ma prawo, wiedzę i umiejętności, by przejąć obowiązki lekarza żupnego. W 1698 skorzystała z obecności w kopalni Komisji Wizytującej i wystąpiła o potwierdzenie prawa do wykonywania zawodu. Przedłożyła dwa przywileje: nadany mężowi w 1694 i nadany jej w 1697. Komisja przyznała jej prawa i przywileje członka cechu cyrulików. Musiała złożyć przyrzeczenie według roty, okazać komplet narzędzi (puzdro z brzytwami, nożycami, grzebieniami, kleszcze do zębów, szczypczyki stomatologiczne, słój z pijawkami i inne) oraz wykazać się umiejętnością wykonywania maści i opatrunków, znać anatomię i umieć stosować leki na urazy wewnętrzne. W praktyce zawodowej podejmowała czynności dentystyczne, chirurgiczne i okulistyczne: usuwała zaćmę i ciała obce z oka, unieruchamiała złamania, usuwała zęby, opatrywała rany, puszczała krew.
Była pierwszą w Polsce kobietą, która uzyskała dyplom chirurga, pierwszą cyruliczką znaną z imienia i nazwiska. Prawdopodobnie już wcześniej wdowy, np. z Krakowa, prowadziły zakłady cyruliczne (Bernatowa w XVI w. i jej poprzedniczka Katarzyna).
Jej postać jest znana dzięki badaniom prof. Zdzisława Gajdy.
Upamiętnienie.
W 2011 ustanowiono medal jej imienia, wręczany zasłużonym chirurżkom szczękowym. Został zaprojektowany przez medalierkę Małgorzatę Kotównę i wykonany w jej pracowni w Krakowie. Laureatkami zostały: prof. Jadwiga Stypułkowska (2011), dr Maria Panaś (2018), dr hab. Grażyna Wyszyńska-Pawelec (2019).
W dniu 25 maja 2012 w kopalni soli w Wieliczce odsłonięto tablicę upamiętniającą Bendzisławską.
W 2018 uczniowie i uczennice Szkoły Podstawowej nr 2 w Wieliczce wzięli udział w międzynarodowym projekcie poświęconym kobietom w nauce. Opisali historię Bendzisławskiej. W 2019 Bendzisławska była jedną z pięciu bohaterek kolażu o wyjątkowych Polkach przygotowanego w ramach projektu „Uniwersytet Malucha w Kostrach-Noskach”, realizowanego pod patronem Fundacji Larus w ramach „Podlaskie Lokalnie” (FIO).
W 2021 ukazał się komiks "Karolina i Klara. Medalion czasu" autorstwa Sebastiana Frąckiewicza i Anny Krztoń. Jedną z bohaterek jest Bendzisławska. Komiks wydała Fundacja Kosmos dla Dziewczynek. Przed wydaniem wersji książkowej komiks ukazał się w czasopiśmie „Kosmos dla Dziewczynek”. Bendzisławska pojawia się też w publikacji Anny Dziewitt-Meller "Damy, dziewuchy, dziewczyny. Historia w spódnicy" (2020).
W 2021 ukazała się gra karciana Akademia Superbohaterów o polskich naukowcach i naukowczyniach przygotowana przez Tomasza Rożka w ramach projektu Akademia Superbohaterów. Jedną z bohaterek jest Bendzisławska.

</doc>
<doc id="2687271" url="https://pl.wikipedia.org/wiki?curid=2687271" title="Xie Zhenye">
Xie Zhenye

Xie Zhenye (; ur. 17 sierpnia 1993 w prowincji Zhejiang) – chiński lekkoatleta, sprinter.
Osiągnięcia.
Złoty medalista mistrzostw kraju w kategoriach kadetów, juniorów oraz seniorów.
Rekordy życiowe.
W 2019 roku sztafeta 4 × 400 metrów z Xie na ostatniej zmianie ustanowiła wynikiem 37,79 aktualny rekord kraju.

</doc>
<doc id="2687272" url="https://pl.wikipedia.org/wiki?curid=2687272" title="Péter Bernek">
Péter Bernek

 Péter Bernek (ur. 13 kwietnia 1992 w Budapeszcie) – węgierski pływak, specjalizujący się w stylu grzbietowym i stylu dowolnym.
Kariera sportowa.
Wicemistrz Europy na 200 m stylem grzbietowym, srebrny i brązowy medalista mistrzostw Europy na krótkim basenie na tym samym dystansie. Mistrz Igrzysk Olimpijskich Młodzieży na dystansie 200 m stylem grzbietowym. Pięciokrotny medalista mistrzostw Europy juniorów.
Uczestnik igrzysk olimpijskich w Londynie na 200 m stylem grzbietowym (12. miejsce) oraz w sztafetach 4 × 100 (14. miejsce) i 4 × 200 m stylem dowolnym (8. miejsce).

</doc>
<doc id="2687273" url="https://pl.wikipedia.org/wiki?curid=2687273" title="Marcin Jabłoński (malarz)">
Marcin Jabłoński (malarz)

Marcin Jabłoński (ur. 1801 w Głogowie k. Rzeszowa, zm. 19 lutego 1876 we Lwowie) – polski malarz i litograf.
Samouk, kształcił się, kopiując obrazy w galeriach Warszawy, Krakowa i Wiednia. W 1820 zamieszkał we Lwowie, gdzie wkrótce zdobył duże uznanie jako portrecista. Pracował również dla kościołów, szczególnie lwowskich, malując i odnawiając zarówno obrazy ołtarzowe, jak i polichromie. W 1848 roku otrzymał pozwolenie na prowadzenie zakładu litograficznego.
W czasie powstania styczniowego w 1863, Jabłoński stracił żonę i dwóch synów. W tym samym roku sprzedał zakład i wyjechał ze Lwowa wykonując prace restauratorskie dla potrzeb cerkwi i kościołów. W 1876 na krótko przed śmiercią powrócił do Lwowa.

</doc>
<doc id="2687274" url="https://pl.wikipedia.org/wiki?curid=2687274" title="Odra Ołbińska">
Odra Ołbińska

Odra Ołbińska ("Die Elbinger Oder") – nieistniejące współcześnie ramię boczne rzeki Odra, przepływające niegdyś przez teren Przedmieścia Piaskowego (Zatumie), a współczesne obejmujący osiedle Ołbin we Wrocławiu. Było to jedno z wielu dawnych ramion największej z wrocławskich rzek, istniejących do schyłku średniowiecza. Dokładny bieg jego koryta obecnie trudny jest do ustalenia. Koryto to przebiegało między głównymi ówcześnie ramionami rzeki, tj. pomiędzy Odrą Główną, a korytem północnym, oddzielając się od Starej Odry prawdopodobnie w okolicach dzisiejszego Mostu Szczytnickiego i biegnąc na zachód, w rejonie dzisiejszej ulicy Bolesława Prusa, aż do swego ujścia do Odry Głównej – Odry Północnej – w rejonie Wyspy Bielarskiej. Reliktem dawnego koryta tego ramienia rzeki jest pozostałość po starorzeczu – staw w Parku Stanisława Tołpy.
Nad tym ramieniem rzeki w XII wieku zlokalizowano Opactwo Świętego Wincentego (ołbińskie), które istniało tu do 1529 roku. Nurt rzeki wykorzystywany był to do zasilania młyna wodnego. W ograniczonym zakresie wody te wykorzystywano także do żeglugi. Rozdział wód Odry dla poszczególnych ramion był przedmiotem kilku sporów pomiędzy klasztorem a miastem. W XVIII wieku zachodni odcinek Odry Ołbińskiej wykorzystano przy budowie fortyfikacji miejskich, jako system fos okalających bastiony i umocnienia położone na północ od Ostrowa Tumskiego, stanowiąc w tym czasie północno-wschodnią granicę pruskiej Twierdzy Wrocław (dzieło koronowe zwane Springstern). Ostatecznie ramię to wraz z jego rozlewiskami zostało zlikwidowane w XIX wieku podczas rozbiórki fortyfikacji miejskich przeprowadzonej do lat 60. XIX wieku. Dało to początek rozbudowie miasta w kierunku północno-wschodnim i powstaniu nowych dzielnic współczesnego Ołbina.
Pozostałość po Odrze Ołbińskiej, stanowi współcześnie niewielki zbiornik wodny, ukształtowany zgodnie z przyjętymi założeniami parkowymi. Zarówno sam staw jak i otaczający go obszar zieleni miejskiej, oceniany jest przez autorów publikacji dotyczących wrocławskiej przyrody, jako obszar o znikomych wartościach przyrodniczych, głównie z powodu bardzo silnej antropopresji wynikającej z gęstej zabudowy śródmiejskiej otaczającej park. Pomimo to bywa jednak równocześnie uznawany jest za ważny element w systemie terenów zielonych miasta biegnących od wrocławskich wysp położonych w Śródmiejskim Węźle Wodnym (tj. wyspy: Piaskowa, Słodowa, Bielarska i Tamka i inne) do Starej Odry. Samo starorzecze do lat sześćdziesiątych XX wieku posiadało pas oczeretu, lecz obecnie ukształtowany staw pozbawiony jest niemal zupełnie roślinności szuwarowej.
Stosowana w publikacjach nazwa własna tego ramienia rzeki "Odra Ołbińska", odnosząca się do nazwy osiedla "Ołbin", ma swój pierwowzór także we wcześniej stosowanej nazwie niemieckiej "Die Elbinger Oder", w której również odniesiono się do niemieckiej nazwy tego osiedla "Elbing". W publikacjach można również spotkać stosowaną przez niektórych autorów inną nazwę tego ramienia rzeki – "Odra św. Wincentego" ("Vinzenz Oder") – odnoszącą się do zlokalizowanego nad jego brzegami wyżej wspomnianego Opactwa Świętego Wincentego.

</doc>
<doc id="2687275" url="https://pl.wikipedia.org/wiki?curid=2687275" title="Odra św. Wincentego">
Odra św. Wincentego



</doc>
<doc id="2687277" url="https://pl.wikipedia.org/wiki?curid=2687277" title="Héctor Valenzuela">
Héctor Valenzuela

Héctor Manuel Valenzuela Rivera (ur. 27 lutego 1978 w Guadalajarze) – meksykański piłkarz występujący na pozycji pomocnika.
Kariera klubowa.
Valenzuela pochodzi z miasta Guadalajara i jest wychowankiem tamtejszego zespołu piłkarskiego Chivas de Guadalajara. W meksykańskiej Primera División zadebiutował 14 stycznia 2001 w przegranych 2:3 derbach miasta z Atlasem. Nie potrafiąc wywalczyć sobie miejsca w wyjściowym składzie występował głównie w drugoligowych rezerwach Chivas – CD Tapatío. Latem 2003 zasilił nowo powstałą drużynę Dorados de Sinaloa, z którą po roku wywalczył historyczny awans do najwyższej klasy rozgrywkowej. Sam pozostał jednak w drugiej lidze, gdzie bez większych sukcesów reprezentował barwy Alacranes de Durango, Lagartos de Tabasco i Club Celaya. Profesjonalną karierę piłkarską zakończył w wieku 29 lat.
Kariera reprezentacyjna.
W 1997 roku Valenzuela został powołany przez szkoleniowca José Luisa Reala do reprezentacji Meksyku U-20 na Młodzieżowe Mistrzostwa Świata w Malezji. Nie wystąpił wówczas w żadnym z czterech spotkań, natomiast jego drużyna zdołała dotrzeć do 1/8 finału.

</doc>
<doc id="2687280" url="https://pl.wikipedia.org/wiki?curid=2687280" title="Jan Brandt">
Jan Brandt

Jan Apolinary Brandt (ur. 23 czerwca 1860 w Niedrzwicy Kościelnej, zm. 3 września 1911 w Smoryniu) – ludoznawca, regionalista biłgorajski, działacz narodowy i niepodległościowy, publicysta.
Życiorys.
Pochodził z rodziny ziemiańskiej. Był synem Konstantego i Antoniny z Topolskich (zm. 1870). Ojciec Jana w l. 80. XIX w. nabył folwark Smoryń. Liczył on ok. 1000 mórg powierzchni, a w jego skład wchodził również browar. Jan odziedziczył go po śmierci ojca w 1888. W Mokrymlipiu działał w komórce LN, a później w SN-D. J. B. działając w tych strukturach przemycał na teren Roztocza broń dla przyszłych powstańców. Przechowując ją w magazynach nieopodal browaru, wysadził je w trakcie przemarszu wojsk rosyjskich, za co został aresztowany pod zarzutem działalności wywrotowej wobec państwa.
Jan Brandt ożenił się z Laurą Sulimierską, córką Artura. Zmarła w 1897, osierociwszy dwoje dzieci: Tadeusza (poległ w I wojnie światowej) i Janinę (pozostała niezamężna).
Prowadził aktywną działalność społeczną. Dążył do załagodzenia sporu ziemian z włościanami. Popierał podniesienie wiedzy społeczeństwa o agrotechnice. Organizował we Frampolu liczne odczyty i wykłady otwarte z zakresu rolnictwa, pszczelarstwa i hodowli, których słuchaczami byli okoliczni chłopi i mieszczanie-rolnicy. W 1908 został prezesem Ochotniczej Straży Ogniowej we Frampolu, dla której załogi ufundował umundurowanie. W "Ziemi Lubelskiej" publikował liczne artykuły o tematyce włościańskiej, gospodarczej i społecznej pod pseudonimem "Ziemianin". J. B. zmarł nagle, w Smoryniu, dożywszy 50 lat.
Ludoznawca.
Jan Brandt przez wiele lat zajmował się kolekcjonerstwem, z myślą powołania w okolicy muzeum regionalnego. Gromadził zabytki kultury chłopskiej i mieszczańskiej. Zgromadził pokaźną kolekcję elementów stroju biłgorajsko-tarnogrodzkiego. W trakcie eksploracji zbierał materiały etnograficzne, które publikował w "Wiśle".
Zebrane przez siebie eksponaty etnograficzne zaprezentował w 1901 na Wystawie Rolno-Rzemysłowej w Lublinie. Zbiory J. Brandta dały początek założonemu w 1906 Muzeum Lubelskiemu, w którego archiwum znalazły się wykonane przez amatora etnografii fotografie "typów ludowych". Poza daniem początków muzealnictwa lubelskiego zapisał także pokaźną część zebranych gorsetów chłopskich i mieszczańskich Muzeum Narodowemu w Krakowie, które trafiły tam w 1928.

</doc>
<doc id="2687282" url="https://pl.wikipedia.org/wiki?curid=2687282" title="Marasmius alliaceus">
Marasmius alliaceus



</doc>
<doc id="2687283" url="https://pl.wikipedia.org/wiki?curid=2687283" title="Alfred Martins">
Alfred Martins

Alfred Adewale Martins (ur. 1 czerwca 1959 w Abeokuta) – nigeryjski duchowny katolicki, arcybiskup metropolita Lagos. 
Życiorys.
Święcenia kapłańskie przyjął 18 września 1983.
24 października 1997 został mianowany biskupem ordynariuszem Abeokuta. Sakry biskupiej udzielił mu 24 stycznia 1998 ówczesny nuncjusz apostolski w Nigerii – abp Carlo Maria Viganò.
25 maja 2012 Benedykt XVI mianował go arcybiskupem metropolitą Lagos.

</doc>
<doc id="2687291" url="https://pl.wikipedia.org/wiki?curid=2687291" title="Leonard Kosencha">
Leonard Kosencha



</doc>
<doc id="2687293" url="https://pl.wikipedia.org/wiki?curid=2687293" title="Ogólnopolski Przegląd Piosenki im. Wojtka Belona">
Ogólnopolski Przegląd Piosenki im. Wojtka Belona

Ogólnopolski Przegląd Piosenki im. Wojtka Belona w Busku-Zdroju – odbywa się od roku 2008.
W roku 2012 odbyła się V edycja festiwalu. W tym też roku przypada 60 rocznica urodzin Wojciecha Belona, patrona festiwalu, poety, kompozytora, barda Ponidzia.
Po zakończeniu festiwalu odbywa się w Parku Zdrojowym koncert uznanych artystów sceny piosenki, takich jak Wały Jagiellońskie, Rudi Szubert, Czesław Śpiewa, Paulina Bisztyga, Czerwony Tulipan, Wołosatki czy Słoneczne Trampy. 
Uczestnicy i publiczność Przeglądu birą udział także w rajdzie „Ścieżkami Belona”.
W trakcie OPP odbywają się także wystawy zdjęć, m.in. fotografie Wojciecha Belona autorstwa Jacka Wcisły, projekcje filmów - np. „Wojtek Belon – Wieczny Wędrowiec Boży” Leszka Kolczyńskiego (Przegląd 2012).

</doc>
<doc id="2687296" url="https://pl.wikipedia.org/wiki?curid=2687296" title="Luis Maldonado">
Luis Maldonado

Luis Silvestre Maldonado García (ur. 11 maja 1979 w Monterrey) – meksykański piłkarz występujący na pozycji napastnika.
Kariera klubowa.
Maldonado pochodzi z miasta Monterrey i jest wychowankiem tamtejszego zespołu CF Monterrey. W meksykańskiej Primera División zadebiutował w wieku 17 lat – 14 września 1996 w przegranym 0:1 spotkaniu z Tolucą. Premierowego gola i jedynego zarazem gola w najwyższej klasie rozgrywkowej strzelił 12 kwietnia 1997 w wygranej 4:2 konfrontacji z Pueblą. Jesienne rozgrywki Invierno 1998 spędził na wypożyczeniu w drużynie Toros Neza. Ogółem podczas swojej kariery piłkarskiej wystąpił w 51 ligowych spotkaniach, jednak tylko w 18 jako gracz wyjściowego składu. Profesjonalną grę zakończył, mając zaledwie 20 lat.
Kariera reprezentacyjna.
W 1997 roku Valenzuela został powołany przez szkoleniowca José Luisa Reala do reprezentacji Meksyku U-20 na Młodzieżowe Mistrzostwa Świata w Malezji. Był wówczas pierwszym zawodnikiem wchodzącym z ławki i wystąpił we wszystkich czterech spotkaniach w roli rezerwowego. Jego drużyna odpadła ostatecznie w 1/8 finału.

</doc>
<doc id="2687299" url="https://pl.wikipedia.org/wiki?curid=2687299" title="Sycerika McMahon">
Sycerika McMahon

 Sycerika Mc Mahon (ur. 11 kwietnia 1995) – irlandzka pływaczka, specjalizująca się w stylu klasycznym, dowolnym i zmiennym. 
Kariera sportowa.
Wicemistrzyni Europy na 50 m stylem klasycznym, dwukrotna mistrzyni Europy juniorów na dystansach: 400 m stylem dowolnym oraz 50 m żabką.
Uczestniczka igrzysk olimpijskich w Londynie na 100 m stylem klasycznym (26. miejsce) i na 200 m stylem zmiennym (22. miejsce). 
W czerwcu 2017 roku ogłosiła zakończenie kariery.

</doc>
<doc id="2687306" url="https://pl.wikipedia.org/wiki?curid=2687306" title="Stadion RKS Skra">
Stadion RKS Skra

Stadion RKS Skra – nieczynny piłkarsko-lekkoatletyczny stadion klubu Skra Warszawa, zlokalizowany przy ul. Wawelskiej 5 w warszawskiej dzielnicy Ochota.
Historia.
Powstanie.
Teren ten w 1930 roku otrzymał Klub Sportowy Warszawianka, a w 1932 roku utworzył tutaj tymczasowe boisko piłkarskie. W 1934 roku zbudowano m.in. budynek klubowy, stadion piłkarski oraz rozpoczęto budowę stadionu lekkoatletycznego o pojemności 50 tys. widzów, która została przerwana ze względu na agresję Niemiec na Polskę 1 września 1939 roku. W czasie okupacji niemieckiej stacjonowała tu artyleria, która doprowadziła teren do ruiny.
W 1946 roku teren został przejęty przez klub sportowy Skra Warszawa. Początkowo powstał tu stadion żużlowy w miejscu niedokończonego stadionu lekkoatletycznego Warszawianki, który w latach 1948–1953 przebudowano według projektu M. Kokozowa i J. Wasilewskiego. Stadion oddany do użytku w 1953 roku zbudowano w kształcie podkowy z torem żużlowym otoczony trybunami z miejscami dla 35 000 widzów. Żużel nie zyskał jednak popularności w Warszawie.
Spośród pozostałych obiektów w stolicy wyróżniały go boiska do siatkówki i koszykówki, korty tenisowe, treningowe boisko piłkarskie i tor żużlowy. W 1969 roku została tutaj położona pierwsza w Polsce powierzchnia tartanowa. Była symbolem najwyższych osiągnięć techniki i technologii budownictwa sportowego, umożliwiająca organizowanie dużych widowisk lekkoatletycznych. Zawodnicy, poza stadionem głównym, w którym mieściły się: hotel ze stołówką, gabinet lekarski, sauna, sala gimnastyczna i gabinet odnowy, mieli do dyspozycji stadion treningowy położony na zapleczu całego obiektu oraz kompleks basenowy.
Na terenie Skry działało także Muzeum Kultury Fizycznej i Turystyki, przeniesione tu w 1966 roku z poprzedniej siedziby przy ul. Rozbrat, a w 2005 przeniesione jako Muzeum Sportu i Turystyki do nowej siedziby w Centrum Olimpijskim. Miała tam również siedzibę redakcja tygodnika „Piłka Nożna“ i Polski Związek Pływacki. Od połowy lat 90. do roku 2005 działała tam dyskoteka gejowska Paradise.
Park Światła.
W 2008 roku w mediach pojawiła się informacja o projekcie "Park Światła" irlandzkiej firmy deweloperskiej Global Partners, użytkującej ten teren. Projekt zakładał budowę na terenie Skry nowoczesnego ośrodka sportowego kosztem oddania części terenu pod zabudowę mieszkaniowo-biurową Projekt ten wzbudzał jednak wiele kontrowersji, zaś Gazeta Wyborcza zebrała kilkanaście tysięcy podpisów przeciwnych zabudowie tego terenu. Z kolei za budową opowiedziało się wielu sportowców związanych ze Skrą.
Ostatecznie budowa "Parku Światła" nie doszła do skutku. Irlandzki inwestor wraz z klubem wystąpili do miasta o przedłużenie umowy użytkowania wieczystego gruntu o 99 lat, a po odmowie uzasadnionej brakiem dbałości o nieruchomość i doprowadzeniem stadionu i basenów do ruiny sprawa trafiła do sądu. Ten rozstrzygnął spór na korzyść miasta.
Stan obecny.
Stadion jest wciąż przystosowany do organizacji największych imprez, jednak wymaga on gruntownego remontu nawierzchni oraz innych sprzętów do rozgrywania konkurencji lekkoatletycznych. Ośmiotorowa bieżnia, koła, skocznie czy duże trybuny są na pewno zachętą do organizacji dużych imprez. Wszystko to na przestrzeni lat zostało jednak zrujnowane.
W 2010 roku na ogrodzeniu stadionu od ulicy Wawelskiej pojawiła się konstrukcja, na której zawieszono reklamę o łącznej powierzchni 3 tysięcy metrów kwadratowych. Za pieniądze z reklamy Skra dokonała wymiany nawierzchni tartanowej, ustawienia krzesełek na trybunach i ogólnego odświeżenia stadionu.
Do stycznia 2018 roku, na terenie stadionu działał Centralny Ośrodek Medycyny Sportowej.
Ze względu na zły stan techniczny obiektu w październiku 2019 Powiatowy Inspektor Nadzoru Budowlanego wydał decyzję nakładającą na RKS Skra obowiązek zamknięcia całej nieruchomości z rygorem natychmiastowej wykonalności.
Teren RKS Skra w 2021 przejęło miasto stołeczne Warszawa. Przeprowadzono w 2021 prace porządkujące, a w marcu 2022 bieżnia stadionu została udostępniona mieszkańcom. W 2022 roku przedstawiono plany rewitalizacji obiektów Skry, w I etapie miałby powstać m.in. treningowy stadion lekkoatletyczny. W II etapie planuje się remont głównego stadionu lekkoatletycznego, jednak dopiero po 2025 roku.

</doc>
<doc id="2687308" url="https://pl.wikipedia.org/wiki?curid=2687308" title="Tanečnice (Beskid Śląsko-Morawski)">
Tanečnice (Beskid Śląsko-Morawski)

Tanečnice (1084 m n.p.m.) – szczyt w Beskidzie Śląsko-Morawskim na Morawach, w Czechach, ok. 1 km na północny zachód od przełęczy Pustevny i ok. 4 km na południowy wschód od Trojanovic. Przez szczyt przebiega czerwony szlak z przełęczy Pustevny w kierunku góry Čertův mlýn. Góra zarośnięta jest lasem świerkowo-bukowym. 
Wobec nazwy góry odnoszą się dwie legendy. Pierwsza dotyczy pogańskich obrzędów wychodzenia na górę tańcząc lub zlatywania się czarownic na tajemne sabaty. Druga mówi o niejakiej Barce, która w dzień spała gdy wszyscy pracowali. Okazało się, że co noc uciekała do lasu by do świtu tańczyć. Radogost postanowił więc ukarać ją za lenistwo i zamienił ją w górę, której stoki opadają w dół niczym zagięcia dziewczęcej sukni.

</doc>
<doc id="2687309" url="https://pl.wikipedia.org/wiki?curid=2687309" title="Życie za życie (film 1976)">
Życie za życie (film 1976)

Życie za życie (oryg. "Девојачки мост") – jugosłowiański film wojenny z 1976 roku, w reżyserii Miomira "Miki" Stamenkovicia.
Opis fabuły.
Akcja filmu rozgrywa się we wrześniu 1944. Czterech partyzantów (w tym sanitariuszka Jelena) ma za zadanie doprowadzić dziewięciu niemieckich jeńców do Dziewiczego Mostu, gdzie ma być dokonana ich wymiana na kilkunastu partyzantów, wziętych przez Niemców do niewoli. W gronie jeńców jest major Wehrmachtu, jeden esesman i jeden ciężko ranny. Forsowny marsz przez góry powoduje konflikt postaw. Djordje, którego rodzina zginęła w czasie pacyfikacji chce zabić jeńców, przeciwny temu jest dowódca oddziału Marko. Kiedy zostają otoczeni przez Niemców, ginie Marko, a Djordje przejmuje odpowiedzialność za jeńców. Do punktu wymiany partyzanci doprowadzają pięciu jeńców.

</doc>
<doc id="2687311" url="https://pl.wikipedia.org/wiki?curid=2687311" title="SPB">
SPB



</doc>
<doc id="2687313" url="https://pl.wikipedia.org/wiki?curid=2687313" title="Janusz Zierkiewicz">
Janusz Zierkiewicz

Janusz Mieczysław Zierkiewicz (ur. 1 stycznia 1947 w Jarosławiu, zm. 21 maja 2012 we Wrocławiu) – polski prawnik, doktor nauk ekonomicznych.
Życiorys.
Ukończył studia na Wydziale Prawa Uniwersytetu Wrocławskiego, następnie przez wiele lat pracował w budownictwie, gdzie zajmował stanowiska kierownicze. W późniejszym czasie kierował oddziałem Banku Ochrony Środowiska we Wrocławiu, równocześnie był wiceprezydentem Konfederacji Pracodawców Polskich i prezesem Zarządu Okręgowego Polskiego Komitetu Pomocy Społecznej. W 1999 obronił pracę doktorską "System preferencyjnego kredytowania ochrony środowiska w Polsce (ze szczególnym uwzględnieniem Banku Ochrony Środowiska S. A.)" na Akademii Ekonomicznej we Wrocławiu. Od 2008 był rektorem w Międzynarodowej Wyższej Szkoły Logistyki i Transportu we Wrocławiu, wykładał tam etykę i ochronę własności intelektualnej. W 2004 przeszedł przeszczepienie wątroby, swoje doświadczenia zawarł w książce "Drugie życie".

</doc>
<doc id="2687314" url="https://pl.wikipedia.org/wiki?curid=2687314" title="Nick Driebergen">
Nick Driebergen

Nicolaas (Nick) Driebergen (ur. 19 sierpnia 1987 w Rijnsburgu) – holenderski pływak, specjalizujący się głównie w stylu grzbietowym. 
Brązowy medalista mistrzostw Europy w sztafecie 4 x 100 m stylem zmiennym, dwukrotny brązowy medalista mistrzostw Europy na krótkim basenie. 
Uczestnik Igrzysk Olimpijskich z Pekinu na 100 i 200 m stylem grzbietowym oraz z Londynu w tych samych konkurencjach, a także w sztafecie 4 x 100 m stylem zmiennym. 

</doc>
<doc id="2687315" url="https://pl.wikipedia.org/wiki?curid=2687315" title="1 Legia">
1 Legia

1 Legia – polska formacja wojskowa w służbie francuskiej.
Wiosną 1797 roku Bonaparte podjął decyzję o reorganizacji Legionów Polskich. Decyzję przyjął do wykonania Centralny Komitet Wojskowy przy Administracji Lombardii. Zgodnie z tym planem powstać miały dwa legiony polskie po trzy bataliony.
Struktura organizacyjna.
Dowództwo Legii
Mundury oddziałów Legii.
Mundur stanowiły polskie granatowe kurtki i spodnie. Ozdoby posiadały kolory lombardzkie: pierwsza legia miała mieć białe wyłogi, czerwone kołnierze i zielone klapy. Nie zostało to jednak zaakceptowane przez Dąbrowskiego i ostatecznie legioniści nosili: "kurtkę, pantalony i czapkę; szarfę, dragonki i kordony oficerskie srebrne, przerabiane karmazynowym jedwabiem". Podstawowym kolorem munduru pozostał granatowy. Bataliony różniły się barwą ozdób oraz guzików wzorowane na barwach regimentów Rzeczypospolitej.

</doc>
<doc id="2687319" url="https://pl.wikipedia.org/wiki?curid=2687319" title="Safe operating area">
Safe operating area

Safe Operating Area, SOA, obszar bezpieczny pracy – obszar prądowo-napięciowy, w którym przyrząd może pracować bez ryzyka przebicia elektrycznego lub uszkodzenia w efekcie samonagrzewania.

</doc>
<doc id="2687320" url="https://pl.wikipedia.org/wiki?curid=2687320" title="2 Legia">
2 Legia

2 Legia – polska formacja wojskowa w służbie francuskiej.
Wiosną 1797 roku Bonaparte podjął decyzję o reorganizacji Legionów Polskich. Decyzję przyjął do wykonania Centralny Komitet Wojskowy przy Administracji Lombardii. Zgodnie z tym planem powstać miały dwa legiony polskie po trzy bataliony.
Struktura organizacyjna.
Dowództwo
Mundury oddziałów Legii.
Mundur stanowiły polskie granatowe kurtki i spodnie. Ozdoby posiadały kolory lombardzkie: druga legia miała mieć zielone wyłogi, białe kołnierze i czerwone klapy. Nie zostało to jednak zaakceptowane przez Dąbrowskiego i ostatecznie legioniści nosili: "kurtkę, pantalony i czapkę; szarfę, dragonki i kordony oficerskie srebrne, przerabiane karmazynowym jedwabiem". Podstawowym kolorem munduru pozostał granatowy. Bataliony różniły się barwą ozdób oraz guzików wzorowane na barwach regimentów Rzeczypospolitej.

</doc>
<doc id="2687321" url="https://pl.wikipedia.org/wiki?curid=2687321" title="Jessica Sylvester">
Jessica Sylvester

Jessica (Jess) Aimee Sylvester (ur. 9 lipca 1987 w Newcastle-under-Lyme) – brytyjska pływaczka, specjalizująca się głównie w stylu dowolnym. 
Srebrna medalistka mistrzostw Europy w sztafecie 4 x 100 m stylem dowolnym. Uczestniczka Igrzysk Olimpijskich z Pekinu w sztafecie 4 x 100 m stylem dowolnym. 

</doc>
<doc id="2687322" url="https://pl.wikipedia.org/wiki?curid=2687322" title="Miasta w Belize">
Miasta w Belize

Według danych oficjalnych pochodzących z 2010 roku Belize posiadał ponad 20 miast o ludności przekraczającej 1 tys. mieszkańców. Stolica kraju Belmopan znajduje się na trzecim miejscu, Belize City jako jedyne miasto liczyło ponad 50 tys. mieszkańców; 4 miasta z ludnością 10÷25 tys. oraz reszta miast poniżej 10 tys. mieszkańców.
Największe miasta w Belize.
Największe miasta w Belize według liczebności mieszkańców (stan na 12.05.2010):
Alfabetyczna lista miast w Belize.
Spis miast Belize według danych szacunkowych z 2010 roku:

</doc>
<doc id="2687324" url="https://pl.wikipedia.org/wiki?curid=2687324" title="Dziady część II">
Dziady część II

Dziady część II – utwór dramatyczny Adama Mickiewicza należący do cyklu dramatów "Dziady". Utwór powstawał w latach 1821–1822 w Kownie. Opublikowany został w roku 1823 w drugim tomie "Poezji" wraz z wierszem "Upiór" i dramatem "Dziady część IV". 
Utwór niekiedy określany mianem "Dziady wileńsko-kowieńskie", ze względu na miejsce powstania.
Treść.
Akcja toczy się w Dzień Zaduszny z dnia 1 na 2 listopada (w nocy) w kaplicy, gdzie zebrała się grupa ludzi z pobliskiej wioski. Trwa ludowy obrzęd Dziadów, któremu przewodniczy Guślarz. Zebrani wzywają kolejno dusze czyśćcowe chcąc ulżyć im w cierpieniu. Na ich wezwanie przybywają "trzy rodzaje duchów": 
Wieśniacy starają się w miarę możliwości ulżyć im cierpienia. Kiedy obrzęd dobiega końca, nieoczekiwanie zjawia się jednak kolejny duch, który nie reaguje na wezwania i przekleństwa Guślarza i reszty. Duch ten zmierza w stronę jednej z wieśniaczek i wskazuje na swoje zranione serce. Chłopi wyprowadzają wieśniaczkę, a widmo podąża za nimi.
Wiersz "Upiór".
Zjawienie się tajemniczego ducha w pewien sposób tłumaczy wiersz "Upiór" dołączony do Dziadów przez Mickiewicza. Tytułowy bohater tego utworu – postać o nieokreślonym statusie egzystencjalnym – nie żyje, ale i nie umarł ostatecznie, jest duchem skazanym za grzech (samobójstwo) na karę corocznego powtarzania swego cierpienia na świecie. Cierpienie to jest związane z nieszczęśliwą miłością i życiem wśród ludzi, którzy go nie rozumieją. Bohater "Upiora" nie jest jednak tożsamy z nieznaną zjawą z II części "Dziadów", aczkolwiek posiada podobne cechy.

</doc>
<doc id="2687325" url="https://pl.wikipedia.org/wiki?curid=2687325" title="Kodeks 0126">
Kodeks 0126

Kodeks 0126 (Gregory-Aland no. 0126) ε 36 (Soden) – grecki kodeks uncjalny Nowego Testamentu na pergaminie, paleograficznie datowany na VIII wiek. Rękopis był przechowywany w Kubbat al-Chazna w Damaszku. Obecne miejsce przechowywania kodeksu nie jest znane.
Opis.
Do dnia dzisiejszego zachowała się 1 karta kodeksu (30 na 22 cm) z niepełnym tekstem Ewangelii Marka (5,34-6,2).
Tekst pisany jest dwoma kolumnami na stronę, w 24 linijkach w kolumnie.
Tekst.
Tekst kodeksu reprezentuje mieszaną tradycję tekstualną. Kurt Aland zaklasyfikował go do kategorii III.
Historia.
Aland datował kodeks na VIII wiek. W ten sam sposób datuje go obecnie INTF.
Gregory w 1908 roku dał mu siglum 0126.
Rękopis cytowany jest w krytycznych wydaniach greckiego Nowego Testamentu (NA26, NA27). W NA27 cytowany jest jako świadek pierwszego rzędu.

</doc>
<doc id="2687326" url="https://pl.wikipedia.org/wiki?curid=2687326" title="Dziady część IV">
Dziady część IV

Dziady część IV – utwór dramatyczny Adama Mickiewicza, należący do cyklu dramatów "Dziady". Utwór powstawał w latach 1820–1821 w Kownie. Opublikowany został w roku 1823 w drugim tomie wraz z dramatem "Dziady część II".
Utwór wraz z częścią II jest nazywany "Dziadami wileńsko-kowieńskimi".
Treść.
Jest to dramat o tematyce miłosnej, w którym głównym bohaterem jest nieszczęśliwy kochanek – Gustaw. Akcja utworu toczy się w dzień zaduszny między godziną dziewiątą wieczorem a północą, natomiast miejscem akcji jest dom greckokatolickiego księdza.
Do domu greckokatolickiego księdza i jego dzieci przychodzi Pustelnik, jego dawny uczeń Gustaw, którego ksiądz w pierwszej chwili nie rozpoznaje. Opowiada on księdzu historię swojego życia i miłości, a przełomowe momenty tej historii odmierzane są biciem zegara:
Osobowość bohaterów dramatu.
Mickiewicz w "IV części Dziadów" stworzył typowy wizerunek bohatera romantycznego. Gustaw ma za sobą nieszczęśliwą miłość i spowodowany nią obłęd. Cechuje go niechęć do świata i bunt przeciw ogólnie przyjętym normom moralnym. Osobowość Gustawa została ukształtowana poprzez lekturę "Nowej Heloizy" Rousseau oraz "Cierpień młodego Wertera" Goethego. Utwory te uczyniły z niego indywidualistę, a nawet pchnęły go do samobójstwa. Kochanka głównego bohatera, jest określana jako "nadludzka dziewica", została bowiem uwznioślona i uświęcona. Jest dla niego przeznaczeniem i darem niemalże nadprzyrodzonym. Jednak od momentu poślubienia jej przez osobę bogatą i utytułowaną, dla Gustawa rozpoczyna się "godzina rozpaczy", przepełniona egzaltacją, miłosnym cierpieniem, udręką zazdrości. Cierpienie to zostało wyrażone językiem, jak na owe czasy bardzo nowoczesnym. Ta część jest uważana przez badaczy m.in. za studium psychologiczne.
Ksiądz, słuchacz historii Gustawa, jest przez niego postrzegany za uosobienie racjonalizmu, zdrowego rozsądku i konformizmu; potrafi posługiwać się tylko maksymami, powiedzeniami o charakterze popularnych porzekadeł, np. "Pan Bóg daje, Pan Bóg bierze!", "po smutkach wesele". Z kolei nieszczęśliwy kochanek reprezentuje romantyczny spirytualizm.

</doc>
<doc id="2687329" url="https://pl.wikipedia.org/wiki?curid=2687329" title="Ernesto María">
Ernesto María

Ernesto María Parada (ur. 22 lutego 1982 w Guadalajarze) – meksykański piłkarz występujący na pozycji obrońcy.
Kariera klubowa.
María, zawodnik o inklinacjach ofensywnych, pochodzi z miasta Guadalajara i jest wychowankiem akademii juniorskiej tamtejszego zespołu Club Atlas. W meksykańskiej Primera División zadebiutował w wieku 17 lat za kadencji szkoleniowca Ricardo Lavolpe. Ogółem w pierwszej drużynie Atlasu spędził rok, notując cztery spotkania (jedno w wyjściowym składzie) i czerwoną kartkę. Wiosną 2003 reprezentował barwy drugoligowego Alacranes de Durango, natomiast jesienią 2004 Club Celaya, po czym zdecydował się zakończyć profesjonalną karierę w wieku 22 lat.
Kariera reprezentacyjna.
W 1999 roku María został powołany przez selekcjonera José Luisa Reala do reprezentacji Meksyku U-17 na Młodzieżowe Mistrzostwa Świata w Nowej Zelandii. Był wówczas podstawowym zawodnikiem kadry narodowej, rozgrywając wszystkie cztery spotkania od pierwszej do ostatniej minuty, natomiast jego drużyna odpadła w ćwierćfinale.

</doc>
<doc id="2687338" url="https://pl.wikipedia.org/wiki?curid=2687338" title="Fuerza Aérea de Chile">
Fuerza Aérea de Chile

Fuerza Aérea de Chile – wojska lotnicze Republiki Chile, jeden z trzech rodzajów sił zbrojnych (także wojska lądowe i marynarka wojenna posiadają swoje lotnictwo).
Ich pierwszymi samolotami, jeszcze pod nazwą "Servicio Militar de Aviación de Chile", były Blérioty XI, Avro 504, Bristole M.1, Airco DH.9, RAF S.E.5. Faktycznie jako siły powietrzne zaczęły funkcjonować 21 marca 1930 roku, początkowo jako "Fuerza Aérea Nacional". Od 1950 roku ich podstawowym dostawcą stały się Stany Zjednoczone, które przekazywały sprzęt z nadwyżek. Od tego czasu wykorzystywano m.in. P-47D Thunderbolt, B-26 Invader i C-47 Skytrain, Beechcraft C-45 Expeditor, T-34 Mentor, T-6 Texan, F-80 Shooting Star i T-33A, T-37 Tweet i A-37 Dragonfly. Prócz amerykańskich samolotów używano także brytyjskie myśliwce Hawker Hunter i zmodernizowane ex-belgijskie Mirage 50.
Oprócz USA także Izrael jest ważnym dostawcą uzbrojenia i technologii modernizacyjnych. Dzięki współpracy z hiszpańską CASA w kraju produkowano samoloty szkolne. W związku z ograniczonym budżetem zakupiono jedynie 10 nowych F-16C/D block 50, które zastąpiły Mirage 50CN Pantera; dla zachowania potencjału bojowego, po wycofaniu dwudziestu Mirage’y 5 Elkan i szesnastu F-5E/F, dokupiono 36 holenderskich F-16AM/BM, które zmodernizowano przed dostarczeniem. W grudniu 2016 roku Fuerza Aérea de Chile zakupiły 6 śmigłowców wielozadaniowych S-70i Black Hawk wraz z częściami zamiennymi, wyposażeniem do obsługi naziemnej, szkoleniem załóg lotniczych i personelu obsługowego oraz pomocą techniczną.Maszyny zostaną zmontowane w PZL w Mielcu. I zastąpią maszyny UH-1H, które używane są do zadań łącznikowych. Ich rolę przejmą Belle 412.

</doc>
<doc id="2687351" url="https://pl.wikipedia.org/wiki?curid=2687351" title="Tarwagataj">
Tarwagataj



</doc>
<doc id="2687352" url="https://pl.wikipedia.org/wiki?curid=2687352" title="Tarwagatajn nuruu">
Tarwagatajn nuruu



</doc>
<doc id="2687355" url="https://pl.wikipedia.org/wiki?curid=2687355" title="2010 NBA Playoffs">
2010 NBA Playoffs

2010 NBA Playoffs - pozasezonowe rozgrywki ligi NBA 2010. Rozgrywki trwały od 17 kwietnia do 17 czerwca. Mistrzem została drużyna Los Angeles Lakers, która w finale pokonała Boston Celtics broniąc tym samym tytułu mistrzowskiego z poprzedniego roku. MVP finałów po raz drugi z rzędu został Kobe Bryant.
Drużyna Charlotte Bobcats wystąpiła po raz pierwszy w historii w rozgrywkach Playoff, przegrywając w pierwszej rundzie z Orlando Magic.
Po raz pierwszy od 2008 roku wszystkie zespoły w playoff z Konferencji Zachodniej odniosły co najmniej 50 zwycięstw w sezonie zasadniczym.
Konferencja Wschodnia.
"Strefa czasowa "
Pierwsza runda.
(1) Cleveland Cavaliers vs. (8) Chicago Bulls.
Ostatnie spotkanie w Playoff: Pierwsza Runda Konferencji Wschodniej 1994 (Chicago zwyciężyli 3-0).
(2) Orlando Magic vs. (7) Charlotte Bobcats.
Ostatnie spotkanie w Playoff: Pierwsze spotkanie pomiędzy Magic i Bobcats.
(3) Atlanta Hawks vs. (6) Milwaukee Bucks.
Ostatnie spotkanie w Playoff: Pierwsza Runda Konferencji Wschodniej 1989 (Milwaukee zwyciężyli 3-2).
(4) Boston Celtics vs. (5) Miami Heat.
Ostatnie spotkanie w Playoff: Pierwsze spotkanie pomiędzy Celtics i Heat.
Półfinały Konferencji.
(1) Cleveland Cavaliers vs. (4) Boston Celtics.
Ostatnie spotkanie w Playoff: Półfinał Konferencji Wschodniej 2008 (Boston zwyciężyli 4-3).
(2) Orlando Magic vs. (3) Atlanta Hawks.
Ostatnie spotkanie w Playoff: Półfinał Konferencji Wschodniej 1996 (Orladno zwyciężyli 4-1).
Finał Konferencji.
(2) Orlando Magic vs. (4) Boston Celtics.
Ostatnie spotkanie w Playoff: Półfinał Konferencji Wschodniej 2009 (Orladno zwyciężyli 4-3).
Konferencja Zachodnia.
Pierwsza runda.
(1) Los Angeles Lakers vs. (8) Oklahoma City Thunder.
Ostatnie spotkanie w Playoff: Półfinał Konferencji Zachodniej 1998 (L.A Lakers zwyciężyli 4-1 z Seattle poprzednikiem Oklahoma City).
(2) Dallas Mavericks vs. (7) San Antonio Spurs.
Ostatnie spotkanie w Playoff: Pierwsza Runda Konferencji Zachodniej 2009 (Dallas zwyciężyli 4-1).
(3) Phoenix Suns vs. (6) Portland Trail Blazers.
Ostatnie spotkanie w Playoff: Pierwsza Runda Konferencji Wschodniej 1999 (Portland zwyciężyli 3-0).
(4) Denver Nuggets vs. (5) Utah Jazz.
Ostatnie spotkanie w Playoff: Półfinał Konferencji Zachodniej 1994 (Utah zwyciężyli 4-3).
Półfinały Konferencji.
(1) Los Angeles Lakers vs. (5) Utah Jazz.
Ostatnie spotkanie w Playoff: Pierwsza Runda Konferencji Zachodniej 2009 (L.A Lakers zwyciężyli 4-1).
(3) Phoenix Suns vs. (7) San Antonio Spurs.
Ostatnie spotkanie w Playoff: Pierwsza Runda Konferencji Zachodniej 2008 (San Antonio zwyciężyli 4-1).
Finał Konferencji.
(1) Los Angeles Lakers vs. (3) Phoenix Suns.
Ostatnie spotkanie w Playoff: Pierwsza Runda Konferencji Zachodniej 2007 (Phoenix zwyciężyli 4-1).
Finał NBA.
(W1) Los Angeles Lakers vs. (E4) Boston Celtics.
Ostatnie spotkanie w Playoff: Finał NBA 2008 (Boston zwyciężyli 4-2).

</doc>
<doc id="2687356" url="https://pl.wikipedia.org/wiki?curid=2687356" title="Barun-Torej">
Barun-Torej



</doc>
<doc id="2687359" url="https://pl.wikipedia.org/wiki?curid=2687359" title="1 Półbrygada Polska">
1 Półbrygada Polska

1 Półbrygada Polska – polska formacja wojskowa w służbie francuskiej.
Formowanie i zmiany organizacyjne.
Na podstawie decyzji Pierwszego Konsula, w połowie listopada 1801 roku postanowiono z legionistów utworzyć trzy półbrygady liniowe.
22 listopada 1801 roku odbyła się konferencja gen. Dąbrowskiego z gen. Vignolle. Ustalono, że każdą z legii będzie się reorganizować odrębnie, wzmacniając najsłabszymi batalionami pozostałe. 
4 grudnia 1801 roku w Modenie zebrano I.-III. bataliony, w Reggio IV,V, i VII. VI batalion i artylerii zostały rozparcelowane.
Struktura organizacyjna.
Dowództwo

</doc>
<doc id="2687360" url="https://pl.wikipedia.org/wiki?curid=2687360" title="Ewolucjonizm społeczny">
Ewolucjonizm społeczny



</doc>
<doc id="2687363" url="https://pl.wikipedia.org/wiki?curid=2687363" title="2 Półbrygada Polska">
2 Półbrygada Polska

2 Półbrygada Polska – polska formacja wojskowa w służbie francuskiej.
Formowanie i zmiany organizacyjne.
Na podstawie decyzji Pierwszego Konsula, w połowie listopada 1801 postanowiono z legionistów utworzyć trzy półbrygady liniowe.
22 listopada 1801 odbyła się konferencja generała Dąbrowskiego z generałem Vignolle. Ustalono, że będzie się każdą z legii (Włoską i Naddunajską) reorganizować odrębnie, wzmacniając najsłabszymi batalionami pozostałe. 4 grudnia 1801 w Modenie zebrano I, II i III batalion, w Reggio IV,V i VII. VI batalion i artylerii zostały rozparcelowane.
Na początku 1803 2 Półbrygada jako 114 Półbrygada Liniowa wyjechała na San Domingo tłumić rewolucję. Z wyprawy wróciło niewielu żołnierzy.
Struktura organizacyjna.
Dowództwo

</doc>
<doc id="2687364" url="https://pl.wikipedia.org/wiki?curid=2687364" title="Teatr Kameralny w Bydgoszczy">
Teatr Kameralny w Bydgoszczy

Teatr Kameralny w Bydgoszczy – scena teatralna w Bydgoszczy, istniejąca w latach 1962–1988 i od 2021, mieszcząca się w budynku dawnego Établissement przy ul. Grodzkiej 14–16. 27 marca 2019 Rada Miasta Bydgoszczy podjęła decyzję o utworzeniu Teatru Kameralnego jako miejskiej jednostki organizacyjnej. 
Lokalizacja.
Obiekt znajduje się na terenie Starego Miasta w Bydgoszczy, w narożu ul. Grodzkiej i Podwale, w południowej pierzei Rybiego Rynku. 
Historia.
Budynek Teatru Kameralnego przy ul. Grodzkiej 14–16 powstał w latach 50. XIX wieku. Początkowo mieścił restaurację z kręgielnią i ogrodem, będąc jednym z kilkunastu działających w Bydgoszczy kompleksów restauracyjno-rozrywkowych typu Établissement. Kompleks ten zyskał popularność po nabyciu go przez Jakuba Wicherta, który go rozbudował i poszerzył program użytkowy. W 1897 architekt Karl Bergner zaprojektował salę bankietowo-teatralną na 600 osób o neobarokowym wystroju. Ściany były rozczłonkowane parami korynckich pilastrów na cokołach, a belkowanie ozdobione polichromowanym fryzem. Całość zamykał strop z fasetą pokryty malowidłami o motywach roślinno-ornamentalnych. W zespole Wicherta była winiarnia, piwiarnia, letni ogród, restauracja pod nazwą „"Alt-Bromberg"” (Stara Bydgoszcz), otwarta 30 października 1919 roku, a sala była miejscem w którym odbywały się liczne bale, koncerty, występy teatralne, rewiowe i kabaretowe. Tu też miał swoją siedzibę kabaret „Clou”. Działalność restauracyjno-rozrywkowo-teatralną prowadzono tu także w dwudziestoleciu międzywojennym i później, aż do schyłku II wojny światowej. 
W latach 1947–1949 miejsce to zaadaptowano na zastępczą scenę spektakli teatralnych, gdyż od 2 lat nie istniał już zburzony gmach Teatru Miejskiego, a na miejscu użytkowanego w latach 1945–1947 teatru Elysium trwała budowa nowej siedziby dla bydgoskiego Teatru Polskiego. Dla działalności teatralnej wykorzystywano niewielką scenę w sali bankietowej, brakowało natomiast pomieszczeń magazynowych i kostiumerni. W tym czasie dyrektorami teatru bydgoskiego byli: Wilam Horzyca, będący jednocześnie dyrektorem teatru w Toruniu, a rok później Aleksander Gąssowski. Mimo spartańskich warunków obaj dyrektorzy wystawili na scenie 24 premiery, m.in.: „"Obrona Ksantypy"” L.H. Morstina, „"Szelmostwa Skapena"” Moliera, „"Kowal, pieniądze i gwiazdy"” J. Szaniawskiego. W „"Grubych rybach"” M. Bałuckiego wystąpił Ludwik Solski. Po oddaniu do użytku w październiku 1949 r. budynku Teatru Polskiego, spektakle przeniesiono do nowej siedziby. 
Po odwilży politycznej 1956 życie teatralne Bydgoszczy nabrało charakteru spontanicznego i zaczęło wykraczać poza granice teatralnego budynku. Realizując ideę poszerzenia usług teatralnych, zwrócono uwagę na opuszczony budynek przy ul. Grodzkiej, celem uruchomienia tam drugiej sceny teatralnej. Po uzyskaniu aprobaty władz przystąpiono do przebudowy i unowocześnienia pomieszczeń. Podczas prac zmieniono rozkład wnętrz, a w sali umieszczono 300 miejsc dla widzów. Wystrój sali i towarzyszącego mu foyer oraz bufetu był dziełem plastyka Stanisława Lejkowskiego. Nowa placówka otrzymała nazwę Teatru Kameralnego. Jej działalność zapoczątkowano sztuką „"Parady"” J. Potockiego. Zespół Teatru Polskiego grał tu także takie sztuki, jak: „"Paryżanka"” H. Becque, „"Łowcy głów"” M. Regniera, „"Billy kłamca"” K. Waterhouse’a, „"Mój brat niepoprawny"” O. Wildera, „"Rachunek nieprawdopodobieństwa"” J. Jurandota, „"Napoleon był dziewczynką"” M. Hennequina i szereg innych.
Scena Teatru Kameralnego służyła rozrywce, była obiektem, gdzie eksperymentowano w dziedzinie sztuk nowych, głośnych i awangardowych, a także przypomniała widzom najcenniejsze pozycje literatury dramatycznej, polskiej i obcej. Wystawiono tu m.in.: „"Archaniołowie nie grają w bilard"” (maj 1962) Dario Fo, „"Tango"” Sławomira Mrożka (czerwiec 1965) i inne sztuki tego autora: „"Indyk"”, „"Garbus"”, „"Na pełnym morzu"”. Na scenie ukazywały się również spektakle C. Godebskiego, S.I. Witkiewicza, A. Fredry, Bałuckiego, A. Czechowa, G. Zapolskiej i innych mistrzów pióra. W latach 60., 70. i 80. wystawiono ponad 130 pozycji zróżnicowanego repertuaru. W latach 80. pojawiały się często spektakle sceny studyjnej, monodramy, które nie wymagały specjalnie przygotowanych pomieszczeń. 
W 1988 z powodu niemożliwości spełnienia przepisów przeciwpożarowych, zaprzestano użytkowania obiektu. Jego funkcję przejęła częściowo „Scena O-Bok” Teatru Polskiego. Po zamknięciu budynek kilkakrotnie zmieniał właściciela. Po teatrze przejęła go Opera Nova, a w 2006 samorząd województwa przekazał go miastu, które pierwotnie planowało jego remont, a następnie - z uwagi na znaczny stopień dekapitalizacji - sprzedaż, która nie powiodła się z powodu braku zainteresowanych. Cały obiekt objęty jest bowiem ochroną konserwatorską, a jeden z budynków wpisany jest do rejestru zabytków. Obowiązujące dla nieruchomości warunki zabudowy przewidują przeznaczenie jej na obiekt handlowy, placówkę kulturalną lub hotel.
W tej sytuacji władze miejskie postanowiły podjąć się rewitalizacji budynku. W jej efekcie powstała w nim wielofunkcyjna scena z salą widowiskową na 187 miejsc o układzie amfiteatralnym oraz zapleczem technicznym i pomieszczeniami służącymi do prowadzenia innowacyjnych warsztatów, dyskusji i spotkań wspomagających rozwój artystyczny i społeczny ich uczestników. Środki na ten cel pozyskano z Regionalnego Programu Operacyjnego województwa na lata 2014-2020. Do końca 2015 uzyskano pozwolenie na rozbiórkę budynku pomocniczego, przeprowadzono badania archeologiczne i sporządzono ekspertyzy techniczne budynków przy ul. Grodzkiej 14 i 16. Zmiana zasad uzyskiwania dofinansowania z RPO (dofinansowanie modernizacji obiektów istniejących, a nie stawiania nowych) spowodowała rezygnację miasta z zamiarów rozbiórki gmachu na rzecz jego modernizacji.
W 2017 rozpisano przetarg na przeprowadzenie modernizacji teatru. Szacowany koszt inwestycji wynosił pierwotnie 20 mln zł, a w chwili ogłoszenia przetargu 18,9 mln zł, ostatecznie jednak podpisana umowa opiewała na kwotę 26,4 mln zł (przy dofinansowaniu ze środków UE w wysokości 12 mln zł). Ze względu na zły stan techniczny głównej części budynku prace budowlane rozpoczęto od rozbiórek (m.in. dachu); zgodnie z wytycznymi konserwatorskimi pozostawiono jedynie ścianę od ul. Podwale (w późniejszym terminie rozebrano ją również). Zgodnie z projektem odtworzono ją w 2020 wraz z otworami okiennymi, które zostały podkreślone granitowymi zdobieniami oraz - na poziomie parteru - sztukaterią; ponadto parapety uzyskały ilumimnację. Cała konstrukcja budynku, łącznie z fundamentami powstała od nowa. Elewacja jest utrzymana w szarej kolorystyce, a na cokole znalazły się okładziny z piaskowca. Na widowni przewidziano miejsce dla 232 widzów, w 13 rzędach. Teatr został wyposażony w jedyną w mieście wbudowaną na stałe scenę obrotową, 16 wyciągów elektrycznych, wyciąg kurtynowy, trzy mosty oświetleniowe i zapadnię towarowo-dekoracyjną. Poza salą teatralną o powierzchni użytkowej 3418 m kw. z 232 miejscami w 13 rzędach, w budynku znalazły się również garderoby z sanitariatami, hol wejściowy z kasami i pomieszczeniami obsługi widzów, foyer i szatnie. Na drugiej kondygnacji w północnej części budynku funkcjonuje zaplecze biurowe. Poddany rewitalizacji zabytkowy budynek z dwuspadowym dachem, znajdujący się we wschodniej części kompleksu, otrzymał białą elewację. Znalazła się w nim m.in. kawiarnia. W czasie przebudowy teatru odkryte zostały pozostałości wykonanych z drewna Bramy Grodzkiej, palisady oraz mostu prowadzącego nad fosą do zamku, zniszczonego w XVII w. w czasie potopu szwedzkiego, a także, w warstwie namułów rzecznych meandrującej tutaj niegdyś Brdy, miecz dwuręczny z przełomu XIV i XV wieku. Planowany termin realizacji, przypadający na koniec 2019 roku, nie został dotrzymany. Oddanie budynku do użytku nastąpiło w październiku 2021. 
Pierwszym dyrektorem nowej instytucji został w 2019 Mariusz Napierała. Pierwszym przedstawieniem w zmodernizowanej siedzibie była premiera „Nowych szat TindiElli”. 

</doc>
<doc id="2687365" url="https://pl.wikipedia.org/wiki?curid=2687365" title="Zun-Toriej">
Zun-Toriej

Zun-Toriej (ros.: Зун-Торей) – słone jezioro bezodpływowe w azjatyckiej części Rosji, w południowej części Kraju Zabajkalskiego, przy granicy z Mongolią. 
Leży na wysokości 596 m n.p.m. i jest połączone poprzez przepływ (ros. "Утичья", Uticzja) z sąsiednim jeziorem Barun-Toriej. Wielkość jego powierzchni jest zmienna; przy wysokim stanie wody wynosi do ok. 300 km². Głębokość maksymalna wynosi 7 m. W okresie niewielkich opadów wysycha prawie całkowicie.
Leży na terytorium Daurskiego Rezerwatu Biosfery.

</doc>
<doc id="2687366" url="https://pl.wikipedia.org/wiki?curid=2687366" title="Zun-Torej">
Zun-Torej



</doc>
<doc id="2687368" url="https://pl.wikipedia.org/wiki?curid=2687368" title="3 Półbrygada Polska">
3 Półbrygada Polska



</doc>
<doc id="2687369" url="https://pl.wikipedia.org/wiki?curid=2687369" title="Taśma produkcyjna">
Taśma produkcyjna



</doc>
<doc id="2687370" url="https://pl.wikipedia.org/wiki?curid=2687370" title="Klemm Kl 25">
Klemm Kl 25

Klemm Kl 25 – niemiecki samolot sportowy i szkoleniowy, jednosilnikowy dolnopłat opracowany przez Klemm Leichtflugzeugbau Gmbh w Boeblingen w 1928 roku.
Historia.
Pierwsze egzemplarze wyposażone były w 20 konny silnik Mercedesa. 15 egzemplarzy wyeksportowano do Wielkiej Brytanii, 28 dalszych zbudowano na licencji.

</doc>
<doc id="2687371" url="https://pl.wikipedia.org/wiki?curid=2687371" title="Taktyczna broń jądrowa">
Taktyczna broń jądrowa

Taktyczna broń jądrowa lub niestrategiczna broń jądrowa (ang. "tactical nuclear weapon", TNW; "non-strategic nuclear weapon", NSNW) – broń jądrowa krótkiego zasięgu, zdolna do przenoszenia ładunków jądrowych na odległość maksymalnie 450–500 km. Przeznaczona jest do bezpośrednich działań bojowych, dlatego też może być wykorzystywana w działaniach taktycznych o ograniczonym charakterze.
Do kategorii tej zaliczane są między innymi bomby grawitacyjne, wyrzutnie rakietowe średniego zasięgu, broń artyleryjska, miny przeciwpiechotne. Moc współczesnych taktycznych głowic nuklearnych przekracza kilkanaście lub kilkadziesiąt razy siłę ładunków zrzuconych na Hiroszimę i Nagasaki.
Historia.
Taktyczna broń atomowa jest spuścizną „zimnej wojny, o której istnieniu wydawało się, że świat na długi czas zapomniał. Jak dotychczas nie była obejmowana przez kolejne traktaty o ograniczeniu zbrojeń strategicznych, a jedyny sposób w jaki odniesiono się do kwestii jej istnienia były tzw. "Presidential Nuclear Initiatives" (PNIs) z 1991 oraz 1992 roku. PNIs były jednostronnymi, nieformalnymi inicjatywami, w wyniku których najpierw amerykański prezydent George Bush senior, a później w ślad za nim prezydent ZSRR Michaił Gorbaczow, zobowiązali się do zniszczenia znacznych ilości TNW będącej w arsenałach obu krajów. Inicjatywy nie posiadały jednak mechanizmów weryfikacji, wobec czego trudno jest ustalić obecnie, czy wszystkie ich zobowiązania zostały wypełnione, jak również, ile sztuk broni tego typu pozostaje jeszcze w składach obydwu państw. Wedle informacji amerykańskiego Departamentu Stanu w rezultacie PNIs USA zniszczyły 3000 sztuk TNW.
Szacuje się, iż obecnie w arsenałach pozostaje od 500 do 1000 sztuk po stronie amerykańskiej (w tym ok. 200 rozmieszczonych w bazach krajów NATO w Europie) oraz od 2000 do 6000 po stronie rosyjskiej. Uwzględniając strategiczną broń atomową ocenia się, że USA i Rosja posiadają łącznie ok. 90% światowych „zasobów” głowic nuklearnych. Dzisiaj niemal wszyscy eksperci zajmujący się tematyką atomowego rozbrojenia są zgodni, że dla urzeczywistnienia idei prezydenta Obamy konieczne jest podjęcie rozmów na temat redukcji TNW. Czym jest jednak taktyczna broń atomowa? Odpowiadając najogólniej jest to broń o mniejszej sile rażenia niż strategiczna, przenoszona na mniejsze odległości, zaprojektowana raczej w celu użycia na polu bitwy niż do atakowania dużych aglomeracji miejskich czy centrów przemysłowych, co uznaje się za „domenę” strategicznej broni atomowej.
Brak obecności kwestii ograniczenia TNW w światowym dyskursie rozbrojeniowym doprowadził do tego, iż nie wypracowano, tak jak chociażby w przypadku rakiet balistycznych, jasnych definicji, nakreślających linię podziału pomiędzy taktyczną a strategiczną bronią atomową. Wobec tego, według The Congressional Research Service, agencji amerykańskiego Kongresu zajmującej się opracowywaniem analiz polityczno-prawnych, za TNW należy uznawać broń atomową nieobjętą dotychczas ustanowionymi traktatami o kontroli zbrojeń strategicznych.
Pomimo wezwania Amerykanów, przez coraz większą liczbę przywódców europejskich, do wycofania ze starego kontynentu broni atomowej, Stany Zjednoczone twierdzą, że ich taktyczna broń musi pozostać w Europie.
Jak długo istnieć będzie broń jądrowa, NATO pozostanie sojuszem jądrowym. W ten sposób sekretarz stanu USA Hillary Clinton pospieszyła uspokoić przeciwników wycofania amerykańskiej atomowej broni taktycznej z terytorium Europy.
Ponadto, podkreśliła, że wszelka redukcja liczby amerykańskich taktycznych głowic bojowych w Europie powinna stać się częścią negocjacji z Rosją, która także posiada taktyczną broń atomową. Tyle, że cała rosyjska broń atomowa znajduje się na terytorium Rosji. Moskwa nie raz oświadczała, że jest gotowa prowadzić z Waszyngtonem dialog o redukcji atomowej broni taktycznej, ale tylko wtedy, gdy jego broń także zostanie wycofana.
Kwestia atomowej broni taktycznej NATO, czyli Stanów Zjednoczonych, rozdzieliła kontynent europejski na wschód i zachód. Zachodnioeuropejskie państwa, między innymi Niemcy, Belgia, Holandia, Luksemburg i Norwegia opowiadają się za wycofaniem tej broni z terytorium Europy. Argumentują to tym, że atomowa broń taktyczna była rozmieszczona w Europie w latach zimnej wojny i wymierzona w Związek Radziecki oraz państwa Układu Warszawskiego. Zimna wojna się skończyła, wiele państw Układu Warszawskiego weszło do NATO i jedynym celem tej broni pozostaje dziś Rosja. Zgodnie z tym, rozmieszczenie atomowej broni taktycznej w Europie nie tylko straciło sens, ale i podważa euroatlantyckie bezpieczeństwo, obniżając poziom zaufania pomiędzy NATO i Rosją.
Przeciw wycofaniu atomowej broni taktycznej z Europy występują państwa Europy Wschodniej, przede wszystkim państwa nadbałtyckie. Jak twierdzą, atomowa broń taktyczna jest dla nich znakiem poparcia ze strony USA w kwestii zagwarantowania bezpieczeństwa.

</doc>
<doc id="2687373" url="https://pl.wikipedia.org/wiki?curid=2687373" title="Gusinooziersk">
Gusinooziersk



</doc>
<doc id="2687375" url="https://pl.wikipedia.org/wiki?curid=2687375" title="Peter F. Drucker">
Peter F. Drucker



</doc>
<doc id="2687378" url="https://pl.wikipedia.org/wiki?curid=2687378" title="114 Półbrygada Liniowa">
114 Półbrygada Liniowa



</doc>
<doc id="2687381" url="https://pl.wikipedia.org/wiki?curid=2687381" title="113 Półbrygada Liniowa">
113 Półbrygada Liniowa



</doc>
<doc id="2687382" url="https://pl.wikipedia.org/wiki?curid=2687382" title="Tigon">
Tigon



</doc>
<doc id="2687389" url="https://pl.wikipedia.org/wiki?curid=2687389" title="Asia Rugby">
Asia Rugby

Asia Rugby – międzynarodowa organizacja zrzeszająca krajowe związki sportowe w rugby union z Azji, jedna z sześciu regionalnych federacji stowarzyszonych z World Rugby, odpowiedzialna za organizację rozgrywek międzynarodowych w tej części świata. Uznawana przez Olimpijską Radę Azji.
Asian Rugby Football Union powstał na spotkaniu w Bangkoku 15 grudnia 1968 roku, a członkami założycielami były związki rugby z Republiki Chińskiej (ob. Chińskie Tajpej), Hongkongu, Japonii, Korei Południowej, Malezji, Singapuru, Sri Lanki i Tajlandii. Celem jego stworzenia było zorganizowanie rozgrywek międzynarodowych pomiędzy jego członkami – pierwsza edycja Asian Rugby Football Tournament odbyła się w 1969 roku. W czerwcu 2015 roku organizacja zmieniła nazwę na Asia Rugby.
Po ponownym przyjęciu Kazachstanu w czerwcu 2017 roku Asia Rugby zrzeszała 31 związków rugby, ich liczba do końca roku 2021 zwiększyła się do 35.

</doc>
<doc id="2687390" url="https://pl.wikipedia.org/wiki?curid=2687390" title="Roma Fiction Fest">
Roma Fiction Fest

Roma Fiction Fest (RomaFictionFest) - międzynarodowy festiwal filmów telewizyjnych: seriali, filmów dokumentalnych i fabularnych, odbywający się w Rzymie od 2007 r.
Festiwal jest promowany przez region Lacjum i Rzymską Izbę Handlową, oraz organizowany przez Związek Producentów Telewizyjnych (Associazione Produttori Televisivi APT).
Pośród polskich produkcji telewizyjnych nagrody otrzymały:

</doc>
<doc id="2687391" url="https://pl.wikipedia.org/wiki?curid=2687391" title="ARFU">
ARFU



</doc>
<doc id="2687393" url="https://pl.wikipedia.org/wiki?curid=2687393" title="Olesia Swiridowa">
Olesia Swiridowa

Olesia Walerjewna Swiridowa (ros. Олеся Валерьевна Свиридова, ur. 28 października 1989) – rosyjska lekkoatletka, kulomiotka.

</doc>
<doc id="2687394" url="https://pl.wikipedia.org/wiki?curid=2687394" title="Zaginięcie Emanueli Orlandi">
Zaginięcie Emanueli Orlandi

Zaginięcie Emanueli Orlandi – niewyjaśnione zaginięcie Emanueli Orlandi, które miało miejsce 22 czerwca 1983 roku.
Emanuela Orlandi urodziła się 14 stycznia 1968 roku. Była obywatelką Watykanu. Jej ojciec był świeckim urzędnikiem kurii rzymskiej.
Okoliczności zaginięcia.
Zaginięcie Orlandi miało miejsce 22 czerwca 1983. Wybrała się ona na zajęcia do szkoły muzycznej. Pierwszym podejrzanym związanym z jej zniknięciem był były rektor bazyliki św. Apolinarego.
Hipotezy.
Według dziennikarza Pina Nicotriego dziewczyna padła ofiarą siatki księży, którzy potem celowo naprowadzili śledztwo w sprawie jej zaginięcia na wątek zamachowca Mehmeta Alego Ağcy. Po przedawnieniu sprawy fotograf Marco Fassoni Accetti zeznał, że miał powiązania z siatką, która porwała dziewczynę. Dla uwiarygodnienia swojej wersji Accetti zaprowadził włoskich dziennikarzy na miejsce kryjówki, gdzie według jego relacji znaleziono flet zaginionej dziewczyny zawinięty w gazetę w 1985 roku. Wyniki badań DNA pobranych z fletu nie przyniosły żadnych rezultatów. Wstępne badania wykazały, że autorką czterech listów w sprawie porwanej dziewczyny jest żona Accettiego. W czerwcu 2005 roku, po emisji odcinków programu o osobach zaginionych poświęconego Emanueli Orlandi, odebrano telefon od anonimowego informatora, który twierdził, że Emanuelę pochowano w sarkofagu w bazylice św. Apolinarego, w grobie Enrico De Pedisa. Na polecenie prokuratury otwarto grób De Pedisa, lecz nie znaleziono w nim szczątków zaginionej dziewczyny.
W maju 2012 roku znany egzorcysta ojciec Gabriele Amorth stwierdził, że Emanuela została porwana przez Żandarmerię Watykańską do udziału w grupowych aktach seksualnych.
W listopadzie 2018 w podziemiu apostolskiej nuncjatury w Rzymie natrafiono na szczątki młodej kobiety, jednak nie potwierdzono by należały one do zaginionej nastolatki.
11 lipca 2019 w związku z poszukiwaniami ciała zaginionej dziewczyny otwarto krypty arystokratek Carlotty Federiki Meklemburskiej i Sophie von Hohenlohe na cmentarzu Teutońskim przy bazylice św. Piotra, które okazały się puste, lecz w pobliżu dwóch grobowców zostały znalezione ossuaria z kośćmi. 20 lipca 2019 w trakcie badań w ossuariach odkryto tysiące kości. 28 lipca 2019 dyrekcja w watykańskim biurze prasowym podała do wiadomości publicznej, że analizy badań morfologicznych setek kości wykazały, że pochodzą one z XIX wieku.
Oddźwięk w Polsce.
W 2013 Agnieszka Zakrzewicz wydała książkę pt. "Watykański labirynt" opartą na rozmowach o morderstwie Roberta Calviego, o zamachu na papieża Jana Pawła II i zaginionej Emanueli Orlandi.
W 2022 roku platforma streamingowa Netflix, publikuje mini serial dokumentalny: „Dziewczyna z Watykanu: Zaginięcie Emanueli Orlandi”, próbując tym samym odpowiedzieć na pytania dotyczące zaginięcia dziewczynki.

</doc>
<doc id="2687395" url="https://pl.wikipedia.org/wiki?curid=2687395" title="Antonino Petyx">
Antonino Petyx

Antonino Petyx (ur. 5 czerwca 1874 w Casteltermini, zm. 18 października 1935 w Palermo) – włoski Sługa Boży Kościoła katolickiego.
Życiorys.
Był synem barona Ludwika Petyx. W młodym wieku przeniósł się do Palermo, gdzie przebywał kilka lat w salezjańskiej wyższej szkole, a następnie ukończył studia klasyczne i studia na wydziale prawa. Około roku 1899 roku wstąpił do Franciszkańskiego Zakonu Świeckiego. Współpracował z katolicką gazetą Corriere di Sicilia, a także był członkiem Akcji Katolickiej. Zmarł 18 października 1935 roku i został pochowany w kościele Braci Mniejszych. Obecnie trwa jego proces beatyfikacyjny.

</doc>
<doc id="2687398" url="https://pl.wikipedia.org/wiki?curid=2687398" title="Virtual Console">
Virtual Console

Nintendo – usługa będąca częścią Wii Shop Channel oraz Nintendo eShop oferująca możliwość odpłatnego pobrania gier na konsole Wii, Wii U i Nintendo 3DS. Gry oferowane przez tę usługę są grami znanymi z innych konsol, które odtwarzane są dzięki emulacji.

</doc>
<doc id="2687399" url="https://pl.wikipedia.org/wiki?curid=2687399" title="Rewers">
Rewers



</doc>
<doc id="2687402" url="https://pl.wikipedia.org/wiki?curid=2687402" title="Gino Pistoni">
Gino Pistoni

Gino Pistoni (ur. 25 lutego 1924 w Ivrei, zm. 25 lipca 1944 w Perloz) – włoski Sługa Boży Kościoła katolickiego.
Życiorys.
Urodził się 25 lutego 1924 roku bardzo religijnej rodzinie. Zaczął naukę w szkołach podstawowych w operze Pia Morena, a potem udał się do Kolegium, gdzie uczęszczał do pierwszych trzech klas w gimnazjum. Ukończył studia w Kolegium św. Józefa z Torino. Został zamordowany w czasie II wojny światowej. Obecnie trwa jego proces beatyfikacyjny.

</doc>
<doc id="2687406" url="https://pl.wikipedia.org/wiki?curid=2687406" title="Atil">
Atil

Atil (Átil) – miasto w północnej części meksykańskiego stanu Sonora, siedziba władz gminy Atil. Miasto jest położone około 120 km od Zatoki Kalifornijskiej oraz około 15 km na zachód od miasta Altar. W 2005 roku ludność miasteczka liczyła 715 mieszkańców. Miasteczko powstało z misji jezuickiej założonej w 1715 roku, przez Jacobo Sedelmayera

</doc>
<doc id="2687409" url="https://pl.wikipedia.org/wiki?curid=2687409" title="Michaił Sawwuszkin">
Michaił Sawwuszkin

Michaił Siergiejewicz Sawwuszkin, (ur. w Rosyjskiej Kozowce, zm. 20 czerwca 1955 w Moskwie) – radziecki wojskowy, generał porucznik.
Życiorys.
W 1917 roku wstąpił do Czerwonej Gwardii, uczestniczył w rewolucji październikowej, a następnie Armii Czerwonej. Brał udział w wojnie domowej w walkach na Froncie Zachodnim i Północnym.
W okresie międzywojennym był kolejno: dowódcą plutonu, kompanii, batalionu, zastępcą dowódcy pułku, szefem sztabu dywizji. W tym czasie ukończył w 1924 roku 2 Piotrogrodzką Szkołę Wychowania Fizycznego, w 1926 roku kurs dowódców średniego szczebla i w 1936 roku Akademię Wojskową im. Frunzego.
W marcu 1939 roku został dowódcą 31 Korpusu Strzeleckiego na Dalekim Wschodzie. Po ataku Niemiec na ZSRR został dowódcą 26 Korpusu Strzeleckiego, chroniącego granice ZSRR na Dalekim Wschodzie. W listopadzie 1941 roku został dowódcą 15 Armii, a w październiku 1942 roku dowódcą 1 Armii. Armie te przez cały okres wojny stacjonowały na Dalekim Wschodzie i ochraniały tam granice ZSRR. Nie uczestniczyły w działaniach bojowych.
W czerwcu 1945 roku w związku z planowaną operacją przeciwko wojskom japońskim, dowódcą 1 Amii został gen. płk A. Biełoborodow, a M. Sawwuszkin, jego zastępcą. Funkcję zastępcy dowódcy armii pełnił do maja 1946 roku, nie dowodząc jednak oddziałami w czasie walk. Od maja 1946 przebywał w szpitalu z powodu choroby.
W 1947 roku przeniesiony do rezerwy ze względu na stan zdrowia. Zmarł w Moskwie.

</doc>
<doc id="2687415" url="https://pl.wikipedia.org/wiki?curid=2687415" title="Ropica (Beskid Śląsko-Morawski)">
Ropica (Beskid Śląsko-Morawski)

Ropica (cz. Ropice, 1082 m n.p.m.) – szczyt w Beskidzie Śląsko-Morawskim, w Paśmie Ropicy, na Śląsku Cieszyńskim, w Czechach, ok. 5 km na wschód od centrum Morawki i ok. 6 km na południowe od Rzeki. Górę pokrywają mieszane lasy świerkowo-bukowe.
Na szczycie znajduje się rzeźba pogańskiego boga Słowian Peruna. Rzeźba ta ma symbolizować wzajemną tolerancję i zgodę pomiędzy Czechami, Polakami a Słowakami.

</doc>
<doc id="2687421" url="https://pl.wikipedia.org/wiki?curid=2687421" title="Kaoszanowie">
Kaoszanowie



</doc>
<doc id="2687422" url="https://pl.wikipedia.org/wiki?curid=2687422" title="Kaoszan">
Kaoszan



</doc>
<doc id="2687423" url="https://pl.wikipedia.org/wiki?curid=2687423" title="Magurka (Beskid Śląsko-Morawski)">
Magurka (Beskid Śląsko-Morawski)

Magurka (1067 m n.p.m.) – szczyt w Beskidzie Śląsko-Morawskim na Morawach, w Czechach, ok. 4 km na południowy wschód od przełęczy Pustevny. Szczyt zarośnięty jest świerkowo-bukowym lasem zasłaniąjącym widok.

</doc>
<doc id="2687425" url="https://pl.wikipedia.org/wiki?curid=2687425" title="Bent Hansen">
Bent Hansen

Bent Hansen (ur. 13 września 1933 w Kopenhadze – zm. 8 marca 2001 w Gentofte) – piłkarz duński grający podczas kariery na pozycji obrońcy.
Kariera klubowa.
Całą karierę piłkarską Bent Hansen spędził w klubie Boldklubben af 1893.
Kariera reprezentacyjna.
W reprezentacji Danii Hansen zadebiutował 24 września 1958 w zremisowanym 1–1 towarzyskim meczu z RFN. W 1960 wystąpił w Igrzyskach Olimpijskich. Na turnieju w Rzymie Dania zdobyła srebrny medal, a Hansen wystąpił w pięciu meczach z Argentyną, Polską, Tunezją, Węgrami i Jugosławią. W 1964 wystąpił w Pucharze Narodów Europy. Dania zajęła ostatnie, czwarte miejsce a Hansen wystąpił w obu jej meczach z ZSRR i Węgrami. Ostatni raz w reprezentacji wystąpił 27 października 1965 w zremisowanym 1–1 meczu eliminacji Mistrzostw Świata z Grecją. Od 1958 do 1965 roku rozegrał w kadrze narodowej 58 meczów, w których zdobył bramkę.

</doc>
<doc id="2687427" url="https://pl.wikipedia.org/wiki?curid=2687427" title="Port lotniczy Uiji">
Port lotniczy Uiji



</doc>
<doc id="2687429" url="https://pl.wikipedia.org/wiki?curid=2687429" title="Nina Masłowa">
Nina Masłowa

Nina Konstantinowna Masłowa (ros. Ни́на Константи́новна Ма́слова; ur. 27 listopada 1946 w Moskwie) – radziecka i rosyjska aktorka, uhonorowana tytułem Zasłużonej Artystki Federacji Rosyjskiej (2006).
W 1971 ukończyła studia aktorskie we WGIK.

</doc>
<doc id="2687431" url="https://pl.wikipedia.org/wiki?curid=2687431" title="Struna kosmiczna">
Struna kosmiczna

Struny kosmiczne – hipotetyczne (przestrzennie) jednowymiarowe topologiczne solitony, które mogły zostać uformowane w wyniku złamania symetrii podczas przemiany fazowej we wczesnym Wszechświecie, kiedy topologia stanu próżniowego rozmaitości skojarzona do tego załamania symetrii nie jest przestrzenią jednospójną. Przewiduje się występowanie przynajmniej jednej struny na objętość Hubble’a.
Powstawanie strun kosmicznych jest w pewien sposób analogiczne do niedoskonałości formujących się pomiędzy ziarnami kryształów w płynach podlegających solityzacji, lub też pęknięć formujących się podczas zamarzania wody. Przemiany fazowe prowadzące do powstania kosmicznych strun najprawdopodobniej zachodziły we wczesnych stadiach ewolucji wszechświata, zaraz po kosmicznej inflacji. Ich istnienie jest przewidywane na gruncie kwantowej teorii pola oraz teorii strun.

</doc>
<doc id="2687434" url="https://pl.wikipedia.org/wiki?curid=2687434" title="Danuta Ulicka">
Danuta Ulicka

Danuta Małgorzata Ulicka (ur. 8 czerwca 1956 w Warszawie) – polska literaturoznawczyni, specjalistka w zakresie teorii literatury i poetyki, tłumaczka literatury rosyjskiej na język polski.
Biografia.
Córka Jana Surowca i Teodozji z d. Bakalarczyk. W latach 1971–1975 uczęszczała do VI Liceum Ogólnokształcącego im. Tadeusza Reytana w Warszawie, w którym uzyskała maturę (1975). Ukończyła studia polonistyczne na Uniwersytecie Warszawskim (1979). Doktorat obroniła w 1988 roku na Uniwersytecie Warszawskim, a habilitację uzyskała w 2000 roku, również na Uniwersytecie Warszawskim. Tytuł profesora otrzymała w 2009 roku.
Profesor UW (od 2002 roku). Kierowniczka Zakładu Poetyki, Teorii Literatury i Metodologii Badań Literackich w Instytucie Literatury Polskiej na Wydziale Polonistyki Uniwersytetu Warszawskiego. Wykładowczyni w Kolegium MISH UW, Collegium Artes Liberales UW i Akademii Humanistycznej im. Aleksandra Gieysztora w Pułtusku. Tłumaczyła na polski literaturę rosyjskojęzyczną (m.in. Michaił Bachtin, Siergiej Awierincew, Olga Freudenberg, Roman Jakobson). Dwukrotna laureatka nagrody Ministra Szkolnictwa Wyższego i Techniki (2005, 2007). 
Wybrane publikacje.
Bibliografię podano za cytowanym źródłem.

</doc>
<doc id="2687437" url="https://pl.wikipedia.org/wiki?curid=2687437" title="Pustevny">
Pustevny

Przełęcz Pustevny (1018 m n.p.m. ) – szeroka przełęcz w Beskidzie Śląsko-Morawskim, położona pomiędzy szczytami Radhošť (1129 m n.p.m., na zachodzie) i Tanečnice (1084 m n.p.m., na wschodzie) w granicach gminy Prostřední Bečva, w powiecie Vsetín w kraju zlińskim.
Na przełęczy znajduje się kompleks schronisk turystycznych, w tym dwa obiekty projektu Dušana Jurkoviča z końca XIX wieku. Pustevny są licznie odwiedzane przez turystów, którzy docierają tu m.in. wyciągiem krzesełkowym z Trojanovic (od północy) lub szosą z gminy Prostřední Bečva (od południa). Najnowszą atrakcją turystyczną jest ukończony w 2019 r. skywalk ("Ścieżka w koronach drzew") pod nazwą "Stezka Valaška".

</doc>
<doc id="2687438" url="https://pl.wikipedia.org/wiki?curid=2687438" title="Siergiej Golicyn (muzyk)">
Siergiej Golicyn (muzyk)

Siergiej Grigorjewicz Golicyn, zwany Firsem (ros. "Серге́й Григо́рьевич Голи́цын", ur. w Rydze, zm. w Starej Wsi) – rosyjski arystokrata, meloman, mecenas sztuki, pisarz i śpiewak operowy.
Życiorys.
Pochodził z arystokratycznego rodu książąt Golicynów, którzy osiedlili się w Wielkim Księstwie Moskiewskim w XV wieku, a byli gałęzią litewskiej dynastii Giedyminowiczów. Siergiej Golicyn był wnukiem Siergieja Fiedorowicza Golicyna, a synem generała-majora, Grigorija Siergiejewicza Golicyna i Katarzyny z Sołłohubów.
Młodość spędził na przygotowywaniach do kariery w służbie państwowej Imperium Rosyjskiego. Uczył się w szkole kadetów. W latach 1819-1837 służył w wojsku rosyjskim oraz przez kilka lat pracował w dyplomacji rosyjskiej. W latach 1829-1831 jako oficer artylerii brał udział: w wojnie rosyjsko-tureckiej na Bałkanach, w tłumieniu powstania listopadowego w Królestwie Polskim oraz okupacji Wolnego Miasta Krakowa.
30 października 1836 roku ożenił się w Garbowie z polską hrabianką, Marią Ewą Jezierską, która wniosła mu w posagu pałac i dobra starowiejskie pod Węgrowem. W rok po ślubie wystąpił z czynnej służby wojskowej i osiadł na stałe w Królestwie Polskim.
Od lat 30. XIX wieku poświęcił się życiu towarzyskiemu i artystycznemu. Podejmował próby zbratania się z polskimi elitami ziemiańskimi co jednak w realiach po powstaniu listopadowym całkowicie mu się nie udało. Odegrał natomiast ważną rolę w krzewieniu kultury wysokiej wśród elit rosyjskiego społeczeństwa w czasach panowania cesarza Mikołaja I Romanowa. Udzielał się jako aktor w teatrach amatorskich. Obdarzony głosem basowym występował jako śpiewak na licznych koncertach muzyki operowej. Był również pisarzem i poetą, autorem wielu epigramatów i improwizacji, które tworzył w językach: francuskim, polskim i rosyjskim. Przyjaźnił się z pisarzami Adamem Mickiewiczem i Aleksandrem Puszkinem. Wpłynął na karierę kompozytora Michaiła Glinki. Był odpowiedzialny za promocję jego twórczości i wprowadzenie jej na salony Europy.
Po śmierci ojca w 1848 roku odziedziczył liczne dobra ziemskie, które uczyniły go jednym z najbogatszych ziemian w Imperium Rosyjskim.
Z małżeństwa z Marią Ewą z Jezierskich doczekał się kilkorga dzieci. Do historii przeszedł przede wszystkim jego syn Lew Siergiejewicz Golicyn, który był znanym rosyjskim enologiem i założycielem pierwszych winnic na Krymie. Inny syn, Grigorij zrobił karierę w armii rosyjskiej i był głównodowodzącym wojsk rosyjskich na Kaukazie w latach 1897-1904

</doc>
<doc id="2687440" url="https://pl.wikipedia.org/wiki?curid=2687440" title="Port Jokohama">
Port Jokohama

 – japoński port morski w mieście Jokohama nad Zatoką Tokijską. 
Obiekty portowe.
Port w Jokohamie ma wiele pirsów w tym m.in.:
Historia.
W 1858 roku pierwszy konsul amerykański Townsend Harris doprowadził do zawarcia nierównoprawnego traktatu handlowego, dzięki któremu Amerykanie uzyskali dostęp m.in. do portów i miast: Jokohamy, Nagasaki, Niigaty, Hyōgo, Edo, Osaki. Dokument nazywał się: „Japońsko-amerykański traktat o przyjaźni i handlu” (ang. Treaty of Amity and Commerce Between the United States and the Empire of Japan; jap. Nichibei Shūkō Tsūshō Jōyaku).
Port w Jokohamie został otwarty w 1859 roku.
W 1923 roku port i miasto zostały zniszczone przez wielkie trzęsienie ziemi.
Statystyki.
W 2006 roku port w Jokohamie obsłużył 42 622 statków. Przeładowano 138 220 075 ton towarów. 

</doc>
<doc id="2687456" url="https://pl.wikipedia.org/wiki?curid=2687456" title="Jens Jørgen Hansen">
Jens Jørgen Hansen

Jens Jørgen Hansen (ur. 4 stycznia 1939 w Struer, zm. 2 stycznia 2022) – duński piłkarz grający podczas kariery na pozycji obrońcy.
Kariera klubowa.
Całą karierę piłkarską Jens Jørgen Hansen spędził w klubie Esbjerg fB. Z Esbjergiem czterokrotnie zdobył mistrzostwo Danii w 1961, 1962, 1963 i 1965 oraz Puchar Danii w 1964. W latach 1958–1972 rozegrał w lidze duńskiej 293 mecze, w których zdobył 7 bramek.
Kariera reprezentacyjna.
W reprezentacji Danii Hansen zadebiutował 28 października 1962 w przegranym 2-4 meczu Mistrzostw Nordyckich ze Szwecją. W 1964 wystąpił w Pucharze Narodów Europy. Dania zajęła ostatnie, czwarte miejsce a Hansen wystąpił w obu jej meczach z ZSRR i Węgrami. Ostatni raz w reprezentacji wystąpił 21 kwietnia 1971 w przegranym 1-2 meczu eliminacji Igrzysk Olimpijskich ze Szwajcarią. Od 1962 do 1970 roku rozegrał w kadrze narodowej 38 meczów.

</doc>
<doc id="2687458" url="https://pl.wikipedia.org/wiki?curid=2687458" title="Eszter Dara">
Eszter Dara

Eszter Dara (ur. 30 maja 1990 w Budapeszcie) – węgierska pływaczka, specjalizująca się głównie w stylu motylkowym i dowolnym.
Mistrzyni Europy w 2010 roku w Budapeszcie w sztafecie 4 x 200 m kraulem (razem z Agnes Mutiną, Katinką Hosszú i Evelyn Verrasztó) oraz brązowa medalistka Starego Kontynentu na krótkim basenie w wyścigu na 100 m stylem motylkowym. Czterokrotna medalistka mistrzostw Europy juniorów.
Uczestniczka Igrzysk Olimpijskich 2008 w Pekinie (6. miejsce w finale sztafety 4 x 200 m stylem dowolnym oraz 13. w półfinałach na 100 m motylkiem) oraz 2012 w Londynie na 100 m kraulem (23. miejsce) oraz w sztafecie 4 x 100 m stylem dowolnym (15. miejsce).
Odznaczona Brązowym Krzyżem Zasługi Republiki Węgierskiej.

</doc>
<doc id="2687459" url="https://pl.wikipedia.org/wiki?curid=2687459" title="Lustra (film)">
Lustra (film)

Lustra (tytuł oryg. "Mirrors") − amerykańsko-rumuńsko-niemiecki film fabularny z 2008 roku, napisany i wyreżyserowany przez Alexandre’a Aja. Remake horroru "Lustro" (2003).

</doc>
<doc id="2687460" url="https://pl.wikipedia.org/wiki?curid=2687460" title="Wiktar Sokał (ur. 1954)">
Wiktar Sokał (ur. 1954)

Wiktar Piatrowicz Sokał, biał. Вiктар Пятровіч Сокал, ros. Виктор Петрович Сокол, "Wiktor Pietrowicz Sokoł" (ur. 5 grudnia 1954 w Mińsku) - białoruski piłkarz, grający na pozycji pomocnika, trener piłkarski.
Kariera piłkarska.
Kariera klubowa.
W 1978 rozpoczął karierę piłkarską w klubie Dynama Brześć, skąd w następnym roku przeszedł do Dynama Mińsk. W składzie mińskiej drużyny spędził 13 lat. Po rozpadzie ZSRR wyjechał za granicę, gdzie bronił barw Jagiellonii Białystok. W 1992 zakończył karierę piłkarską w Białorusi Mińsk.
Kariera trenerska.
Po zakończeniu kariery piłkarskiej rozpoczął pracę szkoleniową. W latach 1994–1996 trenował Dynama-93 Mińsk. W 2001 objął stanowisko głównego trenera Dynama Brześć. Również prowadził juniorską reprezentację Białorusi.

</doc>
<doc id="2687463" url="https://pl.wikipedia.org/wiki?curid=2687463" title="Narodowy rezerwat przyrody Pulčín - Hradisko">
Narodowy rezerwat przyrody Pulčín - Hradisko

Narodowy rezerwat przyrody Pulčín - Hradisko (cz. "Národní přírodní rezervace Pulčín - Hradisko") – narodowy rezerwat przyrody na terenie Czech, w kraju zlińskim, w pobliżu miejscowości Francova Lhota w powiecie Vsetín. Obejmuje górę Hradisko (773 m n.p.m.) na południowo-wschodnim skraju Jaworników wraz z zespołem wychodni skalnych ("Pulčínské skály") na wysokości od 510 do 773 m n.p.m. Zajmuje 72,73 ha powierzchni w granicach CHKO Beskidy. Został utworzony 19 stycznia 1989.

</doc>
<doc id="2687470" url="https://pl.wikipedia.org/wiki?curid=2687470" title="Wiktar Sokał">
Wiktar Sokał



</doc>
<doc id="2687473" url="https://pl.wikipedia.org/wiki?curid=2687473" title="Jazmin Carlin">
Jazmin Carlin

Jazmin ("Jazz") Roxy Carlin (ur. 17 września 1990 w Swindon) – brytyjska i walijska pływaczka specjalizująca się w stylu dowolnym, dwukrotna wicemistrzyni olimpijska z 2016 roku, medalistka Igrzysk Wspólnoty Brytyjskiej w barwach Walii.
Brązowa medalistka mistrzostw świata oraz
mistrzostw Europy w sztafecie 4 x 200 m stylem dowolnym. Mistrzyni Europy na dystansie 400 i 800 metrów w stylu dowolnym.
Na mistrzostwach świata na krótkim basenie w 2014 roku z czasem 8:08,16 zdobyła srebrny medal na dystansie 800 m stylem dowolnym. W konkurencji 400 m tym samym stylem była szósta.
Rok później, podczas mistrzostw świata w Kazaniu wywalczyła brąz na 800 m kraulem, w finale uzyskując czas 8:18,15. Na dystansie 400 m stylem dowolnym była czwarta z czasem 4:03,74.
Na igrzyskach olimpijskich w Rio de Janeiro zdobyła dwa srebrne medale w konkurencjach 400 i 800 m stylem dowolnym.

</doc>
<doc id="2687475" url="https://pl.wikipedia.org/wiki?curid=2687475" title="Krystyna Wasiuk">
Krystyna Wasiuk

Krystyna Wasiuk, z d. Jefimow (ur. 12 sierpnia 1973) – polska piłkarka ręczna grająca na pozycji bramkarki, reprezentantka Polski.
Życiorys.
Była wychowanką klubu Ruch Chorzów, następnie występowała w klubach Kolporter Kielce (2000-2002), AZS AWF Katowice (2003-2007), a w sezonie 2007/2008 powróciła do Ruchu Chorzów, w którym zakończyła karierę sportową po sezonie 2010/2011. W lidze nie zdobyła nigdy medalu mistrzostw Polski.
W reprezentacji Polski debiutowała 4 lutego 1998 w towarzyskim spotkaniu z Czechami. W 1999 znalazła się w kadrze na Mistrzostwa świata, na turnieju wystąpiła tylko w jednym spotkaniu, zajmując z drużyną 11 miejsce. Ostatni raz wystąpiła w reprezentacji 25 listopada 2008 w meczu eliminacji mistrzostw świata z Łotwą. Łącznie w biało-czerwonych barwach zagrała 59 razy.
W sezonie 2015/2016 była trenerem Ruchu Chorzów, ale jej drużyna spadła z Superligi.

</doc>
<doc id="2687476" url="https://pl.wikipedia.org/wiki?curid=2687476" title="Lisandra Guerra">
Lisandra Guerra

Lisandra Guerra Rodriguez (ur. 31 października 1987 w Matanzas) – kubańska kolarka torowa, wielokrotna medalistka mistrzostw świata.
Kariera.
Pierwszy sukces Lisandra Guerra osiągnęła w 2005 roku, kiedy na panamerykańskich mistrzostwach w kolarstwie zdobyła trzy medale: złoty w wyścigu na 500 m oraz srebrne w sprincie i keirinie. W tym samym roku zdobyła złote medale w wyścigu na 500 m i sprincie na mistrzostwach świata juniorów. W 2006 roku brała udział w mistrzostwach świata w Bordeaux, gdzie zdobyła brązowy medal w wyścigu na 500 m, ulegając tylko Natalli Cylinskiej z Białorusi i Annie Meares z Australii. Rok później, podczas mistrzostw świata w Palma de Mallorca w tej samej konkurencji była druga, przegrywając tylko z Meares. Ponadto na rozgrywanych w 2008 roku mistrzostwach świata w Manchesterze w wyścigu na 500 m Kubanka okazała się najlepsza. W tym samym roku wystąpiła także na igrzyskach olimpijskich w Pekinie, zajmując dziesiąte miejsce w sprincie indywidualnym. Ponadto na igrzyskach panamerykańskich w Rio de Janeiro w 2007 roku Guerra zdobyła srebrny medal w tej konkurencji, a cztery lata później, na igrzyskach panamerykańskich w Guadalajarze zwyciężyła. Kolejny medal wywalczyła podczas mistrzostw świata w Mińsku w 2013 roku, gdzie zajęła trzecie miejsce w keirinie za Brytyjką Rebeccą James i Chinką Gong Jinjie.

</doc>
<doc id="2687478" url="https://pl.wikipedia.org/wiki?curid=2687478" title="Margaux Farrell">
Margaux Farrell

Margaux Farrell (ur. 22 sierpnia 1990 w Allendale) - francuska pływaczka, posiadająca również amerykańskie obywatelstwo.
Specjalizuje się głównie w stylu dowolnym.
Brązowa medalistka igrzysk olimpijskich w Londynie (2012) w sztafecie 4 × 200 m stylem dowolnym. Brązowa medalistka mistrzostw Europy z Budapesztu (2010) w tej samej sztafecie.

</doc>
<doc id="2687480" url="https://pl.wikipedia.org/wiki?curid=2687480" title="Siergiej Grigoriewicz Golicyn">
Siergiej Grigoriewicz Golicyn



</doc>
<doc id="2687483" url="https://pl.wikipedia.org/wiki?curid=2687483" title="Sławicz">
Sławicz

Sławicz (cz. "Slavíč", 1054 m n.p.m.) – szczyt w bocznej, zachodniej odnodze Pasma Ropicy, w Beskidzie Śląsko-Morawskim, na Śląsku Cieszyńskim, w Czechach, na wschód od zbiornika wodnego Morávka.

</doc>
<doc id="2687484" url="https://pl.wikipedia.org/wiki?curid=2687484" title="Slavíč">
Slavíč



</doc>
<doc id="2687485" url="https://pl.wikipedia.org/wiki?curid=2687485" title="Zheng Lulu">
Zheng Lulu

Zheng Lulu (; ur. 24 stycznia 1987) – chińska kolarka torowa, srebrna medalistka mistrzostw świata.
Największym sukcesem w karierze Zheng Lulu jest zdobycie wspólnie z Gong Jinjie srebrnego medalu w sprincie drużynowym na mistrzostwach świata w Manchesterze w 2008 roku. Chinki uległy tam tylko brytyjskiemu duetowi: Victoria Pendleton i Shanaze Reade, a wyprzedziły Niemki: Danę Glöss i Miriam Welte.

</doc>
<doc id="2687486" url="https://pl.wikipedia.org/wiki?curid=2687486" title="Darren Almond">
Darren Almond

Darren Almond (ur. 1971 w Wigan) – brytyjski rzeźbiarz, fotograf i artysta wideo.
Autor m.in. instalacji "KN120" (1995), "Mean Time" (2000), "If I had you" (2003) oraz "Live Sentence" (2004), a także serii fotografii "Fullmoons" tworzonych od 1998 roku. Jego prace wystawiano m.in. w Brooklyn Museum (1997-1999), Tate Britain (2001/2002) oraz Museum of Contemporary Art w Sydney (2003/2004).
Jest absolwentem Winchester School of Art. Jego pierwszą wystawą indywidualną była prezentacja instalacji "KN120", która odbyła się w 1995 roku w Londynie. W 2005 roku był jednym z kandydatów do Nagrody Turnera.
Prace Almonda dotyczą przede wszystkim problemu upływu czasu i jego subiektywnego odczuwania. Np. instalacja "A Real Time Piece" (1995) stanowiła zapis wideo z pustego studia artysty, w którym widać było odmierzający czas zegar, głośno pracujący zegar stanowi również element instalacji "A Mean Time", a na pracę "Tide" składało się 600 zegarów, jednocześnie odmierzających czas; także instalacja "Live Sentence" stanowiąca wideo transmisję na żywo z pustych cel więziennych poświęcona jest tematowi czasu. W twórczości Almonda pojawiają się także wątki rodzinne – instalacja "If I had you" poświęcona jest wspomnieniom babci artysty, a "Traction" – ojcu Darrena. Z kolei instalacja "Terminus", na którą składały się przystanki autobusowe z Oświęcimia, poświęcona jest problemowi historycznej pamięci.

</doc>
<doc id="2687488" url="https://pl.wikipedia.org/wiki?curid=2687488" title="Łowcy rupieci">
Łowcy rupieci

Łowcy rupieci (tytuł oryg. "Scavenger Hunt") − amerykański film fabularny z 1979 roku, wyreżyserowany przez Michaela Schultza.

</doc>
<doc id="2687490" url="https://pl.wikipedia.org/wiki?curid=2687490" title="2007 GA4">
2007 GA4



</doc>
<doc id="2687492" url="https://pl.wikipedia.org/wiki?curid=2687492" title="Benjamin Stasiulis">
Benjamin Stasiulis

Benjamin Stasiulis (ur. 20 lipca 1986 w Miluzie) – francuski pływak specjalizujący się w stylu grzbietowym.
Brązowy medalista mistrzostw Europy z Budapesztu na dystansie 200 m stylem grzbietowym, brązowy medalista mistrzostw Europy na krótkim basenie w Stambule w sztafecie 4 × 50 m stylem zmiennym oraz srebrny i brązowy medalista z Chartres na 100 i 200 m stylem grzbietowym.
Uczestnik igrzysk olimpijskich z Pekinu na 100 m grzbietem i w sztafecie 4 × 100 m stylem zmiennym oraz z Londynu na 100 i 200 m stylem grzbietowym.

</doc>
<doc id="2687494" url="https://pl.wikipedia.org/wiki?curid=2687494" title="Trine Schmidt">
Trine Schmidt

Trine Schmidt (ur. 3 czerwca 1988 w Kopenhadze) – duńska kolarka torowa i szosowa, srebrna medalistka mistrzostw świata.
Kariera.
Pierwszy sukces Trine Schmidt osiągnęła w 2003 roku, kiedy została wicemistrzynią kraju w indywidualnym wyścigu na dochodzenie. W 2005 roku zdobyła brązowy medal mistrzostw Europy juniorów w tej samej dyscyplinie. Rok później wywalczyła wicemistrzostwo Europy juniorów w kolarstwie szosowym. W 2008 roku brała udział w mistrzostwach świata w Manchesterze, gdzie w wyścigu punktowym zdobyła srebrny medal, ulegając tylko Holenderce Marianne Vos. W 2008 roku wystąpiła na igrzyskach olimpijskich w Pekinie, zajmując osiemnastą pozycję w wyścigu punktowym. W latach 2007, 2009 i 2011 zdobywała równocześnie medale na krajowych mistrzostwach w kolarstwie szosowym i torowym.

</doc>
<doc id="2687495" url="https://pl.wikipedia.org/wiki?curid=2687495" title="Herbert A. Hauptman">
Herbert A. Hauptman



</doc>
<doc id="2687501" url="https://pl.wikipedia.org/wiki?curid=2687501" title="2007 CV54">
2007 CV54



</doc>
<doc id="2687504" url="https://pl.wikipedia.org/wiki?curid=2687504" title="Paul J. Flory">
Paul J. Flory



</doc>
<doc id="2687506" url="https://pl.wikipedia.org/wiki?curid=2687506" title="Yuan T. Lee">
Yuan T. Lee



</doc>
<doc id="2687508" url="https://pl.wikipedia.org/wiki?curid=2687508" title="Roy J. Plunkett">
Roy J. Plunkett



</doc>
<doc id="2687510" url="https://pl.wikipedia.org/wiki?curid=2687510" title="2007 VB">
2007 VB



</doc>
<doc id="2687516" url="https://pl.wikipedia.org/wiki?curid=2687516" title="2008 GZ111">
2008 GZ111



</doc>
<doc id="2687518" url="https://pl.wikipedia.org/wiki?curid=2687518" title="Drink the Sea">
Drink the Sea

Drink the Sea – pierwszy studyjny album amerykańskiej grupy The Glitch Mob.
Z płyty pochodzi najbardziej znany utwór grupy, "Drive It Like You Stole It".

</doc>
<doc id="2687519" url="https://pl.wikipedia.org/wiki?curid=2687519" title="Objętość Hubble’a">
Objętość Hubble’a

Objętość Hubble’a lub sfera Hubble’a – region Wszechświata otaczający obserwatora, poza którym obiekty oddalają się od obserwatora szybciej od prędkości światła w próżni z powodu rozszerzającego się Wszechświata.
Zgodnie z teorią względności Einsteina nic nie może poruszać się w przestrzeni szybciej niż światło w próżni. Jednakże sama przestrzeń ma dynamiczne właściwości i może rozszerzać się szybciej od prędkości światła w próżni.
Istnieje tyle sfer Hubble’a ile jest układów odniesienia w przestrzeni kosmicznej. Każdy z nich posiada własną sferę, na której prędkość recesyjna jest równa prędkości światła w próżni.
Termin „objętość Hubble’a” jest często błędnie utożsamiany z pojęciem widzialnego Wszechświata. Ten drugi jest większy od objętości Hubble’a.

</doc>
<doc id="2687521" url="https://pl.wikipedia.org/wiki?curid=2687521" title="Ostryga (napój)">
Ostryga (napój)

Ostryga – napój alkoholowy o niewielkiej zawartości alkoholu albo bezalkoholowy obowiązkowo zawierający żółtko jaja kurzego („ostryga”), stosowany jako środek na kaca. W krajach anglojęzycznych popularna jest ostryga preriowa, zaś w Polsce międzywojennej znana była ostryga polska.
Ostryga preriowa.
Ostryga preriowa lub ostryga prerii (ang. "prairie oyster") jest napojem o ostrym smaku i niewielkiej zawartości alkoholu (rodzajem koktajlu), charakterystycznym dla krajów anglosaskich, wykonywanym także w wersji bezalkoholowej, stosowanym jako środek na kaca. Głównymi składnikami są: żółtko jaja, alkohol (wódka, gin, koniak, whisky, sherry), keczup, sos Tabasco i Worcestershire, sok z cytryny oraz pieprz cayenne i sól do smaku. Napój jest przygotowywany przez barmana i serwowany klientowi w małej szklance (ang. "shot glass").
Sposób przygotowania.
Ostrygę preriową sporządza się w następujący sposób:
Drinkiem tym kaca leczył James Bond, do czego przyznał się w filmie pt. "Operacja Piorun", Sally Bowles (w tej roli Liza Minnelli) – bohaterka filmu pt. "Kabaret", oraz Spike Spiegel - bohater serialu anime Cowboy Bebop.
W wersji bezalkoholowej, nazywanej „dziewiczą ostrygą prerii” (ang. " virgin prairie oyster"), składnikami są: oliwa z oliwek, żółko jaja, sól, pieprz, keczup (1 lub 2 łyżeczki), odrobinka Tabasco i Worcestershire, sok z cytryny lub ocet winny.
Ostryga polska.
Ostryga polska jest natomiast niezawierającym alkoholu napojem, który był stosowany jako „lekarstwo” na kaca w kręgach polskich kawalerzystów w okresie dwudziestolecia międzywojennego. Według kawalerzysty Grzegorza Cydzika, autora wspomnień pt. „Ułani, ułani”, napój był wykonywany w wielkiej szklanicy, do której kolejno dodawało się: szklankę tłustej kwaśnej śmietany, dwa surowe żółtka, kieliszek oliwy nicejskiej i sok z dwóch cytryn. Napój należało wypić jednym haustem, po czym zagryźć kilkunastoma ziarnami palonej kawy, w celu zamaskowania zapachu wódki z ust z poprzedniego dnia.
Według Jana Kochańczyka jest to żółtko i sok z pół cytryny ze szczyptą soli i pieprzu.

</doc>
<doc id="2687522" url="https://pl.wikipedia.org/wiki?curid=2687522" title="Central Japan Railway Company">
Central Japan Railway Company

, nazywana w skrócie – przewoźnik wchodzący w skład grupy JR (JR Group) i prowadzący transport kolejowy na obszarze środkowego Honsiu. Siedziba główna spółki mieści się w Nakamura-ku, w Nagoi, w prefekturze Aichi.
JR Central jest najbardziej dochodowym operatorem kolei dużych prędkości w Japonii. W 2009 roku przewiozła na liniach tego typu 138 mln pasażerów (na 289 mln w całej Japonii). Natomiast całkowita liczba przewiezionych pasażerów w 2008 roku wynosiła 528 mln, co dało 55,811 mld pasażerokilometrów rocznie.
Centrum operacyjnym firmy jest dworzec Nagoja. Najbardziej ruchliwą linią jest Linia Główna Tōkaidō pomiędzy Atami i Maibarą. Spółka jest też operatorem Shinkansenu Tōkaidō pomiędzy dworcem Tokio, a stacją Shin-Ōsaka w Osace.

</doc>
<doc id="2687523" url="https://pl.wikipedia.org/wiki?curid=2687523" title="Kubbat al-Chazna">
Kubbat al-Chazna

Kubbat al-Chazna (ar.: قبة الخزنة Kubbat al-Chazna, co znaczy „Kopuła Skarbca”) – wczesnośredniowieczna konstrukcja znajdująca się wewnątrz dziedzińca Meczetu Umajjadów w Damaszku, Syria. Jest to oktagonalna konstrukcja, wzniesiona na ośmiu rzymskich kolumnach i udekorowana mozaikami. Kopuła została zbudowana z rozkazu namiestnika Damaszku, Fadla ibn Saliha, w 789 roku, została później pokryta kolorowymi dekoracjami. Jest jednym z najstarszych przykładów arabskiej architektury epoki muzułmańskiej.
Pierwotnym przeznaczeniem kopuły było przechowywanie darowizn na rzecz meczetu. Przechowywano tu niegdyś rękopisy greckie, łacińskie, syryjskie, koptyjskie, hebrajskie, aramejskie, oraz gruzińskie. Gdy w roku 1898 Damaszek odwiedził w towarzystwie niemieckich uczonych cesarz Wilhelm II Hohenzollern, w kopule umieszczono – na czas jego wizyty – wiele cennych rękopisów (m.in. rękopisy biblijne Kodeks 0126, 0144, 0145). Niemieccy uczeni sporządzili ich opisy. Część owych rękopisów później zaginęła (m.in. 062, 072).

</doc>
<doc id="2687532" url="https://pl.wikipedia.org/wiki?curid=2687532" title="Ducati Multistrada 1200">
Ducati Multistrada 1200

Ducati Multistrada 1200 – turystyczne enduro firmy Ducati, wprowadzone na rynek w roku 2010. Wyposażony jest w dwucylindrowy chłodzony cieczą silnik Testastretta w układzie L, z rozrządem desmodromicznym. Motocykl posiada 4 tryby pracy zmieniające charakterystykę silnika, zawieszenia i kontroli trakcji. Oprócz tego są dostępne 4 warianty obciążenia: jeździec solo, jeździec z pasażerem, jeździec solo z bagażem oraz jeździec + pasażer + bagaż.
Tryby pracy.
Sport – utwardzone zawieszenie, najszybsza reakcja na gaz, największa moc i moment obrotowy.
Touring – miększe zawieszenie, mniej gwałtowna reakcja na gaz.
Urban – obniżony tył, miększe zawieszenie, moc ograniczona do 100 KM.
Enduro – miększe zawieszenie, moc ograniczona do 100 KM.
Wersje.
Multistrada 1200 Standard (Biposto) – podstawowa wersja motocykla. Kontrola trakcji (DTC) w standardzie. Jako wyposażenie opcjonalne dostępny ABS.
Multistrada 1200 Sport – zawieszenie Ohlins, karbonowa pokrywa silnika, tylny błotnik i wloty powietrza.
Multistrada 1200 Touring – boczne kufry (57 bądź 77 l), podgrzewane manetki, centralna podstawka, dwa gniazda zasilania 12v.
Wersja S – dostępna tylko w przypadku Sport i Touring – zawieszenia Ohlinsa z pełną regulacją, DES (Ducati Electronic Suspension), ABS w standardzie.
Multistrada 1200 S PIKES PEAK – zawieszenie Ohlins, karbonowe elementy, malowanie.

</doc>
<doc id="2687543" url="https://pl.wikipedia.org/wiki?curid=2687543" title="Zoo w Antwerpii">
Zoo w Antwerpii

Zoo w Antwerpii jest położone w pobliżu dworca Antwerpia Centralna. Jest ono najstarszym ogrodem zoologicznym w Belgii, założone zostało 21 lipca 1843. Zoo odwiedza około 1,3 miliona osób rocznie. 
Historia.
Od czasu założenia zoo nadzorowane jest przez "Królewskie Towarzystwo Zoologiczne w Antwerpii". Zostało stworzone głównie w celu popularyzacji nauk zoologicznych i botanicznych. Jego pierwszym dyrektorem był Jacques Kets (1785- 1865).
Budynek zawierający kolekcje historii naturalnej został otwarty w 1844. Zoo zachęca do ochrony przyrody tworząc edukacyjne ekspozycje w różnych tematach naukowych i kulturalnych. 
Zoo, które miało początkowo powierzchnię 2 hektarów, dzisiaj zajmuje 10 hektarów. Przewiduje się dalsze jego powiększenie o 10% aktualnej powierzchni. Od czasu utworzenia ogrodu powstało na jego terenie wiele nowych budynków, np. "Świątynia Egipska" (1856) i "Budynek Antylop" w stylu Maurów (1861).
Po II wojnie światowej, zoo ewoluowało z powodu nowych potrzeb. Stworzono:
Zoo zostało uznane za obszar chroniony w 1983 i otrzymało nagrodę najlepszego zoo XIX wieku w 2007.
Zwierzęta.
W zoo żyje 5000 zwierząt z 950 gatunków pochodzących z całego świata. Każdego roku, wszystkie te zwierzęta spożywają w sumie 41 ton ryb, 52 tony mięsa, 37 ton jabłek, 36 ton marchewek, 128 ton siana, 4000 litrów mleka, 23 000 jajek, 10 000 bochenków chleba.
Przykładowe zwierzęta:
Hodowla zwierząt.
Zoo opiekuje się wieloma zwierzętami gatunków zagrożonych (okapi leśne, koń Przewalskiego, paw kongijski, szympans karłowaty, marmozeta lwia, wydra...)

</doc>
<doc id="2687546" url="https://pl.wikipedia.org/wiki?curid=2687546" title="Lwy morskie">
Lwy morskie



</doc>
<doc id="2687547" url="https://pl.wikipedia.org/wiki?curid=2687547" title="Hell and Back">
Hell and Back

Hell and Back – drugi solowy album amerykańskiego rapera Drag-Ona, wydany 10 lutego 2004 roku, nakładem wytwórni Ruff Ryders Entertainment/Virgin Records. Sprzedany w 132,000 egzemplarzy.
Album promowany jest przez single: "Bang Bang Boom", "Put Your Drinks Down", "Tell Your Friends", "Trouble" oraz remiks "Trouble" z Fiendem i Yung Wunem.

</doc>
<doc id="2687548" url="https://pl.wikipedia.org/wiki?curid=2687548" title="Miedziak sosnowiec">
Miedziak sosnowiec

Miedziak sosnowiec ("Chalcophora mariana") – gatunek chrząszcza z rodziny bogatkowatych i podrodziny Chrysochroinae.
Opis.
Czarny z wyraźnym miedzianym połyskiem. Na głowie, przedpleczu i pokrywach ciągną się szerokie, częściowo łączące się bruzdy, pokryte szarymi łuseczkami. W Polsce największy przedstawiciel bogatkowatych.
Biologia i ekologia.
Gatunek ciepłolubny, zamieszkujący zręby i prześwietlone drzewostany, głównie ciepłe bory sosnowe, rosnące na piaszczystych glebach.
Larwy podobnie jak larwy wszystkich bogatkowatych, mają bardzo silnie wydłużone ciało, z przodu mocno rozdęte i spłaszczone, z tyłu dużo cieńsze i zaostrzone. Swój rozwój przechodzą w martwym drewnie sosen, pod korą, zwłaszcza pniaków. Drążą one szerokie, płaskie chodniki w twardym drewnie, niejednokrotnie wgryzając się głęboko w grubsze korzenie poniżej poziomu ziemi. Rozwój larw trwa kilka lat. Przepoczwarczenie następuje w leżącej tuż pod ziemią komorze poczwarkowej. Tradycyjnie uważane są za drewnojady, jednak do ich rozwoju i osiągnięcia dojrzałości konieczna jest suplementacja diety związkami dostarczanymi przez grzyby.
Owady dorosłe pojawiają się w maju i przeżywają do lipca. W czasie ciepłych i słonecznych dni są bardzo ruchliwe i płochliwe, przebywają na leżących pniach sosen, ale w razie najmniejszego zagrożenia natychmiast odlatują. Natomiast przy chłodnej i pochmurnej pogodzie łatwo jest chwytać je ręką.
Rozprzestrzenienie.
Na terenie Europy wykazany został z Albanii, Austrii, Balearów, Białorusi, Bośni i Hercegowiny, Bułgarii, Chorwacji, Czech, Danii, Estonii, Francji, Grecji, Hiszpanii, byłej Jugosławii, Litwy, Łotwy, Macedonii Północnej, Mołdawii, Niemiec, Norwegii, Polski, Portugalii, Rosji, w tym obwodu kaliningradzkiego, Rosji, Sardynii, Słowacji, Słowenii, Sycylii, Szwecji, Szwajcarii, Ukrainy, Węgier i Włoch. Ponadto występuje w Syberii Zachodniej i Afryce Północnej w Maroku i Algierii.
W Polsce rzadki, sporadycznie występujący na całym obszarze nizin.
Podgatunki.
Wyróżnia się dwa podgatunki tego chrząszcza:

</doc>
<doc id="2687550" url="https://pl.wikipedia.org/wiki?curid=2687550" title="Błyszczyk kalifornijski">
Błyszczyk kalifornijski

Błyszczyk kalifornijski ("Peprilus simillimus") – gatunek ryby z rodziny żuwakowatych.
Występowanie.
Zachodnie wybrzeże Ameryki Północnej: od Zatoki Królowej Charlotty w Kolumbii Brytyjskiej w Kanadzie – na północy, a po północne wybrzeża stanu Baja California i Zatokę Kalifornijską w Meksyku – na południu. Notowany w Nikaragui, choć informacje te wymagają potwierdzenia.
Zazwyczaj spotykany w pobliżu otwartych brzegów, nad dnem piaszczystym, na głębokości 9 - 91 m. często tworzy niewielkie, lecz bardzo zbite ławice.
Cechy morfologiczne.
Osiąga 28 cm długości. 29 kręgów. W płetwie grzbietowej 3 twarde i 45 - 47 miękkich promieni, w płetwie odbytowej 3 twarde i 39 - 44 miękkie promienie. W płetwach piersiowych 20 - 22 promienie.
Górna część ciała zielona lub niebieska, opalizująca, dolna ciała srebrzysta. Płetwy przyciemnione.
Odżywianie.
Głównymi wrogami błyszczyka kalifornijskiego są pelamida pacyficzna, tuńczyk długopłetwy, tuńczyk błękitnopłetwy i "Paralichthys californicus".
Znaczenie.
Ma znaczenie w rybołówstwie. Łowiony przez wędkarzy.

</doc>
<doc id="2687552" url="https://pl.wikipedia.org/wiki?curid=2687552" title="Kuligów (Warszawa)">
Kuligów (Warszawa)

Kuligów – osiedle w Warszawie, położone przy Wale Miedzeszyńskim.

</doc>
<doc id="2687553" url="https://pl.wikipedia.org/wiki?curid=2687553" title="Vladimír Darida">
Vladimír Darida

Vladimír Darida (ur. 8 sierpnia 1990 w Sokolovie) – czeski piłkarz występujący na pozycji pomocnika.
Jest wychowankiem Viktorii Pilzno, treningi w tym klubie podjął jako pięciolatek. W pierwszym zespole debiutował w sezonie 2009/2010. W sezonie 2010/11 był wypożyczony do Banika Sokolov, jednak znalazł się również w gronie mistrzów krajów (zagrał w jednym spotkaniu w lidze w barwach Viktorii). Po powrocie do macierzystego klubu zaczął grać w podstawowym składzie. W maju 2012 został powołany na zgrupowanie przed EURO 2012 przez selekcjonera Michala Bilka, mimo że wcześniej nie zadebiutował w dorosłej reprezentacji. Najpierw miał ewentualnie zastąpić Tomáša Rosickiego (gdyby ten nie wyleczył kontuzji), ostatecznie zastąpił Daniela Pudila. W reprezentacji debiutował 26 maja 2012 w meczu z Izraelem. Występował w juniorskich i młodzieżowych drużynach tego kraju.
W 2013 roku Darida został zawodnikiem SC Freiburg. Od 2015 roku reprezentuje barwy berlińskiej Herthy BSC.
Po Euro 2020 zakończył karierę reprezentacyjną.

</doc>
<doc id="2687555" url="https://pl.wikipedia.org/wiki?curid=2687555" title="Vladimir Darida">
Vladimir Darida



</doc>
<doc id="2687558" url="https://pl.wikipedia.org/wiki?curid=2687558" title="Borków (Warszawa)">
Borków (Warszawa)

Borków – osiedle w Warszawie, w dzielnicy Wawer, dawniej wieś szlachecka, założona w XV wieku. Położony jest w niedużej odległości od Traktu Lubelskiego.
W Borkowie urodził się poseł na Sejm Szczepan Bochenek.

</doc>
<doc id="2687560" url="https://pl.wikipedia.org/wiki?curid=2687560" title="Pomatostomus">
Pomatostomus

Pomatostomus – rodzaj ptaka z rodziny stadniaków (Pomatostomidae). 
Występowanie.
Rodzaj obejmuje gatunki występujące w Australii i na Nowej Gwinei.
Morfologia.
Długość ciała 17–27 cm, masa ciała 30–85 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "pōma", "pōmatos" – „pokrywa” oraz "stoma", "stomatos" – „usta”.
Gatunek typowy.
"Pomatorhinus temporalis" 
Podział systematyczny.
Do rodzaju należą następujące gatunki:

</doc>
<doc id="2687561" url="https://pl.wikipedia.org/wiki?curid=2687561" title="Alwalid bin Talal">
Alwalid bin Talal



</doc>
<doc id="2687563" url="https://pl.wikipedia.org/wiki?curid=2687563" title="Bolesław Błażejewski">
Bolesław Błażejewski

Bolesław Błażejewski (ur. 21 stycznia 1890 w Ilince, zm. wiosną 1940 w Katyniu) – pułkownik lekarz Wojska Polskiego, ofiara zbrodni katyńskiej.
Życiorys.
Urodził się w rodzinie Hipolita i Adeli z Redlińskich. W 1908 złożył maturę w gimnazjum krzemienieckim i w tym samym roku rozpoczął studia na Wydziale Lekarskim Imperatorskiego Uniwersytetu Kijowskiego św. Włodzimierza w Kijowie. W sierpniu 1914 został zmobilizowany do Armii Imperium Rosyjskiego. Do 7 maja 1917 służył jako młodszy ordynator w szpitalu polowym 44 Dywizji Piechoty. W 1916 otrzymał dyplom lekarski. Uzyskał tytuł doktora. Od października 1918 do sierpnia 1919 praktykował w szpitalu w Lanckoronie.
We wrześniu 1919 został przyjęty do Wojska Polskiego, w stopniu porucznika lekarza, i przydzielony do szpitala polowego nr 406, w charakterze młodszego ordynatora. 24 września 1920 został zatwierdzony z dniem 1 kwietnia 1920 w stopniu kapitana, w Korpusie Lekarskim, w „grupie byłych Korpusów Wschodnich i byłej armii rosyjskiej”. W 1921 pełnił służbę w szpitalu polowym Nr 4010, pozostając na ewidencji kompanii zapasowej sanitarnej nr III.
3 maja 1922 został zweryfikowany w stopniu majora ze starszeństwem z dniem 1 czerwca 1919 i 142. lokatą w korpusie oficerów sanitarnych, grupa lekarzy. W latach 1923–1924 był starszym lekarzem 15 pułku artylerii polowej w Bydgoszczy, pozostając na ewidencji 8 batalionu sanitarnego w Toruniu. Od 16 października do 22 grudnia 1926 był słuchaczem kursu dokształcającego oficerów sztabowych w Oficerskiej Szkole Sanitarnej w Warszawie. W listopadzie tego roku ogłoszono jego przeniesienie do 8 Szpitala Okręgowego w Toruniu na stanowisko starszego ordynatora z powierzeniem mu obowiązków komendanta filii tego szpitala w Bydgoszczy. 23 stycznia 1928 awansował na podpułkownika ze starszeństwem z dniem 1 stycznia 1928 i 11. lokatą w korpusie oficerów sanitarnych, grupa lekarzy. W listopadzie tego roku został przeniesiony do 61 pułku piechoty w Bydgoszczy na stanowisko starszego lekarza pułku. W grudniu 1929 został wyznaczony na stanowisko komendanta 8 Szpitala Okręgowego w Toruniu. 19 grudnia 1933 został mianowany pułkownikiem ze starszeństwem z dniem 1 stycznia 1934 i 4. lokatą w korpusie oficerów sanitarnych, grupa lekarzy. W czerwcu 1934 został przeniesiony do Dowództwa Okręgu Korpusu Nr V w Krakowie na stanowisko szefa sanitarnego. W styczniu 1936 został wyznaczony na stanowisko szefa sanitarnego w Dowództwie Okręgu Korpusu Nr II w Lublinie. Obowiązki na tym stanowisku pełnił do 15 września 1939, kiedy to został mianowany szefem sanitarnym Armii „Lublin”.
Po agresji ZSRR na Polskę w czasie kampanii wrześniowej 1939 dostał się do niewoli sowieckiej. Przebywał w obozie w Kozielsku. Wiosną 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
27 lipca 1921 zawarł związek małżeński z Marią Potkańską, z którą miał dwie córki: Annę Marię (ur. 8 września 1924) i Krystynę Adelę (ur. 23 lutego 1931).
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2687564" url="https://pl.wikipedia.org/wiki?curid=2687564" title="Andotukan niebieski">
Andotukan niebieski

Andotukan niebieski ("Andigena hypoglauca") – gatunek średniego ptaka z rodziny tukanowatych (Ramphastidae). Zasiedla Amerykę Południową. Bliski zagrożenia wyginięciem.
Zasięg występowania i środowisko.
Wyróżnia się 2 podgatunki, zasiedlają następujące tereny:
Środowiskiem życia andotukanów niebieskich są wilgotne górskie lasy o umiarkowanej temperaturze, także niskie zadrzewienia na obrzeżach oraz zadrzewione wąwozy. Prowadzą nadrzewny tryb życia. Zazwyczaj są spotykane na wysokości 2200–3650 m n.p.m. Pomimo że na podobnej wysokości występuje andotukan czarnodzioby ("Andigena nigrirostris"), gatunki te nie spotykają się.
Morfologia.
Podane niżej wymiary dotyczą samców:
Nie występuje dymorfizm płciowy, ale samice mają krótsze dzioby. Gatunek ten posiada czarną czapeczkę i kark. Grzbiet jest brązowy, ale ma lekko zielonkawe zabarwienie; natomiast skrzydła mają barwę ciemnozieloną. Dużych rozmiarów dziób, żółty do zielonkawożółtego, na górze jest zabarwiony na czerwono. Pióra na górnej części nóg kasztanowe, a ogon zielony z czerwoną końcówką. Pokrywy nadogonowe są żółte.
Pożywienie.
Pożywienie "A. hypoglauca" stanowią głównie owoce, w tym jeżyny oraz rośliny z rodzaju "Cecropia". Możliwe, że młode nie jedzą tylko pokarmu roślinnego. Szukają pożywienia przy ziemi, parami, pojedynczo albo grupami do 6 osobników; robią to cicho. Mogą zwisać do góry nogami. Czasami włączają się w stada tanagier (Thraupidae), ptaków z rodziny drozdowatych oraz kacykowatych.
Zachowanie.
Pieśń godową andotukan niebieski wykonuje najdłużej ze wszystkich dzięciołowych – trwa ona 1,75 do 2 sekund. Jest to głośny, powolny, wznoszący się dźwięk, przypominający miauczenie. Powtarza się 24–36 razy w ciągu minuty. Odgłos ostrzegający lub w zachowania agresywnych to ostre 'wek'. Czasem ostrzega także przez kłapanie dziobem.
Lęgi.
Lęgi trwają w Kolumbii od grudnia do lutego, a w Ekwadorze i Peru od czerwca do listopada. Liczba jaj, czas wysiadywania i inne szczegółowe informacje nie są znane. Pisklętami opiekują się oboje rodzice.
Status.
Międzynarodowa Unia Ochrony Przyrody (IUCN) uznaje andotukana niebieskiego za gatunek bliski zagrożenia (NT – "Near Threatened") nieprzerwanie od 1988 roku. Liczebność populacji nie została oszacowana, ale ptak ten opisywany jest jako nieliczny. Globalny trend liczebności populacji uznawany jest za spadkowy ze względu na utratę siedlisk.

</doc>
<doc id="2687569" url="https://pl.wikipedia.org/wiki?curid=2687569" title="Kiełbie we łbie">
Kiełbie we łbie

Kiełbie we łbie – trzeci album studyjny polskiej grupy muzycznej Kabanos.
Album, podobnie jak poprzednie, jest wydawany przez zespół niezależnie, z dystrybucją w całej Polsce przez firmę Fonografika.

</doc>
<doc id="2687570" url="https://pl.wikipedia.org/wiki?curid=2687570" title="Electro deathcore">
Electro deathcore

Electro deathcore – podgatunek muzyki ekstremalnej będący połączeniem dwóch gatunków muzycznych: deathcore'u i electro.
Gatunek cechuje się wymieszaniem motywów elektrycznych z charakterystycznym dla deathcore'u stylem grania (m.in. breakdowny).
Za jeden z pierwszych utworów tego gatunku uznaje się "EX" zespołu Hanni Kohl z 2007 roku.
Zespoły wykonujące electro deathcore to m.in.: Hanni Kohl, Shemales From Outta Space Of Death, Commissioner, Take Back The Roman Empire, We Butter The Bread With Butter, The Browning, Wheat Ride.

</doc>
<doc id="2687571" url="https://pl.wikipedia.org/wiki?curid=2687571" title="Grzegorz Gołębiowski">
Grzegorz Gołębiowski

Grzegorz Gołębiowski (ur. 4 czerwca 1969 w Warszawie) – polski ekonomista, pisarz, doktor habilitowany nauk ekonomicznych, nauczyciel akademicki, w latach 2008–2016 wicedyrektor Biura Analiz Sejmowych Kancelarii Sejmu.
Życiorys.
W 1988 ukończył stołeczne XXXIX Liceum Ogólnokształcące im. Lotnictwa Polskiego. Absolwent Wydziału Finansów i Statystyki Szkoły Głównej Handlowej w Warszawie (1993). W 2000 uzyskał w Kolegium Zarządzania i Finansów SGH stopień doktora nauk ekonomicznych za pracę "Dług publiczny w Polsce w latach 1971–1998", a w 2012 stopień doktora habilitowanego w dyscyplinie finanse na podstawie dorobku naukowego oraz rozprawy "Znaczenie polityki finansowej i czynników społeczno-kulturowych dla rozwoju małych i średnich przedsiębiorstw". 
W latach 1994–2012 pracował w Katedrze Finansów Przedsiębiorstwa Szkoły Głównej Handlowej w Warszawie, gdzie prowadził zajęcia z finansów przedsiębiorstwa, analizy ekonomiczno-finansowej i finansów. Jego wykłady kilkakrotnie znalazły się na liście dziesięciu najwyżej ocenianych przez studentów SGH zajęć dydaktycznych (tzw. lista TOP 10). Aktualnie związany z Akademią Ekonomiczno-Humanistyczną w Warszawie (AEH), gdzie pracuje na stanowisku profesora nadzwyczajnego. Od 2019 do lutego 2022 Dziekan Studiów Ekonomicznych AEH. Wykładowca Uniwersytetu Otwartego Uniwersytetu Warszawskiego; w roku akademickim 2021/2022 znalazł się w dziesiątce najwyżej ocenianych wykładowców UOUW.
W latach 1994–1995 pracował w firmie Johnson &amp; Johnson, a w 1995–1997 w Ministerstwie Finansów. Od 2002 pracował w Kancelarii Sejmu, kolejno na stanowiskach audytora wewnętrznego, wicedyrektora Biura ds. Inwestycji i Zamówień, a w latach 2008–2016 wicedyrektora Biura Analiz Sejmowych. W latach 2010–2019 członek niezależny Komitetu Audytu w Ministerstwie Spraw Zagranicznych. Od listopada 2014 do października 2019 członek Rady Finansów Wydziału Ekonomii Uniwersytetu Ekonomicznego w Poznaniu.
Obszar jego zainteresowań badawczych to finanse przedsiębiorstw (w szczególności funkcjonowanie i rozwój małych i średnich przedsiębiorstw, analiza finansowa), finanse osobiste oraz finanse publiczne (dług publiczny, zarządzanie i kontrola w sektorze finansów publicznych).
W latach 2008–2016 przewodniczący Rady Programowej kwartalnika „Studia BAS” oraz redaktor naczelny „Analiz BAS” wydawanych przez Biuro Analiz Sejmowych, od 2016 członek Rady Programowej „Studiów BAS”. Od 2014 członek Rady Naukowej czasopisma „Finanse i Prawo Finansowe” Instytutu Finansów Uniwersytetu Łódzkiego. Od 2016 członek redakcji czasopisma „Analizy i Studia CASP” wydawanego przez Centrum Analiz i Studiów Podatkowych (CASP) w Kolegium Ekonomiczno-Społecznym SGH oraz Rady Naukowo-Programowej kwartalnika „Audyt i Zarządzanie” Instytutu Audytorów Wewnętrznych w Polsce.
W 2002–2004 członek Stowarzyszenia Audytorów Wewnętrznych IIA w Polsce. Członek założyciel Towarzystwa Miłośników Ziemi Podhajeckiej.
W latach 2003–2005 prowadził internetową platformę dyskusyjną na tematy społeczno-ekonomiczne pod nazwą Międzyuczelniane Forum Dyskusyjne MUFLON.
Mieszkaniec Ożarowa Mazowieckiego.

</doc>
<doc id="2687573" url="https://pl.wikipedia.org/wiki?curid=2687573" title="Powstanie chłopskie w Serbii (1883)">
Powstanie chłopskie w Serbii (1883)

Powstanie chłopskie w Serbii 1883.
W październiku 1883 r. doszło do rozruchów chłopskich w rejonie Timoku, które przerodziły się w powstanie. Powodem były pogarszające się warunki życia i niesprawiedliwość urzędników. Na czele ruchu powstańczego stanęli Marinko Ivkovic oraz Aleks Stanojewic a głównym ośrodkiem rebelii stało się miasto Knjaževac. Pierwszym sukcesem chłopów było zajęcia Bolievaca, w którym powstańcy utworzyli własny rząd. W reakcji na to rząd wysłał przeciwko chłopom wojsko pod dowództwem generała Nikolicia. Dnia 9 listopada w bitwie pod Cestobrodici chłopi ponieśli klęskę. Około 3000 z nich schroniło się w Knjażewicu, który po krótkim oblężeniu wpadł w ręce sił rządowych. Ostatecznie powstanie zakończyło się dnia 20 listopada 1883 r., kiedy to ostatni oddział powstańczy złożył broń. 

</doc>
<doc id="2687574" url="https://pl.wikipedia.org/wiki?curid=2687574" title="Krajobraz górski za szpitalem świętego Pawła">
Krajobraz górski za szpitalem świętego Pawła

Krajobraz górski za szpitalem świętego Pawła (hol. "Korenveld met bergen op de achtergrond", ang: "Mountainous Landscape Behind Saint-Paul Hospital") – obraz olejny (nr kat.: F 611, JH 1723) namalowany przez Vincenta van Gogha na początku czerwca 1889 podczas jego pobytu w miejscowości Saint-Rémy.
Historia.
Vincent van Gogh podczas pobytu w Arles kilkakrotnie przechodził ataki choroby, po których był hospitalizowany. W obawie przed pogorszeniem się stanu zdrowia zdecydował się na dobrowolne leczenie w szpitalu psychiatrycznym Saint-Paul-de-Mausole mieszczącym się w byłym klasztorze położonym 2 km od Saint-Rémy. 8 maja 1889 udał się tam w towarzystwie wielebnego Salles’a. Jego nadzieje na wyzdrowienie okazały się jednak płonne. Ataki wizualnych i dźwiękowych halucynacji powtarzały się, a artysta próbował kurować się poprzez malowanie. Do swej dyspozycji dostał niewielką celę, w której urządził pracownię. Przez zakratowane okno celi, skierowane na wschód widział pole pszenicy, które stało się motywem wielu jego obrazów.
Opis.
Pomiędzy Arles a Saint-Rémy rozciąga się górskie pasmo Les Alpilles, jedno z najbardziej malowniczych w Prowansji. Okazały, górski krajobraz, przeplatany cyprysami i drzewami oliwnymi stanowi tło obrazu, którego plan pierwszy przedstawia ogrodzone murem pole pszenicy. Zielone tonacje pola i niższych partii gór na horyzoncie oraz kształty chmur na błękitnym niebie rozciągającym się ponad niebieskofioletowymi szczytami gór świadczą, iż obraz został namalowany późną wiosną. Krótkie, łukowate pociągnięcia pędzlem efektownie ożywiają pole uprawne wypełniające pierwszy plan. Artysta opisując obraz w liście do brata nadmienił, iż pszenica na polu została zniszczona i przygnieciona do ziemi na skutek burzy.

</doc>
<doc id="2687576" url="https://pl.wikipedia.org/wiki?curid=2687576" title="French Open 2012 (gra mieszana)">
French Open 2012 (gra mieszana)

French Open 2012 - gra mieszana – zawody mikstowe, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 30 maja a 7 czerwca na paryskich kortach im. Rolanda Garrosa.

</doc>
<doc id="2687579" url="https://pl.wikipedia.org/wiki?curid=2687579" title="Maciej Stachowiak">
Maciej Stachowiak

Maciej Stachowiak (ur. 6 czerwca 1976 w Koszalinie) – amerykański programista pochodzenia polskiego obecnie zatrudniony przez Apple jako lider zespołu odpowiedzialnego za rozwój przeglądarki Safari i silnik przeglądarki WebKit. Jako wieloletni zwolennik Open Source był zaangażowany w rozwój Scwm, GNOME i Nautilusa przed rozpoczęciem pracy w Apple. Jest zaangażowany w rozwój standardów internetowych i członkostwo w grupie roboczej do spraw HTML 5 w World Wide Web Consortium oraz jest członkiem komitetu wykonawczego Web Hypertext Application Technology Working Group.
Wykształcenie.
Po ukończeniu East High School w Rochester w stanie Nowy Jork w 1994 roku został przyjęty na elektrotechnikę i informatykę na MIT i otrzymał tytuły bakałarza i magistra inżyniera w 1998 r.
Podczas pracy nad projektem Rethinking CS101 na MIT zaczął w 1997 roku tworzenie z Gregiem Badrosem projektu The Scheme Constraints Window Manager. Napisał również artykuł w „Cognitive &amp; Neural Sciences“ wydawanym przez Office of Naval Research. Temat pracy magisterskiej dotyczącej "Zautomatyzowanego wydobywania danych strukturalnych z dokumentów HTML" (ang. "Automated Extraction of Structured data from HTML Documents") wskazywał na wczesne zainteresowania standardami sieciowymi i programowaniem.
Eazel.
Od lat 1999-2001 Stachowiak wnosił wkład w projekty programistyczne związane z Linuksem i był zatrudniony w Eazel jako jeden z czołowych programistów, wraz z Andym Hertzfeldem oraz Darinem Adlerem w celu utworzenia przeglądarki plików Nautilus. Był również twórcą Object Activation Framework (OAF) dla GNOME od 1999-2001. W 1999 roku został opiekunem interpretera Scheme dla Guile. Podczas pracy dla Eazel pracował również nad przeglądarką obrazów Eye of GNOME, GNOME Libs, Gravevine, GnoP oraz był programistą zajmującym się Medusa, Bonobo, GNOME VFS.
Był również członkiem zarządu GNOME Foundation. W tym czasie Eazel został sprofilowany w Fortune, a Stachowiak został zapytany, dlaczego dołączył do Eazel.
Apple.
Po zamknięciu Eazel, większość starszych programistów (w tym Bob Tribble, Don Melton, Darin Adler, John Sullivan, Ken Kocienda i Stachowiak) oraz pracujący w Netscape nad Mozilla Firefox Dave Hyatt znaleźli w czerwcu 2001 roku zatrudnienie w Apple i zostali przyjęci w 2001 do zespołu odpowiedzialnego za przeglądarkę internetową Safari. 13 czerwca 2001 ogłosił na liście dyskusyjnej, że Apple wydaje JavaScriptCore, framework dla Mac OS X oparty o KJS, silnik JavaScript w KDE.

</doc>
<doc id="2687580" url="https://pl.wikipedia.org/wiki?curid=2687580" title="Marry You">
Marry You

Marry You – czwarty singel amerykańskiego piosenkarza Bruno Marsa, pochodzący z jego pierwszego albumu studyjnego "Doo-Wops &amp; Hooligans". Został wydany 22 kwietnia 2011 roku, przez Atlantic i Elektra.

</doc>
<doc id="2687582" url="https://pl.wikipedia.org/wiki?curid=2687582" title="Juliusz Roman Heinzel">
Juliusz Roman Heinzel

Juliusz Roman Piotr Ryszard Heinzel (ur. 5 grudnia 1899 w Łodzi, zm. w kwietniu 1940 w Charkowie) – porucznik kawalerii Wojska Polskiego, kawaler Orderu Virtuti Militari, przemysłowiec łódzki.
Życiorys.
Urodził się 5 grudnia 1899 w Łodzi, w rodzinie Juliusza Teodora i Anny z Geyerów. Był wnukiem Juliusza, przemysłowca pochodzenia niemieckiego.
W 1918 wstąpił na ochotnika Wojska Polskiego. Ukończył Szkołę Podchorążych Piechoty oraz Szkołę Podoficerów Jazdy. W 1920 walczył w czasie wojny polsko-bolszewickiej w 16 pułku ułanów, jako dowódca szwadronu. Za czyny męstwa pod miejscowością Gremzdy Polskie został odznaczony Orderem Virtuti Militari.
Po zakończeniu działań wojennych pozostał w wojsku; został zweryfikowany do stopnia podporucznika ze starszeństwem z dniem 1 stycznia 1920 roku. Do 1921 służył w 16 puł. W 1921 został przeniesiony do rezerwy. W 1927 i 1931 odbył ćwiczenia rezerwy w 16 puł. W 1934, jako oficer rezerwy pozostawał w ewidencji Powiatowej Komendy Uzupełnień Łódź Miasto II. Posiadał wówczas przydział w rezerwie do 17 Pułku Ułanów Wielkopolskich w Lesznie. W tym samym roku w 17 puł. odbył kolejne ćwiczenia. Na stopień porucznika został mianowany ze starszeństwem z 1 stycznia 1935 i 4. lokatą w korpusie oficerów rezerwy kawalerii.
Po przejściu do rezerwy rozpoczął naukę na Uniwersytecie Poznańskim. Po śmierci ojca wrócił do Łodzi, gdzie w latach 1922–1925 pracował w Zarządzie Towarzystwa Przemysłowego J. Heinzel. Od 1925 prowadził swój majątek Julianów pod Łodzią.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej awansował go pośmiertnie do stopnia kapitana. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był żonaty i miał syna Juliusza, który po ucieczce przed Armią Czerwoną mieszka w Bochum.

</doc>
<doc id="2687588" url="https://pl.wikipedia.org/wiki?curid=2687588" title="Jakub Wocial">
Jakub Wocial

Jakub Wocial (ur. 18 lutego 1986 w Warszawie) – polski aktor musicalowy, wokalista.
Życiorys.
W 2004 założył niezależny Teatr Palladium Stage, w którym zagrał m.in. rolę tytułowego upiora w kameralnej inscenizacji musicalu "Upiora w operze". Na scenie zawodowej zadebiutował w 2005 w warszawskim Teatrze Muzycznym Roma, wcielając się w postać Herberta z musicalu "Taniec Wampirów" Romana Polańskiego. W 2006 brał udział w nagraniu albumu "Taniec Wampirów", który dwa lata później zdobył tytuł platynowej płyty. Do 2011 występował w niemieckiej wersji tego spektaklu w Theater des Westens (Berlin), Metronom Theater (Oberhausen) oraz Palladium Theater (Stuttgart), gdzie grał także w spektaklu "Rebecca".
Występował także jako Monsieur Reyer oraz Andre w musicalu "Upiór w Operze" wystawianym w Operze i Filharmonii Podlaskiej. Od 2011 w Teatrze Rampa w Warszawie organizuje koncerty "Broadway Street". We wrześniu 2012 został kierownikiem artystycznym tego teatru. Stworzył projekty musicalowe, takie jak: "Broadway Street – The show" (2011) i "Musicalove" (2014).
Od 2013 projekt "Broadway Street – The Show" prezentowany jest cyklicznie, również w Teatrze Polskim w Bielsku-Białej. 4 października 2014 odbyła się polska prapremiera musicalu w reż. Wociala "Prześliczna Wiolonczelistka", opartego na muzyce zespołu Skaldowie do libretta Kingi Piechnik. Od października 2014 występował w musicalu Jonathana Larsona "Rent" w reż. Jakuba Szydłowskiego. 18 lutego 2015 zaprezentował projekt "The Best of Andrew Lloyd Webber", którego był inicjatorem. 30 października 2015 w warszawskiej Rampie odbyła się premiera spektaklu pt. "Rapsodia z Demonem", opartego na przebojach zespołu Queen. Miesiąc później rozpoczął w Teatrze Polskim w Warszawie cykl koncertów pt. "Broadway Exclusive", w którym prezentuje premierowe utwory musicalowe w aranżacjach Jana Stokłosy i wykonaniu zespołu muzyków pod jego kierownictwem.

</doc>
<doc id="2687591" url="https://pl.wikipedia.org/wiki?curid=2687591" title="Chung Kook-chin">
Chung Kook-chin

Chung Kook-chin (kor. 정국진, ur. 2 stycznia 1917 - zm. 10 lutego 1976) – południowokoreański piłkarz i trener występujący podczas kariery na pozycji napastnika. 
Kariera klubowa.
Cunng podczas kariery piłkarskiej występował w Wonsan University.
Kariera reprezentacyjna.
W reprezentacji Korei Południowej Chung występował w latach 40. i 50.. W 1948 wziął udział w igrzyskach olimpijskich. Na turnieju w Londynie wystąpił w wygranym 5-3 meczu z Meksykiem (dwie bramki Chunga w 63 i 66 min.) oraz przegranym 0-12 meczu ćwierćfinałowym ze Szwecją. W 1954 zdobył srebrny medal igrzysk azjatyckich. W tym samym roku został powołany do kadry na mistrzostwa świata. Na mundialu w Szwajcarii wystąpił w przegranym 0-7 meczu z Turcją.
Kariera trenerska.
Po zakończeniu kariery piłkarskiej Chung został trenerem. Dwukrotnie prowadził reprezentację Korei Południowej. W latach 1959-1960 oraz 1964-1965, kiedy to wystąpił z Koreą na Igrzyskach Olimpijskich. Na turnieju w Tokio Korea przegrała wszystkie trzy mecze z Czechosłowacją, Brazylią i Zjednoczoną Republiką Arabską. Pod koniec życia był wiceprezydentem Koreańskiej Federacji Piłkarskiej.

</doc>
<doc id="2687593" url="https://pl.wikipedia.org/wiki?curid=2687593" title="Sejmczan">
Sejmczan



</doc>
<doc id="2687595" url="https://pl.wikipedia.org/wiki?curid=2687595" title="It Will Rain">
It Will Rain

It Will Rain – piąty singel amerykańskiego piosenkarza Bruno Marsa. Utwór pojawił się na oficjalnym soundtracku do filmu . Został wydany 27 września 2011 przez Chop Shop i Elektra.

</doc>
<doc id="2687610" url="https://pl.wikipedia.org/wiki?curid=2687610" title="BBC Radio Norfolk">
BBC Radio Norfolk

BBC Radio Norfolk - brytyjska stacja radiowa należąca do publicznego nadawcy BBC i pełniąca w jego sieci rolę stacji lokalnej dla hrabstwa Norfolk. Stacja ruszyła we wrześniu 1980 roku i obecnie dostępna jest w cyfrowym i analogowym przekazie naziemnym, a także w Internecie. 
Siedzibą stacji jest gmach "The Forum" w Norwich, mieszczący także kilka innych instytucji, m.in. bibliotekę i punkt informacji turystycznej. Oprócz audycji własnych stacja transmituje również programy siostrzanych stacji lokalnych BBC z Northampton, Cambridge, Leeds, Chelmsford i Peterborough, a także nocne programy ogólnokrajowego BBC Radio 5 Live. 

</doc>
<doc id="2687611" url="https://pl.wikipedia.org/wiki?curid=2687611" title="Gaoszanie">
Gaoszanie



</doc>
<doc id="2687612" url="https://pl.wikipedia.org/wiki?curid=2687612" title="Kaoszanie">
Kaoszanie



</doc>
<doc id="2687613" url="https://pl.wikipedia.org/wiki?curid=2687613" title="M. Rappaport">
M. Rappaport

M. Rappaport (zm. 1942 w getcie krakowskim) – polski doktor prawa i filozofii, matematyk amator – żydowskiego pochodzenia.
Autor przybliżonej metody (konstrukcji) podziału kąta na trzy części za pomocą linijki (niepodzielonej) i cyrkla znanej jako "Metoda Rappaporta". Sam problem matematyczny jest nierozwiązywalny, ale "Metoda Rappaporta” pozwoliła na uzyskanie najbardziej przybliżonego w tamtych czasach wyniku. 
Życiorys.
W czasie II wojny światowej Rapaport był więźniem getta krakowskiego. Tam poznał kierownika Apteki pod Orłem, Tadeusza Pankiewicza, za którego pośrednictwem chciał wysłać "„list polecony doGenewy lub do ambasady szwajcarskiej w Berlinie”" ze swoją metodą. Wysłanie listu w tamtych warunkach było niewykonalne, ale Pankiewicz umożliwił mu dwukrotne spotkanie z prof. Tadeuszem Ważewskim (dla Ważewskiego było to bardzo ryzykowne bowiem już wcześniej był więźniem niemieckiego obozu koncentracyjnego). Rappaport zginął w 1942 r., w wieku sześćdziesięciu-kilku lat podczas czerwcowej akcji deportacyjnej. 
Po wojnie "Metoda Rappaporta” został opublikowana przez prof. Ważewskiego w ukazującym się w języku francuskim roczniku Polskiego Towarzystwa Matematycznego.

</doc>
<doc id="2687622" url="https://pl.wikipedia.org/wiki?curid=2687622" title="BBC Three Counties Radio">
BBC Three Counties Radio

BBC Three Counties Radio ("Radio Trzech Hrabstw") - brytyjska stacja radiowa należąca do publicznego nadawcy BBC i pełniąca w jego sieci rolę stacji lokalnej dla hrabstw Bedfordshire, Hertfordshire i Buckinghamshire, potocznie określanych jako "Beds, Herts and Bucks". Stacja została uruchomiona w czerwcu 1985 roku pod nazwą Radio Bedfordshire. W 1993 nazwa została zmieniona na obecną, aby podkreślić szerszy zasięg geograficzny rozgłośni. Obecnie dostępna jest w analogowym przekazie naziemnym, a także w Internecie. 
Główna siedziba stacji znajduje się w Luton, zaś drugi ośrodek w Milton Keynes. Pasmo śniadaniowe (od 6:00 do 9:00) emitowane jest niezależnie z obu miast, z zastosowaniem rozszczepienia sygnału, co nadaje mu jeszcze bardziej lokalny charakter. W pozostałym czasie sygnał rozgłośni jest jednolity na całym obszarze jej zasięgu. Oprócz emisji audycji własnych stacja transmituje również programy innych stacji lokalnych BBC ze wschodniej Anglii i Leeds, a nocami także programy ogólnokrajowego BBC Radio 5 Live. 

</doc>
<doc id="2687626" url="https://pl.wikipedia.org/wiki?curid=2687626" title="Eldrad z Novalesy">
Eldrad z Novalesy

Eldrad z Novalesy, również: "Eldred, Eldradus", z celt. 'człowiek lasu' (ur. w 2. poł. VIII wieku w Ambel, zm. ok. 844 w Novalesie) – francuski benedyktyn, opat Novalesy, święty Kościoła katolickiego.
Pochodzić miał z arystokratycznej rodziny frankońskiego wojownika z zamku "Ambelli", utożsamianym z obecnym Ambel (60 km od Grenoble) nad rzeką Drac.
Pierwsze wzmianki pochodzą z okresu jego pobytu w benedyktyńskim klasztorze w Novalesie. Tam, dzięki swojej gorliwości w pracy i modlitwie został wybrany na przełożonego klasztoru. Funkcję tę sprawował prawdopodobnie od 820 roku aż do śmierci.
Eldrad zauważywszy liczne błędy popełniane przez braci zakonnych podczas odczytywania Księgi Psalmów, postanowił dokonać korekty tłumaczenia. Do pracy zaprosił diakona Flora, który mieszkał i nauczał w Lyonie. Razem wykonywali prace korekcyjne polegające na porównaniu tekstu łacińskiego z tekstem hebrajskim.
Kult.
Szczególnym miejscem kultu Eldrada jest miasto Novalesa, głównie kaplica udekorowana freskami przedstawiającymi sceny z życia świętego.
W ikonografii Eldrada przedstawia się zazwyczaj z habitem oraz psałterzem, niekiedy jako rolnika, a rzadziej jako pielgrzyma w Santiago de Compostela.
Jest patronem Novalesy, rolników, zakonników (w szczególności benedyktynów).
Jego wspomnienie liturgiczne obchodzone jest 13 marca.

</doc>
<doc id="2687629" url="https://pl.wikipedia.org/wiki?curid=2687629" title="Barbarówka">
Barbarówka



</doc>
<doc id="2687635" url="https://pl.wikipedia.org/wiki?curid=2687635" title="Peprilus simillimus">
Peprilus simillimus



</doc>
<doc id="2687636" url="https://pl.wikipedia.org/wiki?curid=2687636" title="Port lotniczy Uiju">
Port lotniczy Uiju



</doc>
<doc id="2687641" url="https://pl.wikipedia.org/wiki?curid=2687641" title="Nořičí hora">
Nořičí hora

Nořičí hora (1047 m n.p.m.) – szczyt w Beskidzie Śląsko-Morawskim, na Morawach, w Czechach, ok. 3 km na południowy wschód od Trojanovic, 1,5 km na północ od góry Tanečnice. Na szczycie znajduje się wieża triangulacyjna.
Na szczycie i przyległych stokach znajduje się rezerwat przyrody o tej samej nazwie

</doc>
<doc id="2687645" url="https://pl.wikipedia.org/wiki?curid=2687645" title="Velká Stolová">
Velká Stolová

Velká Stolová (1046 m n.p.m.) – szczyt w Beskidzie Śląsko-Morawskim, na Morawach, w Czechach, w północnej odnodze masywu góry Kněhyně. Szczyt zalesiony jest mieszanym lasem świerkowo-bukowym.

</doc>
<doc id="2687647" url="https://pl.wikipedia.org/wiki?curid=2687647" title="Malá Stolová">
Malá Stolová

Malá Stolová (1009 m n.p.m.) – szczyt w Beskidzie Śląsko-Morawskim, na Morawach, w Czechach, w północnej odnodze masywu góry Kněhyně. Widokowy szczyt zalesiony jest młodym mieszanym lasem świerkowo-bukowym.

</doc>
<doc id="2687652" url="https://pl.wikipedia.org/wiki?curid=2687652" title="Aktorka (film 1991)">
Aktorka (film 1991)

Aktorka (oryg. tytuł Yuen Ling-yuk) – hongkoński film biograficzny z 1991 roku w reżyserii Stanleya Kwana.
Film przedstawia prawdziwą i tragiczną historię Ruan Lingyu – pierwszej chińskiej gwiazdy filmowej – jej zawodowe sukcesy oraz osobiste porażki. Ruan zadebiutowała w pierwszej roli w wieku 16 lat, zagrała w 29 filmach.
Obsada.
Źródło: Filmweb
Nagrody i nominacje.
W 1991 roku podczas Golden Horse Film Festival Maggie Cheung zdobyła nagrodę Golden Horse Award dla najlepszej aktorki, a Stanley Kwan był nominowany za najlepszą reżyserię i najlepszy film roku.
Film nagrodzono Srebrnym Hugo na MFF za najlepszą reżyserię i rolę kobiecą. Obraz startował w konkursie głównym na 42. MFF w Berlinie, gdzie Maggie Cheung zdobyła Srebrnego Niedźwiedzia dla najlepszej aktorki.
W 1993 roku podczas 12. edycji Hong Kong Film Award Lai Pan, Stanley Kwan, Tai An-Ping Chiu zostali nominowani do nagrody Hong Kong Film Award odpowiednio w kategorii Best Costume &amp; Make Up Design, Best Director oraz Best Screenplay, nieznana osoba była nominowana w kategorii Best Picture. Maggie Cheung, Lai Pan, Poon Hang-Sang, Huang Jin Chen zwyciężyli w kategorii odpowiednio Best Actress, Best Art Direction, Best Cinematography, Best Original Film Score.

</doc>
<doc id="2687653" url="https://pl.wikipedia.org/wiki?curid=2687653" title="Limanowski">
Limanowski

Osoba:
Inne:

</doc>
<doc id="2687654" url="https://pl.wikipedia.org/wiki?curid=2687654" title="Smreczyna (Beskid Śląsko-Morawski)">
Smreczyna (Beskid Śląsko-Morawski)

Smreczyna (cz. "Smrčina", 1015 m n.p.m.) – szczyt w Beskidzie Śląsko-Morawskim, na Śląsku Cieszyńskim, w Czechach, w północnej części pasma Ropicy. Szczyt zalesiony jest mieszanym lasem świerkowo-bukowym, miejscowe polany z częściowymi widokami. Nazwa góry oznacza świerczynę.

</doc>
<doc id="2687657" url="https://pl.wikipedia.org/wiki?curid=2687657" title="Ekstraliga słowacka w hokeju na lodzie (2012/2013)">
Ekstraliga słowacka w hokeju na lodzie (2012/2013)

20. sezon Ekstraligi słowackiej został rozegrany na przełomie 2013 i 2014 roku. W rozgrywkach wzięło udział 10 zespołów profesjonalnych oraz juniorska reprezentacja Słowacji.
Formalny obrońca tytułu, drużyna Slovana Bratysława, która w finale poprzedniej edycji pokonała HC Koszyce 4:3, przed sezonem opuścił słowackie rozgrywki narodowe i został przyjęty do ligi KHL. Beniaminkiem rozgrywek jest zespół ŠHK 37 Piešťany, który do tej pory występował w 1. lidze.
Sezon zasadniczy.
Sezon zasadniczy rozpoczął się we wrześniu 2012, a zakończył w marcu 2013 roku. W skład ligi wchodziło 10 klubów zawodowych i jeden dodatkowy zespół – HK Orange 20 – stanowiący reprezentację Słowacji juniorów, który nie uczestniczy we wszystkich kolejkach. Ogólnie zagrała dwadzieścia spotkań (po dwa z każdym zespołem) w okresie od września do czasu rozpoczęcia juniorskich mistrzostw świata. Zespół nie ma możliwości gry w fazie play-off i ma stałe miejsce w lidze (nie podlega degradacji). Poza meczami w ekstralidze, rozgrywa także spotkania z drużynami z 1. ligi słowackiej. Pozostałe zespoły rozgrywają 54 kolejki ligowe.
Wyróżnienia.
W składzie gwiazd sezonu znaleźli się bramkarz Tomáš Tomek (Pieszczany), obrońcy Peter König (Nitra), Martin Štrbák (Koszyce), napastnicy Marcel Haščák (Koszyce), Lukáš Jurík (Zwoleń), Žigmund Pálffy (Skalica)

</doc>
<doc id="2687659" url="https://pl.wikipedia.org/wiki?curid=2687659" title="Čuboňov">
Čuboňov

Čuboňov (1011 m n.p.m.) – szczyt w Beskidzie Śląsko-Morawskim w Karpatach Zachodnich, w tej jego części, którą nazywa się pasmem Połomów. Wznosi się ok. 1,5 km na południowy wschód od szczytu Małego Połomu i ok. 4,5 km na zachód od szczytu Wielkiego Połomu.
Čuboňov leży w głównym grzbiecie Beskidu Śląsko-Morawskiego, który jest w tym miejscu fragmentem głównego grzbietu Karpat i jednocześnie głównego wododziału europejskiego. Na jego północnych stokach znajdują się źródła potoku Łomna (dopływ Olzy, zlewisko Morza Bałtyckiego), natomiast na zachodnich - źródła potoku Predmieranka, a na południowych - potoku Olešnianka (oba są dopływami Kisucy, zlewisko Morza Czarnego).
Przez szczyt Čuboňova przebiega granica czesko-słowacka.
Grzbietem Beskidu Śląsko-Morawskiego przez szczyt Čuboňova biegnie czerwono znakowany graniczny szlak turystyczny z Wielkiego Połomu na Mały Połom. Od południa wyprowadza na szczyt niebiesko znakowany słowacki szlak z Turzówki.

</doc>
<doc id="2687661" url="https://pl.wikipedia.org/wiki?curid=2687661" title="Yuen Ling-yuk">
Yuen Ling-yuk



</doc>
<doc id="2687663" url="https://pl.wikipedia.org/wiki?curid=2687663" title="Siły Powietrzne Zjednoczonych Emiratów Arabskich">
Siły Powietrzne Zjednoczonych Emiratów Arabskich

Siły Powietrzne Zjednoczonych Emiratów Arabskich (arab. القوات الجوية الإماراتية; trb. "Al-Quwwāt al-Jawiyya al-Imārātiyya") – wojska lotnicze Państwa Zjednoczonych Emiratów Arabskich. Lotnictwo istniało w kraju od 1968 roku, gdy Emiraty kontrolowała Wielka Brytania, kraj stał się suwerenny dopiero w 1971 roku, od tego czasu większość uzbrojenia należy de facto do emiratu Abu Zabi.
Od momentu powstania zaopatrywały się głównie w Europie, a od niedawna rolę tę przejęły Stany Zjednoczone. Emirskie bazy lotniczych są też wykorzystywana przez kraje sojusznicze, szczególnie przez USAF. Od 2004 UAEAF są wyłącznym użytkownikiem najnowocześniejszej wersji F-16E/F Block 60, którą stworzono na zamówienie ZEA.
14 marca 2016 roku podczas lotu bojowego w rejonie Adenu zniszczeniu uległ dwumiejscowy myśliwiec bombardujący Mirage 2000-9. Obaj piloci zginęli, a przyczyną prawdopodobnie było usterka techniczna lub błąd pilota. W 2016 r. zamówiono również 8 sztuk bezzałogowych samolotów rozpoznawczych P.1HH Hammerhead, na kwotę 316 mln euro.
Organizacja.
Zachodnie Dowództwo Powietrzne, z siedzibą w Abu Zabi
Centralne Dowództwo Powietrzne, z siedzibą w Dubaju
Dowództwo Operacji Specjalnych, z siedzibą w Abu Zabi
Dowództwo Armii, z siedzibą w Abu Zabi

</doc>
<doc id="2687664" url="https://pl.wikipedia.org/wiki?curid=2687664" title="Czesław Wrześniewski">
Czesław Wrześniewski

Czesław Wrześniewski (ur. 19 lipca 1973 w Ząbkowicach Śląskich) – piłkarz polski grający na pozycji bocznego obrońcy.
Kariera.
Karierę piłkarską Wrześniewski rozpoczął w klubie Górnik Zabrze. W 1992 roku awansował do kadry pierwszego zespołu Górnika, jednak nie zdołał zaliczyć w nim debiutu w pierwszej lidze. W 1993 roku przeszedł do Ruchu Radzionków. W sezonie 1995/1996 awansował z Ruchem z trzeciej do drugiej ligi, a w sezonie 1997/1998 z drugiej do pierwszej ligi. Swój debiut w polskiej ekstraklasie zaliczył 24 lipca 1998 w zwycięskim 5:0 domowym meczu z Widzewem Łódź. W 2001 roku spadł z Ruchem z ekstraklasy, a w 2003 roku do trzeciej. W 2005 roku odszedł do ŁTS Łabędy, a karierę kończył w 2011 roku w Tęczy Wielowieś.
Ogółem w polskiej ekstraklasie Wrześniewski rozegrał 72 mecze.

</doc>
<doc id="2687665" url="https://pl.wikipedia.org/wiki?curid=2687665" title="Nad Kršlí">
Nad Kršlí

Nad Kršlí (1002 m n.p.m.) – szczyt w Beskidzie Śląsko-Morawskim, na Śląsku Cieszyńskim, w Czechach, w paśmie Połomów, ok. 4 km na południowy zachód od Łomnej Górnej i 1 km na północny zachód od Małego Połomu. Szczyt zalesiony jest głównie przez świerk, z domieszką buku i jarzębiny, miejscami jodły. Na wierzchołku znajdują się wychodnie skalne.
Góra bywa rzadko zaznaczana na mapach turystycznych. Nazwę wybrali autorzy projektu "Tisícovky Čech, Moravy a Slezska" ("Tysięczniki Czech, Moraw i Śląska") według najbliższego nazwanego miejsca - osady Kršle, leżących niecałe 700 m na północny zachód od szczytu.

</doc>
<doc id="2687667" url="https://pl.wikipedia.org/wiki?curid=2687667" title="Endless Summer">
Endless Summer

Endless Summer – singel Oceany, który został wybrany przez UEFA oficjalnym hymnem Mistrzostw Europy w Piłce Nożnej 2012 odbywających się w Polsce i na Ukrainie. Piosenka miała swoją premierę w Polsce 21 maja 2012, natomiast 4 maja 2012 została wydana w formacie digital download na iTunes.
Informacje ogólne.
Utwór jest oficjalnym hymnem mistrzostw Europy w piłce nożnej 2012 – na płycie znajduje się wersja podstawowa, jak i również liczne remixy Endless Summer. Singel promuje płytę artystki „My House”, wydaną 22 czerwca 2012 nakładem wytwórni płytowej Warner Music. Autorką piosenki jest sama Oceana.
Teledysk.
Wideoklip do piosenki „Endless Summer” powstał m.in. w Warszawie – w okolicach Stadionu Narodowego i na Starym Mieście – lecz w ujęciach zobaczymy nie tylko Warszawę, ale też resztę miast w której odbędą się mecze. Oprócz Oceany w obrazie występują kibice piłki nożnej z całej Polski.

</doc>
<doc id="2687670" url="https://pl.wikipedia.org/wiki?curid=2687670" title="Christmas in Spiceworld">
Christmas in Spiceworld

Christmas in Spiceworld Tour – trzecia brytyjska trasa koncertowa grupy Spice Girls, która odbyła się w grudniu 1998 r. Obejmowała osiem koncertów: cztery w Manchesterze i cztery w Londynie.
Program koncertów.
Akt 1: Forever Spice
Akt 2: Supergirls
Akt 3: It’s Christmas Encore

</doc>
<doc id="2687673" url="https://pl.wikipedia.org/wiki?curid=2687673" title="Phantom Antichrist">
Phantom Antichrist

Phantom Antichrist – trzynasty album studyjny niemieckiego zespołu muzycznego Kreator. Wydawnictwo ukazało się 1 czerwca 2012 roku nakładem wytwórni muzycznej Nuclear Blast. Nagrania zostały zarejestrowane w Fascination Street Studios w Örebro w Szwecji, we współpracy z producentem muzycznym Jensem Bogrenem.
Album dotarł do 130. miejsca listy Billboard 200 w Stanach Zjednoczonych sprzedając się w nakładzie 3,9 tys. egzemplarzy w przeciągu tygodnia od dnia premiery. Płyta trafiła ponadto m.in. na listy przebojów w Niemczech, Belgii, Austrii, Szwajcarii oraz Szwecji. Materiał był promowany teledyskami do utworów „Phantom Antichrist” i „Civilization Collapse”.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2687674" url="https://pl.wikipedia.org/wiki?curid=2687674" title="Šindelná">
Šindelná

Šindelná (1001 m n.p.m.) – szczyt w Beskidzie Śląsko-Morawskim, na Śląsku Cieszyńskim, w Czechach, w północno-wschodniej odnodze pasma Ropicy, ok. 10 km na południowy zachód od Trzyńca i 1 km od wyższego o 31 m Jaworowego.

</doc>
<doc id="2687675" url="https://pl.wikipedia.org/wiki?curid=2687675" title="Conanicut Island">
Conanicut Island

Conanicut Island – druga pod względem powierzchni wyspa w zatoce Narragansett w amerykańskim stanie Rhode Island. Jest połączona od wschodu z Newport na Aquidneck Island mostem Claiborne Pell, znanym jako most Newport, a od zachodu z North Kingstown na stałym lądzie mostem Jamestown-Verrazano. Na wyspie położone jest miasto Jamestown. Wyspa w całości należy administracyjnie do hrabstwa Newport. Według United States Census Bureau wyspa ma powierzchnię 24,46 km² (9,45 mili²). Według danych z 2000 roku miała 5622 mieszkańców.
Historia.
Około 1300 roku p.n.e. wyspę zamieszkiwało, co najmniej sezonowo, wielu Indian. Na Conanicut Island znajduje się największy cmentarz indiański w Nowej Anglii. Znaleziska archeologiczne odkryte w pobliżu miejscowej szkoły podstawowej potwierdzają ciągłość osadnictwa na wyspie przez 3000 lat. Nazwa wyspy upamiętnia wodza plemienia Narragansettów, który zamieszkawszy na niej przeniósł tu swoją królewską rezydencję.
W 1636 lub 1637 holenderscy handlarze futrami zakupili sąsiadującą z Conanicut bezpośrednio od zachodu wyspę Quentenis i uczynili ją swoją bazą. Obecnie znajduje się na niej część zabudowań Jamestown.
W 1638 Anglicy porozumieli się z Indianami, uzyskując zgodę na wypasanie na wyspie owiec. Obecna nazwa wyspy upamiętnia indiańskiego wodza, który wydał na to zgodę, a owca znajduje się w centralnym miejscu herbu Jamestown.
Conanicut Island wchodziła w skład terytorium wyspiarskiego, na które patent od Anglików otrzymał w 1651 roku William Coddington.
W 1657 konsorcjum złożone z około setki osób wykupiło Conanicut Island, Dutch Island i Gould Island. Podzielili oni Conanicut Island na około tuzina dużych połaci, pozostawiając część Conanicut oraz całą Dutch Island do wspólnego użytku. Benedict Arnold, jeden z nabywców i prapradziadek swego imiennika, został gubernatorem kolonii Rhode Island w tym samym roku.
Stosunki Indian z nowo przybyłymi kolonistami były stosunkowo poprawne przez około 40 lat. Konflikty wybuchały raczej w kilku miejscach na południu Nowej Anglii, prowadząc do wydarzeń znanych jako wojna króla Filipa. Choć Conanicut Island nadal zamieszkiwało wielu Indian, po 1676 roku dominującą rolę na wyspie odgrywali już koloniści.
W 1725 ustanowiono połączenie promowe z Newport, a w 1748 z South Kingstown.

</doc>
<doc id="2687679" url="https://pl.wikipedia.org/wiki?curid=2687679" title="Wieżowce Tel Awiwu">
Wieżowce Tel Awiwu



</doc>
<doc id="2687681" url="https://pl.wikipedia.org/wiki?curid=2687681" title="EBEL (2012/2013)">
EBEL (2012/2013)

Sezon EBEL był rozgrywany na przełomie 2012 i 2013 roku jako 83. sezon rozgrywek o Mistrzostwo Austrii w hokeju na lodzie. W rozgrywkach brało udział 12 zespołów z pięciu krajów, w tym osiem z Austrii.
Obrońcą tytułu była drużyna EHC Linz, która w finale poprzedniej edycji pokonała EC KAC 4:1. W porównaniu do poprzedniego sezonu rozgrywki opuściła słoweńska drużyna Acroni Jesenice, natomiast przyjęte zostały dwa austriackie zespoły: Dornbirner EC i HC Innsbruck.
Sezon zasadniczy.
Sezon zasadniczy składający się z dwóch części rozpoczął się 6 września 2012, a zakończył 14 lutego 2013 roku. Uczestniczyło w nim 12 drużyn. W pierwszej fazie sezonu zasadniczego rozegrano 44 kolejki, następnie dokonano podziału ligi i wyzerowany został stan punktowy drużyn. Sześć najlepszych drużyn zapewniło sobie awans do grupy mistrzowskiej, w której rywalizowały o miejsca w fazie play-off. Pozostałe kluby walczyły w grupie słabszej, z której do fazy play-off awansowały dwie pierwsze. W obu grupach rozegrano po 10 kolejek (mecz i rewanż między zespołami). Drużyny dostały na początku drugiej fazy sezonu zasadniczego odpowiednio 4 punkty za 1. miejsce w grupie i o punkt mniej z każdą pozycją niżej.
System zdobywania punktów został bez zmian. Za zwycięstwo drużyna zdobywała 2 punkty, za porażkę w dogrywce lub rzutach karnych 1 punkt, za porażkę w regulaminowym czasie 0 punktów.
Pierwsza faza.
Legenda:
Faza play-off.
Faza play-off w rozgrywkach EBEL w sezonie 2012/2013 składała się z trzech rund. Uczestniczyły w niej drużyny z miejsc od 1 do 8 sezonu zasadniczego. Drużyna, która zajęła w sezonie zasadniczym wyższe miejsce w sezonie zasadniczym (1-4), miały przywilej roli gospodarza ewentualnego siódmego meczu w rywalizacji oraz wyboru przeciwnika w pierwszej rundzie. Przy tym Vienna Capitals (zwycięzca drugiej rundy sezonu zasadniczego) mógł być ewentualnie zawsze gospodarzem siódmego meczu. Wszystkie cztery rundy rozgrywane były w formule do czterech zwycięstw wg schematu: 1-1-1-1-1-1-1 (co oznacza, że klub wyżej rozstawiony rozgrywał w roli gospodarza mecze nr 1, 3, oraz ewentualnie 5 i 7). Niżej rozstawiona drużyna rozgrywała w swojej hali mecz drugi, czwarty i ewentualnie szósty.
Skład triumfatorów.
Skład zwycięzcy ligi – EC Klagenfurt AC:

</doc>
<doc id="2687682" url="https://pl.wikipedia.org/wiki?curid=2687682" title="January Kołodziejczyk">
January Kołodziejczyk

January Kołodziejczyk (ur. 10 lipca 1889 w Warszawie, zm. 14 marca 1949 w Zalesiu Dolnym k. Warszawy) – polski botanik, dydaktyk, pedagog, profesor Wolnej Wszechnicy Polskiej w Warszawie. Był jednym z inicjatorów utworzenia parku narodowego w Górach Świętokrzyskich. Krąg jego zainteresowań obejmował florystykę, historię botaniki, ochronę przyrody. 
Jest autorem podręczników akademickich, szkolnych książek i artykułów popularnonaukowych.
Spoczywa na cmentarzu Powązkowskim (kwatera 31 wprost-2-13).

</doc>
<doc id="2687683" url="https://pl.wikipedia.org/wiki?curid=2687683" title="Brygada specjalna">
Brygada specjalna

Brygada specjalna lub Inspektor w spódnicy (oryg. tytuł Ba wong fa) – hongkoński film akcji z 1988 roku w reżyserii Jackiego Chana.
W 1989 roku podczas 8. edycji Hong Kong Film Award Sandra Ng została nominowana do nagrody Hong Kong Film Award w kategorii Best New Performer.
Obsada.
Źródło: Filmweb

</doc>
<doc id="2687684" url="https://pl.wikipedia.org/wiki?curid=2687684" title="Ole Madsen">
Ole Madsen

Ole Eduard Fischer Madsen (ur. 21 grudnia 1934 w Kopenhadze – zm. 26 marca 2006 w Brønshøj) – piłkarz duński grający podczas kariery na pozycji napastnika.
Kariera klubowa.
Piłkarską karierę Ole Madsen rozpoczął w klubie BK Stefan w 1954. W latach 1958-1965 był zawodnikiem Hellerup IK. Będąc zawodnikiem Hellerup Madsen w 1964 został uznany "Piłkarzem Roku" w Danii. W 1965 przeszedł do holenderskiej Sparty Rotterdam. Przez 3 lata rozegrał w lidze holenderskiej 71 meczów, w których zdobył 22 bramki. W 1968 powrócił do Hellerup, w którym w 1970 zakończył karierę.
Kariera reprezentacyjna.
W reprezentacji Danii Madsen zadebiutował 15 października 1958 w przegranym 1-5 towarzyskim meczu z Holandią. W 1964 wystąpił w Pucharze Narodów Europy. Dania zajęła ostatnie, czwarte miejsce a Madsen wystąpił w obu jej meczach z ZSRR i Węgrami. Wcześniej w eliminacyjnych meczach ćwierćfinałowych z Luksemburgiem Madsen zdobył w nich wszystkie 6 bramek dla Danii, dzięki czemu awansowała do turnieju finałowego. Ostatni raz w reprezentacji wystąpił 21 września 1969 w przegranym 0-2 meczu o Puchar Nordycki z Norwegią. Od 1958 do 1969 roku rozegrał w kadrze narodowej 50 meczów, w których strzelił 42 bramki.

</doc>
<doc id="2687685" url="https://pl.wikipedia.org/wiki?curid=2687685" title="Najwyższe budynki Węgier">
Najwyższe budynki Węgier



</doc>
<doc id="2687688" url="https://pl.wikipedia.org/wiki?curid=2687688" title="Inspektor w spódnicy">
Inspektor w spódnicy



</doc>
<doc id="2687689" url="https://pl.wikipedia.org/wiki?curid=2687689" title="Ba wong fa">
Ba wong fa



</doc>
<doc id="2687694" url="https://pl.wikipedia.org/wiki?curid=2687694" title="Bernd von Arnim">
Bernd von Arnim



</doc>
<doc id="2687695" url="https://pl.wikipedia.org/wiki?curid=2687695" title="BBC Radio Suffolk">
BBC Radio Suffolk

BBC Radio Suffolk - brytyjska stacja radiowa należąca do publicznego nadawcy BBC i pełniąca w jego sieci rolę stacji lokalnej dla hrabstwa Suffolk. Została uruchomiona 12 kwietnia 1990, zaś jej siedziba mieści się w Ipswich. Sygnał rozgłośni dostępny jest w analogowym przekazie naziemnym oraz w Internecie. 
Oprócz audycji własnych stacja transmituje również programy innych rozgłośni lokalnych BBC ze wschodniej Anglii oraz z Leeds, a w nocy programy ogólnokrajowego BBC Radio 5 Live. 

</doc>
<doc id="2687697" url="https://pl.wikipedia.org/wiki?curid=2687697" title="Zmrzlý vrch">
Zmrzlý vrch

Zmrzlý vrch (1043 m n.p.m.) – szczyt w Beskidzie Śląsko-Morawskim, na Morawach, w Czechach, ok. 3,5 na południowy wschód od Trojanovic, pomiędzy Nořičí horą a Tanečnicą

</doc>
<doc id="2687698" url="https://pl.wikipedia.org/wiki?curid=2687698" title="Richard Beitzen">
Richard Beitzen



</doc>
<doc id="2687699" url="https://pl.wikipedia.org/wiki?curid=2687699" title="Mattia Destro">
Mattia Destro

Mattia Destro (ur. 20 marca 1991 w Ascoli Piceno) – włoski piłkarz występujący na pozycji napastnika we włoskim klubie Bologna FC.
Kariera klubowa.
Inter.
Rozpoczął swoją karierę w Ascoli, w swoim miejscu urodzenia i jednym z byłych klubów ojca. W połowie 2005 roku dołączył do szkółki Interu Mediolan. W sezonie 2009/10 w Primaverze trafił 18 bramek i zagrał kilka meczów towarzyskich w pierwszym składzie.
Genoa.
W czerwcu 2010, La Gazzetta dello Sport poinformowała, że Destro przeniesie się do Genoi na wypożyczenie w ramach transferu Andrei Ranocchii, który powędrował w drugą stronę. Genoa miała pierwszeństwo zakupu Destro w czerwcu 2011 roku.
Po tym jak Luca Toni odniósł kontuzję, Destro zadebiutował w Serie A 12 września 2010 i trafił bramkę w 6 minucie. Jednak Genoa ostatnie przegrała u siebie 1-3 z Chievo. W czerwcu 2011 roku przeniósł się na stałe do Genoi za 4,5 miliona euro.
Siena.
W 2011 roku został wypożyczony do beniaminka Siena za 1,5 miliona euro. Siena miała w ramach umowy możliwość wykupienia połowy praw do zawodnika. Destro został najlepszym strzelcem drużyny, z 12 bramkami na koncie.
Roma.
W 2012 roku został zawodnikiem AS Roma.
Milan.
W 2015 roku został wypożyczony do AC Milanu z AS Romy z warunkiem pierwokupu Destro ma podpisać kontrakt do 2019 roku będzie zarabiał 2.5 mln euro rocznie.
Bologna.
W sierpniu 2015 roku został zawodnikiem Bologna FC na koszulce nosi numer "10" .
Kariera reprezentacyjna.
Destro zagrał na każdym szczeblu reprezentacyjnym od U16 do U21 (oprócz U20). 15 sierpnia 2012 zadebiutował w dorosłej reprezentacji w towarzyskim meczu z Anglią (1:2).

</doc>
<doc id="2687703" url="https://pl.wikipedia.org/wiki?curid=2687703" title="Burkov vrch">
Burkov vrch



</doc>
<doc id="2687704" url="https://pl.wikipedia.org/wiki?curid=2687704" title="Friedrich Ihn">
Friedrich Ihn



</doc>
<doc id="2687705" url="https://pl.wikipedia.org/wiki?curid=2687705" title="Dennica (obwód Szumen)">
Dennica (obwód Szumen)

Dennica (bułg. "Денница") – wieś w północnej Bułgarii, w obwodzie Szumen, w gminie Wenec.
Miejscowość położona w lesie, przy rezerwacie przyrodniczym Palamara.

</doc>
<doc id="2687714" url="https://pl.wikipedia.org/wiki?curid=2687714" title="Carl Bertelsen">
Carl Bertelsen

Carl Andreas Clausen Bertelsen (ur. 15 listopada 1937 w Haderslev, zm. 11 czerwca 2019) – duński piłkarz grający podczas kariery na pozycji napastnika.
Kariera klubowa.
Całą karierę piłkarską Carl Bertelsen spędził w klubie Esbjerg fB. Z Esbjergiem trzykrotnie zdobył mistrzostwo Danii w 1961, 1962, 1963 oraz Puchar Danii w 1964. Po tych sukcesach wyjechał do Szkocji, gdzie przez 4 lata był kolejno zawodnikiem Greenock Morton, Dundee F.C. i Kilmarnock F.C. W 1968 powrócił do Danii, gdzie został zawodnikiem Odense BK, w którym 1970.
Kariera reprezentacyjna.
W reprezentacji Danii Bertelsen zadebiutował 11 czerwca 1962 w wygranym 6-1 meczu Mistrzostw Nordyckich z Norwegią. Był to udany debiut, gdyż Bertelsen w 69 min. zdobył czwartą bramkę dla Danii. W 1964 wystąpił w Pucharze Narodów Europy. Dania zajęła ostatnie, czwarte miejsce a Bertelsen wystąpił w obu jej meczach z ZSRR i Węgrami, w którym w 81 min. zdobył wyrównującą bramkę. Ostatni raz w reprezentacji wystąpił 28 czerwca 1964 w przegranym 1-4 meczu Mistrzostw Nordyckich ze Szwecją. Od 1962 do 1964 roku rozegrał w kadrze narodowej 20 meczów, w których zdobył 9 bramek.

</doc>
<doc id="2687716" url="https://pl.wikipedia.org/wiki?curid=2687716" title="Worcester College w Oksfordzie">
Worcester College w Oksfordzie

Worcester College w Oksfordzie – jedno z kolegiów wchodzących w skład Uniwersytetu Oksfordzkiego. W dzisiejszej postaci powstało w 1714 roku, jednak w tym samym miejscu w latach 1283–1539 działało inne kolegium, Gloucester College. Obecnie do kolegium należy 400 słuchaczy studiów licencjackich oraz 180 magistrantów i doktorantów. Od 2011 funkcję dziekana kolegium pełni historyk literatury, prof. Jonathan Bate.

</doc>
<doc id="2687719" url="https://pl.wikipedia.org/wiki?curid=2687719" title="Szwajcaria na Zimowych Igrzyskach Olimpijskich Młodzieży 2012">
Szwajcaria na Zimowych Igrzyskach Olimpijskich Młodzieży 2012

Szwajcarię na Zimowych Igrzyskach Olimpijskich Młodzieży 2012, które odbywały się w Innsbrucku reprezentowało 26 zawodników.
Skład reprezentacji Szwajcarii.
Biathlon.
Chłopcy
Dziewczęta
Biegi narciarskie.
Chłopcy
Dziewczęta
Sztafeta mieszana z biathlonem
Curling.
Miksty.
Klasyfikacja.
Końcowa
Po Round Robin
Round Robin
Ćwierćfinał
Półfinał
Finał
Pary mieszane.
Runda 1
Runda 2
Ćwierćfinał
Półfinał
Finał
Kombinacja norweska.
Chłopcy
Łyżwiarstwo figurowe.
Zawody mieszane
Narciarstwo alpejskie.
Chłopcy
Dziewczęta
Drużynowy slalom równoległy
Narciarstwo dowolne.
Chłopcy
Dziewczęta
Saneczkarstwo.
Chłopcy
Skeleton.
Chłopcy
Skoki narciarskie.
Chłopcy
Snowboard.
Chłopcy
Dziewczęta

</doc>
<doc id="2687721" url="https://pl.wikipedia.org/wiki?curid=2687721" title="Rally 2">
Rally 2



</doc>
<doc id="2687722" url="https://pl.wikipedia.org/wiki?curid=2687722" title="Timothy Duggan">
Timothy Duggan

Timothy "Timmy" Duggan (ur. 14 listopada 1982 w Boulder) - amerykański kolarz szosowy, zawodnik grupy UCI ProTour Liquigas-Cannondale.
W 2006 roku wraz z Ianem MacGregorem założył fundację "Just Go Harder", która funduje stypendia dla młodzieży zainteresowanej narciarstwem i kolarstwem.

</doc>
<doc id="2687726" url="https://pl.wikipedia.org/wiki?curid=2687726" title="Pelsi">
Pelsi

Pelsi – wieś w Estonii, w prowincji Võru, w gminie Meremäe.

</doc>
<doc id="2687733" url="https://pl.wikipedia.org/wiki?curid=2687733" title="Slawicz">
Slawicz



</doc>
<doc id="2687734" url="https://pl.wikipedia.org/wiki?curid=2687734" title="Skoparnik">
Skoparnik

Skoparnik (bułg. "Скопарник") – szczyt masywu Witosza, w Bułgarii.
Szczyt zbudowany jest ze skał sjenitowych. Przez Skoparnik nie prowadzą szlaki turystyczne.

</doc>
<doc id="2687737" url="https://pl.wikipedia.org/wiki?curid=2687737" title="Dennica (obwód Jamboł)">
Dennica (obwód Jamboł)

Dennica (bułg. "Денница") – wieś w południowej Bułgarii, w obwodzie Jamboł, w gminie Bolarowo.

</doc>
<doc id="2687741" url="https://pl.wikipedia.org/wiki?curid=2687741" title="Kõõru (Meremäe)">
Kõõru (Meremäe)

Kõõru – wieś w Estonii, w prowincji Võru, w gminie Meremäe.

</doc>
<doc id="2687746" url="https://pl.wikipedia.org/wiki?curid=2687746" title="Copenhagen Research Group">
Copenhagen Research Group

Kopenhaska grupa badawcza – inaczej znana jako szkoła kopenhaska, grupa naukowców w przeważającej części zajmująca stanowiska w Copenhagen Peace Research Institute ("Kopenhaski Instytut Badań nad Pokojem") zajmująca się problematyką bezpieczeństwa w stosunkach międzynarodowych.
Geneza.
Pierwsza publikacja, którą można uznać za prekursora kopenhaskiej szkoły myślenia nad bezpieczeństwem jest książka Barry’ego Buzana zatytułowana: “People, States and Fear: An Agenda For International Security Studies” opublikowana w 1981 roku. Buzan twierdził, że w post-zimnowojennym świecie koncepcja bezpieczeństwa jest zbyt wąsko pojmowana i trzeba brać pod uwagę czynniki do tej pory pomijane, takie jak bezpieczeństwo regionalne, sektor społeczny, czy też środowisko naturalne. Opracował także sposoby analizowania bezpieczeństwa na płaszczyźnie: 
Oraz w pięciu sektorach:
Główna publikacja.
Najważniejszą publikacją w historii grupy była pozycja“ Security: A New Framework for Analysis” autorstwa Buzana, Waevera i de Wilde’a wydana w roku 1997 która to przedstawia całokształt poglądów na bezpieczeństwo szkoły kopenhaskiej. Całość oparta jest na dwóch głównych koncepcjach:
Krytyka.
Główna krytyka kopenhaskiej szkoły jest autorstwa Irlandczyka Billa McSweeneya, w dziele “Security, Identity and Interests: A Sociology of International Relations” z 1996 roku. Twierdzi on, że nie odbiega znacznie od istniejącej już teorii neorealizmu oraz że traktują tożsamość w kategorii czegoś co może zostać odkryte, a nie wytworzone w trakcie procesu społecznego formowania się. W odpowiedzi na zarzuty Buzan i Waever twierdzą, iż McSweeney źle zrozumiał ich koncepcję społeczeństwa i tożsamości.

</doc>
<doc id="2687750" url="https://pl.wikipedia.org/wiki?curid=2687750" title="Okręty podwodne typu U-63">
Okręty podwodne typu U-63

Okręty podwodne typu U-63 – typ trzech okrętów podwodnych Cesarstwa Niemieckiego biorących udział w I wojnie światowej. Jednostki tego typu wyróżniały się bardzo krótkim czasem zanurzenia w ciągu niespełna 50 sekund. W 1917 roku dodatkowo wyposażono je w jedno działo kalibru 105 mm. 17 czerwca 1918 roku brytyjski okręt ZOP zatopił U-64 w pobliżu Al-Watan al-Kibli, 28 października U-65 został zatopiony w Puli, a U-63 został poddany a następnie pocięty na złom.

</doc>
<doc id="2687751" url="https://pl.wikipedia.org/wiki?curid=2687751" title="Save Your Kisses For Me">
Save Your Kisses For Me



</doc>
<doc id="2687752" url="https://pl.wikipedia.org/wiki?curid=2687752" title="MS Kapitan M. Stankiewicz">
MS Kapitan M. Stankiewicz

Drobnicowiec, nazwany imieniem i nazwiskiem Mamerta Stankiewicza. Przykład polskiego drobnicowca z lat 60 XX ("seria kapitanowie") zbudowanego w stoczni im. Komuny Paryskiej, Gdynia.

</doc>
<doc id="2687759" url="https://pl.wikipedia.org/wiki?curid=2687759" title="European History Online">
European History Online



</doc>
<doc id="2687766" url="https://pl.wikipedia.org/wiki?curid=2687766" title="Bank (film 2009)">
Bank (film 2009)



</doc>
<doc id="2687767" url="https://pl.wikipedia.org/wiki?curid=2687767" title="Prusy Polskie">
Prusy Polskie



</doc>
<doc id="2687768" url="https://pl.wikipedia.org/wiki?curid=2687768" title="I znowu plusk">
I znowu plusk

I znowu plusk (ang. "Splash, Too") – amerykańska komedia romantyczna z 1988 roku. Kontynuacja filmu "Plusk" z 1984 roku.
Opis fabuły.
Allen i Madison wiodą szczęśliwe życie na wyspie. Jednak mężczyzna tęskni za rodziną i cywilizacją. Postanawiają więc wrócić do Nowego Jorku.

</doc>
<doc id="2687769" url="https://pl.wikipedia.org/wiki?curid=2687769" title="2012 KT42">
2012 KT42

2012 KT42 − odkryta w maju 2012 planetoida z grupy Apolla należąca do obiektów bliskich Ziemi, jej średnica wynosi około 3–10 metrów. Planetoida została odkryta w ramach programu Catalina Sky Survey.
29 maja o godzinie 7:07 GMT planetoida przeleciała w odległości zaledwie 14 400 kilometrów od Ziemi. Był to jak do tej pory szósty najbliższy przelot jakiejkolwiek planetoidy w pobliżu Ziemi.
Obiekt nie stanowi żadnego zagrożenia dla Ziemi; w przypadku jego wejścia w atmosferę spaliłby się w niej prawie całkowicie przed dotarciem do powierzchni Ziemi. Podobnej wielkości obiekt znany jako meteoryt z Sutter’s Mill wszedł w atmosferę Ziemi 22 kwietnia, na powierzchnię spadły tylko niewielkie jego fragmenty ważące zazwyczaj kilka do kilkunastu gramów.

</doc>
<doc id="2687773" url="https://pl.wikipedia.org/wiki?curid=2687773" title="Allmendingen">
Allmendingen

Niemcy:
Szwajcaria:
Inne:

</doc>
<doc id="2687774" url="https://pl.wikipedia.org/wiki?curid=2687774" title="Teet Allas">
Teet Allas

Teet Allas (ur. 2 czerwca 1977 w Parnawie) – estoński piłkarz grający na pozycji prawego obrońcy.
Kariera klubowa.
Karierę piłkarską rozpoczął w klubie Pärnu JK. W 1994 roku zadebiutował w jego barwach w pierwszej lidze estońskiej. W 1996 roku był wypożyczony z Pärnu do dwóch klubów: najpierw do Vall Tallinn, a następnie Lelle SK. W 1997 roku odszedł do Viljandi JK Tulevik, w którym grał do 2000 roku. W 1999 roku wywalczył z Viljandi wicemistrzostwo Estonii.
W 2000 roku został piłkarzem Tallinna FC Flora. W latach 2001, 2002, 2003 i 2010 został mistrzem Estonii. Zdobył też dwa Puchary Estonii w latach 2008 i 2009 oraz cztery Superpuchary Estonii w latach 2002, 2003, 2004 i 2009.
W 2010 przeszedł do szwedzkiego Dalkurd FF, grającego w Division 1. W 2011 roku został zawodnikiem Paide Linnameeskond.
Kariera reprezentacyjna.
W reprezentacji Estonii zadebiutował 1 marca 1997 roku w wygranym 2:0 towarzyskim meczu z Azerbejdżanem, rozegranym w Larnace. W swojej karierze grał w: eliminacjach do MŚ 2002, Euro 2004, MŚ 2006 i Euro 2008. Od 1997 do 2007 roku rozegrał w kadrze narodowej 73 mecze i strzelił w nich 2 gole.

</doc>
<doc id="2687780" url="https://pl.wikipedia.org/wiki?curid=2687780" title="Pitot">
Pitot

Pitot:

</doc>
<doc id="2687783" url="https://pl.wikipedia.org/wiki?curid=2687783" title="Samuel Umtiti">
Samuel Umtiti

Samuel Umtiti (ur. 14 listopada 1993 w Jaunde) – francuski piłkarz kameruńskiego pochodzenia występujący na pozycji obrońcy we włoskim klubie US Lecce, do którego jest wypożyczony z FC Barcelony.
Kariera klubowa.
Umtiti rozpoczął treningi piłki nożnej w 1999 roku w FC Menival. W 2001 roku trafił do Olympique Lyon, a w 2012 został zawodnikiem pierwszej drużyny.
W lipcu 2016 roku piłkarz podpisał 5-letni kontrakt z FC Barceloną. Kataloński klub zapłacił za niego 25 milionów euro. Lewonożny środkowy obrońca już w pierwszym sezonie w klubie stał się ważną postacią i rozegrał 43 mecze.
W szczytowym okresie kariery, który przypadł na 2018 rok jego wartość rynkowa szacowana była na 70 milionów euro. Ze względu na przewlekłą kontuzję kolana jego wartość rynkowa w 2021 spadła do 2 mln euro. 
Kariera reprezentacyjna.
Karierę reprezentacyjną Umtiti rozpoczął od występów w reprezentacji Francji U-17. W latach 2010–2011 grał w reprezentacji U-18. W latach 2011–2012 grał w reprezentacji U-19. W latach 2012–2013 był zawodnikiem kadry do lat 20, z którą został mistrzem świata U-20 w 2013 roku. W dorosłej reprezentacji zadebiutował 3 lipca 2016 w wygranym 5:2 meczu z Islandią w ćwierćfinale Euro 2016.
W 2018 sięgnął z Francją po mistrzostwo świata.

</doc>
<doc id="2687784" url="https://pl.wikipedia.org/wiki?curid=2687784" title="Udsali">
Udsali



</doc>
<doc id="2687788" url="https://pl.wikipedia.org/wiki?curid=2687788" title="Nicolo, Nicolo, Nicolino">
Nicolo, Nicolo, Nicolino

Nicolo, Nicolo, Nicolino – piosenka napisana w 1954 roku przez niemieckiego kompozytora Gerharda Winklera, autorem słów jest Kurt Feltz.
Utwór mieści się w nurcie piosenki włoskiej. Pierwszym wykonawcą piosenki był holenderski artysta, piosenkarz i konferansjer Lou van Burg umieszczając ją na płycie wydanej w 1954 na singlu Polydor 22. Kolejnych nagrań dokonał austriacki artysta Peter Alexander na swoich dwóch singlach "Peter Alexander" z roku 1958 oraz 36 090 Bertelsmann z roku 1959.
W Polsce utwór trzykrotnie nagrał Jan Danek. Po raz pierwszy utwór został nagrany wraz z zespołem Waldemara Kazaneckiego w roku 1954. W chórku towarzyszyli mu wówczas Natasza Zylska oraz Janusz Gniatkowski. Drugie ze znanych nagrań zostało dokonane w roku 1957 wraz z Zespołem Jazzowym Jerzego Hermana i wydane na płycie N 0022. Wyróżniające dla tej wersji są (oprócz wokalu) jazzowe partie solowe wykonane na akordeonie (prawdopodobnie Edwarda Grochowskiego) i na trąbce. Trzecia wersja zarejestrowana została podczas telewizyjnej audycji na żywo w grudniu 1958 z towarzyszeniem Zespołu Jazzowego Juliusza Skowrońskiego.
Utwór co najmniej trzykrotnie był przypomniany w latach 2005–2006 na płytach okolicznościowych np. 100 Gassenhauer 3 – Historische Tonaufnahmen 222927-354, Deutsche Schlager 223496-321, Beschwingte Melodien Flexmedia mcps TS2047. Później na płycie Peter Alexander: 50’S Gold (sierpień 2011). W Polsce przypomniany przez Wrocławski Teatr Piosenki w spektaklu „Są takie chwile”.
Treść utworu.
W niemieckim oryginale tekstu Nicolo, Nicolino jest gospodarzem tawerny z Padwy, z którym narrator pije wino na wakacjach we Włoszech (tłumaczenie automatyczne).
Polski tekst utrzymany jest w duchu oryginału: 

</doc>
<doc id="2687796" url="https://pl.wikipedia.org/wiki?curid=2687796" title="Rębinka">
Rębinka

 
Rębinka (niem., "Schwartze Berg", 435 m n.p.m.) – wzniesienie w południowo-zachodniej Polsce, w Sudetach Zachodnich, na Pogórzu Izerskim. 
Rozległe, niezbyt wybitne wzniesienie, położone w południowo-wschodniej części Pogórza Izerskiego, w północnej części Przedgórza Rębiszowskiego, pomiędzy miejscowościami Gajówka, Grudza, Kłopotnica i Rębiszów, w "Rębiszowskim Lesie".
Podłoże wzniesienia stanowi blok karkonosko-izerski (metamorfik izerski), zbudowany z gnejsów i granitognejsów, głównie gnejsów oczkowych. Całe wzniesienie porasta las.

</doc>
<doc id="2687817" url="https://pl.wikipedia.org/wiki?curid=2687817" title="Janusz Turowski (profesor)">
Janusz Turowski (profesor)

Janusz Turowski (ur. 30 października 1927 w Kowlu, zm. 18 listopada 2020 w Łodzi) – polski inżynier, specjalista w zakresie elektrodynamiki technicznej, maszyn elektrycznych i mechatroniki, profesor zwyczajny nauk technicznych, były wiceprezes Komitetu Elektrotechniki Polskiej Akademii Nauk.
Życiorys.
Janusz Turowski urodził się w roku 1927 w Kowlu (obecnie Ukraina). W latach 1940–1946 przebywał na zesłaniu na Syberii, deportowany przez władze ZSRR. W roku 1949 rozpoczął pracę w Politechnice Łódzkiej. Studia na Wydziale Elektrotechniki Politechniki Łódzkiej ukończył w 1951 roku. W 1958 roku obronił pracę doktorską, a w 1963 roku otrzymał tytuł naukowy docenta doktora habilitowanego. W 1971 roku uzyskał tytuł profesora nadzwyczajnego Politechniki Łódzkiej, a w 1978 roku tytuł profesora zwyczajnego nauk technicznych.
Janusz Turowski pracował, także na stanowisku profesora w Politechnice Lubelskiej (1974-1976), AGH (1980–1981), Uniwersytetu w Pawii (1986) i NATO Advanced Study Institute w Turcji (1994).
Jeden z najwybitniejszych przedstawicieli elektrotechniki w Polsce w okresie powojennym, autor ponad 310 prac wydanych w Polsce, USA, Wielkiej Brytanii, Niemczech, Japonii, Chinach, Indiach, Australii, Włoszech, Hiszpanii i innych krajach. Wychował liczną kadrę badaczy i uczonych. Od 2003 roku profesor emeritus.
Został członkiem komitetu naukowego I, II i III Konferencji Smoleńskiej (z lat 2012, 2013, 2014), dotyczących katastrofy samolotu Tu-154 w Smoleńsku z 10 kwietnia 2010.
Żona: Maria, profesor Uniwersytetu Łódzkiego. Synowie: Marek (dr inż.) i Grzegorz (dr med.).
Główne publikacje książkowe.
Janusz Turowski jest autorem 12 samodzielnie napisanych książek, w tym:
Odznaczenia i wyróżnienia.
Otrzymał następujące odznaczenia państwowe:
a także:
Doktor honoris causa Uniwersytetu w Pawii (1998). Członek rzeczywisty Międzynarodowej Akademii Nauk Elektrotechnicznych (1999) i członek Ukraińskiej Akademii Inżynieryjnej. Laureat wielu nagród i wyróżnień przyznawanych za działalność naukową.

</doc>
<doc id="2687818" url="https://pl.wikipedia.org/wiki?curid=2687818" title="Gueïda Fofana">
Gueïda Fofana

Gueïda Fofana (ur. 16 maja 1991 w Le Havre) – piłkarz francuski grający na pozycji napastnika. Jest wychowankiem klubu Olympique Lyon.
Kariera klubowa.
Gueïda Fofana swoją profesjonalną karierę zaczynał we francuskim Le Havre AC grając tam przez jeden sezon.
31 sierpnia 2011 roku podpisał 4–letni kontrakt z pierwszoligowym Olympique Lyon. W wieku 25 lat z powodu poważnej kontuzji kostki, zakończył karierę.
Kariera reprezentacyjna.
Karierę reprezentacyjną Fofana rozpoczął od występów w reprezentacji Francji U-16. W latach 2007–2008 grał w reprezentacji U-17. W 2008 roku wywalczył z nią wicemistrzostwo Europy na Mistrzostwach Europy U-17 w Turcji. Od 2010 roku Fofana gra w reprezentacji Francji U-20. Został powołany na Mistrzostwa Świata U-20.

</doc>
<doc id="2687825" url="https://pl.wikipedia.org/wiki?curid=2687825" title="Wygorzel (Pogórze Izerskie)">
Wygorzel (Pogórze Izerskie)

 
Wygorzel (niem. "Brand-Berg", 518 m n.p.m.) – wzniesienie w południowo-zachodniej Polsce, w Sudetach Zachodnich, na Pogórzu Izerskim.
Położenie.
Wzniesienie położone w południowo-wschodniej części Pogórza Izerskiego, w południowej części Przedgórza Rębiszowskiego, pomiędzy miejscowościami Przecznica, Kłopotnica i Proszowa, w "Rębiszowskim Lesie".
Budowa geologiczna.
Podłoże wzniesienia stanowi blok karkonosko-izerski (metamorfik izerski), zbudowany z gnejsów i granitognejsów, głównie gnejsów oczkowych, a w południowej części z łupków łyszczykowych. Skały metamorficzne przebite są trzeciorzędowymi bazaltami.
Kontrowersje.
Kontrowersje budzi przynależność wzniesienia. Według Staffy (1989) należy do Grzbietu Kamienickiego Gór Izerskich i jest najdalej na północ wysuniętym jego szczytem. Natomiast g Staffy (2003) należy do Przedgórza Rębiszowskiego i Pogórza Izerskiego i jest ich najwyższym szczytem.

</doc>
<doc id="2687826" url="https://pl.wikipedia.org/wiki?curid=2687826" title="Parafia Wniebowzięcia Najświętszej Maryi Panny w Nienaszowie">
Parafia Wniebowzięcia Najświętszej Maryi Panny w Nienaszowie

Parafia pw. Wniebowzięcia NMP w Nienaszowie – rzymskokatolicka parafia, położona w dekanacie Nowy Żmigród, diecezji rzeszowskiej, erygowana w 1480.
Do parafii Nienaszów należą wierni z miejscowości: Nienaszów, Sadki, Poraj i Grabanina.
Historia.
Kościół został zbudowany w latach 1859–1862 na miejscu drewnianego, poświęcony w roku 1889 przez biskupa przemyskiego Jakuba Glazera. W czasie II wojny światowej kościół był poważnie uszkodzony. W trakcie remontu w roku 1946 wymieniono pokrycie dachu i stolarkę okienną. W latach 1967–1971 odmalowano kościół i ufundowano 3 dzwony. Ostatnią gruntowną renowację, wewnątrz i na zewnątrz wykonano w latach 2003–2007.

</doc>
<doc id="2687827" url="https://pl.wikipedia.org/wiki?curid=2687827" title="Aleksandra Urbańczyk">
Aleksandra Urbańczyk



</doc>
<doc id="2687829" url="https://pl.wikipedia.org/wiki?curid=2687829" title="Puchar Niemiec piłkarzy ręcznych 2009/2012">
Puchar Niemiec piłkarzy ręcznych 2009/2012



</doc>
<doc id="2687835" url="https://pl.wikipedia.org/wiki?curid=2687835" title="NGC 1501">
NGC 1501

 
NGC 1501 – mgławica planetarna znajdująca się w gwiazdozbiorze Żyrafy, położona w odległości 4238 lat świetlnych. Odkrył ją William Herschel 3 listopada 1787 roku. W jej centrum znajduje się bardzo gorąca niebieska gwiazda, o wielkości 11,5, której temperatura wynosi prawie 90 000 K. Średnica centrum dysku mgławicy wynosi 52″ łuku.

</doc>
<doc id="2687837" url="https://pl.wikipedia.org/wiki?curid=2687837" title="Clément Lefert">
Clément Lefert

 Clément Lefert (ur. 26 września 1987 w Nicei) – francuski pływak specjalizujący się w stylu dowolnym, mistrz olimpijski oraz mistrz Europy.
Największym sukcesem Leferta w karierze jest zdobycie złotego medalu podczas igrzysk olimpijskich w 2012 roku w Londynie w sztafecie 4 × 100 m stylem dowolnym. Na tych samym igrzyskach Francuz zdobył również srebrny medal w sztafecie na dystansie 4 × 200 m stylem dowolnym.
Na mistrzostwach świata na krótkim basenie Lefert zdobył jeden, brązowy, medal w 2010 roku w Dubaju w sztafecie 4 × 100 m stylem dowolnym.
W 2010 roku Francuz został mistrzem Europy w Budapeszcie w sztafecie 4 × 100 m stylem zmiennym. Lefert wywalczył również brązowy medal na dystansie 4 × 100 m stylem dowolnym.

</doc>
<doc id="2687839" url="https://pl.wikipedia.org/wiki?curid=2687839" title="Matthieu Valverde">
Matthieu Valverde

Matthieu Valverde (ur. 14 maja 1983 w Montreuil) – francuski piłkarz grający na pozycji bramkarza. Od 2016 jest zawodnikiem klubu Enosis Neon Paralimni.
Kariera klubowa.
Jest wychowankiem Girondins Bordeaux, w którym grał w latach 2003–2009. W 2009 przeszedł do US Boulogne, a w latach 2009–2011 był zawodnikiem Toulouse FC. 31 października 2011 roku podpisał 1–letni kontrakt z Olympique Lyon. W 2012 przeszedł do cypryjskiego klubu Anorthosis Famagusta. W 2015 był wypożyczony z niego do Ethnikosu Achna. W 2016 przeszedł do Enosis Neon Paralimni.

</doc>
<doc id="2687841" url="https://pl.wikipedia.org/wiki?curid=2687841" title="Antton Haramboure">
Antton Haramboure

Antton Haramboure (ur. 29 kwietnia 1991 w Bajonnie) – francuski pływak, specjalizujący się głównie w stylu dowolnym. 
Brązowy medalista mistrzostw Europy z Budapesztu w sztafecie 4 x 200 m stylem dowolnym. Mistrz i wicemistrz Europy juniorów z Pragi w sztafetach 4 x 200 i 4 x 100 m stylem dowolnym. 

</doc>
<doc id="2687842" url="https://pl.wikipedia.org/wiki?curid=2687842" title="Mistrzostwa Świata w Netballu 2011">
Mistrzostwa Świata w Netballu 2011

Mistrzostwa Świata w Netballu 2011 − 13. edycja MŚ w netballu, która odbyła się w Singapurze w dniach 3 - 10 lipca. Udział wzięło 16 najlepszych drużyn z całego świata. W finale zwyciężyła drużyna Australii pokonując Nową Zelandię 58-57.

</doc>
<doc id="2687843" url="https://pl.wikipedia.org/wiki?curid=2687843" title="Dragoș Agache">
Dragoș Agache

Dragoș Agache (ur. 8 marca 1984) - rumuński pływak, specjalizujący się głównie w stylu klasycznym.
Srebrny medalista mistrzostw Europy z Budapesztu na 50 m żabką.
Uczestnik igrzysk olimpijskich w Londynie (2012) na 100 m stylem klasycznym (38. miejsce).

</doc>
<doc id="2687845" url="https://pl.wikipedia.org/wiki?curid=2687845" title="Serafin (Protopopow, biskup samarski)">
Serafin (Protopopow, biskup samarski)

Serafin, imię świeckie Simieon Iwanowicz Protopopow (ur. w 1818 w Moskwie, zm. 11 stycznia 1891) – rosyjski biskup prawosławny.
Był synem kapłana prawosławnego. Ukończył seminarium duchowne w Moskwie i Moskiewską Akademię Duchowną. W 1844 ukończył studia teologiczne i został wykładowcą Kazańskiej Akademii Duchownej. W 1845 uzyskał stopień naukowy magistra nauk teologicznych. 8 listopada 1847 złożył wieczyste śluby mnisze, 19 listopada tego samego roku został wyświęcony na hierodiakona, zaś dzień później – na hieromnicha. W 1851 uzyskał stanowisko profesora Akademii. W 1852 został archimandrytą.
W 1854 został inspektorem seminarium duchownego w Kazaniu, redaktorem pisma "Prawosławnyj sobiesiednik" oraz członkiem komitetu ds. cenzury. Po roku przeniesiony na analogiczne stanowisko w seminarium duchownym w Symbirsku, zaś w 1856 – do seminarium w Twerze. W 1857 został przełożonym Monasteru Chłopięcego w Twerze. Władał językami starożytnymi (greka, łacina, hebrajski) oraz niemieckim i francuskim.
10 kwietnia 1866 miała miejsce jego chirotonia na biskupa staro-russkiego, wikariusza eparchii nowogrodzkiej. W 1869 został ordynariuszem eparchii smoleńskiej i dorogobuskiej. W 1874 przeniesiony do eparchii ryskiej i mitawskiej, zaś w 1877 został biskupem samarskim i stawropolskim. W latach 1886–1888 uczestniczył w pracach Świątobliwego Synodu Rządzącego dotyczących reformy programowej szkół duchownych Rosyjskiego Kościoła Prawosławnego. Prowadził surowy i ascetyczny tryb życia.
Zmarł w 1891 po dwumiesięcznej chorobie. Został pochowany we wzniesionym z jego inicjatywy soborze św. Aleksandra Newskiego w Samarze przy ołtarzu św. Aleksego.

</doc>
<doc id="2687847" url="https://pl.wikipedia.org/wiki?curid=2687847" title="Gergely Gyurta">
Gergely Gyurta

Gergely Gyurta (ur. 12 września 1991 w Budapeszcie) – węgierski pływak, specjalizujący się głównie w stylu dowolnym na długich dystansach (400-1500 m).
Mistrz Europy na krótkim basenie z Herning (2013) na 1500 m stylem dowolnym. Brązowy medalista mistrzostw świata na krótkim basenie z Dubaju, mistrzostw Europy z Budapesztu oraz Uniwersjady z Tajpej na dystansie 1500 m stylem dowolnym. 2-krotny medalista mistrzostw Europy juniorów z Pragi.
Uczestnik igrzysk olimpijskich z Londynu (2012) na 1500 m stylem dowolnym (12. miejsce).
Jest młodszym bratem innego węgierskiego pływaka - Dániela Gyurty.

</doc>
<doc id="2687850" url="https://pl.wikipedia.org/wiki?curid=2687850" title="Roma fiction fest">
Roma fiction fest



</doc>
<doc id="2687851" url="https://pl.wikipedia.org/wiki?curid=2687851" title="Narodowy rezerwat przyrody Razula">
Narodowy rezerwat przyrody Razula

Narodowy rezerwat przyrody Razula (cz. "Národní přírodní rezervace Razula") – narodowy rezerwat przyrody na terenie Czech, w kraju zlińskim, w pobliżu miejscowości Velké Karlovice w powiecie Vsetín. Obejmuje wylot doliny potoku Malá Hanzlůvka z północnymi stokami góry Lemešné (773 m n.p.m.) w południowo-zachodniej części pasma Jaworników, na wysokości od 660 do 812 m n.p.m. Zajmuje 23,52 ha powierzchni w granicach CHKO Beskidy. Został utworzony 31 grudnia 1933.
Przedmiotem ochrony jest jodłowo-bukowy las o charakterze zbliżonym do pierwotnego, z domieszką świerku i jaworu.

</doc>
<doc id="2687852" url="https://pl.wikipedia.org/wiki?curid=2687852" title="Stanisław Dulewski">
Stanisław Dulewski

Stanisław Dulewski pseud. "Ludwik" (ur. 10 października 1885 w Bukowiu Dolnym, zm. 30 lipca 1957 w Mirostowicach Dolnych) – górnik, działacz komunistyczny, 1947-1950 wiceburmistrz Żar.
Po ukończeniu 5 klas szkoły powszechnej został pomocnikiem murarskim, a potem górnikiem w kopalni "Wiktor" w Milowicach, a następnie kopalni "Saturn" w Czeladzi. Od 1905 członek SDKPiL, technik w komórce partyjnej. W 1907 aresztowany wraz z ojcem i dwoma braćmi i osadzony w będzińskim więzieniu, po czym zesłany na Syberię, skąd zbiegł. Po powrocie przemycał nielegalną literaturę. 1909-1911 służył w armii rosyjskiej, po czym powrócił do pracy w kopalni. W listopadzie 1918 wstąpił do Czerwonej Gwardii i do Rady Delegatów Robotniczych (RDR) Zagłębia Dąbrowskiego. Od grudnia 1918 członek KPP. W 1919 członek Komitetu Wykonawczego RDR i Komitetu Dzielnicowego (KD) KPP w Sosnowcu i redaktor organu prasowego zagłębiowskiej RDR - pisma "Komunista". 
W 1920 członek Rady Robotniczej kopalni "Hrabia Renard" i organizator strajku protestacyjnego przeciwko poborowi do wojska podczas wojny polsko-sowieckiej, za co został na 3 miesiące uwięziony. Po zwolnieniu został technikiem okręgowym KPP na Zagłębiu i działał w Związku Robotniczych Stowarzyszeń Spółdzielczych. W grudniu 1923 aresztowany i skazany na 3 lata więzienia; po apelacji wyrok skrócono do jednego roku. Po zwolnieniu wyjechał do Francji w poszukiwaniu pracy i został zatrudniony jako górnik. Wstąpił do FPK i MOPR. Współzałożyciel Stowarzyszenia Kulturalno-Oświatowego "Zagłębianka". Wydalony z Francji za działalność polityczną, wrócił do kraju w 1930, został górnikiem w Będzinie i wznowił działalność w KPP. W 1942 wstąpił do PPR. 
W 1946 jako członek Rady Zakładowej w hucie "Feniks" był agitatorem podczas referendum. Od marca 1947 w Żarach, których został wiceburmistrzem. W grudniu 1948 był delegatem na I Zjazd PZPR. Od 1950 w Mirostowicach Dolnych, gdzie pracował w Zakładach Ceramiki Budowlanej i był przewodniczącym Rady Zakładowej, a od 1952 kierownikiem świetlicy. 22 lipca 1954 został odznaczony Orderem Sztandaru Pracy I klasy.

</doc>
<doc id="2687854" url="https://pl.wikipedia.org/wiki?curid=2687854" title="Wielki pościg lokomotyw">
Wielki pościg lokomotyw



</doc>
<doc id="2687855" url="https://pl.wikipedia.org/wiki?curid=2687855" title="Węgry na Letnich Igrzyskach Olimpijskich 1996">
Węgry na Letnich Igrzyskach Olimpijskich 1996

Węgry na Letnich Igrzyskach Olimpijskich 1996 reprezentowało 212 zawodników: 147 mężczyzn i 65 kobiet. Był to 21 start reprezentacji Węgier na letnich igrzyskach olimpijskich.
Skład kadry.
Badminton.
"'Kobiety"
Boks.
Mężczyźni
Gimnastyka.
Kobiety
Mężczyźni
Judo.
Kobiety
Mężczyźni
Kajakarstwo.
Kobiety
Mężczyźni
Kolarstwo szosowe.
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Pięciobój nowoczesny.
Mężczyćni
Piłka nożna.
Mężczyźni
Piłka ręczna.
Kobiet
Piłka wodna.
Mężczyźni
Pływanie.
Kobiety
Mężczyźni
Podnoszenie ciężarów.
Mężczyźni
Skoki do wody.
Kobiety
Mężczyźni
Strzelectwo.
Kobiety
Mężczyźni
Szermierka.
Kobiety
Mężczyźni
Tenis stołowy.
Kobiety
Mężczyźni
Tenis ziemny.
Kobiety
Mężczyźni
Wioślarstwo.
Mężczyźni
Zapasy.
Mężczyźni

</doc>
<doc id="2687861" url="https://pl.wikipedia.org/wiki?curid=2687861" title="Narodowy rezerwat przyrody Salajka">
Narodowy rezerwat przyrody Salajka

Narodowy rezerwat przyrody Salajka (cz. "Národní přírodní rezervace Salajka") – narodowy rezerwat przyrody na terenie Czech, w kraju morawsko-śląskim, w pobliżu miejscowości Bílá w powiecie Frydek-Mistek. Przedmiotem ochrony jest jodłowo-bukowy las na północnych stokach granicznego pasma Beskidu Śląsko-Morawskiego, na wysokości od 712 do 820 m n.p.m., ok. 500 m powyżej przełęczy Bumbálka. Zajmuje 21,95 ha powierzchni w granicach CHKO Beskidy. Został utworzony 4 lipca 1956.

</doc>
<doc id="2687862" url="https://pl.wikipedia.org/wiki?curid=2687862" title="Władysław Domagalski (1893–1967)">
Władysław Domagalski (1893–1967)

Władysław Domagalski pseud. "Cichy" (ur. 5 stycznia 1893 w Radomiu, zm. 24 grudnia 1967 tamże) – działacz socjalistyczny i komunistyczny.
W 1906 skończył 5 klas szkoły powszechnej i został pomocnikiem murarza, a później robotnikiem w fabryce. W 1905 wraz ze starszym bratem wziął udział w demonstracji robotniczej w Radomiu podczas rewolucji 1905 roku. 1906–1909 kolporter prasy socjalistycznej. Podczas I wojny światowej zmobilizowany do rosyjskiej armii, 1916 dostał się do niewoli i został internowany w Białej Podlaskiej, skąd zbiegł. Po powrocie do Radomia wstąpił do PPS. Organizował demonstracje i strajków i należał do komitetów strajkowych. Po XI 1918 działał w Związku Robotników Drzewnych, w którym od 1921 został przewodniczącym oddziału. Od 1919 działacz KPP, członek Komitetu Dzielnicowego (KD), następnie Komitetu Okręgowego (KO) Radom-Kielce tej partii. Podczas wyborów parlamentarnych 1922 był członkiem Komitetu Wyborczego Związku Proletariatu Miast i Wsi (ZPMiW). W 1924 był agitatorem na rzecz listy komunistyczne w wyborach do Kasy Chorych. 1925–1932 odbywał karę 6 lat, a 1933–1938 - 8 lat więzienia za działalność komunistyczną. Delegat na VI Zjazd KPP w październiku 1932 koło Mohylewa. We wrześniu 1939 przedostał się na tereny zajęte przez ZSRR i do 1940 pracował w miejskich wodociągach we Lwowie, następnie wyjechał do obwodu czelabińskiego. Od 1944 członek ZPP, 1945 przewodniczący rejonowej organizacji ZPP. 1946 wrócił do kraju i został sekretarzem KD PPR Glinice. Później był przewodniczącym Wydziału Kadr w Komitecie Miejskim PPR i członkiem Wojewódzkiej Komisji Kontroli Partyjnej w Kielcach oraz Komisji do Spraw Działaczy w Radomiu. W grudniu 1948 jako delegat wziął udział w I Zjeździe PZPR.
Był odznaczony m.in. Orderem Sztandaru Pracy I i II klasy.
Brat Aleksandra.

</doc>
<doc id="2687863" url="https://pl.wikipedia.org/wiki?curid=2687863" title="Szwecja na Letnich Igrzyskach Olimpijskich 1996">
Szwecja na Letnich Igrzyskach Olimpijskich 1996

Szwecję na Letnich Igrzyskach Olimpijskich 1996 reprezentowało 177 zawodników: 111 mężczyzn i 66 kobiet. Był to 22 start reprezentacji Szwecji na letnich igrzyskach olimpijskich.
Skład kadry.
Badminton.
Kobiety
Mężczyźni
Miksty
Boks.
Mężczyźni
Judo.
Kobiety
Kajakarstwo.
Kobiety
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Mężczyźni
Pięciobój nowoczesny.
Mężczyźni
Piłka nożna.
Kobiety
Piłka ręczna.
Mężczyźni
Pływanie.
Kobiety
Mężczyźni
Podnoszenie ciężarów.
Mężczyźni
Siatkówka plażowa.
Mężczyźni
Skoki do wody.
Kobiety
Mężczyźni
Strzelectwo.
Mężczyźni
Szermierka.
Kobiety
Mężczyźni
Tenis stołowy.
Kobiety
Mężczyźni
Tenis ziemny.
Mężczyźni
Wioślarstwo.
Kobiety
Mężczyźni
Zapasy.
Mężczyźni

</doc>
<doc id="2687867" url="https://pl.wikipedia.org/wiki?curid=2687867" title="Szwajcaria na Letnich Igrzyskach Olimpijskich 1996">
Szwajcaria na Letnich Igrzyskach Olimpijskich 1996

Szwajcarię na Letnich Igrzyskach Olimpijskich 1996 reprezentowało 114 zawodników: 71 mężczyzn i 43 kobiet.
Skład kadry.
Badminton.
Kobiety'
Mężczyźni
Miksty
Gimnastyka.
Kobiety
Mężczyźni
Judo.
Kobiety
Kajakarstwo górskie.
Kobiety
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Pięciobój nowoczesny.
Mężczyźni
Piłka ręczna.
Mężczyźni
Pływanie.
Kobiety
Strzelectwo.
Kobiety
Mężczyźni
Szermierka.
Kobiety
Mężczyźni
Tenis stołowy.
Kobiety
Tenis ziemny.
Kobiety
Mężczyźni
Wioślarstwo.
Mężczyźni
Zapasy.
Mężczyźni

</doc>
<doc id="2687869" url="https://pl.wikipedia.org/wiki?curid=2687869" title="Cerkiew Opieki Matki Bożej w Mińsku Mazowieckim">
Cerkiew Opieki Matki Bożej w Mińsku Mazowieckim

Cerkiew Opieki Matki Bożej – prawosławna cerkiew w Mińsku Mazowieckim, funkcjonująca w latach 1902–1915, rozebrana ostatecznie w 1936.
W Mińsku Mazowieckim od końca XIX w. funkcjonowała drewniana cerkiew wojskowa Włodzimierskiej Ikony Matki Bożej. Budynek ten nie wystarczał, by w pełni zaspokoić potrzeby prawosławnych mieszkańców miasta. W związku z tym 1 czerwca 1902 położony został kamień węgielny pod budowę nowej świątyni. 5 lutego 1904 biskup chełmski Eulogiusz wyświęcił przeznaczoną dla tysiąca wiernych cerkiew.
Cerkiew funkcjonowała do I wojny światowej, gdy została zajęta przez wkraczające wojska niemieckie. Z powodu spadku liczby wyznawców prawosławia w Mińsku Mazowieckim po odzyskaniu niepodległości przez Polskę działalność parafii nie została wznowiona. Budynek cerkwi przejęło Ministerstwo Spraw Wojskowych. W 1927 podjęto prace nad przebudową obiektu na cele administracyjne, jednak nie zostały one ukończone i w 1936 porzucony budynek rozebrano. Ostatnim zachowanym elementem architektury cerkwi są fragmenty dawnego ogrodzenia świątyni, przeniesione na ulicę Kościuszki.
W 2016 w Mińsku Mazowieckim wznowiono odprawianie prawosławnych nabożeństw; odbywały się one w mariawickim kościele Narodzenia Najświętszej Maryi Panny (ulica Romualda Traugutta 17). 22 stycznia 2018 r. w mieście została utworzona prawosławna parafia pod wezwaniem św. Spirydona Cudotwórcy.

</doc>
<doc id="2687871" url="https://pl.wikipedia.org/wiki?curid=2687871" title="Mała Kikula">
Mała Kikula

Mała Kikula, cz. Malá Kykula (788 m n.p.m.) – szczyt w Beskidzie Śląsko-Morawskim, na Śląsku Cieszyńskim, w Czechach, ok. 5 na zachód od Jabłonkowa i 1,5 km na północny zachód od Łomnej Dolnej. Z góry rozpościera się widokowa panorama Beskid Śląskiego oraz doliny rzeki Olzy, w której zlewni mieści się Mała Kikula.

</doc>
<doc id="2687872" url="https://pl.wikipedia.org/wiki?curid=2687872" title="Malá Kykula">
Malá Kykula



</doc>
<doc id="2687873" url="https://pl.wikipedia.org/wiki?curid=2687873" title="Plenisko">
Plenisko



</doc>
<doc id="2687875" url="https://pl.wikipedia.org/wiki?curid=2687875" title="Bogumił Pawłowski">
Bogumił Pawłowski

Bogumił Pawłowski (ur. 25 listopada 1898 w Krakowie, zm. 27 lipca 1971 w Salonikach) – polski botanik, członek rzeczywisty Polskiej Akademii Nauk, profesor Uniwersytetu Jagiellońskiego, dyrektor Instytutu Botaniki PAN w Krakowie.
Życiorys.
Dzieciństwo i młodość spędził w Nowym Sączu, w 1916 ukończył tam I Gimnazjum Klasyczne. W latach 1916-1921 studiował nauki przyrodnicze na Wydziale Filozoficznym Uniwersytetu Jagiellońskiego. Od 1921 pracował w Ogrodzie Botanicznym Uniwersytetu Jagiellońskiego, początkowo jako asystent, w 1922 obronił pracę doktorską napisaną pod kierunkiem Władysława Szafera, wydaną w 1925 jako "Geobotaniczne stosunki Sądeczczyzny", od 1925 pracował jako adiunkt. W 1930 otrzymał stopień doktora habilitowanego na podstawie pracy "Elementy geograficzne i pochodzenie flory tatrzańskiego piętra turniowego". Od 1931 pracował jako stały adiunkt, w 1938 otrzymał tytuł profesora. W czasie II wojny światowej pracował w dalszym ciągu w Ogrodzie Botanicznym UJ.
W 1951 został profesorem zwyczajnym w Katedrze Botaniki Leśnej Wydziału Leśnego Uniwersytetu Jagiellońskiego, a po jego likwidacji w 1952 przeniósł się do Katedry Systematyki i Geografii 
Roślin Instytutu Botanicznego Wydziału Biologii i Nauk o Ziemi UJ. Kierował tą katedrą faktycznie od 1960 (po śmierci W. Szafera), formalnie od 1961. Przeszedł na emeryturę w 1965.
Od 1953 był także związany z Zakładem Botaniki PAN, przekształconym w 1956 w Instytut Botaniki PAN, był zastępcą dyrektora (1953-1960), następnie dyrektorem instytutu (1961-1968).
Krąg jego zainteresowań obejmował systematykę zbiorowisk roślinnych, florystykę, geografię roślin oraz fitosocjologię.
Jest autorem lub współautorem ponad 100 prac z zakresu botaniki, takich jak "Flora Polska" (z W. Szaferem i S. Kulczyńskim) czy klucz "Rośliny polskie", "Szata roślinna".
Od 1945 był członkiem korespondentem Polskiej Akademii Umiejętności, w 1952 został członkiem korespondentem, w 1966 członkiem rzeczywistym Polskiej Akademii Nauk.
W trakcie międzynarodowej wycieczki specjalistów geografii roślin w Grecji podczas wspinaczki na górę Olimp spadł z dwudziestometrowej wysokości i doznał obrażeń, w wyniku czego zmarł 27 lipca 1971 w szpitalu w Salonikach. Pochowany na Cmentarzu Rakowickim w Krakowie.

</doc>
<doc id="2687878" url="https://pl.wikipedia.org/wiki?curid=2687878" title="Jan Domański (komunista)">
Jan Domański (komunista)

Jan Domański pseud. "Długi", "Jan Kurek" (ur. 2 listopada 1886 w Warszawie, zm. 9 września 1966 tamże) – działacz socjalistyczny i komunistyczny.
Życiorys.
W 1904 podjął pracę w Fabryce Wyrobów Metalowych „Labor” i wstąpił do PPS. Kolportował nielegalną literaturę socjalistyczną, później został członkiem Organizacji Bojowej PPS i brał udział w akcjach, m.in. zabójstwie rewirowego i prokuratora. W latach 1906-1910 więziony w twierdzach Modlin i Brześć, po zwolnieniu działał w PPS-Lewicy. W styczniu 1911 aresztowany i oskarżony o udział w dwóch napadach, zwolniony z braku dowodów. 
Podczas I wojny światowej organizował kuchnie robotnicze i spółdzielnie i pracował w Towarzystwie Szerzenia Wiedzy Handlowej i Przemysłowej (od lipca 1916 pod nazwą: Towarzystwo „Wiedza Robotnicza”), przewodniczący praskiego oddziału Towarzystwa i członek zarządu. Z ramienia PPS-Lewicy wziął udział w I Zjeździe KPP. 29 grudnia 1918 współorganizował manifestację pod Hotelem Bruhlowskim przeciwko uwięzieniu członków misji Rosyjskiego Czerwonego Krzyża. W styczniu 1919 został aresztowany w związku z zamknięciem przez policję „Wiedzy Robotniczej” i do maja 1920 był więziony w Modlinie. Następnie internowany m.in. w Cytadeli Warszawskiej. Po zwolnieniu w 1922 został sekretarzem Komitetu Dzielnicowego (KD) KPP Warszawa-Praga. W 1934 wstąpił do Stowarzyszenia Byłych Więźniów Politycznych. 
Podczas okupacji niemieckiej członek Stowarzyszenia Przyjaciół ZSRR i PPR (od 1944). Od 1945 kierownik XIV Obwodu Informacji i Propagandy. 1946-1948 kierownik kina „Syrena”, później dyrektorem Okręgowego Zarządu Kin i dyrektorem Warszawskich Zakładów Przemysłu Gumowego. 
Został pochowany na Cmentarzu Komunalnym na Powązkach (kwatera B2-4-8).
Był odznaczony Orderem Sztandaru Pracy I klasy.

</doc>
<doc id="2687879" url="https://pl.wikipedia.org/wiki?curid=2687879" title="Sébastien Corchia">
Sébastien Corchia

Sébastien Corchia (ur. 1 listopada 1990 w Noisy-le-Sec) – francuski piłkarz występujący na pozycji obrońca w klubie FC Nantes.
Kariera klubowa.
W wieku 16 lat trafił do szkółki Le Mans FC. W 2008 trafił do pierwszego zespołu tego klubu.
W Ligue 1 zadebiutował 2008 przeciwko drużynie OGC Nice.
W 2011 roku podpisał 4–letni kontrakt z pierwszoligowym FC Sochaux-Montbéliard.

</doc>
<doc id="2687880" url="https://pl.wikipedia.org/wiki?curid=2687880" title="Narodowy rezerwat przyrody Polanská niva">
Narodowy rezerwat przyrody Polanská niva

Narodowy rezerwat przyrody Polanská niva (cz. "národní přírodní rezervace Polanská niva") – narodowy rezerwat przyrody na terenie Czech, w kraju morawsko-śląskim, nieopodal Ostrawy. Przedmiotem ochrony jest las łęgowy w dolinie rzeki Odry wraz z jej martwymi korytami i meandrującym głównym nurtem. Rezerwat powstał w 1969 i zajmuje 144,93 ha powierzchni w granicach CHKO Poodří.

</doc>
<doc id="2687890" url="https://pl.wikipedia.org/wiki?curid=2687890" title="Törekvés SE">
Törekvés SE

Törekvés SE – nieistniejący już węgierski klub piłkarski z siedzibą w Budapeszcie.
Historia.
Powstanie.
Törekvés SE to jeden ze starszych węgierskich klubów sportowych. Powstał w 1900 roku. Do najwyższej ligi węgierskiej sekcja piłkarska weszła w roku 1903, mimo iż rok wcześniej w rozgrywkach zajęła zaledwie trzecie miejsce w drugiej lidze. Debiutancki sezon 1903 drużyna zakończyła na ostatnim, ósmym miejscu z zaledwie jednym zwycięstwem w czternastu meczach. W trakcie sezonu zespół notował m.in. spektakulare porażki 0:14 z MTK i FTC. Ostatnie miejsce spowodowało spadek do drugiej ligi. Po trzech sezonach Törekvés SE powrócił w szeregi pierwszoligowców i był w nich bez przerwy do sezonu 1925/26. Największym ligowym sukcesem było wicemistrzostwo ligi w sezonie 1916/17.
Do II wojny światowej.
Po reorganizacji rozgrywek ligowych pierwsza liga stała się ligą zespołów profesjonalnych, zaś Törekvés SE pozostał zespołem amatorskim, co wiązało się z konieczną degradacją do ligi amatorskiej. W niej klub grał przez siedem sezonów, by w sezonie 1935/36 ponownie znaleźć się wśród zespołów ekstraklasowych. W kolejnych sezonach drużyna grała na przemian w pierwszej i w drugiej lidze. Po raz ostatni Törekvés SE w ekstraklasie zagrał w sezonie 1945/46.
Okres powojenny i XXI wiek.
Po zajęciu ostatniego miejsca w rozgrywkach w sezonie 1945/46 klub spadł z ligi. Jak się miało okazać, nigdy już do niej nie powrócił. W kolejnych sezonach, pod różnymi nazwami, grał w drugiej, trzeciej i niższych ligach.
Po sezonie 2000/2001 zespół nawiązał bliską współpracę z innym budapeszteńskim klubem - Grund Rojik FC. Rezerwy zespołu Törekvés KISE zostały połączone z pierwszą drużyną Grund Rojik FC i występowały w sezonie 2001/2002 w szóstej lidze jako Grund Rojik FC-Törekvés II. Pierwszy zespół Törekvés KISE, wzmocniony czołowymi graczami z Grund Rojik FC przystąpił do rozgrywek czwartej ligi jako Grund R. Törekvés.
Do kolejnego sezonu Törekvés już nie przystąpił, zaś jego licencję i prawo do gry w czwartej lidze przejął Grund Rojik FC.

</doc>
<doc id="2687892" url="https://pl.wikipedia.org/wiki?curid=2687892" title="Marek Czekała">
Marek Czekała

Marek Czekała – skrzypek, solista, w latach 2016–2019 dyrektor Toruńskiej Orkiestry Symfonicznej, muzyk Orkiestry Symfonicznej Filharmonii Pomorskiej, animator kultury muzycznej.
Życiorys.
Urodził się w Katowicach. Naukę gry na skrzypcach rozpoczął w wieku pięciu lat. Skończył Podstawową Szkołę Muzyczną i Liceum Muzyczne w Katowicach, w którym nauczył się komponować piosenki.
Studia rozpoczął w bydgoskiej Filii Wyższej Szkoły Muzycznej w Łodzi, późniejszej Akademii Muzycznej w Bydgoszczy w klasie skrzypiec Antoniego Cofalika, ukończywszy ją w 1982. Współpracę z Filharmonią Pomorską zaczął w czasie studiów w 1979, zostawszy później etatowym pracownikiem orkiestry symfonicznej tej instytucji. W międzyczasie współpracował z orkiestrą operową, będąc przez jeden sezon jej drugim koncertmistrzem.
Kilka lat przebywał na kontraktach w niemieckich orkiestrach, współpracował w tym czasie m.in. z orkiestrami w Berlinie „"Das Berliner Symphony Orchester"” i „"Barok Kamer Orchester"” (1983–1987). Po powrocie do Bydgoszczy nadal współpracował z orkiestrami niemieckimi jak: „"Barok Orchester"” czy „"Haydn Orchester"”. Zauroczony Wiedniem i wykonawstwem muzyki Johanna Straussa, zainicjował powstanie w Bydgoszczy Orkiestry Salonowej im. J. Straussa złożonej z muzyków bydgoskiej orkiestry symfonicznej. Orkiestra ta powstała w 1995 i skupia najlepszych muzyków regionu, reprezentując wysoki poziom artystyczny. Marek Czekała oprócz gry w orkiestrze był jej dyrygentem, kompozytorem i menadżerem. Jego żona Elżbieta, syn i córka są muzykami, wspomagając koncerty bydgoskiej Orkiestry Salonowej.
W latach 2016–2019 był dyrektorem Toruńskiej Orkiestry Symfonicznej.

</doc>
<doc id="2687896" url="https://pl.wikipedia.org/wiki?curid=2687896" title="Magyar AC">
Magyar AC

Magyar Athletikai Club (Magyar AC, MAC) – węgierski klub piłkarski z siedzibą w Budapeszcie.

</doc>
<doc id="2687901" url="https://pl.wikipedia.org/wiki?curid=2687901" title="Budapesti Postás SE">
Budapesti Postás SE

Budapesti Postás Sport Egyesület (Budapesti Postás SE, BPSE) – nieistniejący już węgierski klub piłkarski z siedzibą w Budapeszcie.

</doc>
<doc id="2687903" url="https://pl.wikipedia.org/wiki?curid=2687903" title="Władysław Domagalski (1905–1970)">
Władysław Domagalski (1905–1970)

Władysław Domagalski (ur. 27 czerwca 1905 w Okalewku, zm. 7 listopada 1970 w Brodnicy) – działacz komunistyczny.
Po ukończeniu 5 klasy szkoły powszechnej w 1925 został kowalem. Od 1927 działacz KPP, od 1928 sekretarz Komitetu Dzielnicowego (KD) KPP w Rypinie. W 1928 wstąpił do ZLCh "Samopomoc", członek Zarządu Powiatowego tej partii i do 1930 przewodniczący koła ZLCh na powiat rypiński. Organizował koła młodzieżowe przy ZLCh. W maju 1931 został na 3 miesiące aresztowany, a w 1933 skazany na 2 lata więzienia za działalność komunistyczną; po apelacji wyrok zmniejszono o połowę. 1935–1938 łącznik między Komitetem Okręgowym (KO) KPP a KD KPP w Rypinie. Po rozwiązaniu KPP w sierpniu 1938 wstąpił do SL. Od września 1941 członek Komitetu Powiatowego (KP) RRR-Ch "Młot i Sierp w Rypinie. Od 1942 II, a od kwietnia 1943 I sekretarz KP PPR i członek powiatowego sztabu GL w Rypinie. 9 lipca 1944 na posiedzeniu w Teodorowie został członkiem konspiracyjnej Wojewódzkiej Rady Narodowej (WRN) w Płocku jako reprezentant powiatu rypińskiego. Organizował rady narodowe i został członkiem Powiatowej Rady Narodowej (PRN) w Rypinie. Po styczniu 1945 jako wicestarosta organizował samorząd i administrację w powiecie rypińskim. W grudniu 1945 był delegatem na I Zjazd PPR. 1947–1951 instruktor Spółdzielczego Ośrodka Maszynowego w Nowym Mieście Lubawskim, potem I sekretarz Podstawowej Organizacji Partyjnej (POP) PZPR w szpitalu powiatowym. Od 1960 członek Komisji Rewizyjnej i Plenum KP PZPR w Brodnicy.
Był odznaczony m.in. Krzyżem Oficerskim Orderu Odrodzenia Polski, Krzyżem Partyzanckim i Złotym Krzyżem Zasługi.

</doc>
<doc id="2687904" url="https://pl.wikipedia.org/wiki?curid=2687904" title="Wojciech Podgórny">
Wojciech Podgórny

Wojciech Podgórny (ur. 30 sierpnia 1980 w Krakowie) – polski narciarz alpejski. Instruktor-wykładowca SITN-PZN, zastępca przewodniczącego SITN DEMO TEAM.
W latach 1996–2001 członek polskiej kadry narodowej w narciarstwie alpejskim. Wielokrotny mistrz Polski w narciarstwie alpejskim. Swoją karierę sportową rozpoczął w Krakowskim Klubie Narciarskim. Później zawodnik AZS-u Politechniki Krakowskiej i Fischer Demo Teamu. Podczas Mistrzostw Świata Juniorów w Narciarstwie Alpejskim 1997, które odbyły się w austriackim Schladming zajął 17. miejsce (slalom).

</doc>
<doc id="2687905" url="https://pl.wikipedia.org/wiki?curid=2687905" title="Reprezentacja Australii U-18 w rugby union mężczyzn">
Reprezentacja Australii U-18 w rugby union mężczyzn

Reprezentacja Australii U-18 w rugby union mężczyzn ("Australian Schoolboys") – juniorski zespół Australii w rugby union.
Występować w niej mogą zawodnicy, którzy w danym roku ukończą maksymalnie 18 lat oraz są uczniami szkół średnich. Do kadry wybierani są oni podczas odbywających się w lipcu mistrzostw Australii szkół średnich.
Co roku – przemiennie u siebie i na wyjeździe – odbywa testmecze z drużyną New Zealand Schools, co cztery lata odbywa tournée na Wyspy Brytyjskie, a także corocznie gości zespół z wysp Pacyfiku (Tonga, Fidżi lub Samoa).
Wielu zawodników, którzy występowali w "Australian Schoolboys" zasiliło szeregi franczyz Super Rugby oraz "Wallabies".
Najwięcej występów.
Najwięcej występów w testmeczach zanotowali:

</doc>
<doc id="2687906" url="https://pl.wikipedia.org/wiki?curid=2687906" title="Australian Schoolboys">
Australian Schoolboys



</doc>
<doc id="2687910" url="https://pl.wikipedia.org/wiki?curid=2687910" title="Westerheim">
Westerheim

Niemcy:

</doc>
<doc id="2687911" url="https://pl.wikipedia.org/wiki?curid=2687911" title="ShootMania">
ShootMania

ShootMania – gra komputerowa z gatunku first-person shooter, tworzona przez francuskie studio Nadeo na podstawie serii gier "TrackMania".
"ShootMania" składa się z trzech środowisk, m.in. skaliste Storm oraz przykryte śniegiem Cryo. Wszystkie wymienione części gry wchodzą w skład całkowicie darmowej platformy ManiaPlanet, gdzie za wirtualną gotówkę (Planety) będzie można wymieniać się swoimi dziełami z innymi graczami.
Zamiarem twórców było zaimplementowanie do wspólnej platformy 3 gier: Trackmanii 2, Shootmanii oraz QuestManii, tak by zaoferować te same narzędzia dzięki któremu kreatywni gracze będą mogli tworzyć dodatkową zawartość taką jak mapy, filmy, modele postaci, skrypty czy animacje. Gra kładzie ogromny nacisk na umiejętności gracza i prosty system rozgrywki wieloosobowej gdzie 1 trafienie zabiera 1 punkt pancerza przeciwnikowi. Produkcję mogliśmy oglądać na wielu imprezach e-sportowych takich jak DreamHack, ESWC czy IPL. Shootmania Każdy z graczy posiada swój własny ranking przypisany do danego trybu gry. Dzięki ManiaPlanet, ShootMania zawiera obsługę serwerów dedykowanych, MatchMaking przygotowany z myślą o wersji demo oraz grę w sieci LAN.
W kwietniu 2012 roku odbyły się pierwsze oficjalne przedpremierowe zawody Op3n ShootMania podczas Gamers Assembly 2012 we francuskim Poitiers.
12 lutego 2013 roku gra uzyskała status otwartej bety.
27 lutego 2013 roku gra została udostępniona na platformę Steam wraz z grami "" i "TrackMania 2: Stadium"
9 października 2013 roku studio Nadeo wydało wersję Demo najpopularniejszego trybu Elite z dostępem do systemu MatchMaking.
Rozgrywka.
Tym, co ma w zamierzeniu odróżniać "ShootManię" od większości obecnie powstających gier FPS, jest rozgrywka wyłącznie z jedną bronią w ręku, a zmiana ekwipunku jest możliwa tylko podczas przebywania na specjalnych polach. Podstawowy karabin strzela mocnymi, lecz wolnymi pociskami, co wymusza na graczu przewidywanie poczynań będącego w ciągłym ruchu przeciwnika. Jednocześnie broń ta zużywa małą ilość energii uzbrojenia, dlatego można użyć ją do stawienia ognia zaporowego, co jest szczególnie przydatne przy większej liczbie graczy. Metalowe chodniki bądź drewniane pola dają natomiast możliwości do zastosowania bardziej radykalnych środków, choćby takie jak strzały plazmą lub miotanie błyskawicami, które z kolei potrafią zużyć od razu cały pasek energii.
Drugim ważnym elementem jest kondycja bohatera. Postacie poruszają się szybko oraz wykonują wysokie i dalekie skoki, jednak istnieje możliwość włączenia dodatkowego przyspieszenia, które w bardzo krótkim czasie wyczerpuje pasek kondycji i kolejne kilka sekund wymagane jest do jego ponownego naładowania.
Gra skupia się na walce drużynowej pomiędzy graczami i udostępnia kilka różnych trybów potyczek. W grze nie pojawia się krew.

</doc>
<doc id="2687912" url="https://pl.wikipedia.org/wiki?curid=2687912" title="Brainly.pl">
Brainly.pl

Brainly.pl – edukacyjny serwis społecznościowy typu Q&amp;A ("Questions and Answers"), służący do wzajemnej pomocy uczniowskiej.
Portal został uruchomiony we wrześniu 2009 roku pod nazwą Zadane.pl.
Opis serwisu.
Budowa portalu.
Treść w serwisie podzielona jest na pokoje tematyczne, dotyczące różnych przedmiotów. Najnowsze pytania zadawane przez użytkowników pojawiają się na stronie głównej. W panelu użytkownika można wybrać, jakie przedmioty mają się wyświetlać na stronie głównej. Pytania mogą być również sortowane pod kątem poziomu nauczania. Pytania mogą zadawać tylko zarejestrowani użytkownicy, natomiast przeglądać treść strony może każdy.
Serwis zawiera funkcjonalności ułatwiające udzielenie odpowiedzi, między innymi edytor równań wykorzystujący język LaTeX. Przy pytaniu można również prowadzić dyskusję z innymi użytkownikami. Nad poprawnością merytoryczną odpowiedzi udzielanych w serwisie czuwa grupa ponad stu moderatorów. W serwisie każdy użytkownik dysponuje punktami, które może wykorzystać na zadawanie pytań. Punkty można zdobywać poprzez odpowiadanie na pytania (liczba punktów zależy od tego, jak punktowane było dane pytanie), zajmowanie czołowych miejsc w rankingach dziennym, tygodniowym i miesięcznym, logowanie każdego dnia, udzielanie najlepszych odpowiedzi na pytania oraz zamieszczanie wypracowań. W Brainly.pl użytkownicy mogą nawzajem dodawać się do znajomych, pisać do siebie wiadomości i komentować profile w widocznym dla wszystkich miejscu. Ponadto serwis umożliwiał tworzenie i przyłączanie się do grup mających formę forów internetowych dla członków grupy. Funkcjonalność ta została wyłączona 27 stycznia 2013.
Rebranding.
Serwis zadane.pl zmienił nazwę na brainly.pl w 2017 roku.
Wersje językowe.
Serwis jest częścią grupy brainly.com. Pozostałe witryny należące do tej grupy:
Statystyki serwisu.
Od 2009 popularność serwisu szybko rosła – wrzesień 130 tys. unikalnych użytkowników. W roku 2013 serwis miał już ponad 1 600 000 "zarejestrowanych" użytkowników, natomiast na początku roku 2016 liczba unikalnych użytkowników przekroczyła 5 mln.
Według badania Megapanel PBI/Gemius z lutego 2012 roku serwis zajmował 4. pozycję pod względem liczby użytkowników wśród serwisów z grupy „edukacja”. Serwis odwiedziło ponad 2,5 mln unikalnych użytkowników ("real users").
W czerwcu 2012 roku w serwisie zarejestrowanych było ponad 1 143 000 użytkowników oraz ponad 2 543 000 odpowiedzi.

</doc>
<doc id="2687913" url="https://pl.wikipedia.org/wiki?curid=2687913" title="Ciąża kobiet">
Ciąża kobiet



</doc>
<doc id="2687918" url="https://pl.wikipedia.org/wiki?curid=2687918" title="Vysoká (Góry Wsetyńskie)">
Vysoká (Góry Wsetyńskie)

Vysoká (1024 m n.p.m.) – najwyższy szczyt i jedyny powyżej 1000 m n.p.m. Gór Wsetyńskich jak i Gór Hostyńsko-Wsetyńskich, w Czechach.
Na północnym stoku góry, na wysokości ok. 950 m n.p.m. swoje źródła ma rzeka Dolna Beczwa.

</doc>
<doc id="2687920" url="https://pl.wikipedia.org/wiki?curid=2687920" title="Poza szatanem">
Poza szatanem

Poza szatanem (fr. "Hors Satan") − francuski dramat filmowy z 2011 roku w reżyserii Bruno Dumonta. Obraz prezentowany był podczas 64. MFF w Cannes w sekcji Un Certain Regard.
Opis fabuły.
Córka farmera opiekuje się zdziwaczałym mężczyzną, który żyje samotnie w okolicy. Ten, popełniając dwa morderstwa, pomaga wypędzić zło, które się tu zadomowiło.

</doc>
<doc id="2687927" url="https://pl.wikipedia.org/wiki?curid=2687927" title="Zbigniew Chwedczuk">
Zbigniew Chwedczuk

Zbigniew Chwedczuk (ur. 1 czerwca 1921 w Warszawie, zm. 2 kwietnia 1995 w Gdańsku) – polski dyrygent, wieloletni kierownik artystyczny Filharmonii Pomorskiej w Bydgoszczy (1960–1972). 
Życiorys.
Ukończył studia muzyczne w Gdańsku u Bohdana Wodiczki i w Warszawie u Waleriana Bierdiajewa. W latach 1950–1954 pracował jako dyrygent w Filharmonii Łódzkiej, a potem w Filharmonii i Operze w Krakowie. W 1958 r. rozpoczął pracę w Filharmonii Pomorskiej w Bydgoszczy, a w 1960 r. został jej kierownikiem artystycznym. Za jego dyrekcji krystalizowało się oblicze młodej bydgoskiej orkiestry symfonicznej, doszły do skutku pierwsze zagraniczne wyjazdy (Czechosłowacja, NRD), zainaugurowano Bydgoskie Festiwale Muzyczne, powstała Capella Bydgostiensis, a bydgoska orkiestra symfoniczna występowała niejednokrotnie w Filharmonii Narodowej.
W pierwszym swoim sezonie poprowadził m.in. „Mesjasza” G.F. Haendla, w 1961 r. – symfonię G-dur J. Haydna i III symfonię c-moll C. Saint-Saënsa. W maju 1963 r. na uroczystym koncercie inaugurującym I Bydgoski Festiwal Muzyki Polskiej orkiestra pod jego dyrekcją wykonała m.in. symfonię h-moll I.J. Paderewskiego. Był doceniany zarówno przez artystów (Witold Małcużyński), jak i krytyków muzycznych. W latach 60. był jedną ze znakomitszych postaci ówczesnego środowiska artystycznego w Bydgoszczy. We wszystkich wywiadach i publicznych wystąpieniach podkreślał, że najbliższą jest mu muzyka polska. Dlatego też z wyjątkową pieczołowitością podszedł do wieńczącego obchody 50. rocznicy odzyskania niepodległości (1968) "Koncertu Muzyki Polskiej". Poza polską najbliższa mu była muzyka francuska.
Zapraszał także do Filharmonii Pomorskiej wielu znakomitych śpiewaków (m.in. Irena Oliver i Louise Parker z USA, Andrzej Bachleda, Krystyna Szostek-Radkowa, Krystyna Szczepańska, Kazimierz Pustelak). W sezonie 1965/66 objął muzyczne kierownictwo „Toski” G. Pucciniego, realizowanej przez bydgoską operę. W ostatnim swoim sezonie w Bydgoszczy (1971/72) przedstawił m.in. „Magnificat” J.S. Bacha i „Stworzenie świata” J. Haydna. W 1972 r. przeniósł się na Wybrzeże, by przez szereg lat kierować Państwową Operą i Filharmonią Bałtycką w Gdańsku.

</doc>
<doc id="2687928" url="https://pl.wikipedia.org/wiki?curid=2687928" title="Lachówka">
Lachówka



</doc>
<doc id="2687933" url="https://pl.wikipedia.org/wiki?curid=2687933" title="Rammbock">
Rammbock

Rammbock – niemiecko-austriacki film fabularny z 2010 roku, wyreżyserowany przez Marvina Krena.
Obsada.
Źródło: Filmweb

</doc>
<doc id="2687934" url="https://pl.wikipedia.org/wiki?curid=2687934" title="Stany Generalne (francuskie)">
Stany Generalne (francuskie)



</doc>
<doc id="2687935" url="https://pl.wikipedia.org/wiki?curid=2687935" title="Stany Generalne (holenderskie)">
Stany Generalne (holenderskie)



</doc>
<doc id="2687940" url="https://pl.wikipedia.org/wiki?curid=2687940" title="Marinha do Brasil">
Marinha do Brasil

Marinha do Brasil – marynarka wojenna Brazylii odpowiedzialna za prowadzenie operacji morskich na Atlantyku, istnieje od uzyskania przez kraj niepodległości od Portugalii w 1822.
W 2012 roku posiadła około 100 okrętów i 85 statków powietrznych. W 2000 roku odkupiono od Francji lotniskowiec „Foch” (wszedł do służby jako „São Paulo”), a główne okręty stanowiło sześć brytyjskich fregat typu Niterói i pięć niemieckich okrętów podwodnych typu 209. Dawniej marynarka wykorzystywała także lotniskowiec typu Colossus oraz cztery amerykańskie fregaty typu Garcia. W 2011 roku w Brazylii rozpoczęto budowę pierwszego z czterech nowych okrętów podwodnych typu Scorpène, w 2012 zakupiono też trzy wyprodukowane w Wielkiej Brytanii duże patrolowce typu Port of Spain. 
W ubiegłych latach ze służby wycofano dwie fregaty rakietowe typu 22: w 2004 roku „Dodswortha”, a w 2015 roku „Bosísio”, a w 2016 i 2017 dwie korwety rakietowe typu Inhaúma. Z powodu braku funduszy na remont w 2017 roku podjęto decyzję o wycofaniu ze służby lotniskowca A12 São Paulo do 2020. W jego miejsce pozyskano 20-letni ex-brytyjski śmigłowcowiec HMS „Ocean”, na którym banderę podniesiono 29 czerwca 2018 pod nazwą PHM ("Porta-Helicópteros Multipropósito") "Atlântico" (A140).

</doc>
<doc id="2687941" url="https://pl.wikipedia.org/wiki?curid=2687941" title="Edward Focherini">
Edward Focherini

Edward Focherini właśc. Odoardo Focherini (ur. 6 czerwca 1907 w Carpi, zm. 27 grudnia 1944 w Hersbruck) – włoski błogosławiony Kościoła katolickiego.
Życiorys.
W 1930 roku ożenił się z Marią Marchesi; z tego związku miał siedmioro dzieci. Podczas II wojny światowej uratował życie 100 Żydom. Został aresztowany w dniu 11 marca 1944 roku, a następnie po kilku miesiącach przewieziony do obozu koncentracyjnego we Flossenbürgu, gdzie zmarł 27 grudnia 1944 roku. W 1969 roku przyznano mu pośmiertnie tytuł Sprawiedliwy wśród Narodów Świata. 
W 1996 roku rozpoczął się jego proces beatyfikacyjny. 10 maja 2012 papież Benedykt XVI podpisał dekret uznający jego męczeństwo, co otwiera drogę do jego beatyfikacji. 15 czerwca 2013 został beatyfikowany przez kard. Angelo Amato, który dokonał tego aktu wyniesienia w imieniu papieża Franciszka.

</doc>
<doc id="2687942" url="https://pl.wikipedia.org/wiki?curid=2687942" title="Marynarka Wojenna Brazylii">
Marynarka Wojenna Brazylii



</doc>
<doc id="2687943" url="https://pl.wikipedia.org/wiki?curid=2687943" title="Brazylijska Marynarka Wojenna">
Brazylijska Marynarka Wojenna



</doc>
<doc id="2687945" url="https://pl.wikipedia.org/wiki?curid=2687945" title="Bezpieczeństwo biologiczne">
Bezpieczeństwo biologiczne

Bezpieczeństwo biologiczne – polityka ekologiczna określa bezpieczeństwo biologiczne jako wprowadzenie ścisłej kontroli związanej z zagrożeniem środowiska oraz ludzi powiązanych z procesem wytwarzania, przetwarzania, dystrybucji, składowaniem jak i stosowaniem zmodyfikowanych genetycznie organizmów. Obejmuje ono środki zapobiegające zagrożeniom zdrowia publicznego poprzez kontrole oraz eliminację czynników patogennych takich jak wirusy, bakterie, grzyby, toksyny czy też inne mikroorganizmy występujące powszechnie w przyrodzie.
W dziedzinie stosunków międzynarodowych szczególną rolę dla bezpieczeństwa biologicznego w Europie pełni Unia Europejska, która stara się sprostać najważniejszym wyzwaniom współczesnego świata, takim jak polepszenie standardów higieny żywności, obniżenie ryzyka zachorowania na choroby zakaźne, postępującym rozwojem naukowo-technicznym i poprawą bytu poprzez wprowadzenie organizmów transgenicznych. To ostatnie wiąże się z ogromnym ryzykiem dla zdrowia publicznego.
Wzrost komercjalizacji produktów genetycznie modyfikowanych (zwłaszcza w Stanach Zjednoczonych) zapoczątkował proces angażowania się państw europejskich w bezpieczeństwo biologiczne. Państwa te zaczęły opracowywać i wdrażać krajowe programy ochrony społeczeństwa i środowiska. Ważnym zagadnieniem jest dostosowanie takich programów do prawodawstwa państw, wprowadzenie systemu nadzoru oraz stworzenie banku danych w ramach międzynarodowej wymiany informacji.
Organizacją, która doradza Unii Europejskiej w kwestiach oceny zagrożeń czynnikami biologicznymi jest ECDC (Europejskie Centrum do spraw Zapobiegania i Kontroli Chorób), pomaga ona Unii w wyborze właściwego sposobu reagowania na te czynniki.

</doc>
<doc id="2687947" url="https://pl.wikipedia.org/wiki?curid=2687947" title="Rammingen">
Rammingen

Niemcy:
Osoby:

</doc>
<doc id="2687952" url="https://pl.wikipedia.org/wiki?curid=2687952" title="Félix Varela">
Félix Varela

Felix Varela (ur. 20 listopada 1788 w Hawanie, zm. 27 lutego 1853 na Florydzie) – kubański sługa Boży Kościoła katolickiego
Życiorys.
Urodził się 20 listopada 1788 roku w Hawanie. Był wnukiem hiszpańskiego porucznika Bartolome Moralesa. Wstąpił do seminarium, a następnie studiował na uniwersytecie w Hawanie. W wieku 23 lat przyjął święcenia kapłańskie. W 1837 roku został mianowany wikariuszem generalnym diecezji w Nowym Jorku. Zmarł w 1853 roku w St. Augustine.
Félix Varela jest pamiętany także ze względu na zasługi dla wprowadzenia powszechnej edukacji na Kubie. Był pierwszym, który uczył nauk ścisłych w seminarium św. św. Karola i Ambrożego, w tym fizyki. W 2019 roku w konkursie zorganizowanym przez Międzynarodową Unię Astronomiczną na jego cześć została nazwana gwiazda Felixvarela.

</doc>
<doc id="2687955" url="https://pl.wikipedia.org/wiki?curid=2687955" title="Jaroszycki Potok">
Jaroszycki Potok

Jaroszycki Potok (niem. "Mühlgraben", "Mühl Graben", "Seiffen Graben") – potok w południowo-zachodniej Polsce, w woj. dolnośląskim, w Górach Izerskich i na Pogórzu Izerskim, prawy dopływ Kamieniczki, długość 5,5 km, źródła na wysokości ok. 750-570 m n.p.m., ujście – ok. 405 m n.p.m.. Współrzędne ujścia: 50°55’27”N 15°31’06”E.
Opis.
Wypływa ze wschodnich i południowo-wschodnich zboczy Tłoczyny w Grzbiecie Kamienickim Gór Izerskich, w postaci wielu bezimiennych potoków, łączących się w rejonie Kwieciszowic. Płynie w kierunku północno-wschodnim przez Kwieciszowice i uchodzi do Kamieniczki w górnej części Nowej Kamienicy.
Kontrowersje.
Na mapie Gór Izerskich potok nosi nazwę "Łada", podobnie jak drugi potok o tej samej nazwie, płynący bardziej na północ. Z kolei na mapie Pogórza Izerskiego źródła Jaroszyckiego Potoku znajdują się dalej na południe, na północno-wschodnim zboczu Kowalówki.

</doc>
<doc id="2687956" url="https://pl.wikipedia.org/wiki?curid=2687956" title="Sieboldius">
Sieboldius

Sieboldius – rodzaj ważek z rodziny gadziogłówkowatych (Gomphidae).
Należą tutaj następujące gatunki:

</doc>
<doc id="2687957" url="https://pl.wikipedia.org/wiki?curid=2687957" title="Amstetten (ujednoznacznienie)">
Amstetten (ujednoznacznienie)



</doc>
<doc id="2687960" url="https://pl.wikipedia.org/wiki?curid=2687960" title="Prascy męczennicy">
Prascy męczennicy

Prascy męczennicy – grupa czternastu męczenników franciszkańskich, którzy ponieśli śmierć za wiarę w Pradze 15 lutego 1611.
Geneza męczeństwa.
Czechy za cesarza Rudolfa II.
Rudolf Habsburg był cesarzem i królem czeskim w latach 1576–1611. Był również arcyksięciem Austrii i zarządzał Śląskiem. Na tron wstąpił po śmierci swojego ojca Maksymiliana Habsburga. Spory z członkami rodziny, przede wszystkim z bratem Maciejem Habsburgiem, wpłynęły na decyzję przeniesienia się wraz z dworem do Pragi w 1583. Cesarz nigdy się nie ożenił. Krewni dążyli do pozbawieni go władzy. Na kilka lat przed wydarzeniami praskimi zadecydowano, iż jego tron przejmie brat Maciej.
W okresie tym cesarstwem targały tumulty religijne. Gdy w 1607 doszło, w Donauwörth w Bawarii, do napadu protestanckich mieszczan na katolików podczas procesji Bożego Ciała i profanacji, cesarz Rudolf wydał na miasto dekret o banicji. Jego wykonawcą został Maksymilian I Wittelsbach, władca Bawarii. W ciągu dwudziestu lat jezuici zrekatolicyzowali miasto. Z kolei w 1609 cesarz wydał List majestatyczny, w którym zatwierdził tzw. konfesję czeską, właściwie oddającą w ręce protestanckie Uniwersytet Praski oraz zapewniającą szereg praw defensorom, czyli rzecznikom społeczności protestanckiej.
Katolicka szlachta i duchowni dążyli jednak do odzyskania wpływów w Czechach i na terenach znajdujących się pod bezpośrednim zwierzchnictwem Rudolfa. W 1611 do Czech wkroczyły wojska biskupa Leopolda z Pasawy. Krok ten zaskoczył nawet katolików czeskich i rezydującego w Pradze nuncjusza. Maruderzy ograbili w Pradze szereg świątyń, zarówno katolickich jak i protestanckich. Nie przekroczyli jednak Wełtawy i nie zdobyli Starego i Nowego Miasta. Problemy finansowe zmusiły biskupa Pasawy do wycofania swoich wojsk.
Wydarzenia 15 lutego 1611.
Armii pasawskiego biskupa przeciwstawiło się czeskie wojsko zaciężne. Czesi uniemożliwili zdobycie stolicy i doprowadzili do rozproszenia wojsk niemieckich. Za najazd nie odpowiadali w żaden sposób lokalni katolicy. Rozpowszechniano jednak kłamliwe opinie, oskarżające m.in. klasztory, które jakoby miały udzielać gościny najeźdźcom i zaopatrywać ich w broń. Przeciwko klasztorom w Pradze obrócili się, ściągający do stolicy, wieśniacy i mieszkańcy miasteczek. Najpierw zamordowano dwóch augustianów. W obronie franciszkanów z Kościoła św. Jakuba stanęli rzeźnicy z siekierami w ręku, chociaż byli luteranami. Jezuitów obroniły oddziały zaciężnego wojska czeskiego.
We wtorek, 15 lutego 1611, wikariusz klasztoru franciszkańskiego przy kościele Matki Bożej Śnieżnej, Fryderyk Bachstein zakazał zakonnikom opuszczać klasztor. Około 11:00 klasztor i kościół zostały otoczone przez grupę ok. 700 napastników. Ich przywódcą był, pochodzący z Berouna, awanturnik Matouš Hovorčovský. Uzbrojeni wtargnęli do świątyni, której brama pozostawała otwarta od wczesnych godzin rannych. Najpierw zamordowano dwóch kapłanów i brata laika. Pochodzący z Hiszpanii o. Jan Martínez zginął podczas próby ukrycia cyborium z Najświętszym Sakramentem. Hostie zostały sprofanowane. Drugi kapłan, Włoch o. Bartłomiej Dalmasoni, został zaatakowany, gdy wychodził z konfesjonału w kaplicy św. Michała (obecnie Najświętszej Maryi Panny). Następnie zabito zakrystiana, również Włocha, Jana Rode, który szukał schronienia w depozycie obok zakrystii.
Napastnicy, którzy chcieli wedrzeć się na teren klasztoru, zastali zamkniętą bramę, która wytrzymała godzinę zanim zdołano ją wyłamać. W klasztorze schwytano czterech zakonników. Pierwszym był kucharz, brat Krzysztof, pochodzący z Holandii. Jako drugi został pojmany brat o profesji czasowej Klemens ze Szwabii, który przygotowywał stoły w refektarzu. Na drugim piętrze zabito diakona Hieronima z Mediolanu, który z otwartymi ramionami modlił się przed ołtarzem Matki Bożej. W końcu napastnicy znaleźli leżącego w łóżku w infirmerii Francuza o. Szymona. Na poddaszu kościoła ukrywał się wikary konwentu o. Bedřich Bachstein (pol. Fryderyk), zastępujący nieobecnego gwardiana Belga, Idziego Smouda. Bedřich został zabity wraz z kucharzem, br. Emanuelem i dwoma nowicjuszami Janem i Antonim. Ci czterej męczennicy pochodzili z Czech. Ich ciała zrzucono przez otwór w suficie na środek kościoła. Ostatnim miejscem, gdzie szukali schronienia prascy franciszkanie, była wieża kościelna. Ukrywali się w niej trzej bracia: subdiakon z Włoch Kasper Daverio, kleryk Jakub z Augsburga i Jan Dydak niewiadomego pochodzenia. Wszystkich trzech zabito, a ich ciała zrzucono po stromym dachu na dziedziniec klasztorny, gdzie jeszcze przebito je włóczniami.
Napastnicy ograbili klasztor. Nie oszczędzono naczyń i szat liturgicznych. Rozkradziono bibliotekę, profanując nawet groby. Obnażone i okaleczone ciała zakonników pochowano dopiero w sobotę 18 lutego. O pochówek postarały się dwie szlachcianki: Maksymiliana, żona burgrabiego Adama ze Sternbergu i Anna, wdowa po wicekanclerzu królewskim Henryku Písnicy. Ciała franciszkanów pochowano w pobliżu bramy w krużgankach klasztornych.
W kwietniu 1611 sąd praski skazał czternastu napastników. Zostali straceni.
Proces beatyfikacyjny.
W pięć lat po męczeńskiej śmierci 14 braci praskich, arcybiskup Jan Lohelius (1549-1622) kazał ekshumować ich ciała i przenieść do wspólnego grobu w jednej z kaplic w kościele Matki Bożej Śnieżnej w Pradze. Okazało się, iż ciała zakonników uległy tylko niewielkiemu rozkładowi. Relikwie zachowały się w kaplicy – obecnie św. Michała – pod ołtarzem św. Piotra z Alkantary, który ufundowano w 2. poł. XVII w. Prywatny kult ze strony mieszkańców Pragi nigdy nie wygasł. Pierwsze kroki w celu przeprowadzenia procesu beatyfikacyjnego podjęto w latach 70. XVII w. Wciąż jednak napotykano na różnego rodzaju trudności. Kolejny proces prowadzony w latach 1907–1910 również nie doczekał się szczęśliwego zakończenia. Dopiero akta procesu diecezjalnego, przeprowadzonego w latach 1933–1944, udało się przesłać do Rzymu 13 października 1947. Wówczas doczesne szczątki męczenników ponownie ekshumowano i zbadano. Opisano również historię kultu. Sytuacja polityczna wpłynęła na zamrożenie prac związanych z procesem beatyfikacyjnym.
Kolejne starania podjęto w 1989. Proces beatyfikacyjny wznowiono w 1992. Za prace związane z przygotowaniem odpowiednich dokumentów procesowych odpowiedzialny był polski franciszkanin z Prowincji Wniebowzięcia NMP w Katowicach o. dr Polikarp Nowak OFM. W 2004 opublikowano w Rzymie "Positio super Martyrio". Beatyfikacji w praskiej katedrze przewodniczył, 13 października 2012, prefekt watykańskiej Kongregacji do Spraw Świętych, kard. Angelo Amato.
Lista męczenników.
Wśród męczenników praskich było 4 Czechów, 4 Włochów, 3 Niemców, Hiszpan, Francuz i Holender:

</doc>
<doc id="2687961" url="https://pl.wikipedia.org/wiki?curid=2687961" title="Anotogaster">
Anotogaster

Anotogaster – rodzaj ważek z rodziny szklarnikowatych (Cordulegastridae).
Podział systematyczny.
Do rodzaju należą następujące gatunki:

</doc>
<doc id="2687963" url="https://pl.wikipedia.org/wiki?curid=2687963" title="Cordulegaster">
Cordulegaster

Cordulegaster – rodzaj ważek z rodziny szklarnikowatych (Cordulegastridae).
Podział systematyczny.
Do rodzaju należą następujące gatunki:

</doc>
<doc id="2687966" url="https://pl.wikipedia.org/wiki?curid=2687966" title="Neallogaster">
Neallogaster

Neallogaster – rodzaj ważek z rodziny szklarnikowatych (Cordulegastridae).
Podział systematyczny.
Do rodzaju należą następujące gatunki:

</doc>
<doc id="2687967" url="https://pl.wikipedia.org/wiki?curid=2687967" title="Sonjagaster">
Sonjagaster



</doc>
<doc id="2687968" url="https://pl.wikipedia.org/wiki?curid=2687968" title="Rudolf Warzecha">
Rudolf Warzecha

Rudolf Warzecha (właśc. Stanisław Warzecha; imię zakonne Rudolf od Przebicia Serca św. Teresy; ur. 14 listopada 1919 w Bachowicach, zm. 27 lutego 1999 w Wadowicach) – polski zakonnik, karmelita bosy, ojciec duchowny Niższego Seminarium w Wadowicach, podprzeor klasztorów w Czernej, Wadowicach, Krakowie i Przemyślu oraz Sługa Boży Kościoła katolickiego.
Życiorys.
Lata dzieciństwa.
Stanisław Warzecha urodził się w rodzinie wielodzietnej jako syn Wojciecha i Stefanii z domu Momot. Miał sześcioro rodzeństwa: Marię, Franciszka, Stanisława (zmarł jako niemowlę), Józefa, Rozalię i Zofię. Jego ojciec należał do bardziej aktywnych gospodarzy we wsi (był dyrektorem miejscowej Kasy Stefczyka). 30 listopada 1919 został ochrzczony w kościele parafialnym św. Katarzyny w Spytkowicach. W dzieciństwie uczęszczał do szkoły podstawowej w Bachowicach, w której katechetą był ks. Franciszek Gołba i to on przygotował go do przyjęcia pierwszej Komunii świętej. Gdy miał 13 lat, zmarła mu matka. Po jej śmierci opuścił dom rodzinny i zamieszkał 31 sierpnia 1932 w internacie Prywatnego Gimnazjum Karmelitów Bosych w Wadowicach (Niższe Seminarium), zostając przyjętym do klasy trzeciej, po wcześniejszym przystąpieniu do egzaminów z programu klasy pierwszej i drugiej. Ze wspomnień jego szkolnego kolegi wynika, że na początku miał pewne trudności w nauce, ale wkrótce je pokonał. 
Powołanie zakonne.
Zetknął się wówczas z karmelitami bosymi, którzy prowadzili szkołę i pod wpływem których podjął drogę wyboru przyszłego życia zakonnego. Ponadto przeczytał wtedy "Dzieje duszy" św. Teresy od Dzieciątka Jezus OCD, które – jak twierdził pod koniec życia – ostatecznie zaważyły, że wybrał zakon karmelitański. Ukończywszy wraz z jedenastoma innymi uczniami piątą klasę, po wyrażeniu zgody 27 lipca 1935 przez kapitułę wadowicką, został przyjęty do ich zakonu. 9 sierpnia tegoż roku udał się z o. Augustynem Kozłowskim OCD na Jasną Górę, aby prosić Matkę Bożą o błogosławieństwo na drogę nowego życia, po czym rozpoczął nowicjat w klasztorze czerneńskim. 28 sierpnia 1935 po ośmiodniowych rekolekcjach przyjął z rąk przeora klasztoru w Czernej o. Alfonsa Marii Mazurka OCD, późniejszego błogosławionego habit zakonny, obierając imię zakonne Rudolf od Przebicia Serca św. Teresy. Po roku nowicjatu, 29 sierpnia 1936 przed ołtarzem Matki Bożej Szkaplerznej złożył pierwsze śluby zakonne na ręce prowincjała o. Franciszka od Nawiedzenia NMP Kozickiego OCD. 
10 września wrócił do klasztoru w Wadowicach, aby przed rozpoczęciem studiów filozoficznych ukończyć szkołę średnią i zdać egzamin dojrzałości 25 maja 1938. Po maturze rozpoczął studia filozoficzne w Wadowicach, a następnie kontynuował je w Czernej (już po wybuchu II wojny światowej). We wrześniu 1941, w czasie rocznych rekolekcji, które głosił kapucyn o. Konstantyn OFMCap., zaczął prowadzić notatnik duchowy. 18 stycznia 1942 otrzymał święcenia subdiakonatu u bonifratrów w Krakowie. W maju 1943 definitorium prowincjalne postanowiło, że z czterech studentów trzeciego roku teologii, diakonat otrzyma tylko dwóch: br. Otto Filek i br. Rudolf. Święcenia diakonatu, poprzedzone rekolekcjami, otrzymał 29 czerwca 1943 w Krakowie. Święcenia kapłańskie przyjął 24 czerwca 1944, rankiem, w kościele czerneńskim z rąk bp. Stanisława Rosponda. Następnego dnia odprawił mszę świętą prymicyjną w klasztorze krakowskim, a 9 lipca w Czernej. 
Po święceniach o. Rudolf został pomocnikiem magistra nowicjuszy w Czernej. 24 sierpnia 1944 był świadkiem męczeńskiej śmierci w Czernej swojego współbrata Jerzego Franciszka Powiertowskiego OCD, kandydata na ołtarze w tzw. procesie pelplińskim, zamordowanego przez Niemców. Przez prawie pięćdziesiąt lat pełnił różne obowiązki wychowawcy młodzieży zakonnej – z krótką przerwą (1951–1952 i 1953–1954), w paru klasztorach, w większości przypadków łącząc te obowiązki z urzędem podprzeora klasztoru:
Ponadto w latach 1951–1952 był podprzeorem klasztoru w Przemyślu, w 1953 przez kilka miesięcy przebywał w klasztorze w Kluszkowcach, a następnie w Warszawie. Był najbardziej doświadczonym wychowawcą w dziejach odrodzonej prowincji polskiej, jak również w całych dziejach prowincji polskiej. Jeden z jego wychowanków tak go później scharakteryzował:
Był opiekunem bractwa Praskiego Dzieciątka Jezus w Wadowicach przez półtora roku (do czerwca 1948), a potem przez trzy lata kierował bractwem w klasztorze krakowskim. 
U schyłku życia.
W ostatnim okresie swojego życia (od 1981) pracował w klasztorze wadowickim. Od 1984, kiedy miejscowy klasztor objął kapelanię szpitala, zaczął systematycznie odwiedzać chorych w tym szpitalu. Ponadto odwiedzał obłożnie chorych w domach, zwłaszcza w pierwsze piątki, służył im spowiedzią i Komunią świętą. Codziennie spowiadał w kościele klasztornym, pomagał również spowiadać w sąsiednich kościołach parafialnych. Przez wiele lat był spowiednikiem różnych zgromadzeń zakonnych, m.in. karmelitanek w Katowicach i Oświęcimiu oraz karmelitanek Dzieciątka Jezus w Imielinie. Był czcicielem swojego współbrata Rafała Kalinowskiego OCD, późniejszego świętego. 17 listopada 1991 wziął udział w jego kanonizacji w Rzymie, będąc opiekunem jednej z grup pielgrzymów z Wadowic, spotykając się m.in. z papieżem Janem Pawłem II, późniejszym świętym. 
Do furty klasztornej przychodzili do niego bardzo liczni interesanci, czekając nieraz w kolejce. Do ostatnich chwil żywo interesował się życiem Kościoła i Zakonu, włączył się w życie prowincji i swego klasztoru. 28 stycznia 1999 gorączka i słabość zmusiły go do położenia się w łóżku. W dzień wspomnienia NMP z Lourdes, 11 lutego, który jest równocześnie Światowym Dniem Chorego, poprosił o sakrament namaszenia chorych. Następnego dnia, przed godziną 20:00 nagle poczuł się gorzej, co było powodem wezwania karetki pogotowia. Przybyły lekarz stwierdził bezgorączkowe zapalenie płuc i inne zestarzałe choroby, po czym przewieziono go do szpitala. 26 lutego odwiedził go o. Kamil Maccise OCD, przełożony generalny Zakonu, który w tym dniu wizytował klasztor w Wadowicach. Niedługo potem poprosił o. Stanisława Bielata, kapelana szpitala, jeszcze raz o sakrament namaszenia chorych. Około godziny 22:00 stracił przytomność. Zmarł przed godziną 3:00, następnego dnia 26 lutego. Pogrzeb odbył się 4 marca z udziałem generała Zakonu o. Kamila Maccisy OCD. Został pochowany w kwaterze karmelitańskiej na cmentarzu parafialnym w Wadowicach. 
Proces beatyfikacji.
Z inicjatywy Krakowskiej Prowincji Karmelitów Bosych 5 kwietnia 2008 powstała inicjatywa wyniesienia o. Rudolfa Warzechę OCD na ołtarze. Na rozpoczęcie jego procesu beatyfikacyjnego wyraziło zgodę 5 maja 2008 Definitorium Generalne zakonu Karmelitów Bosych w Rzymie. Pozytywną opinię w tej sprawie wydała 5 lipca 2008 pismem (nr SEP-6.3-61) Konferencja Episkopatu Polski, a 18 października 2008 także Stolica Apostolska, wydając tzw. "Nihil obstat". Ponadto dzięki edyktowi arcybiskupa krakowskiego kard. Stanisława Dziwisza do wiernych, zgromadzono pełną dokumentację dla Komisji Historycznej tego procesu.
11 stycznia 2011 w kaplicy arcybiskupów krakowskich przy ul. Franciszkańskiej 3 nastąpiło rozpoczęcie przez kard. Stanisława Dziwisza jego procesu beatyfikacyjnego. Odtąd przysługuje mu tytuł Sługi Bożego. Powołano trybunał kościelny do przesłuchiwania świadków jego życia i świętości, w następującym składzie: 
Postulatorem diecezjalnym procesu został jego wychowanek i współbrat zakonny, o. dr Szczepan Tadeusz Praśkiewicz OCD, natomiast postulatorem generalnym o. Ildefonso Moriones OCD, a następnie o. Romano Gambalunga OCD. Warto dodać, że 26 lipca 2016 zeznawał przed trybunałem ordynariusz diecezji bielsko-żywieckiej, bp Roman Pindel, który go osobiście znał od swojego dzieciństwa. 
Upamiętnienie.
W maju 2009 powstało Stowarzyszenie Przyjaciół Ojca Rudolfa Warzechy OCD z siedzibą w Wadowicach, które propaguje sławę świętości swego patrona. Wiceprezesem Stowarzyszenia została Stanisława Warzecha, spokrewniona z o. Rudolfem. Stowarzyszenie stara się przybliżać postać swojego patrona: gromadzi dokumenty, świadectwa, listy, fotografie, organizuje spotkania modlitewne w rocznicę jego urodzin, święceń kapłańskich i śmierci. 
Zorganizowano sesję z naukowymi referatami, przedłożono o nim rozprawy magisterskie na niektórych uczelniach, opublikowano foldery, pocztówki i obrazki. Ponadto ukazały się trzy książki autorstwa o. dr. hab. Honorata Czesława Gila OCD z wadowickiego klasztoru karmelitów: 
4 czerwca 2008 kard. Stanisław Dziwisz udzielił imprimatur dla ułożonej Modlitwy o beatyfikację karmelitańskich kandydatów do chwały ołtarzy, w tym m.in. o. Rudolfa Warzechy. 
W kaplicy, po lewej stronie ołtarza głównego sanktuarium św. Józefa w Wadowicach utworzono minimuzeum poświęcone o. Rudolfowi. Można w nim zobaczyć pamiątki, przedmioty codziennego użytku, eksponaty z życia zakonnika. 
6 grudnia 2015 na ścianie przy chrzcielnicy kościoła parafialnego św. Katarzyny w Spytkowicach została odsłonięta i poświęcona tablica upamiętniająca sakrament chrztu o. Rudolfa.
Warto dodać, że bratanek o. Rudolfa, ks. Wojciech Warzecha jest proboszczem parafii św. Andrzeja Boboli w Węgrzcach k. Krakowa.

</doc>
<doc id="2687970" url="https://pl.wikipedia.org/wiki?curid=2687970" title="Camila Vallejo">
Camila Vallejo

Camila Antonia Amaranta Vallejo Dowling (ur. 28 kwietnia 1988 w Santiago) – studentka geografii Uniwersytetu Chilijskiego i przywódczyni studenckiego ruchu w Chile (2011).
W latach 2010–2011 była przewodniczącą Federacji Studentów Uniwersytetu Chilijskiego (FECh). Była także czołową rzeczniczką i przewodniczącą Konfederacji Studentów Chile (CONFECh) podczas studenckich protestów w 2011.
Camila Vallejo od 2007 jest członkiem Komunistycznej Młodzieży Chile (JCC), młodzieżówki Komunistycznej Partii Chile.
W wyborach parlamentarnych z 17 listopada 2013 została wybrana do Izby Deputowanych (Cámara de Diputados) Kongresu Narodowego.

</doc>
<doc id="2687971" url="https://pl.wikipedia.org/wiki?curid=2687971" title="Felix Varela">
Felix Varela



</doc>
<doc id="2687972" url="https://pl.wikipedia.org/wiki?curid=2687972" title="Apolonia Lizarraga od Najświętszego Sakramentu">
Apolonia Lizarraga od Najświętszego Sakramentu

Apolonia Lizarraga od Najświętszego Sakramentu (ur. 18 kwietnia 1867 w Lezáun, zm. 8 września 1936 w Barcelonie) – hiszpańska karmelitanka, Błogosławiona Kościoła katolickiego.
Życiorys.
Urodziła się 18 kwietnia 1867 roku w wielodzietnej rodzinie. W dniu 16 lipca 1886 roku wstąpiła do nowicjatu Sióstr Karmelitanek Miłosierdzia, a w dniu 27 lipca 1888 roku złożyła śluby zakonne, a potem pracowała jako nauczycielka w Kolegium. Została zamordowana w czasie wojny domowej w Hiszpanii.
Beatyfikował ją papież Benedykt XVI 28 października 2007 roku w grupie 497 męczenników.

</doc>
<doc id="2687974" url="https://pl.wikipedia.org/wiki?curid=2687974" title="Przeklęty">
Przeklęty

Przeklęty (org. "Thinner") – amerykański film grozy z 1996 roku.
Film jest ekranizacją powieści Stephena Kinga pt. "Chudszy" ("Thinner").
Treść.
Adwokat Billy Halleck śmiertelnie potrąca samochodem Cygankę. Jednak dzięki koneksjom i znajomościom w sądzie i policji, unika odpowiedzialności. Pewnego dnia ojciec ofiary – stary Cygan Tadzu Lempke, dotyka prawnika. Od tej pory Billy, który zawsze był człowiekiem otyłym, zaczyna systematycznie i w dużym tempie chudnąć, nie stosując przy tym żadnej diety. Billy jest tym szczerze zachwycony, jednak wkrótce początkowa radość zamienia się w przerażenie. Zdaje sobie sprawę, że stary Cygan rzucił na niego klątwę, w wyniku której może umrzeć z głodu. Postanawia zmusić Cygana by ją zdjął. Zwraca się o pomoc do mafioza, którego wcześniej bronił w sądzie.

</doc>
<doc id="2687975" url="https://pl.wikipedia.org/wiki?curid=2687975" title="Epophthalmia">
Epophthalmia

Epophthalmia – rodzaj ważek z rodziny Macromiidae.
Należą tutaj następujące gatunki:

</doc>
<doc id="2687976" url="https://pl.wikipedia.org/wiki?curid=2687976" title="USS Stickleback (SS-415)">
USS Stickleback (SS-415)

USS Stickleback (SS-415) – amerykański okręt podwodny typu "Balao". Utracony w 1958 roku wskutek przypadkowego staranowania przez niszczyciel USS Silverstein.
Historia jednostki.
Budowę okrętu rozpoczęto 1 marca 1944 roku w stoczni Mare Island Naval Shipyard w Vallejo w stanie Kalifornia, wodowanie nastąpiło 1 stycznia 1945 roku. Okręt wyszedł na pierwszy patrol bojowy kilka dni przez zakończeniem wojny na Pacyfiku. Po przerwaniu działań bojowych okręt uratował 19 rozbitków z zatopionego kilka dni wcześniej przez okręt podwodny „Jallao” transportowca japońskiego, po czym powrócił do bazy Guam na Marianach. 26 czerwca 1946 roku został wycofany ze służby w United States Navy i skierowany do rezerwy Floty Pacyfiku. 6 września 1946 roku został przywrócony do służby i operując z bazy San Diego, wypełniał zadania szkoleniowe.
W listopadzie 1952 roku rozpoczęto modernizacje układu napędowego okrętu do standardu GUPPY II. Od lutego do lipca 1954 wspierał siły ONZ na Półwyspie Koreańskim, po czym wrócił do bazy Pearl Harbor na Hawajach. Przez następne cztery lata pełnił służbę, uczestnicząc w ćwiczeniach z zakresu zwalczania okrętów podwodnych i biorąc udział w opracowywaniu taktyki tego typu działań. 29 maja 1958 roku został przypadkowo staranowany i zatopiony przez niszczyciel eskortowy „Silverstein” w pobliżu Hawajów. W tym dniu okręt przeprowadzał symulowany atak torpedowy na niszczyciel, jednak przy zejściu na głębokość testową musiał się wynurzyć z powodu awarii napędu. Wynurzenie nastąpiło około 180 metrów przed dziobem "Silversteina", nie udało się więc uniknąć kolizji. W akcji ratunkowej ocalono załogę okrętu podwodnego, nie zdołano jednak ocalić samego "Sticklebacka". 30 czerwca 1958 roku marynarka amerykańska wykreśliła okręt z rejestru jednostek.

</doc>
<doc id="2687978" url="https://pl.wikipedia.org/wiki?curid=2687978" title="Bernard Piekorz">
Bernard Piekorz

Bernard Piekorz (ur. 5 stycznia 1964 w Starych Siołkowicach) – polski sztangista, brązowy medalista mistrzostw świata i trzykrotny medalista mistrzostw Europy. Mistrz Polski i Niemiec.
Życiorys.
Był zawodnikiem Odry Opole, podnoszenie ciężarów zaczął uprawiać w 1980 r. Dwukrotnie zdobywał mistrzostwo Polski (1984 i 1986) w kategorii 52 kg, raz wicemistrzostwo Polski w 1987 w kategorii 56 kg, raz brązowy medal mistrzostw Polski w kategorii 56 kg w 1985.
Już jako junior sięgnął kolejno po brąz (1982), srebro (1983) i złoto (1984) mistrzostw Europy juniorów.
Jego największe sukcesy w karierze sportowej to brązowy medal mistrzostw świata w Södertälje (1985) z wynikiem 237,5 kg, dwukrotnie wicemistrzostwo Europy (ME w Vitorii w 1984 r. z wynikiem 242,5 kg i ME w Reims w 1987 r. z wynikiem 232,5 kg) oraz brązowy medal mistrzostw Europy w Karl-Marx-Stadt w 1986 r. z wynikiem 230 kg. Startował też w zawodach Przyjaźń-84, ale spalił rwanie.
Po mistrzostwach Europy w Reims w 1987 roku pozostał w Niemczech i startował w barwach tego kraju. W kategorii 52 kg – na mistrzostwach świata w Atenach w 1989 r. był dziesiąty, podobnie jak na mistrzostwach Europy w Aalborgu w 1990 r., a na ME w Szekszárdzie w 1992 r. był czwarty. Był sześciokrotnym mistrzem Niemiec w drużynie Wolfsburga (1987 (kat. 52 kg), 1988, 1989, 1990, 1991 (wszystkie zwycięstwa w kategorii 56 kg) oraz SSV Samswegen (1997 w kategorii 56 kg).

</doc>
<doc id="2687979" url="https://pl.wikipedia.org/wiki?curid=2687979" title="Panna Fifi">
Panna Fifi



</doc>
<doc id="2687980" url="https://pl.wikipedia.org/wiki?curid=2687980" title="Macromia">
Macromia

Macromia – rodzaj ważek z rodziny Macromiidae.
Podział systematyczny.
Do rodzaju należą następujące gatunki:

</doc>
<doc id="2687981" url="https://pl.wikipedia.org/wiki?curid=2687981" title="Placido Cortese">
Placido Cortese

Placido Cortese (ur. 7 marca 1907 w Cresie, zm. w listopadzie 1944 w Trieście) – włoski Czcigodny Sługa Boży Kościoła katolickiego.
Życiorys.
Wstąpił do seminarium Franciszkanów Konwentualnych w 1920 roku i otrzymał habit i imię zakonne Placido. W latach 1923–1924 studiował na wydziale teologicznym św. Bonawentury w Rzymie, uzyskując licencjat z teologii. Został zamordowany w czasie II wojny światowej. W 2002 rozpoczął się jego proces beatyfikacyjny. 30 sierpnia 2021 roku papież Franciszek podpisał dekret o heroiczności jego cnót.

</doc>
<doc id="2687984" url="https://pl.wikipedia.org/wiki?curid=2687984" title="Innocenty (Sielnokrinow-Korowin)">
Innocenty (Sielnokrinow-Korowin)

Innocenty, imię świeckie Jakow Maksimowicz Sielnokrinow-Korowin (ur. 1778, zm. 25 kwietnia 1840) – rosyjski biskup prawosławny.
Życiorys.
Był synem duchownego prawosławnego. Ukończył seminarium duchowne w Wiatce. W 1803 został nauczycielem w niższych klasach seminarium duchownego w Permie, w 1808 złożył wieczyste śluby mnisze. Pięć lat później otrzymał godność archimandryty i został przełożonym Monasteru Istobińskiego w Solikamsku. W 1818 został inspektorem seminarium w Solikamsku i wykładowcą historii Cerkwi i państwa. W 1824 otrzymał stopień profesora nauk teologicznych i został rektorem seminarium duchownego w Pskowie. Przez dwa lata był przełożonym monasteru Przemienienia Pańskiego Elezara Pskowskiego, członkiem konsystorza eparchii pskowskiej oraz dziekanem jej monasterów. 
30 maja 1827 miała miejsce jego chirotonia na biskupa dmitrowskiego, wikariusza eparchii moskiewskiej. Tradycyjnie łączył urząd z kierowaniem monasterem św. Sawy Storożewskiego. W 1831 przeniesiony na katedrę kurską i biełgorodzką. Po roku został biskupem wołyńskim. W 1833 otrzymał godność arcybiskupa. Był pierwszym przełożonym Ławry Poczajowskiej po usunięciu z niej bazylianów i powrocie mnichów prawosławnych. Zgodnie z jego raportem z wyposażenia monasteru usunięto elementy obce prawosławnej tradycji rosyjskiej: ołtarze boczne, konfesjonały, organy, obrazy religijne niezgodne z kanonami malarstwa ikonowego. Polecił także zamurować wejście do krypty grzebalnej Mikołaja Potockiego, jednego z dobroczyńców klasztoru w czasach unickich, jak również usunąć sprzed wejścia na teren klasztoru figurę Maryi. W 1836 zorganizował w Krzemieńcu prawosławne seminarium duchowne.
W 1840 przeniesiony do eparchii orłowskiej, zmarł w drodze do nowej eparchii.

</doc>
<doc id="2687985" url="https://pl.wikipedia.org/wiki?curid=2687985" title="Phyllomacromia">
Phyllomacromia

Phyllomacromia – rodzaj ważek z rodziny Macromiidae.
Podział systematyczny.
Do rodzaju należą następujące gatunki:

</doc>
<doc id="2687987" url="https://pl.wikipedia.org/wiki?curid=2687987" title="Panna Fifi (film)">
Panna Fifi (film)

Panna Fifi (org. "Mademoiselle Fifi") – amerykański film z 1944 roku. Adaptacja noweli Guya de Maupassanta.
Treść.
Akcja toczy w 1870 roku, się podczas wojny francusko-pruskiej. W małym miasteczku na terenie okupowanej Francji zatrzymuje się na postój dyliżans, którym podróżuje Elizabeth Bousset. Niemiecki porucznik zaprasza ją na kolację, jednak kobieta, jako patriotka zdecydowanie odmawia. Porucznik jednak nie daje za wygraną i postanawia zatrzymać dyliżans.

</doc>
<doc id="2687988" url="https://pl.wikipedia.org/wiki?curid=2687988" title="Didymops">
Didymops

Didymops – rodzaj ważek z rodziny Macromiidae.
Należą tutaj następujące gatunki:

</doc>
<doc id="2687990" url="https://pl.wikipedia.org/wiki?curid=2687990" title="Mademoiselle Fifi">
Mademoiselle Fifi



</doc>
<doc id="2687994" url="https://pl.wikipedia.org/wiki?curid=2687994" title="Czarna perła">
Czarna perła



</doc>
<doc id="2687996" url="https://pl.wikipedia.org/wiki?curid=2687996" title="Mike Pondsmith">
Mike Pondsmith

Mike Pondsmith, właśc. Michael Alyn Pondsmith (ur. 14 kwietnia 1954) – amerykański projektant gier fabularnych, planszowych i komputerowych. Najbardziej znany ze swojego dorobku w ramach wydawnictwa R. Talsorian Games, gdzie od datowanych na 1982 r. początków firmy opracował większość jej linii produktowych. Pondsmith współtworzył takie linie gier fabularnych jak "Mekton" (1984), "Cyberpunk" (1988) i "Castle Falkenstein" (1994). Pracował także nad produktami dla TSR, w tym przy podręcznikach do "Zapomnianych Krain" i "Krain Wschodu" dla "Dungeons &amp; Dragons". Pracował również na różnych stanowiskach w przemyśle gier komputerowych i jest autorem lub współautorem kilku gier planszowych. Pondsmith wykładał także projektowanie gier na DigiPen Institute of Technology.
Wczesne lata.
Pochodzący z rodziny o wojskowych korzeniach, Pondsmith podróżował po świecie wraz z US Air Force przez pierwszych 18 lat swojego życia. Ukończył University of California, Davis, gdzie zdobył licencjat z projektowania grafiki oraz licencjat z psychologii. Pondsmith wspomina, że jeszcze jako dziecko projektował gry, choć dopiero w college’u poznał papierowe gry fabularne, gdy jego przyjaciel kupił podręcznik do pierwszego wydania "Dungeons &amp; Dragons". Pondsmith miał wcześniejsze doświadczenie z morskimi grami bitewnymi i zaciekawiła go przede wszystkim mechanika wykorzystywana przez "D&amp;D". Nie był jednak podówczas miłośnikiem fantasy i świat przedstawiony nie przyciągnął jego uwagi. Jego zainteresowanie grami fabularnymi odrodziło się, gdy natrafił na podręcznik do gry RPG "Traveller", którą w 1977 roku wydało Game Designers' Workshop. Niezadowolony z wykorzystanej w grze mechaniki, zmodyfikował na własne potrzeby reguły gry przemianowując jednocześnie grę z "Traveller" na "Imperial Star". Mimo wad, "Traveller" został później okrzyknięty przez Pondsmitha najlepszą grą RPG w opublikowanej przez wydawnictwo Green Ronin antologii stu najlepszych gier "Hobby Games: The 100 Best".
Początki kariery zawodowej.
Zanim został projektantem gier fabularnych, Pondsmith pracował w branży gier komputerowych jako grafik reklamowy. Jego pierwszą pracą po studiach było projektowanie opakowań i materiałów promocyjnych dla "California Pacific Computer". W początkach swego istnienia firma trudniła się licencjonowaniem gier od japońskich producentów. Pondsmith zaangażowany był więc głównie w tworzenie identyfikacji wizualnej produktów na potrzeby zachodniego rynku. Z czasem większość jego uwagi skierowana została w stronę tworzenia projektów do nowych, oryginalnych tytułów programowanych przez Billa Budge’a oraz do pierwszych części serii "Ultima", gier zaprojektowanych przez Richarda Garriotta. Wszystkie te tytuły opublikowane zostały w końcowych latach istnienia "California Pacific".
Zdaniem Pondsmitha nie było zbyt wiele pracy przy projektowaniu gier komputerowych w ówczesnych latach, głównie ze względu na ograniczone możliwości technologiczne dostępnych komputerów (większość gier wydanych przez "California Pacific" dedykowana była platformie Apple II). Doświadczenie z papierowymi grami fabularnymi sprawiło jednak, że Pondsmith zainteresował się projektowaniem gier RPG tego właśnie typu. Dzięki dodatkowemu zatrudnieniu przy składaniu książek i czasopism, Pondsmith zyskał dostęp do nowoczesnych (jak na tamte czasu) komputerów wyposażonych w zaawansowane oprogramowanie DTP. Korzystając z tego dostępu stworzył grę o nazwie "Mekton", skupiającą się na mechach (wielkich robotach kroczących). Zbudowana ona była o koncepcje zaczerpnięte z japońskich mang, które udało mu się zdobyć. Przez lata jego praca nad grami fabularnymi wzbudziła na tyle duże zainteresowanie, że mógł zrezygnować z projektowania grafiki i zawodowo zająć się projektowaniem gier (choć nadal projektował układ podręczników wydawanych przez R. Talsorian Games).
Pierwsze projekty gier fabularnych.
Pierwsza zaprojektowana w całości przez Mike’a Pondsmitha gra – "Mekton" – wydana została w 1984 roku. Pondsmith przyznał, że w znacznej mierze bazował swoją pracę na ograniczonej znajomości serii mang "Mobile Suit Gundam", z japońskojęzycznymi kopiami, z którymi się zetknął. Nie rozumiejąc tekstu, we właściwy sobie sposób odtworzył dynamikę świata opierając ją wyłącznie na przekazie graficznym komiksów. Pierwsze testy gry odbyły się podczas lokalnego konwentu poświęconego grom fabularnym. Pierwsza publiczna wersja gry "Mekton" zbudowana była w całości wokoło mechaniki walki, bez jakichkolwiek elementów RPG. Czyniło ją to taktyczną grą wojenną, a nie kompletnym systemem RPG. Rok później przy współudziale innego projektanta gier, Mike’a Jonesa, "Mekton" został wydany ponownie jako pełnoprawna gra fabularna. W 1987 Pondsmith wydał "Mekton II", kolejne wcielenie systemu oparte na mechanice zwanej "Interlock System", którą to z drobnymi modyfikacjami wykorzystano później w grach z serii "Cyberpunk". W tym samym roku R. Talsorian Games wydało koleją inspirowaną japońską mangą grę, "Teenagers from Outer Space". Gra została wznowiona w 1989 roku w poważnie zmienionej formie (zmianie uległa m.in. mechanika systemu).
Gra fabularna Cyberpunk.
W 1988 roku R. Talsorian Games wydało grę "Cyberpunk" autorstwa Pondsmitha, grę fabularną osadzoną w mrocznej wizji przyszłości. Opowiadająca o roku 2013 i znana jako "Cyberpunk 2013" gra była produktem pudełkowym, na który składały się trzy oddzielne książki napisane wspólnie przez Pondsmitha, Mike’a Bluma, Colina Fiska, Dave’a Friedlanda, Willa Mossa i Scotta Ruggelsa. Niedługo potem wydawnictwo opublikowało kilka podręczników rozszerzających świat i zasady, a następnie w 1990 roku Pondsmith wydał nowy podręcznik główny zatytułowany "Cyberpunk 2020". Aktualizował on alternatywną historię świata przedstawioną w grze oraz usprawniał mechanikę (istniejące dodatki do "Cyberpunka 2013" pozostawały zgodne z nową mechaniką).
Pondsmith przypisuje stworzenie "Cyberpunka" swojemu zainteresowaniu gatunkiem wzbudzonym głównie przez film "Blade Runner" z 1982 roku w reżyserii Ridleya Scotta. Motorem napędowym było odtworzenie w grze przedstawionej w filmie zaawansowanej technologii oraz mrocznego stylu typowego dla filmów noir. "Cyberpunk" jest najbardziej rozbudowaną linią produktów R. Talsorian Games, z 44 podręcznikami podstawowymi i pobocznymi, które składają się na ponad 4700 stron materiału. Pondsmith szacuje, że przez lata istnienia "Cyberpunka" z grą zaznajomiło się około 5 milionów graczy.
W 1993 roku Pondsmith rozpoczął wydawanie kolejnej linii produktów pod szyldem R. Talsorian Games, tym razem opiewającej alternatywną nić fabularną świata "Cyberpunka". Linię tę zapoczątkował podręcznik zatytułowany "CyberGeneration", którego drugie, poprawione wydanie pojawiło się na rynku w 1995 r. Licencję na linię "CyberGeneration" nabył Jonathan Lavallee, właściciel Firestorm Ink, założonej w 2003 firmy, której głównym celem było kontynuowanie linii produktów osadzonych w tym świecie.
W 1996 roku Wizards of the Coast nabyło od Pondsmitha licencję na "Cyberpunka" w celu stworzenia na jej bazie kolekcjonerskiej gry karcianej "Netrunner". Zaprojektowana przez Richarda Garfielda gra przedstawia szereg lokacji, przedmiotów i marek znanych z kart podręcznika. W 1999 gra została okrzykniętą jedną z "najbardziej niedocenianych gier tysiąclecia" przez redaktorów publikowanego przez Steve Jackson Games magazynu "Pyramid". Mike Pondsmith pojawia się w sekcji podziękowań gry oraz użycza wizerunku jednej z przedstawionych w grze postaci: "Omni Kismet, Ph.D." (nazwa postaci jest anagramem jego nazwiska). 10 maja 2012 Fantasy Flight Games poinformowało, że wydany zostanie "Android: Netrunner", nowa gra karciana oparta na "Netrunnerze". Tworzona jest ona na licencji nabytej od Wizards of the Coast. Przez pewien czas dostępna była jeszcze jedna kolekcjonerska gra karciana inspirowana światem Pondsmitha – "Cyberpunk CCG". Wydana została w 2003 roku przez Social Games, a zaprojektował ją Peter Wacks.
W 1989 roku West End Games wydało crossover "Cyberpunka" z własną grą – "Paranoia". Gra nazywała się "Alice Through the Mirrorshades". Zaprojektowana została przez Edwarda Bolme i była kompatybilna zarówno z "Cyberpunkiem", jak i z podręcznikiem do "Paranoi". Przez pewien czas na rynku dostępne były dwa niezależne magazyny poświęcone grze fabularnej Pondsmitha: "Interface Magazine" autorstwa Chrisa Hockabouta, który za sprawą wsparcia Pondsmitha wyewoluował z zina "Cyberpunk Update", oraz brytyjski" 'Punk '21".
Castle Falkenstein.
W 1994 R. Talsorian Games wydał fantastyczną grę fabularną Pondsmitha w realiach steampunkowych pt. "Castle Falkenstein". Mechanika gry oparta została nie na kościach, a na kartach do gry, a sam tytuł kierowany był głównie do graczy LARP. "Castle Falkenstein" Mike’a Pondsmitha jest najbardziej utytułowanym z produktów R. Talsorian Games. Gra zdobyła nagrodę za najlepszą mechanikę w ramach "Origins Award" w 1994 oraz nagrodę za najlepszą grę fabularną w ramach "Nigel D. Findley Memorial Award" w 1995. W 2000 roku "Castle Falkenstein" został zmodyfikowany na potrzeby uniwersalnej mechaniki "GURPS" przez Jamesa Cambiasa i Phila Mastersa i wydany przez Steve Jackson Games. W 2012 roku Copernicus Corporation wydało polską edycję gry zatytułowaną "Zamek Falkenstein".
Twórczość poza R. Talsorian Games.
Przez niedługi czas Pondsmith związany był z TSR, gdzie pracował nad "Buck Rogers XXVc", RPG science-fiction, a także dwoma dodatkami do "Dungeons &amp; Dragons" – "Kara-Tur: The Eastern Realms" dla linii "Krain Wschodu" (1988) oraz "Hall of Heroes" dla "Zapomnianych Krain" (1989). Pondsmith pracował także krótko dla West End Games nad materiałami dla linii "Star Wars Roleplaying" z 1987 roku.
Przerwa wydawnicza R. Talsorian Games i praca przy grach komputerowych.
W roku 2000 Mike Pondsmith odsunął się od projektowania papierowych gier fabularnych i zajął się ponownie pracą w przemyśle gier komputerowych. Między 2000 a 2004 zatrudniony był jako "Design Manager" w firmie Microsoft, gdzie przyczynił się do powstania kilku gier wydanych przez firmę (miał przede wszystkim wkład w produkcję gier dostępnych wyłącznie na konsolę Xbox). W grze "MechCommander 2" wydanej w 2001 roku zagrał rolę Steela, postaci pojawiającej się w scenach przerywnikowych (podłożył także głos pod tę postać na potrzeby komunikacji między bohaterami gry podczas samej rozgrywki). Pojawia się także w napisach końcowych gry "Blood Wake" stworzonej przez Stormfront Studios w tym samym roku. Ostatni wydany przez Microsoft tytuł, w którym pojawia się jego nazwisko, to (2003). W 2004 roku przeniósł się do Monolith Productions, gdzie pracował nad grą "The Matrix Online" (2005).
Pomysł na grę osadzoną w świecie znanym z filmu "Matrix" nie był dla niego nowy: projekt omawiany był wewnętrznie w Microsofcie a później proponowany był także firmie Shiny. Mimo zaawansowanych rozmów z braćmi Wachowskimi, projekt w żadnej z tych postaci nie doszedł jednak do skutku, a prace nad grą w świecie "Matrix" rozpoczęły się, dopiero gdy licencja trafiła w ręce Monolith Productions. W związku z zainteresowaniem tematyką, Pondsmith zdecydował się na zmianę pracy w celu dołączenia do pracującego nad grą zespołu określanego mianem "live" (był to zespół, który już po starcie gry odpowiedzialny był za utrzymanie gry i produkcję treści w celu podtrzymania zainteresowania "Matrix Online"). W Monolith Pondsmith pracował nad projektami misji pod okiem dyrektora kreatywnego projektu i głównego designera, Toby’ego Ragaini.
Cyberpunk v3.0.
W 2000 roku Mike Pondsmith ogłosił, że pracuje nad trzecim wydaniem gry Cyberpunk. Pracę nad nową edycją rozpoczął już wcześniej, tuż po premierze "Dragon Ball Z Adventure Game" (1999). Niedługo potem znana początkowo pod nazwą "Cyberpunk 203x" gra zapowiedziana została na wiosnę 2001. Z początkiem 2001 roku gra została po raz pierwszy opóźniona, a pierwszy przedpremierowy, dwustronicowy fragment gry opublikowany został 20 sierpnia 2001. W związku z przedłużającymi się pracami nad grą, 31 grudnia 2004 Mike Pondsmith wydał kolejną zapowiedź trzeciej edycji systemu. Roboczy szkic podręcznika pokazany został podczas konwentu I-Con w Ronkonkoma. Tam też w dniach 8–10 kwietnia 2005 Pondsmith poprowadził pierwsze publiczne gry oparte na trzeciej edycji. Gra napisana została przez Mike’a Pondsmitha, Mike’a Bluma, Colina Fiska, Dave’a Friedlanda, Willa Mossa, Scotta Ruggelsa i wydana została 13 grudnia 2005 r. zbierając mieszane recenzje.
Ilustracje w grze krytykowane były powszechnie za wykorzystanie zdjęć figurek, których Pondsmith był kolekcjonerem. Gra sprzedała się jednak na tyle dobrze, że wkrótce po premierze zapowiedziano szereg akcesoriów i dodatków do niej: "DataPack" (początkowo zatytułowany "Dossier Pak"), "FlashPak", "Gangbook" i "Insider AltCult". "Cyberpunk v3.0" podobnie do poprzednich wydań wzorowany był na świecie przedstawionym w klasycznych książkach cyberpunkowych napisanych przez Neala Stephensona czy Williama Gibsona, ale w przeciwieństwie do poprzedników włączał też pomysły z opublikowanych po 1990 roku książek, japońskich anime oraz filmów. Zdaniem Pondsmitha "Cyberpunk" stanowić miał komentarz na temat XXI wieku, wojny, technologii, wpływu korporacji na życie ludzi oraz miejsca państwa w społeczeństwie.
Mechaniki Interlock oraz Fuzion.
Oprócz pracy dla R. Talsorian Games, Pondsmith współpracował przy rozwoju linii "Champions" będącej własnością Hero Games. Jego praca skupiała się głównie na pomocy redakcyjnej, ale zaowocowała bliższą znajomością mechaniki wykorzystywanej przez wydawnictwo. Pondsmith zdecydował się połączyć nowo poznany systemem z wykorzystywaną podówczas przez R. Talsorian mechaniką, w wyniku czego powstał nowy uniwersalny system znany jako "Fuzion". Wykorzystywane był on przez późniejsze produkty firmy, w tym przez trzecią edycja gry "Cyberpunk". Zmiany mechaniczne były uzasadniane przez Pondsmitha w przedmowie do trzeciego wydania "Cyberpunka" jako konieczne dla usprawnienia gry i przyciągnięcia nowych graczy. Tak jak sama gra, nowa mechanika spotkała się z bardzo różnorodną oceną społeczności graczy.
R. Talsorian Games.
R. Talsorian Games jest wydawcą gier fabularnych z siedzibą w stanie Waszyngton. Firma założona została w 1985 roku w Kalifornii przez Mike’a Pondsmitha i dzięki dostępowi Pondsmitha do maszyn DTP była jednym z pierwszych wydawców publikujących profesjonalnie wykonane podręczniki. Obecnie Lisa Pondsmith, żona Mike’a Pondsmitha, piastuje stanowiska dyrektora generalnego firmy, Mike Pondsmith natomiast pozostaje właścicielem i głównym projektantem gier. Pochodzenie nazwy pozostaje niejasne, ale zapytany o nie Pondsmith powiedział, że „R. Talsorian to prawdziwa osoba, która nigdy nie gra w RPG”.
Maximum Mike.
Alter-ego Mike’a Pondsmitha – Maximum Mike – pojawia się w części podręczników do "Cyberpunka". W przeciwieństwie do innych charakterystycznych dla świata postaci, takich jak Morgan Blackhand, Johnny Silverhand czy Nomad Santiago, Maximum Mike burzy czwartą ścianę i zwraca się do czytelnika bezpośrednio. Wizerunek Pondsmitha i jego nazwisko zostały wykorzystane w świecie "Cyberpunka" także w innych okolicznościach: figuruje on jako "Omni Kismet, Ph.D.", jedna z postaci w kolekcjonerskiej grze karcianej Netrunner (imię bohatera jest anagramem nazwiska Mike’a Pondsmitha).
Gra komputerowa Cyberpunk 2077.
30 maja 2012 potwierdzono współpracę Pondsmitha z polską firmą CD Projekt RED nad grą komputerową osadzoną w świecie czerpiącym z gry "Cyberpunk 2020". 18 października 2012 ujawniona została nazwa gry i jednocześnie świat przedstawiony: "Cyberpunk 2077". Niewiele później Brian Crecente za sprawą wywiadu z twórcami potwierdził, że Pondsmith pracuje również nad nowym wydaniem papierowej gry fabularnej "Cyberpunk". W wywiadzie dla GameSpotu dyrektor wykonawczy CD Projekt RED Marcin Iwiński ujawnił, że Pondsmith zaangażowany jest w rozwój gry skupiając się głównie na mechanice i świecie przedstawionym, a jego wkład choć ciągły, nie ma charakteru codziennego m.in. ze względu na odległość między siedzibą R. Talsorian Games a CD Projekt RED. Zarówno autorzy gry, jak i Pondsmith i reszta projektantów z R. Talsorian Games publikować mają regularnie materiały dotyczące gry i świata na nowo utworzonym blogu cyberpunk.net.
Życie prywatne.
Pondsmith ma żonę Lisę oraz syna Cody’ego. Wszyscy troje pracują w R. Talsorian Games. Mimo iż Mike i Lisa znali się wcześniej, ich związek rozpoczął około 1977 roku, gdy oboje byli jeszcze w college’u. Pobrali się w lutym 1982 roku. Lisa pełni funkcję głównego menedżera R. Talsorian Games i uczestniczyła w tworzeniu niektórych produktów firmy (m.in. wraz z Jeffem Grubbem jest współautorką podręcznika "The Memoirs of Auberon of Faerie" dla systemu "Castle Falkenstein"). Cody pojawia się w stopce redakcyjnej dodatku "Flashpak" do linii "Cyberpunk V3.0". Jest on również zaangażowany w promocję produktów i kontakt ze społecznością steampunkowej gry R. Talsorian "Castle Falkenstein". Zanim podjął się tworzenia gier, Mike Pondsmith amatorsko trudnił się paleontologią. W wolnym czasie zbiera plastikowe figurki G.I. Joe, których zdjęcia ilustrowały podręcznik "Cyberpunk v3.0", lubi rekreację na świeżym powietrzu, książki oraz zdalnie sterowane samochody i samoloty.
Wystąpienia publiczne.
Pondsmith pozostaje aktywny w społeczności graczy RPG i wielokrotnie uczestniczył w konwentach poświęconych grom fabularnym. Jego obecność na wielu edycjach Gen Con sprawiła, że jego wspomnienia i doświadczenia z tego zapoczątkowanego przez Gary’ego Gygaksa konwentu znalazły się w napisanej przez Robina D. Lawsa książce "40 Years of Gen Con", opublikowanej w sierpniu 2007 r. przez Atlas Games. Pondsmith uczestniczył w konwentach I-Con, A-KON, Norwescon, Origins, Dexcon, DunDraCon i innych. Był także honorowym gościem Ropecon 1999, Astronomicon 2001 oraz I-Con 25. Zarówno Mike, jak i jego syn Cody prowadzili sesje gier fabularne podczas wspomnianych konwentów.
Kariera naukowa.
Pomiędzy latami 2010 i 2011 Pondsmith pracował na "Wydziale Projektowania i Produkcji Gier" ("Department of Game Software Design and Production") DigiPen Institute of Technology w Redmond, gdzie prowadził zajęcia z projektowania gier. Dwa prowadzone przez niego kursy to "Historia gier" ("Game History", GAT 110) oraz "Mechanika Gier 1" ("Game Mechanics I", GAT 210).
Nagrody i wyróżnienia.
Wiele z gier zaprojektowanych przez Mike’a Pondsmitha zostało wyróżnionych nagrodami branżowymi.
W 2006 roku Pondsmith został dołączony do galerii sław Origins Awards ("Origins Awards Hall of fame") wraz z Jollym R. Blackburnem, Rodgerem MacGowanem, Dennisem Mize (pośmiertnie), Aaronem Allstonem, oraz grą "Star Fleet Battles".
Gry planszowe.
W ramach współpracy z TSR w 1990 roku Pondsmith stworzył wraz z innymi projektantami trzy gry planszowe.
Ponadto w 2006 R. Talsorian Games wydało grę planszową Pondsmitha zatytułowaną "GoDice!". Także pierwsze wydanie gry "Mekton" z racji braku elementów fabularnych było grą planszową.
Twórczość.
Mike Pondsmith napisał samemu lub współtworzył z innymi autorami szereg produktów wydanych przez R. Talsorian Games i TSR. Publikował także artykuły na łamach magazynów branżowych.
Dla R. Talsorian Games:
Dla TSR:
Polskie wydania.
W Polsce produkty R. Talsorian Games wydawane są przez warszawskie Copernicus Corporation, które do tej pory przetłumaczyło na język polski i opublikowało 10 podręczników z linii oferowanych przez R. Talsorian Games. Pondsmith jest współautorem sześciu spośród nich:

</doc>
<doc id="2687997" url="https://pl.wikipedia.org/wiki?curid=2687997" title="Tymek &amp; Mistrz">
Tymek &amp; Mistrz



</doc>
<doc id="2687999" url="https://pl.wikipedia.org/wiki?curid=2687999" title="Innocenty (Sielnokrinow)">
Innocenty (Sielnokrinow)



</doc>
<doc id="2688002" url="https://pl.wikipedia.org/wiki?curid=2688002" title="Ala-Tsumba">
Ala-Tsumba

Ala-Tsumba – wieś w Estonii, w prowincji Võru, w gminie Meremäe.

</doc>
<doc id="2688007" url="https://pl.wikipedia.org/wiki?curid=2688007" title="Drzewo AST">
Drzewo AST



</doc>
<doc id="2688012" url="https://pl.wikipedia.org/wiki?curid=2688012" title="Wioletta Luberecka">
Wioletta Luberecka

Wioletta Luberecka, po mężu Hammershaug (ur. 6 kwietnia 1967 w Elblągu) – polska piłkarka ręczna, występująca na pozycji rozgrywającej, reprezentantka Polski, dziewięciokrotna mistrzyni Polski z Montexem Lublin.
Życiorys.
Karierę sportową rozpoczęła w Starcie Elbląg, w którym występowała w latach 1985–1990. Następnie grała w klubach norweskich: Sverresborg Idrettsforening (1990–1991), Faaberg (1991–1994) i Drammen (1995). Od 1995 do 2004 reprezentowała barwy Montexu Lublin, zdobywając dziewięć tytułów mistrza Polski z rzędu (1995–2003), wicemistrzostwo Polski (2004) oraz Puchar EHC (2001). Ta ostatnia wygrana to największy sukces w historii polskiej klubowej kobiecej piłki ręcznej na arenie międzynarodowej. W latach 1999–2004 była kapitanem lubelskiej drużyny.
W 1985 zdobyła brązowy medal młodzieżowych mistrzostw świata. W reprezentacji Polski seniorek debiutowała 29 stycznia 1986 w towarzyskim spotkaniu z Holandią. Wystąpiła na mistrzostwach świata grupy B w 1989 (6 miejsce) oraz mistrzostwach świata grupy A w 1990 (9 miejsce). Ostatni raz zagrała w biało-czerwonych barwach 1 czerwca 2003 w meczu eliminacji mistrzostw Europy z Hiszpanią. W reprezentacji Polski zagrała łącznie w 136 spotkaniach, zdobywając 428 bramek.
W 2000 i 2001 wygrywała Plebiscyt Kuriera Lubelskiego na najlepszego sportowca Lubelszczyzny.
Po zakończeniu kariery piłkarskiej zamieszkała w Norwegii.

</doc>
<doc id="2688013" url="https://pl.wikipedia.org/wiki?curid=2688013" title="Parafia Wniebowzięcia NMP w Nienaszowie">
Parafia Wniebowzięcia NMP w Nienaszowie



</doc>
<doc id="2688015" url="https://pl.wikipedia.org/wiki?curid=2688015" title="Andriej Stepanow">
Andriej Stepanow



</doc>
<doc id="2688016" url="https://pl.wikipedia.org/wiki?curid=2688016" title="Konstantin Wasiljew">
Konstantin Wasiljew



</doc>
<doc id="2688019" url="https://pl.wikipedia.org/wiki?curid=2688019" title="Kostas Fortunis">
Kostas Fortunis

Konstandinos Fortunis (ur. 16 października 1992 w Trikali) − grecki piłkarz występujący na pozycji pomocnika w klubie Olympiakos SFP, do którego trafił z niemieckiego 1. FC Kaiserslautern. Jest wychowankiem Olympiakos SFP. Reprezentował także barwy AÓ Trikala oraz Asteras Tripolis. Został powołany do kadry reprezentacji Grecji na Mistrzostwa Europy 2012.

</doc>
<doc id="2688023" url="https://pl.wikipedia.org/wiki?curid=2688023" title="Dana Glöß">
Dana Glöß

Dana Glöß (ur. 14 grudnia 1982 w Werdau) – niemiecka kolarka torowa, brązowa medalistka mistrzostw świata.
Kariera.
Pierwszy sukces w karierze Dana Glöß osiągnęła w 2003 roku, kiedy została wicemistrzynią Niemiec w keirinie. W latach 2004 i 2005 była mistrzynią kraju w wyścigu na 500 m, a w latach 2006, 2007 i 2009 zwyciężała na arenie krajowej w sprincie indywidualnym. Swój największy sukces osiągnęła podczas mistrzostw świata w Manchesterze w 2008 roku, gdzie wspólnie z Miriam Welte wywalczyła brązowy medal w sprincie drużynowym. Niemki uległy tylko drużynom Wielkiej Brytanii (Victoria Pendleton i Shanaze Reade) oraz Chin (Gong Jinjie i Zheng Lulu).

</doc>
<doc id="2688024" url="https://pl.wikipedia.org/wiki?curid=2688024" title="Dana Glöss">
Dana Glöss



</doc>
<doc id="2688026" url="https://pl.wikipedia.org/wiki?curid=2688026" title="Miku">
Miku

Osoby:
Postacie fikcyjne:
Anime:
Miejscowości:

</doc>
<doc id="2688030" url="https://pl.wikipedia.org/wiki?curid=2688030" title="Krotamiton">
Krotamiton

Krotamiton () – organiczny związek chemiczny, lek o działaniu przeciwświerzbowym oraz łagodzącym świąd.
Mechanizm działania krotamitonu jest nieznany. Lek jest toksyczny dla roztoczy wywołujących świerzb (świerzbowiec ludzki). Po zastosowaniu miejscowym, krotamiton wchłania się do krążenia ogólnego. Biologiczny okres półtrwania wynosi 30,9 godzin. Jest wydalany z moczem w 4,8–8,8%.
Wskazaniami są leczenie świerzbu, objawowe leczenie świądu alergicznego i świądu po ukąszeniu owadów.

</doc>
<doc id="2688035" url="https://pl.wikipedia.org/wiki?curid=2688035" title="Karabin CETME FR-8">
Karabin CETME FR-8

Karabin CETME Modelo FR-8 Cetmeton - powojenna hiszpańska modyfikacja karabinu Mauser. Karabin został przystosowany do nowej natowskiej amunicji karabinowej. FR-8 znajdował się na wyposażeniu armii hiszpańskiej. Cechą charakterystyczną było umieszczenie pod lufą rurowego pojemnika na wycior i oliwiarkę.

</doc>
<doc id="2688042" url="https://pl.wikipedia.org/wiki?curid=2688042" title="Przełęcz Jałowiecka">
Przełęcz Jałowiecka



</doc>
<doc id="2688046" url="https://pl.wikipedia.org/wiki?curid=2688046" title="Charlotte Becker">
Charlotte Becker

Charlotte Becker (ur. 19 maja 1983 w Datteln) – niemiecka kolarka torowa i szosowa, mistrzyni świata w kolarstwie szosowym - w jeździe drużynowej na czas, brązowa medalistka torowych mistrzostw świata i srebrna medalistka torowych mistrzostw Europy.
Kariera.
Pierwszy sukces w karierze Charlotte Becker osiągnęła w 2000 roku, kiedy zdobyła brązowy medal mistrzostw świata juniorów w indywidualnym wyścigu na dochodzenie. Sukces ten powtórzyła także rok później, a w latach 2004 i 2005 zdobywała złote medale mistrzostw Europy U-23 w wyścigu punktowym. W 2006 roku została mistrzynią kraju w indywidualnej jeździe na czas, a dwa lata później była najlepsza w indywidualnym wyścigu na dochodzenie. Podczas mistrzostw świata w Manchesterze w 2008 roku wspólnie z Vereną Joos i Alexandrą Sontheimer zdobyła brązowy medal w drużynowym wyścigu na dochodzenie. W tym samym roku wystartowała także na szosowych mistrzostwach świata w Varese, gdzie zajęła dziewiąte miejsce w indywidualnej jeździe na czas. W 2010 roku brała udział w torowych mistrzostwach świata w Kopenhadze, gdzie była między innymi siódma w omnium i sprincie drużynowym. Ponadto na mistrzostwach Europy w Apeldoorn w 2011 roku zdobyła srebrny medal w drużynowym wyścigu na dochodzenie. W 2012 roku wspólnie z koleżankami z zespołu Team Specialized–lululemon zdobyła złoty medal w jeździe drużynowej na czas na szosowych mistrzostwach śwaita w Valkenburgu.

</doc>
<doc id="2688048" url="https://pl.wikipedia.org/wiki?curid=2688048" title="Apollodotos I">
Apollodotos I

Apollodotos I () – hellenistyczny władca indo-grecki, panujący przypuszczalnie w latach 180–160 p.n.e.
Zgodnie z hipotezą przedstawioną przez brytyjskiego historyka Williama Woodthorpe'a Tarna był koregentem króla Baktrii Demetriusza I i jednym z jego dowódców podczas inwazji na Indie. Przyjmuje się, że Apollodotos był pierwszym władcą baktryjskim, który rozciągnął swoje panowanie na terytorium Półwyspu Indyjskiego. O władcy tego imienia panującym nad Indiami wspominał w III wieku historyk rzymski Marek Junianus Justynus. O znajdujących się wciąż w obiegu na wybrzeżu Indii kilka pokoleń później monetach z imieniem króla mówi także Periplus Morza Erytrejskiego. Zasięg świadectw numizmatycznych pozwala przyjąć, że władztwo Apollodotosa obejmowało Paropamisadę, Arachozję, Gandharę oraz zachodnią część Pendżabu.

</doc>
<doc id="2688050" url="https://pl.wikipedia.org/wiki?curid=2688050" title="Vtora liga macedońska">
Vtora liga macedońska



</doc>
<doc id="2688051" url="https://pl.wikipedia.org/wiki?curid=2688051" title="Eukratydes">
Eukratydes



</doc>
<doc id="2688054" url="https://pl.wikipedia.org/wiki?curid=2688054" title="Verena Jooß">
Verena Jooß

Verena Jooß (ur. 9 stycznia 1979 w Karlsruhe) – niemiecka kolarka torowa, brązowa medalistka mistrzostw świata i Europy.
Kariera.
Pierwszy sukces w karierze Verena Jooß osiągnęła w 2003 roku, kiedy została wicemistrzynią Niemiec w indywidualnym wyścigu na dochodzenie. W latach 2004, 2005 i 2007 w tej samej konkurencji zdobywała złote medale mistrzostw kraju. Swój największy sukces osiągnęła podczas mistrzostw świata w Manchesterze w 2008 roku, gdzie wspólnie z Charlotte Becker i Alexandrą Sontheimer zdobyła brązowy medal w drużynowym wyścigu na dochodzenie. W 2008 roku brała także udział w igrzyskach olimpijskich w Pekinie, zajmując jedenaste miejsce w indywidualnym wyścigu na dochodzenie. W 2010 roku brała udział w torowych mistrzostwach świata w Kopenhadze, gdzie była między innymi siódma w drużynowym wyścigu na dochodzenie. W tej konkurencji zdobyła ponadto brązowy medal na mistrzostwach Europy w Pruszkowie w 2010 roku.

</doc>
<doc id="2688055" url="https://pl.wikipedia.org/wiki?curid=2688055" title="Verena Joos">
Verena Joos



</doc>
<doc id="2688057" url="https://pl.wikipedia.org/wiki?curid=2688057" title="Demetriusz III">
Demetriusz III



</doc>
<doc id="2688058" url="https://pl.wikipedia.org/wiki?curid=2688058" title="Ny Carlsberg Glyptotek">
Ny Carlsberg Glyptotek

Ny Carlsberg Glyptotek – muzeum sztuki w Kopenhadze poświęcone kulturze starożytnej basenu Morza Śródziemnego oraz XIX-wiecznej sztuce francuskiej i duńskiej. Założone w 1882 przez znanego duńskiego browarnika, kolekcjonera i mecenasa sztuki, Carla Jacobsena jako dar dla społeczeństwa.
Historia.
Założyciel muzeum, Carl Jacobsen (1842–1914), syn browarnika J.C. Jacobsena, założyciela browaru Carlsberg, był również znanym browarnikiem, a także mecenasem i kolekcjonerem sztuki. Zbierał rzeźby z różnych okresów, ale przede wszystkim grecko-rzymskie rzeźby z marmuru oraz współczesne mu rzeźby francuskie i duńskie. Z dziełami artystów francuskich zapoznawał się podczas zwiedzania corocznych wystaw w Paryżu. W 1878 zakupił pierwsze dzieło do swej kolekcji – „La Musique” dłuta Eugène’a Delaplanche'a. W 1879 kupił pierwszą rzeźbę antyczną.
W 1882 roku miał już zgromadzonych tyle rzeźb, że postanowił udostępnić swoją kolekcję dla publiczności. Urządził galerię we własnym domu nazywając ją Glyptotheket på Ny Carlsberg. Kolekcja szybko rosła, a w 1887 rozpoczął się złoty wiek dla Jacobsena. Nawiązał on kontakt z niemieckim archeologiem Wolfgangiem Helbigiem, który w ciągu następnych 25 lat pracował jako jego przedstawiciel w Rzymie pośrednicząc przy zakupie antyków. Jednocześnie Jacobsen sam kontynuował zakupy dzieł sztuki w Paryżu zamawiając je bezpośrednio u francuskich artystów.
W młodości Jacobsen interesował się również malarstwem, a zwłaszcza pracami mistrzów włoskiego renesansu i baroku, z którymi zapoznał się podczas swych licznych podróży po Europie. W jego zbiorach znalazły się też rysunki artystów duńskich i zagranicznych oraz znacząca kolekcja medali i plakiet. Podczas wycieczki do Aten w 1887 zakupił tysiące prehistorycznych kamiennych narzędzi. W podeszłym wieku zafascynował się sztuką azjatycką. Zgromadził niewielką kolekcję rzeźb z drewna i brązu, pochodzących z Chin, Japonii i Jawy. Zakupił też wiele gipsowych odlewów rzeźb antycznych znanych z innych muzeów. Ich galerię urządzono w piwnicy. W 1896, gdy została otwarta Narodowa Galeria Sztuki, Carl Jacobsen został jej dyrektorem.
W 1879 roku założył fundację Albertina, od imienia rzeźbiarza Bertela (Alberto) Thorvaldsena, dzięki której sfinansował wystawienie brązowych kopii antycznych rzeźb w innych miejscach, jak Ørstedparken. W 1909 roku zainicjował i pokrył koszty rekonstrukcji iglicy na kościele św. Mikołaja, który został spalony w 1795. W ostatnich latach życia podjął starania o rekonstrukcję iglicy na kopenhaskim kościele Marii Panny, zakończone jednak niepowodzeniem. W 1913 sfinansował budowę posągu "Małej Syrenki" dłuta Edvarda Eriksena, ustawionego na nabrzeżu Langelinie w Kopenhadze.
Architektura.
Zbiory sztuki duńskiej i francuskiej znajdują się w budynku zaprojektowanym przez Vilhelma Dahlerupa, natomiast kolekcja antyków w budynku autorstwa Hacka Kampmanna.
Vilhelm Dahlerup został wybrany przez Carla Jacobsena jako projektant pierwszego budynku muzeum. Jego konstrukcja, oddana do użytku w 1897, to trzyskrzydłowe założenie z czerwonej cegły utrzymane w stylu historyzującym, inspirowane weneckim renesansem. Wnętrze budowli zdobią malowane sufity, biegnące wzdłuż ścian fryzy i reliefy, mozaikowe posadzki i marmurowe kolumny.
Po kilku latach Jacobsen postanowił wybudować drugi gmach dla kolekcji antyków. Budynek zaprojektował architekt Hack Kampmann. Jest to czteroskrzydłowe założenie wokół centralnej hali z kolumnadą, utrzymane w klasycyzującym stylu, z fasadą południową w formie schodkowej piramidy. Pomiędzy tymi dwoma budynkami Dahlerup zaprojektował duży ogród zimowy zwieńczony szklaną kopułą. Nowe założenie oddano do użytku w 1906.
W 1996 oddano do użytku trzeci budynek zaprojektowany przez architekta Henninga Larsena, mieszczący kolekcję francuskich obrazów.
Zbiory.
Na kolekcję Ny Carlsberg Glyptotek składają się dzieła sztuki należące do kultur basenu Morza Śródziemnego: Mezopotamii, starożytnego Egiptu, Grecji, Etrurii, Rzymu oraz XIX-wieczna sztuka francuska i duńska.
Sztuka antyczna.
Sztuka starożytnego Egiptu.
Starożytni Egipcjanie byli wybitnymi twórcami – nauczycielami Greków i Rzymian, którzy przekazali ich dziedzictwo Europie. Charakterystyczne dla sztuki starożytnego Egiptu są mumie. Ich powstanie związane jest z wiarą Egipcjan, iż ciało jest wieczną siedzibą duszy. Ciała zmarłych były preparowane w specjalny sposób przed złożeniem ich do grobowca. Z wierzeniami związana jest też sztuka pochówku, którą reprezentuje grobowiec zamożnego Egipcjanina z figurkami pochodzącymi z IV tysiąclecia p. n.e., odkrytymi w 1921 w grobowcu Gemniemhata, na północ od piramidy Tetiego w Sakkarze. Reprezentowane są też rzeźby i płaskorzeźby licznych staroegipskich bogów i bóstw, przedstawianych jako ludzie, zwierzęta lub ludzie ze zwierzęcymi głowami. Najważniejszym bogiem egipskim był Re, przedstawiany jako sokół lub człowiek z głową sokoła.
Sztuka etruska.
Ojczyzną Etrusków był region położony pomiędzy rzekami Arno a Tybrem, zamieszkany przez nich między 900 a 400 r. p.n.e. Etruskowie prowadzili handel wymienny z Bliskim Wschodem i Grecją. Kontakty te spowodowały stopniową ewolucję ich pastersko-chłopskiej kultury. Dzięki wymianie i dziełom wędrownych rzemieślników kultura Etrusków wzbogaciła się o elementy kultury zarówno bliskowschodniej jak i greckiej. Po roku 400 p.n.e. terytorium Etrusków było stopniowo wchłaniane przez sąsiada z południa – Imperium Rzymskie, a język Imperium, łacina, rozprzestrzenił się po całym półwyspie Apenińskim. Język Etrusków wymarł, ale wiele z ich tradycji przeszło do kultury rzymskiej. Było to szczególnie widoczne w przypadku uroczystości religijnych, które były częścią kultu przodków, czy rytuałach związanych z kultami bogów.
Starożytna sztuka grecka i rzymska.
Kolekcja rzeźby starożytnej z marmuru pochodzi z okresu między 600 r. p.n.e. a 500 r. n.e. Powstanie swe zawdzięcza zainteresowaniom Carla Jacobsena ludzkim ciałem, które jego zdaniem znalazło swój najlepszy wyraz artystyczny w rzeźbie antycznej.
Sztuka pochówków w starożytnej Grecji.
W 500 r. p.n.e. groby w Grecji były chronione przez marmurowe posągi lwów, byków i sfinksów. Czasami były one umieszczone parami. Groby młodych mężczyzn, wyróżniających się w walce lub w rozgrywkach były wieńczone posągami nagich młodzieńców. Zachowała się duża liczba reliefów nagrobnych z najbardziej znanej nekropolii w Kerameikos, położonej tuż za murami Aten (430–317 p.n.e.). Ukazują one zmarłych i ich rodziny, często są opatrzone napisem podającym imię zmarłego. Różna jest jakość artystyczna tych reliefów – od doskonałej do miernej, co świadczy, iż w tym okresie nawet zwykły człowiek mógł sobie na nie pozwolić. Innym rodzajem zwieńczenia nagrobka był marmurowy wazon. W 317 p.n.e. wprowadzono w Atenach zakaz luksusowego zdobienia nagrobków, wskutek czego marmurowe, nagrobne rzeźby zanikły.
Rzeźba rzymska.
Zbiory tego działu ukazują rzeźby pochodzące z willi bogatych Rzymian i cesarzy, np. z willi Hadriana, położonej niedaleko od Rzymu. Wille były budowane poza miastem i używane jako domy letniskowe. Duża ich liczba powstała wokół Zatoki Neapolitańskiej. Wille były zazwyczaj dekorowane posągami bóstw.
Palmyra.
Miasto Palmyra, położone w żyznej oazie na Pustyni Syryjskiej było w pierwszych wiekach naszej ery bogatym ośrodkiem handlu pomiędzy Wschodem a Imperium Rzymskim. Stąd prowadziły drogi m.in. do Indii i na Daleki Wschód (Jedwabny Szlak). Handel obejmował takie towary, jak: szlachetne drewno i klejnoty, przyprawy, barwniki, chiński jedwab i arabskie kadzidła. Dzięki bogactwu w mieście powstało wiele budynków mieszkalnych, sklepów, świątyń i dużych cmentarzy.
Bogata kolekcja dzieł sztuki z Palmyry, ok. 100 – jedna z największych poza Syrią – składa się głównie z popiersi nagrobnych, nabytych ok. 1900 roku przez Carla Jacobsena dzięki pośrednictwu Juliusa Løytveda, duńskiego konsula w Bejrucie. Popiersia te wieńczyły kamienie nagrobne, zamykające wejście do wnętrza grobowca.
Sztuka francuska.
Kolekcja sztuki francuskiej (malarstwo i rzeźba) w zasobach Ny Carlsberg Glyptothek odznacza się najwyższą jakością. Część poświęcona malarstwu prezentuje twórczość przed nastaniem impresjonizmu, sam impresjonizm oraz postimpresjonizm. Dział rzeźby obrazuje rozwój tej formy sztuki we Francji w latach 1830–1900, a zwłaszcza dokonania Rodina i Carpeaux.
Rzeźba.
Rzeźba z lat 1820–1900.
W okresie przełomu między sztuką nowożytną a nowoczesną (ok. 1870/90) w świecie rzeźby funkcjonowały różne artystyczne ideały, często sprzeczne ze sobą. Kwestionowano tradycyjne przedstawienia tematów biblijnych i mitologicznych na rzecz czegoś bardziej współczesnego. Inspiracja starożytną rzeźbą grecką i rzymską ścierała się z nowymi możliwościami oferowanymi przez sztukę współczesnego świata. Kolekcja rzeźby Ny Carlsberg Glyptotek ukazuje wszystkie te tendencje poprzez dzieła Meuniera, Carpeaux, Rodina i Degas'a, którzy, każdy na swój sposób, usiłowali połączyć tradycyjne motywy z poetyckimi ideałami funkcjonującymi w ich czasach. Ich rzeźby odzwierciedlały warunki egzystencji przeciętnego człowieka XIX w..
Rzeźby Edgara Degas'a.
Degas znany jest głównie ze swych obrazów olejnych i pasteli, ale być może najbardziej ze swej radykalnej rzeźby "Czternastoletnia tancerka", która stała się ogromną sensacją i wywołała skandal podczas szóstej wystawy impresjonistów w 1881 w Paryżu. Wykonana w wosku, ubrana w spódnicę i tiulu, z prawdziwymi włosami, tancerka wyróżniała się radykalnie na tle innych współczesnych rzeźb. Opinie na jej temat, zarówno wśród krytyków i publiczności, były bardzo podzielone. Dziś rzeźba ta jest uważana za arcydzieło sztuki współczesnej, szczególnie ze względu na nowatorstwo i zastosowane materiały. Równolegle z obrazami olejnymi i pastelami Degas wykonał na własny użytek dużą liczbę mniejszych figur woskowych. Około 150 tych figur, przedstawiających tancerzy, kobiety w kąpieli i konie, zostało odkrytych w pracowni artysty po jego śmierci. Najlepiej zachowane z nich – mniej więcej połowa – została wykonana z brązie. Jako jedno z zaledwie czterech muzeów na świecie, Ny Carlsberg Glyptotek ma pełną kolekcję figur koni, kobiet i tancerek baletowych i kapiących się kobiet, wykonanych przez Degasa z brązu (ogółem 74).
Rzeźby Auguste’a Rodina.
Auguste Rodin (1840–1917) jest często postrzegany jako buntowniczy praojciec nowoczesnej rzeźby, choć w rzeczywistości nie buntował się przeciwko ideałom rzeźbiarskim obowiązującym w jego czasach, walcząc jedynie o uznanie Akademii Sztuk Pięknych w Paryżu, do której nigdy nie udało mu się dostać. Był artystą-samoukiem, który opracował unikalną metodę modelowania skomplikowanych form w glinie i gipsie. Wiele z jego najsłynniejszych dzieł było krytykowanych za jego życia. Cechą wyróżniającą twórczość Rodina jest realistyczne, ale i wyraziste modelowanie ciała wraz z wielkim wyczuciem symbolicznej treści motywu. Przełomowy dla popularności artysty okazał się jego udział w Wystawie Światowej w Paryżu w roku 1900.
Carl Jacobsen widział "Myśliciel"a Rodina na francuskiej wystawie w Kopenhadze w 1888 roku, a od roku 1900 zaczął kupować dzieła bezpośrednio od artysty, którego odwiedzał w Paryżu. Kolekcja Jacobsena, składającą się początkowo z 24 rzeźb Rodina wzrosła z czasem do 43.
Malarstwo.
Malarstwo z lat 1820–1875.
Kluczową rolę w rozwoju malarstwa francuskiego pierwszej połowy XIX wieku odegrali Delacroix (przedstawiciel nurtu romantycznego), David (reprezentant neoklasycyzmu) i Manet. Szereg ich najważniejszych dzieł znajduje się w zbiorach Ny Carlsberg Glyptotek. Ich prace uzupełniają obrazy Milleta, Rousseau, Daumiera, Courbeta i Corota. Obok prac poszczególnych artystów reprezentowane są też artystyczne tendencje poszukujące nowego sposobu patrzenia na świat i przedstawiania go w sztuce: naturalizm, szkoła z Barbizon i realizm. Po 1860 tendencje te przyczyniły się do powstania i rozwoju impresjonizmu.
Impresjonizm.
W zbiorach Ny Carlsberg Glyptotek znajduje się pokaźny zbiór dzieł impresjonistów: Moneta, Degas'a i Pissarro. Kolekcja ta zawdzięcza swoje istnienie głównie Helge Jacobsen, która w 1914 przejęła ją z rąk swego ojca, Carla Jacobsena. Francuski impresjonizm jest ważnym elementem rozwoju malarstwa w kierunku indywidualnej, zmysłowej wypowiedzi artystycznej. Impresjoniści stanowili luźną grupę artystów, których jednoczyło pragnienie zmian w malarstwie. Podobnie jak pisarze tego okresu, Baudelaire, Flaubert i Zola, impresjoniści chcieli pokazywać współczesne życie i kulturę, a nie tematy historyczne czy mitologiczne. Byli pierwszymi artystami, którzy wystawiali swoje prace niezależnie od oficjalnego Salonu w Paryżu.
Postimpresjonizm.
Impresjoniści utorowali drogę następnemu kierunkowi, rozwijającemu się w latach 1885–1900. Jego przedstawicielami byli Gauguin, van Gogh i Cézanne. Artyści ci nie byli związani akademickimi normami, ale stosowali własne, indywidualne założenia w swojej sztuce, jeśli chodzi o wybór motywu, technikę czy paletę kolorów.
Paul Gauguin.
W zbiorach Ny Carlsberg Glyptotek znajduje się 46 prac Paula Gauguina, ukazujących cały jego artystyczny rozwój: od okresu paryskiego poprzez Kopenhagę do Bretanii i Tahiti. Gauguin zyskał sławę dzięki obrazom namalowanym na Tahiti w latach 1891–1903, jednak cały jego dorobek ukazuje go jako jednego z pionierów sztuki nowoczesnej. Działalność artystyczną Gauguin zaczął jako amator malujący francuskie pejzaże, ale szybko zarzucił je. W swej twórczości poszukiwał prostych form wyrazu i czystych barw chcąc nadać swym dziełom symboliczne znaczenie wykraczające daleko poza impresjonistyczne przywiązanie do natury. Gauguin stworzył własną specyficzną formę sztuki „prymitywnej” inspirowanej tradycją europejską oraz polinezyjską mitologią i kulturą, odzwierciedlającej człowieczeństwo, erotyzm i tajemnicze głębiny życia.
Sztuka duńska.
Zbiory sztuki duńskiej (malarstwo i rzeźba) obejmują wiek XIX i stanowią centrum muzealnej kolekcji.
Rzeźba duńska po 1850.
Założyciel Ny Carlsberg Glyptotek, Carl Jacobsen, żywo interesował się współczesną mu rzeźbą i chciał, aby w jego muzeum były reprezentowane prace najlepszych rzeźbiarzy epoki. W efekcie jego starań powstał pokaźny zbiór dzieł stworzonych przez uczniów Thorvaldsena: Freunda, Bissena i Jerichaua. Kolekcja odzwierciedla dążenie twórców do nowych ideałów i standardów zarówno pod względem motywów i formy rzeźbiarskiej. Ciało człowieka, uformowane z gliny, gipsu i drewna stanowi nową wersję mitologii nordyckiej i moralności biblijnej w sztuce, ze społecznym realizmem jako motywem. Forma i treść zbliżają się do siebie w spirali symboliki w gestach i pozach rzeźb. Dynamicznie skręcone sylwetki, twarze pełne ekspresji i zmysłowa nagość zwiastują początek nowoczesnej rzeźby w Danii.
Malarstwo duńskie.
Okres 1800–1860 został nazwany „duńskim złotym wiekiem”, bo był ucieleśnieniem kwitnącego okresu w historii sztuki duńskiej. Kolekcja Ny Carlsberg Glyptotek odznacza się w tym względzie wysokim poziomem, prezentując dzieła takich artystów, jak Jens Juel, Christoffer Wilhelm Eckersberg, Christen Købke i J.Th. Lundbye.
Kolekcja odzwierciedla wyjątkowy okres w duńskiej sztuki figuratywnej, której początek jest związany z zainteresowaniem sztuką i kulturą starożytnego świata, które ogarnęło całą ówczesną Europę. Inspirację czerpano najpierw z Włoch, a później z Grecji. Znaczącą postacią w duńskim malarstwie był wtedy Christoffer Wilhelm Eckersberg, profesor Królewskiej Duńskiej Akademii Sztuk Pięknych w Kopenhadze. Od około 1840 roku sztuka duńska zmieniła się, zarówno jeśli chodzi o jej rolę i charakter; doszły w niej wówczas do głosu idee narodowego romantyzmu, które znalazły dynamiczny wyraz w malarstwie pejzażowym, rodzajowym i historycznym.

</doc>
<doc id="2688059" url="https://pl.wikipedia.org/wiki?curid=2688059" title="Subkarabinek LW-9">
Subkarabinek LW-9

Subkarabinek Mitchell Guardian Angel LW-9 Lightweight Rifle - lekki amerykański subkarabinek samopowtarzany na amunicję 9 mm Para. Wyposażony w kolbę syntetyczną stałą lub wysuwaną prętową. Przeznaczony na rynek cywilny.

</doc>
<doc id="2688060" url="https://pl.wikipedia.org/wiki?curid=2688060" title="LW-9">
LW-9



</doc>
<doc id="2688061" url="https://pl.wikipedia.org/wiki?curid=2688061" title="Acajete">
Acajete

Acajete – miasto we wschodnim Meksyku, w północnej części stanu Veracruz, około 80 km na zachód od wybrzeża Zatoki Meksykańskiej i na zachód od stolicy stanu Jalapa Enriques. Jest siedzibą władz gminy Acajete. W 2005 roku liczyło 7 558 mieszkańców.

</doc>
<doc id="2688062" url="https://pl.wikipedia.org/wiki?curid=2688062" title="Dzielnice Gdańska">
Dzielnice Gdańska



</doc>
<doc id="2688065" url="https://pl.wikipedia.org/wiki?curid=2688065" title="Draft juniorów KHL">
Draft juniorów KHL

Draft juniorów KHL (ros. Драфт юниоров КХЛ, od 2015 Ярмарка юниоров КХЛ – Jarmarka Juniorow KHL) – coroczne spotkanie, podczas którego kluby z hokejowych rozgrywek Kontynentalnej Hokejowej Ligi (KHL) mogą uzyskać prawa do zawodników w wieku juniorskim.
Impreza odbywa się po zakończeniu sezonu, pod koniec maja lub na początku czerwca i jest przeprowadzona według wzorów zaczerpiniętych z draftów amerykańskich lig zawodowych (w szczególności NHL - National Hockey League Entry Draft).
Obecnie zasadniczą regułą draftu jest warunek, iż biorący udział w wyborze hokeiści są dopuszczeni jako:

</doc>
<doc id="2688066" url="https://pl.wikipedia.org/wiki?curid=2688066" title="Firlej (jezioro)">
Firlej (jezioro)

Firlej – jezioro we wschodniej Polsce na Nizinie Południowopodlaskiej, a dokładniej Wysoczyźnie Lubartowskiej. Leży 12 km na północny zachód od Lubartowa oraz 11 km na południowy wschód od Kocka przy miejscowości Firlej. Wchodzi w skład Jezior Firlejowskich.
Jezioro nie posiada dopływów i stałych odpływów. Okresowy ciek istnieje tylko po roztopach lub ulewnych deszczach. Wypływa z jego zachodniej strony i uchodzi do niżej położonego Jeziora Kunowskiego.
Linia brzegowa jeziora jest słabo rozwinięta, a kształt owalny. Na zbiorniku nie ma wysp.
Otoczenie i zagospodarowanie.
Teren wokół jeziora jest zagospodarowany rolniczo. Pola uprawne występują z jego północnej i północno-zachodniej strony. Natomiast od południowego zachodu i południowego wschodu okala je las. Tereny te nie mają bezpośredniego dostępu do jeziora, przy linii brzegowej znajduje się piaszczysta plaża. Wieś Firlej położona jest od północno-zachodniej strony zbiornika.
Firlej jest dobrze zagospodarowany rekreacyjnie − znajduje się nad nim kilkanaście ośrodków wypoczynkowych, a także okresowo czynne punkty gastronomiczne, wypożyczalnie sprzętu pływającego itp. Wokół jeziora zbudowano oświetlony chodnik dla pieszych i drogę dla rowerów. Latem jest to popularne miejsce wypoczynku.
W pobliżu przebiega droga krajowa nr 19.
Flora i fauna.
Zbiornik zarybiany jest wieloma gatunkami. Występują tam drapieżniki takie jak szczupak, okoń, węgorz i sandacz. Białoryb stanowią leszcz, karaś, lin, płoć, karp i amur. Intensywne wędkowanie zmniejsza jednak liczebność ryb. W jeziorze Firlej występują glony i zmniejszają przezroczystość wody. Mimo tego wody posiadają II klasę wód jeziorowych.

</doc>
<doc id="2688067" url="https://pl.wikipedia.org/wiki?curid=2688067" title="USS Stickleback">
USS Stickleback



</doc>
<doc id="2688068" url="https://pl.wikipedia.org/wiki?curid=2688068" title="Koriolan (film)">
Koriolan (film)

Koriolan (ang. "Coriolanus") – brytyjsko-serbski thriller z 2011 roku w reżyserii Ralpha Fiennesa. Film oparty na tragedii Williama Szekspira "Koriolan".
Film miał premierę 14 lutego 2011 roku podczas 61. Międzynarodowego Festiwalu Filmowego w Berlinie.
Treść.
Uwspółcześniona wersja tragedii Szekspira zaczyna się w Rzymie, którego mieszkańcy dowiadują się, że wkrótce zaatakuje ich armia Wolsków. Wódz Kajus Marcjusz (Ralph Fiennes) wyrusza przeciwko wrogom, a po ich pokonaniu otrzymuje przydomek Koriolan. Wraca do Rzymu i ubiega się o stanowisko konsula. Nie uzyskuje jednak poparcia ludu i zostaje wygnany z miasta. Udaje się do Wolsków i proponuje im, że poprowadzi ich do najazdu na Rzym. Wrogowie przyjmują jego ofertę. Chcąc wyjednać pokój z Koriolanem, rodacy wysyłają do niego matkę i żonę...
Obsada.
i inni

</doc>
<doc id="2688069" url="https://pl.wikipedia.org/wiki?curid=2688069" title="Poul Petersen">
Poul Petersen

Poul Eyvind Petersen (ur. 11 kwietnia 1921 w Kopenhadze, zm. 31 maja 1997 w Tisvildeleje) – duński piłkarz i trener grający podczas kariery na pozycji obrońcy.
Kariera klubowa.
Całą karierę piłkarską Poul Petersen spędził w stołecznym klubie Akademisk BK. Z AB pięciokrotnie zdobył mistrzostwo Danii w 1943, 1945, 1947, 1951 i 1952.
Kariera reprezentacyjna.
W reprezentacji Danii Petersen zadebiutował 16 czerwca 1946 w przegranym 1-2 towarzyskim meczu z Norwegią. W 1948 wystąpił w Igrzyskach Olimpijskich. Na turnieju w Londynie Dania zdobyła brązowy medal, a Petersen był rezerwowym i nie wystąpił w żadnym meczu. W 1952 po raz drugi uczestniczył w Igrzyskach Olimpijskich. Na turnieju w Helsinkach wystąpił w trzech meczach z Grecją, Polską i Jugosławią, który był jego ostatnim meczem reprezentacji. Od 1946 do 1952 roku rozegrał w kadrze narodowej 34 mecze.
Kariera trenerska.
W latach 1962-1966 Poulsen był selekcjonerem reprezentacji Danii. W roli zadebiutował 23 maja 1962 w przegranym 1-4 meczu z NRD. W 1964 po pokonaniu wcześniej Malty, Albanii i Luksemburga (tego ostatniego dopiero w trzecim, dodatkowym meczu) Dania awansowała do turnieju finałowego Pucharu Narodów Europy. Dania zajęła ostatnie, czwarte miejsce po porażkach z 0-3 ZSRR i 1-3 po dogrywce z Węgrami. Ostatni raz w roli selekcjonera Poulsen prowadził reprezentacje Danii 30 listopada 1966 w przegranym 0-2 meczu eliminacji Mistrzostw Europy z Holandią. Jego bilans to 47 meczów to 17 zwycięstw, 8 remisów i 22 porażek, przy bilansie bramkowym 85-94.

</doc>
<doc id="2688071" url="https://pl.wikipedia.org/wiki?curid=2688071" title="Alexandra Sontheimer">
Alexandra Sontheimer

Alexandra Sontheimer (ur. 15 czerwca 1987 we Fryburgu) – niemiecka kolarka torowa, brązowa medalistka mistrzostw świata.
Kariera.
Pierwszy sukces w karierze Alexandra Sontheimer osiągnęła w 2007 roku, kiedy zdobyła brązowy medal mistrzostw kraju w indywidualnym wyścigu na dochodzenie. W lutym 2008 roku wraz z koleżankami zwyciężyła w zawodach Pucharu Świata w Kopenhadze. Jeszcze w tym samym roku osiągnęła swój największy sukces - podczas mistrzostw świata w Manchesterze wspólnie z Vereną Joos i Charlotte Becker zdobyła brązowy medal w drużynowym wyścigu na dochodzenie.

</doc>
<doc id="2688073" url="https://pl.wikipedia.org/wiki?curid=2688073" title="Przełęcz Jałowiecka Południowa">
Przełęcz Jałowiecka Południowa

Przełęcz Jałowiecka Południowa lub Jałowieckie Siodło (993 m) – przełęcz w Beskidzie Żywieckim, pomiędzy północno-zachodnim grzbietem Małej Babiej Góry (1517 m) a Jałowcowym Garbem (1017 m). Przez przełęcz tę biegnie Wielki Europejski Dział Wodny oraz granica państwowa polsko-słowacka. Na polskich, północnych stokach przełęczy ma źródła potok Jałowiec, na południowych, słowackich Polhoranka. Przełęcz jest całkowicie zalesiona i wyznacza zachodni kraniec Babiogórskiego Parku Narodowego.
Z drugiej strony Jałowieckiego Garbu istnieje druga przełęcz – Przełęcz Jałowiecka Północna (996 m), nazywana także Tabakowym Siodłem.

</doc>
<doc id="2688074" url="https://pl.wikipedia.org/wiki?curid=2688074" title="Defendyzm">
Defendyzm

Defendyzm – pogląd uznający wojnę za zło, akceptujący jednocześnie rozbudowę własnego potencjału militarnego, którego celem jest zapobieżenie jej wybuchowi.
Cechą charakterystyczną tego nurtu jest postrzeganie systemu międzynarodowego w kategoriach nie tyle całkowitej anarchii, ile „zanarchizowanej społeczności międzynarodowej”, w której relacje międzypaństwowe określa stan równowagi sił i stabilizacji. Nie jest to stan na tyle idealny, żeby wyeliminować wojnę w ogóle. Tym samym nie jest ona aprobowana, ale zarazem nie jest też nieunikniona. Defendyzm można odnieść do stanu dwubiegunowej równowagi sił ładu pojałtańskiego, kiedy oba kraje, Związek Radziecki i Stany Zjednoczone, rozbudowały własne potencjały zbrojeniowe, stosując zasadę wzajemnego odstraszania ("deterrence"), której narzędziem była przede wszystkim broń nuklearna.
Według Lawrence'a Friedmana termin ten oznacza „zniechęcanie i odwodzenie kogoś od czegoś poprzez groźbę zastosowania siły, zapobieganie czemuś poprzez budzenie przerażenie bądź też powstrzymanie kogoś przed czymś poprzez potencjalne konsekwencje, jakie wywołać mogą jego czyny”. W przypadku obu supermocarstw mamy do czynienia z odstraszaniem jako defensywna strategia działania. Wojny i konflikty zbrojne ograniczyły się do co najwyżej do skali regionalnej, a dwie wielkie kryzysy międzynarodowe: koreański (1950–1953) i kubański (1962) nie zakończyły się bezpośrednią konfrontacją USA i ZSRR z wykorzystaniem broni nuklearnej.

</doc>
<doc id="2688075" url="https://pl.wikipedia.org/wiki?curid=2688075" title="PGM Précision">
PGM Précision

 
PGM Précision – francuska firma produkująca broń palną. Firma PGM specjalizuje się w produkcji wysokiej jakości karabinów wyborowych oraz przeciwpancernych. Karabiny firmy PGM posiada na wyposażeniu wiele armii i jednostek policyjnych na świecie.

</doc>
<doc id="2688083" url="https://pl.wikipedia.org/wiki?curid=2688083" title="Sub-9">
Sub-9



</doc>
<doc id="2688084" url="https://pl.wikipedia.org/wiki?curid=2688084" title="Christin Muche">
Christin Muche

Katja-Christin Muche (ur. 19 października 1983 we Forst) – niemiecka kolarka torowa, dwukrotna medalistka mistrzostw świata.
Kariera.
Pierwszy sukces w karierze Christin Muche osiągnęła w 2000 roku, kiedy została mistrzynią świata juniorów w sprincie indywidualnym, a w wyścigu na 500 m była druga. Rok później w tej samej kategorii wiekowej zdobyła srebrne medale w obu tych konkurencjach. W latach 2003-2005 wywalczyła cztery medale mistrzostw Europy U-23, w tym złote w keirinie i sprincie (oba w 2005 roku). W 2006 roku brała udział w mistrzostwach świata w Bordeaux, gdzie zdobyła złoty medal w keirinie, wyprzedzając bezpośrednio Francuzkę Clarę Sanchez oraz Chinkę Guo Shuang. Dwa lata później, podczas mistrzostw świata w Manchesterze zdobyła w tej samej konkurencji brązowy medal. Wyprzedziły ją tylko Amerykanka Jennie Reed i Brytyjka Victoria Pendleton. Startowała także na mistrzostwach świata w Kopenhadze w 2010 roku, zajmując dziesiąte miejsce w keirinie, a rywalizację w sprincie indywidualnym ukończyła na 22. pozycji.

</doc>
<doc id="2688089" url="https://pl.wikipedia.org/wiki?curid=2688089" title="John Amdisen">
John Amdisen

John Amdisen (ur. 8 lipca 1934 - zm. 14 stycznia 1997) - piłkarz duński grający podczas kariery na pozycji obrońcy.
Kariera klubowa.
Całą karierę piłkarską John Amdisen spędził w klubie Aarhus GF. Z AGF czterokrotnie zdobył mistrzostwo Danii w 1955, 1956, 1957, 1960 oraz pięciokrotnie Puchar Danii w 1955, 1957, 1960, 1961 i 1965.
Kariera reprezentacyjna.
W reprezentacji Danii Amdisen zadebiutował 13 marca 1955 w zremisowanym 1-1 towarzyskim meczu z Holandią. Ostatni raz w reprezentacji wystąpił 28 maja 1961 w zremisowanym 1-1 towarzyskim meczu z NRD. Trzy lata po swoim ostatnim meczu w reprezentacji został powołany na turniej finałowy Pucharu Narodów Europy, na którym Dania zajęła ostatnie, czwarte miejsce.

</doc>
<doc id="2688094" url="https://pl.wikipedia.org/wiki?curid=2688094" title="Vera Carrara">
Vera Carrara

Vera Carrara (ur. 6 kwietnia 1980 w Alzano Lombardo) – włoska kolarka torowa i szosowa, pięciokrotna medalistka torowych mistrzostw świata.
Kariera.
Pierwszy sukces Vera Carrara osiągnęła w 1998 roku, kiedy została mistrzynią świata juniorów w wyścigu punktowym. Cztery lata później była najlepsza na mistrzostwach Europy U-23 w indywidualnym wyścigu na dochodzenie. W 2002 roku wystąpiła także na mistrzostwach świata w Kopenhadze, gdzie zdobyła brązowy medal w wyścigu punktowym. W tej samej konkurencji zdobyła również srebrny medal podczas mistrzostw świata w Melbourne w 2004 roku i kolejny brązowy na mistrzostwach w Manchesterze w 2008 roku. Ponadto na mistrzostwach świata w Los Angeles w 2005 roku i rozgrywanych rok później mistrzostwach świata w Bordeaux była w tej konkurencji najlepsza. Carrara wzięła udział w igrzyskach olimpijskich w Atenach w 2004 roku, zajmując piąte miejsce w wyścigu punktowym. Cztery lata później, podczas igrzysk olimpijskich w Pekinie była czternasta w tej konkurencji, a rywalizacji w indywidualnej jeździe na czas nie ukończyła.

</doc>
<doc id="2688100" url="https://pl.wikipedia.org/wiki?curid=2688100" title="Mela Koteluk">
Mela Koteluk

Mela Koteluk, właściwie Malwina Koteluk (ur. 3 lipca 1985 w Sulechowie) – polska piosenkarka i autorka tekstów, wykonująca muzykę z pogranicza rocka i popu.
Życiorys.
W pierwszej klasie liceum przeprowadziła się z rodzinnego Sulechowa do Zielonej Góry. Przed maturą spędziła dwa lata w Londynie, gdzie przez semestr kształciła się w London School of Music. Jest absolwentką LXXV Liceum Ogólnokształcącego im. Jana III Sobieskiego w Warszawie. Ukończyła studia kulturoznawcze.
Śpiewała w chórkach w zespole "Scorpions" oraz u Gaby Kulki. W 2003 zdobyła drugie miejsce w szóstej edycji konkursu „Pamiętajmy o Osieckiej”. W 2011 wzięła udział w konkursie "Make More Music".
8 maja 2012 wydała debiutancki album studyjny, zatytułowany "Spadochron", będący płytą tygodnia w programie III Polskiego Radia. Zagrała również koncert retransmitowany przez tę stację. W 2013, wraz z Czesławem Mozilem, nagrała „Pieśń o szczęściu”, utwór promujący film "Baczyński" w reżyserii Kordiana Piwowarskiego.
Jest inicjatorką akcji wspierającej żywe granie "Nie bądź dźwiękoszczelny", a także laureatką Nagrody Artystycznej Miasta Torunia im. Grzegorza Ciechowskiego i plebiscytu "Ale Sztuka".
25 kwietnia 2013 została laureatką „Fryderyka” w kategoriach „Debiut roku” i „Artysta roku”.
17 listopada 2014 wydała drugi album studyjny, zatytułowany "Migracje".
W 2015 z Andrzejem Smolikiem, Tomaszem Organkiem i Krzysztofem Zalewskim podczas festiwalu "Męskie Granie" wykonała utwór „Armaty”.
9 listopada 2018 premierę miała jej trzecia płyta studyjna, zatytułowana "Migawka", na którą samodzielnie napisała teksty, a muzykę współtworzyła wraz ze swoim zespołem. Na albumie znalazło się jedenaście utworów, w tym singel „Odprowadź”, zaś za produkcję odpowiadał Marek Dziedzic.

</doc>
<doc id="2688102" url="https://pl.wikipedia.org/wiki?curid=2688102" title="Bence Biczo">
Bence Biczo



</doc>
<doc id="2688103" url="https://pl.wikipedia.org/wiki?curid=2688103" title="Pomnik Wandy Tazbir w Warszawie">
Pomnik Wandy Tazbir w Warszawie

Pomnik Wandy Tazbir – pomnik w formie kamiennej ławki, umieszczony na dziedzińcu Instytutu Głuchoniemych w Warszawie przy pl. Trzech Krzyży 4/6, upamiętniający harcmistrzynię Wandę Tazbir (ur. 1920, zm. 2006) – instruktorkę Związku Harcerstwa Polskiego, uczestniczkę powstania warszawskiego. Został odsłonięty 21 października 2007.
Opis.
Pomnik przedstawia Wandę Tazbir w mundurze harcerskim siedzącą na kamiennej ławeczce. Postać ma lewą rękę wyciągniętą w geście trzymania kwiatów. U stóp posągu znajduje się kamienny krąg, w który wpisana jest lilijka harcerska i napis: „1920 WANDA TAZBIR 2006”. Na lewo od monumentu znajduje się mniejszy głaz z tablicą w kształcie otwartej książki. Na lewej karcie znajduje się inskrypcja w języku polskim:
Na prawej karcie znajduje się inskrypcja o Wandzie Tazbir w języku angielskim i języku hebrajskim.

</doc>
<doc id="2688104" url="https://pl.wikipedia.org/wiki?curid=2688104" title="Maroko na Mistrzostwach Świata w Lekkoatletyce 2011">
Maroko na Mistrzostwach Świata w Lekkoatletyce 2011

Maroko na Mistrzostwach Świata w Lekkoatletyce 2011 było reprezentowane przez 19 zawodników.

</doc>
<doc id="2688108" url="https://pl.wikipedia.org/wiki?curid=2688108" title="Richárd Bohus">
Richárd Bohus

 Richárd Bohus (ur. 9 kwietnia 1993 w Békéscsabie) – węgierski pływak, specjalizujący się głównie w stylu grzbietowym.
Brązowy medalista mistrzostw Europy z Budapesztu na 50 m stylem grzbietowym, brązowy medalista mistrzostw Europy juniorów na dystansie 50 m grzbietem.
Uczestnik igrzysk olimpijskich w Londynie (2012) na 100 m grzbietem (22. miejsce).

</doc>
<doc id="2688109" url="https://pl.wikipedia.org/wiki?curid=2688109" title="Pomnik Wandy Tazbir">
Pomnik Wandy Tazbir



</doc>
<doc id="2688110" url="https://pl.wikipedia.org/wiki?curid=2688110" title="Kel-Tec CNC Industries Inc.">
Kel-Tec CNC Industries Inc.

 
Kel-Tec CNC Industries Inc. - amerykański producent broni palnej. 
Pierwszą wyprodukowaną przez Kel-Tec bronią był pistolet P-11. Przy długości 140 mm miał on masę zaledwie 400 g. Przeznaczony był dla detektywów policyjnych pracujących po cywilnemu lub jako broń zapasowa. Kolejną oryginalną bronią Kel-Tec był składany karabinek Sub-9. Najnowszym produktem jest karabin RFB w układzie Bullpup zaprezentowany w roku 2007.

</doc>
<doc id="2688112" url="https://pl.wikipedia.org/wiki?curid=2688112" title="Kel-Tec">
Kel-Tec



</doc>
<doc id="2688114" url="https://pl.wikipedia.org/wiki?curid=2688114" title="Posener Rennverein">
Posener Rennverein

Posener Renverein (pol. Poznańskie Towarzystwo Wyścigów Konnych) - nieistniejący klub jeździecki, założony w Poznaniu w 1879.
Klub był spadkobiercą poznańskich tradycji jeździeckich, kultywowanych od 1839 przez wielonarodowe Towarzystwo ku Ulepszaniu Hodowli Koni, Bydła i Owiec w Wielkim Księstwie Poznańskim. Członkami Posener Renverein byli jednak głównie Niemcy - ziemianie i korpus oficerski. W 1912, na 430 członków, tylko 26 było Polakami. Byli oni tolerowani głównie dzięki dobrym wynikom w hodowli koni. Towarzystwo organizowało wyścigi konne w kilku konkurencjach, według zasad przewidzianych przez berliński Union Club. Pierwszym prezesem był von Seydlitz - właściciel Śródki koło Międzychodu. 

</doc>
<doc id="2688115" url="https://pl.wikipedia.org/wiki?curid=2688115" title="Abdelaâti Iguider">
Abdelaâti Iguider



</doc>
<doc id="2688120" url="https://pl.wikipedia.org/wiki?curid=2688120" title="Kazimierz Południowski">
Kazimierz Południowski

Kazimierz Sergiusz Południowski (ur. 19 lutego 1888 w Myślenicach, zm. 8 stycznia 1959 w Londynie) – major dyplomowany piechoty Wojska Polskiego, działacz kultury, prezes Rady Artystyczno-Kulturalnej w Bydgoszczy.
Życiorys.
Urodził się 19 lutego 1888 roku w Myślenicach, ówczesnym mieście powiatowym Królestwa Galicji i Lodomerii. Ukończył Gimnazjum Humanistyczne w rodzinnym mieście. W czasie I wojny światowej pełnił służbę w cesarskiej i królewskiej armii.
7 lipca 1919 roku został przyjęty do Wojska Polskiego z zatwierdzeniem posiadanego stopnia porucznika ze starszeństwem z dniem 1 listopada 1916 roku, zaliczony do I Rezerwy armii z równoczesnym powołaniem do służby czynnej na czas wojny aż do demobilizacji, i przydzielony do Wojskowej Straży Granicznej. 1 sierpnia 1919 roku został przeniesiony do 1 pułku strzelców podhalańskich.
19 sierpnia 1920 roku został zatwierdzony z dniem 1 kwietnia 1920 roku w stopniu kapitana, w piechocie, „w grupie oficerów byłej armii austro-węgierskiej”. Wówczas nadal pełnił służbę w 1 pułku strzelców podhalańskich. 1 czerwca 1921 roku pełnił służbę w dowództwie 1 Dywizji Górskiej, a jego oddziałem macierzystym był nadal 1 pułk strzelców podhalańskich. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 469. lokatą w korpusie oficerów piechoty. 2 listopada 1923 roku został przydzielony do Wyższej Szkoły Wojennej w Warszawie, w charakterze słuchacza III Kursu Doszkolenia. 15 października 1924 roku, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Oddziału IV Sztabu Generalnego w Warszawie. W czasie studiów w Wyższej Szkole Wojennej oraz w czasie pełnienia służby w Sztabie Generalnym pozostawał oficerem nadetatowym 1 pułku strzelców podhalańskich. Pełnił także funkcje attaché wojskowego w Rumunii, Czechosłowacji i na Węgrzech. Biegle władał siedmioma językami.
W 1926 roku, w czasie przewrotu majowego stanął po stronie rządu, co w konsekwencji przekreśliło jego karierę wojskową. 31 października 1927 roku został przeniesiony z Oddziału II Sztabu Generalnego do 62 pułku piechoty wielkopolskiej w Bydgoszczy, na stanowisko dowódcy II batalionu. 23 grudnia 1929 roku otrzymał przeniesienie do 22 pułku piechoty w Siedlcach na stanowisko dowódcy batalionu. 26 marca 1931 roku otrzymał przeniesienie do Dowództwa Okręgu Korpusu Nr II w Lublinie na stanowisku szefa oddziału. 15 listopada 1932 roku został zwolniony z zajmowanego stanowiska, pozostawiony bez przynależności służbowej i oddany do dyspozycji dowódcy Okręgu Korpusu Nr II w Lublinie. Z dniem 30 czerwca 1933 roku został przeniesiony w stan spoczynku. W 1934 roku pozostawał w ewidencji Powiatowej Komendy Uzupełnień Bydgoszcz Miasto. Posiadał przydział do Oficerskiej Kadry Okręgowej Nr VIII. Był wówczas w dyspozycji dowódcy Okręgu Korpusu Nr VIII w Toruniu.
Karierę cywilną rozpoczął od objęcia kierownictwa Oddziału Polskiej Agencji Telegraficznej w Bydgoszczy. Od tego momentu zaangażował się w rozwój i pracę organizacyjną kultury w grodzie nad Brdą. Miał duży udział w powstaniu Rozgłośni Pomorskiej Polskiego Radia. Był postacią barwną, człowiekiem o dużej kulturze osobistej i umiejętnościach organizacyjnych. Należał do pierwszoplanowych postaci bydgoskiej kultury.
W 1934 r. był współorganizatorem bydgoskiej Rady Artystyczno-Kulturalnej, a w 1938 r. został jej prezesem. Organizacja ta przyczyniła się do rozwoju i upowszechnienia muzyki, plastyki, akcji odczytowej i wszystkich przejawów życia kulturalnego w mieście. Był także organizatorem nieformalnego „"Klubu Kanciastego Stołu"” (w kawiarni hotelu Pod Orłem), gdzie zbierali się działacze kultury, dziennikarze i bydgoscy twórcy, m.in.: Teodor Gajewski, Adam Grzymała-Siedlecki, Arnold Grossmann, Konrad Fiedler, Jan Piechocki, Marian Turwid, Eugeniusz Wasilewski, Henryk Kuminek, Stanisław Leśniewski. Należał do aktywnych działaczy Bydgoskiego Towarzystwa Muzycznego. Jako członek zarządu znacznie przyczynił się do założenia wielu zespołów muzycznych. Współpracował z grupą działaczy, która doprowadziła w 1937 r. do założenia Miejskiej Orkiestry Symfonicznej pod dyrekcją Alfonsa Rezlera.
Z jego inicjatywy rozpoczęto starania w sprawie organizacji Bydgoskiego Podstudia Rozgłośni Pomorskiej Polskiego Radia. Jako jeden z inicjatorów doprowadził do zorganizowania w Bydgoszczy w dniach 30 października – 14 listopada 1937 r. Ogólnopolskiej Wystawy Radiowej. Był miłośnikiem muzyki – sam grał na fortepianie i skrzypcach oraz popularyzował odbiór muzyki za pomocą radia.
W czasie mobilizacji powszechnej w 1939 r. zgłosił się ochotniczo do wojska i został skierowany do Sztabu Naczelnego Wodza. Wzięty do niewoli, przebywał w obozach jenieckich: IV C Colditz, VII A Murnau, II E Neubrandenburg, gdzie w 1941 r. pełnił funkcję oficera inspekcyjnego. Po zakończeniu II wojny światowej osiadł w Anglii. 15 października 1954 roku Prezydent RP August Zaleski powołał go na członka drugiego składu Sądu Obywatelskiego w Londynie. 17 września 1958 został powołany na stanowisko Głównego Komisarza Wyborczego, zastępując zmarłego Tadeusza Grodyńskiego. Zmarł 8 stycznia 1959 roku w Londynie.

</doc>
<doc id="2688121" url="https://pl.wikipedia.org/wiki?curid=2688121" title="Jonatan Kopelew">
Jonatan Kopelew

Jonatan Kopelew (ur. 1 października 1991) – izraelski pływak, specjalizujący się głównie w stylu grzbietowym.
Mistrz Europy z Debreczyna w wyścigu na 50 m grzbietem.

</doc>
<doc id="2688125" url="https://pl.wikipedia.org/wiki?curid=2688125" title="Panajotis Samilidis">
Panajotis Samilidis

Panajotis Samilidis (ur. 9 sierpnia 1993) – grecki pływak, specjalizujący się głównie w stylu klasycznym.
Dwukrotny brązowy medalista mistrzostw Europy z Debreczyna na 50 i 200 m stylem klasycznym. Dwukrotny mistrz Europy juniorów na dystansach: 100 oraz 200 m stylem klasyczny.
Uczestnik igrzysk olimpijskich w Londynie (2012) na 100 (22. miejsce) i 200 m żabką (27. miejsce).

</doc>
<doc id="2688126" url="https://pl.wikipedia.org/wiki?curid=2688126" title="Poleżan">
Poleżan

Poleżan (bułg. "Полежан") – czwarty względem wysokości szczyt w górach Pirin, granitowy, ulokowany w obwodzie Błagojewgrad. Dawna nazwa Mangar tape. Blisko szczytu znajduje się schronisko turystyczne Bezbog.

</doc>
<doc id="2688130" url="https://pl.wikipedia.org/wiki?curid=2688130" title="Goljam Bogdan">
Goljam Bogdan



</doc>
<doc id="2688135" url="https://pl.wikipedia.org/wiki?curid=2688135" title="Terroryzm skrajnie prawicowy">
Terroryzm skrajnie prawicowy

Terroryzm skrajnie prawicowy (ultraprawicowy) – terroryzm oparty na ideologii łączącej w sobie różne domieszki rasizmu, ksenofobii, szowinizmu, antysemityzmu, seksizmu, homofobii. Ogranicza się do pewnej formy bojówkarstwa (pobicia przy użyciu niebezpiecznych narzędzi oraz niszczenie mienia). Celem skrajnie prawicowych grup terrorystycznych najczęściej są imigranci, uchodźcy, osoby odmiennej rasy, osoby LGBT a także osoby o odmiennym światopoglądzie niż skrajnie prawicowy (lewicowych, pro-choice, feministycznych, ekologicznych, liberalnych, centrowych a także umiarkowanie prawicowych).
Rozwinął się na początku XX wieku. Pierwsze ataki po 1945 r. przeprowadzili niemieckojęzyczni separatyści Południowego Tyrolu dowodzeni przez działaczy ultraprawicy. W 1969 r. terroryzm prawicowy pojawił się we Włoszech, a potem w Hiszpanii. W latach 90. skrajna prawica skupiła się głównie na atakach wymierzonych w imigrantów w Europie a w XXI wieku także na mniejszościach seksualnych, feministkach i ekologach.
Do najgroźniejszych prawicowych organizacji terrorystycznych zalicza się m.in. Ruch Polityczny Nowy Porządek (PNFE), Wehrsportgruppe Hoffmann (WSGH), Front Akcja Narodowa Socjalistów (ANS), Nowy Porządek (ON), Zbrojne Komórki Rewolucyjne (NAR), Bojownicy Chrystusa Króla (GCR).
Najbardziej znani prawicowi terroryści to Amerykanin Timothy McVeigh i Norweg Anders Breivik. Inne przykłady to Amerykanie Robert Lewis Dear (antyaborcyjny), Robert Bowers (antysemityzm), William Atchison (antyimigracyjny), Dylann Roof czy James Alex Fields Jr. (obaj biała supremacja), Kanadyjczycy Alexandre Bissonnette (antyimigracyjny) i Marc Lépine (antyfeministyczny), Szwed Anton Lundin Pettersson (antyimigracyjny), Brytyjczyk Darren Osborne (islamofobia), Australijczyk Brenton Tarrant (islamofobia).
Statystyki.
Z Badania Erin Kearns z University of Alabama wynika, że ataki terrorystyczne muzułmanów otrzymały o 360% więcej informacji w amerykańskiej prasie w latach 2006-15 niż ataki przeprowadzane przez inne grupy. 
Przyczyny.
Ekonomista Armin Falk napisał w artykule z 2011 roku, że przestępstwa skrajnej prawicy, które obejmują motywy ksenofobiczne i rasistowskie, są powiązane ze stopami bezrobocia; wraz ze wzrostem bezrobocia wzrasta również prawicowy ekstremizm.
Istnieje hipoteza, że media społecznościowe mogą pomóc zmienić ekstremistów w terrorystów. Dane "Study of Terrorism and Responses to Terrorism" dotyczące ataków terrorystycznych w Ameryce Północnej, Europie Zachodniej i Oceanii stwierdza, że po zastoju we wczesnej połowie 2000 roku wybuchła fala prawicowych ataków terrorystycznych. Wtedy właśnie takie media zaczęły zdobywać popularność. Znaczna część przemocy skrajnie prawicowej jest spontaniczna.
W 2016 roku Thomas Greven zasugerował, że prawicowy populizm jest przyczyną prawicowego terroryzmu. Populizm ten wspiera awans „przeciętnego obywatela”, a nie agendy uprzywilejowanej elity. Greven definiuje prawicowych populistów jako tych, którzy wspierają etnocentryzm i sprzeciwiają się imigracji. Ponieważ prawicowy populizm tworzy klimat „my kontra oni”, prawdopodobieństwo wystąpienia terroryzmu jest większe. Głośny sprzeciw Donalda Trumpa wobec terroryzmu islamskiego przesłaniał prawicowy terroryzm w USA, gdzie prawicowe ataki terrorystyczne przewyższały liczbę ataków islamistycznych i lewicowych łącznie.
Przykłady.
15 marca 2019 roku 28-letni Australijczyk otworzył ogień w dwóch meczetach w Christchurch w Nowej Zelandii, zabijając co najmniej 50 osób i raniąc 50 kolejnych. W 74-stronicowym manifeście zatytułowanym „The Great Replacement” napisał, że jest wściekły, że „ziemie europejskie” są przejmowane przez imigrantów niebiałych. Atak nastąpił niecałe sześć miesięcy po tym, jak strzelec zastrzelił 11 osób w synagodze w Pittsburghu w Stanach Zjednoczonych.

</doc>
<doc id="2688136" url="https://pl.wikipedia.org/wiki?curid=2688136" title="Kukulbej">
Kukulbej

Kukulbej (ros.: хребет Кукульбей, "chriebiet Kukulbiej") – pasmo górskie w azjatyckiej części Rosji, w południowo-wschodniej części Kraju Zabajkalskiego, na prawym brzegu Borzji i Tałanguju. Rozciąga się z południowego zachodu (w okolicach miejscowości Szerłowaja Gora) na północny wschód (do doliny Undy) na długości ok. 140 km i szerokości 30–35 km. Kukulbej rozwidla się na dwie odnogi: jedną, biegnącą ku Górom Cugolskim i Onońskim oraz drugą, która ciągnie wzdłuż lewego brzegu Gazimuru i dochodzi aż do Gór Borszczowocznych. Pasmo wznosi się średnio na wysokość 1000–1200 m n.p.m.; najwyższy szczyt, gora Uczaszczina, ma wysokość 1412 m n.p.m. Góry zbudowane są głównie ze skał prekambryjskich, paleozoicznych i mezozoicznych. Dominuje rzeźba średniogórska. Zbocza porozcinane są dolinami rzek. Pokrywają je rumowiska skalne, stepy, lasostepy i tajga górska.

</doc>
<doc id="2688137" url="https://pl.wikipedia.org/wiki?curid=2688137" title="Mezoterapia">
Mezoterapia

Mezoterapia – działający miejscowo niechirurgiczny zabieg medyczny polegający na dostarczeniu bezpośrednio do skóry właściwej substancji leczniczych, regenerujących lub odżywczych. Najczęściej stosowany w dermatologii i medycynie estetycznej do leczenia i profilaktyki. 
Inne nazwy: intradermoterapia
Rodzaje.
Wyróżnia się kilka różnych rodzajów zabiegów określanych tą nazwą, jednak nie ma zgody czy wszystkie z nich są odmianami mezoterapii, czy osobnymi zabiegami:
Historia.
Pierwszy zabieg mezoterapii igłowej przeprowadził w 1952 roku francuski lekarz Michael Pistor u pacjenta z niedosłyszeniem. Wprawdzie poprawa słuchu nie nastąpiła, zaobserwowano jednak redukcję objawów towarzyszących, takich jak szumy uszne oraz dolegliwości bólowe w obrębie stawów skroniowo-żuchwowych. Zachęcony wynikami lekarz oraz jego uczniowie rozwijali stosowanie mezoterapii w leczeniu migreny oraz przewlekłych zespołów bólowych żylaków kończyn dolnych. Od lat sześćdziesiątych XX w. zaczęto na małą skalę wykorzystywać tę metodę w przypadkach niektórych dermatoz: łysienia plackowatego, rogowiaka kolczystokomórkowego, świerzbiączki guzowatej, czy łuszczycy zwykłej. Kuracja ta zyskała prawdziwą popularność dopiero w ostatnich latach, co wiąże się przede wszystkim z rozwojem medycyny estetycznej.
Mechanizm działania.
W mezoterapii igłowej wstrzykiwanie substancji leczniczych i regenerujących w okolice miejsca poddawanego leczeniu ma dwojakie działanie: 
Wykorzystywane preparaty mogą mieć formę gotowych leków do mezoterapii, produkowanych pod kątem likwidacji konkretnego problemu, lub koktajli leczniczych, będących indywidualnie dobraną przez lekarza mieszanką związków leczniczych, regenerujących i odżywczych.
Przebieg zabiegu.
Mezoterapia igłowa, jako zabieg inwazyjny powinna być wykonywana jedynie przez lekarza i wymaga przestrzegania zasad aseptyki. Na pół godziny przed zabiegiem można zastosować krem znieczulający. Do wstrzykiwań można stosować zwykłe strzykawki o bardzo cienkich igłach, jednak obecnie popularność zdobywają pistolety do mezoterapii, których zaletą jest możliwość dokładnego ustalenia głębokości wstrzyknięcia oraz jednorazowej dawki preparatu oraz specjalne urządzenia do mezoterapii, jak np. mesoline roller, umożliwiający mezoterapię nawet w warunkach domowych. Dzięki nim skraca się też czas zabiegu oraz zmniejsza odczuwany przez pacjenta dyskomfort. 
Po aplikacji preparatu pacjentowi wykonuje się masaż mający na celu rozprowadzenie substancji aktywnych w skórze oraz ograniczenie skutków ubocznych iniekcji, czyli obrzęków. 
Na zabieg należy przeznaczyć około 1 godziny.
Sam zabieg, w zależności od rodzaju problemu, wykonuje się:

</doc>
<doc id="2688143" url="https://pl.wikipedia.org/wiki?curid=2688143" title="Miłość (film 2012)">
Miłość (film 2012)

Miłość () – film fabularny w reżyserii Michaela Hanekego, zwycięzca Złotej Palmy dla najlepszego obrazu podczas 65. Międzynarodowego Festiwalu Filmowego w Cannes. Światowa premiera filmu odbyła się właśnie w Cannes, gdzie pierwsza publiczna projekcja miała miejsce 20 maja 2012. Polska premiera miała miejsce 2 listopada 2012.
Opis fabuły.
Małżeństwo osiemdziesięciolatków, nauczycieli muzyki, żyje w dużym mieszkaniu w Paryżu. Ich życie zmienia się radykalnie, kiedy Anne zostaje sparaliżowana i musi poruszać się na wózku inwalidzkim. Jej mąż, Georges, nie radzi sobie z postępującą chorobą żony, samotnością i niezrozumieniem córki. Mimo że kocha żonę, a być może właśnie dlatego, w desperacji, decyduje się na skrócenie jej cierpień. Jak mówi sam Haneke, inspiracją do napisania scenariusza „Miłości” była historia umierającej osoby z jego rodziny.
Obsada.
i inni

</doc>
<doc id="2688144" url="https://pl.wikipedia.org/wiki?curid=2688144" title="Katie Mactier">
Katie Mactier

Katie Mactier (ur. 23 marca 1975 w Melbourne) – australijska kolarka torowa i szosowa, srebrna medalistka olimpijska i sześciokrotna medalistka torowych mistrzostw świata.
Kariera.
Pierwszy sukces w karierze Katie Mactier osiągnęła w 2001 roku, kiedy została mistrzynią Australii w szosowym wyścigu ze startu wspólnego. Największe sukcesy osiągała jednak w torowym wyścigu na dochodzenie. Pierwszy medal zdobyła na mistrzostwach świata w Stuttgarcie w 2003 roku, gdzie była druga, sukces ten powtórzyła także na rozgrywanych rok później mistrzostwach świata w Melbourne. Ponadto Mactier wywalczyła brązowe medale w wyścigu na dochodzenie podczas mistrzostw świata w Bordeaux w 2006 roku, mistrzostw w Palma de Mallorca w 2007 roku i mistrzostw w Manchesterze w 2008 roku. Najlepiej wypadła jednak na mistrzostwach świata w Los Angeles w 2005 roku, gdzie w tej samej konkurencji zwyciężyła. Australijka startowała również na igrzyskach olimpijskich w Atenach w 2004 roku, gdzie zdobyła srebrny medal w indywidualnym wyścigu na dochodzenie, ulegając tylko Sarze Ulmer z Nowej Zelandii. Cztery lata później, podczas igrzysk olimpijskich w Pekinie była siódma.

</doc>
<doc id="2688146" url="https://pl.wikipedia.org/wiki?curid=2688146" title="Halina Wojciechowska">
Halina Wojciechowska

Halina Wojciechowska (ur. 30 września 1903 w Dreźnie, zm. 12 sierpnia 1980 w Ostromecku) – polska skrzypaczka, nauczycielka szkół muzycznych w Bydgoszczy, instrumentalistka związana z orkiestrami symfonicznymi i zespołami kameralnymi działającymi w Bydgoszczy w okresie międzywojennym i po II wojnie światowej. Siostra wiolonczelistki Zdzisławy Wojciechowskiej.
Życiorys.
Urodziła się . Była absolwentką Konserwatorium Muzycznego w Poznaniu w klasie prof. Zdzisława Jahnke, gdzie uzyskała dyplom wirtuozowski. W 1926 r. rozpoczęła pracę pedagogiczną w Kaliszu oraz Poznaniu; a od 1927 r. zaczęła uczyć gry na skrzypcach w Miejskim Konserwatorium Muzycznym w Bydgoszczy. W latach 1926-1939 koncertowała jako skrzypaczka-solistka i kameralistka w Poznaniu, Bydgoszczy i Toruniu, na estradzie i w radiu. Była członkiem zespołu „Collegium Musicum” utworzonym w latach 30. przy Bydgoskim Konserwatorium Muzycznym. Koncertowała z siostrą Zdzisławą oraz innymi muzykami, jak np. rodzeństwem Rezlerów (Alfons, Edmund).
W latach 1939-1943 była członkiem orkiestry w Toruniu, lecz przyznanie się do polskości (nie podpisała III grupy narodowościowej) spowodowało zwolnienie jej z tego zespołu i wysłanie na ciężkie roboty fizyczne. Po wojnie, w 1945 r. została zatrudniona jako skrzypaczka w Orkiestrze Symfonicznej Polskiego Radia w Bydgoszczy, a potem w Filharmonii Pomorskiej (do grupy I skrzypiec). W latach 1955-1961 była wykładowcą Państwowej Wyższej Szkoły Muzycznej w Poznaniu.
Ze szkołami muzycznymi miasta Bydgoszczy związana była od początku ich działalności (1945 r. – Średnia Szkoła Muzyczna, Liceum Muzyczne) do 1968 r. Uczyła gry na skrzypcach, prowadziła zespoły kameralne. Wykształciła wielu absolwentów, którzy zdobywali nagrody na konkursach krajowych. 

</doc>
<doc id="2688147" url="https://pl.wikipedia.org/wiki?curid=2688147" title="Maidla">
Maidla

4 miejscowości w Estonii:
Zobacz też: Gmina Maidla

</doc>
<doc id="2688152" url="https://pl.wikipedia.org/wiki?curid=2688152" title="Tadeusz Słomka">
Tadeusz Słomka

Tadeusz Słomka (ur. 27 października 1948 w Świątnikach Górnych) – polski geolog, profesor nauk o Ziemi, rektor Akademii Górniczo-Hutniczej im. Stanisława Staszica w Krakowie w kadencjach 2012–2016 i 2016–2020, były prezes zarządu głównego Akademickiego Związku Sportowego.
Życiorys.
Absolwent Technikum Geologicznego w Krakowie, ukończył następnie studia na Wydziale Geologiczno-Poszukiwawczym Akademii Górniczo-Hutniczej w Krakowie. Na tej samej uczelni doktoryzował się, a w 1996 uzyskał stopień doktora habilitowanego w oparciu o rozprawę zatytułowaną "Głębokowodna sedymentacja silikoklastyczna warstw godulskich Karpat". W 2008 otrzymał tytuł profesora nauk o Ziemi.
Zawodowo związany z macierzystą uczelnią. Przez dwanaście lat był kierownikiem Katedry Geologii Ogólnej, Ochrony Środowiska i Geoturystyki. Był prodziekanem i dziekanem Wydziału Geologii, Geofizyki i Ochrony Środowiska (przed dwie kadencje) oraz prorektorem Akademii Górniczo-Hutniczej (również przez dwie kadencje). W 2012 został wybrany na rektora AGH. W 2016 uzyskał reelekcję na drugą czteroletnią kadencję.
Jest autorem i współautorem około 200 publikacji naukowych z zakresu geologii złożowej, modelowaniu matematycznego złóż kopalin użytecznych, sedymentologii głębokomorskich osadów klastycznych. Objął funkcję prezesa Międzynarodowego Stowarzyszenia Geoturystyki IAGT.
Tadeusz Słomka jest żonaty, ma dwoje dzieci.
W 2016 wybrany na prezesa zarządu głównego Akademickiego Związku Sportowego. Pełnił tę funkcję do 2017.

</doc>
<doc id="2688154" url="https://pl.wikipedia.org/wiki?curid=2688154" title="Zdzisława Wojciechowska">
Zdzisława Wojciechowska

Zdzisława Wojciechowska (ur. 21 lutego 1907 w Dreźnie, zm. 24 sierpnia 1985 w Ostromecku) – polska wiolonczelistka, nauczycielka szkół muzycznych w Bydgoszczy, instrumentalistka związana z orkiestrami symfonicznymi i zespołami kameralnymi działającymi w Bydgoszczy w okresie międzywojennym i po II wojnie światowej.
Życiorys.
Uzyskała dyplom Miejskiego Konserwatorium Muzycznego w Poznaniu w 1932 r. w klasie prof. E. Butkiewicza. Była artystą muzykiem o wybitnych kwalifikacjach wirtuozowskich i pedagogicznych, członkiem orkiestry symfonicznej w Toruniu (1940-1941), następnie pracowała w Orkiestrze Symfonicznej Polskiego Radia w Bydgoszczy (1945-1951), a później w Filharmonii Pomorskiej, pełniąc funkcję koncertmistrza. 
Pracę pedagogiczną rozpoczęła w Miejskim Konserwatorium Muzycznym w Bydgoszczy (1929-1939), równocześnie ucząc w konserwatorium w Gdańsku (1930-1931), Toruniu (1930-1933) i Inowrocławiu (1933-1934). Z bydgoskimi szkołami muzycznymi (Państwowa Niższa Szkoła Muzyczna, Państwowa Średnia Szkoła Muzyczna, Liceum Muzyczne) związana była jako nauczyciel gry na wiolonczeli i prowadzący klasę kameralną od 1945 do 1971 r. Równocześnie była wykładowcą na Wydziale Instrumentalnym Państwowej Wyższej Szkoły Muzycznej w Poznaniu. Jej absolwenci, uczniowie i zespoły kameralne zdobywały w latach 60. wysokie lokaty na ogólnopolskich przesłuchaniach szkół muzycznych II stopnia. Jej wychowankami ze szkoły średniej byli m.in. Roman Suchecki, przyszły rektor bydgoskiej Akademii Muzycznej im. F. Nowowiejskiego i Stanisław Firlej, laureat m.in. Międzynarodowego Konkursu Muzycznego w Utrechcie, prof. Akademii Muzycznej w Łodzi. 
Współpracowała z Państwowym Wydawnictwem Muzycznym w zakresie wydawnictw pedagogicznych dla szkół muzycznych. W 1982 r. została odznaczona za działalność artystyczną i pedagogiczną Krzyżem Kawalerskim Orderu Odrodzenia Polski. 

</doc>
<doc id="2688163" url="https://pl.wikipedia.org/wiki?curid=2688163" title="Tramwaje w Lavras">
Tramwaje w Lavras

Tramwaje w Lavras − zlikwidowany system komunikacji tramwajowej w brazylijskim mieście Lavras, działający w latach 1911−1967. 
Historia.
Budowę linii tramwajowej pomiędzy stacją kolejową a miastem rozpoczęła w 1910 spółka EFOM. Otwarcie linii nastąpiło 21 października 1911. Trasa tramwajowa mierzyła około 3 km, a rozstaw toru wynosił 1000 mm. Przed dworcem kolejowym została zbudowana pętla, natomiast na drugiej końcówce był ślepo zakończony tor. Po drugiej wojnie światowej linia tramwajowa została skrócona z Rua João Modesto do Praça dos Trabalhadores. Linię tramwajową zlikwidowano 8 listopada 1967. 
Tabor.
Do obsługi linii spółka EFOM zakupiła dwa dwuosiowe tramwaje wyprodukowane przez "Waggonfabrik Falkenried" z Hamburga. Wagony były otwarte i miały po 11 ławek. Wagonom nadano nr 1 i 2. W czerwcu 1963 pozyskano z likwidowanej sieci tramwajowej w Belo Horizonte dwa tramwaje o nr 55 i 69, które zostały wyprodukowane w 1930. W Lavras wagony otrzymały nr 3 i 4. W 1965 oba wagony zwrócono do Belo Horizonte i wagony o nr 1 i 2 wróciły do eksploatacji. Po zamknięciu linii w 1967 jeden z wagonów ustawiono na pętli przed dworcem. Wagon w tym miejscu pozostał do 1968. 

</doc>
<doc id="2688167" url="https://pl.wikipedia.org/wiki?curid=2688167" title="Hrabstwo Conway">
Hrabstwo Conway

Hrabstwo Conway (ang. "Conway County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 566,66 mil2 (1468 km2). Według danych z 2010 r. hrabstwo miało 22 995 mieszkańców. Hrabstwo powstało 20 października 1825.

</doc>
<doc id="2688168" url="https://pl.wikipedia.org/wiki?curid=2688168" title="Angelo Ogbonna">
Angelo Ogbonna

Angelo Ogbonna (ur. 23 maja 1988) – włoski piłkarz, środkowy obrońca. Od 2015 roku związany z West Ham United.
Jego rodzice są Nigeryjczykami, jednak on urodził się już we Włoszech. Jako junior był piłkarzem Torino i w dorosłym futbolu debiutował w tym klubie w sezonie 2006/07. W Serie A po raz pierwszy zagrał 11 lutego 2007 w meczu z Regginą. W następnym sezonie był wypożyczony do FC Crotone (Serie C).
W dorosłej reprezentacji debiutował 11 listopada 2011 w spotkaniu z Polską, jako piłkarz zespołu grającego wówczas w Serie B. Na Mistrzostwach Europy w 2012 r. wraz z reprezentacją Włoch zajął drugie miejsce. Występował też w młodzieżowej drużynie tego kraju.
11 lipca 2013 roku został piłkarzem Juventusu, który zapłacił za niego 13 milionów euro (płatne w 3 ratach). Kwota transferu, w zależności od wyników, może wzrosnąć o kolejne dwa miliony.

</doc>
<doc id="2688169" url="https://pl.wikipedia.org/wiki?curid=2688169" title="Nacim Abdelali">
Nacim Abdelali

Nacim Mustapha Abdelali (ur. 19 grudnia 1981 w Aix-en-Provence, Francja) – francuski piłkarz algierskiego pochodzenia. Obecnie jest zawodnikiem szwajcarskiego klubu Yverdon-Sport FC, gra najczęściej na pozycji lewego pomocnika.

</doc>
<doc id="2688170" url="https://pl.wikipedia.org/wiki?curid=2688170" title="Mistrzostwa Świata w Hokeju na Lodzie Kobiet 2013">
Mistrzostwa Świata w Hokeju na Lodzie Kobiet 2013

15. Mistrzostwa Świata w Hokeju na Lodzie Kobiet 2013 organizowane przez IIHF odbyły się w Kanadzie. Miastem goszczącym najlepsze drużyny świata była Ottawa. Turniej elity odbył się w dniach 2 - 9 kwietnia 2013 roku. Oto miejsca rozgrywania pozostałych turniejów:
Tytułu mistrzyń bronią reprezentantki Kanady.
Elita.
W tej części mistrzostw uczestniczy najlepsze 8 drużyn na świecie. System rozgrywania meczów jest inny niż w niższych dywizjach.
Pierwsza runda grupowa odbywa się w dwóch grupach po cztery drużyny. W Grupie A grają cztery wyżej rozstawione zespoły. Dwie najlepszy drużyny tej grupy awansują do półfinałów, zaś zespoły z miejsc trzeciego i czwartego zagrają w ćwierćfinale. W którym zagrają z dwoma najlepszymi zespołami grupy B. Drużyny, które zajmą miejsca trzecie i czwarte w grupie B rozegrają między sobą mecze o utrzymanie. Drużyna, która dwukrotnie zwycięży pozostaje w elicie, natomiast przegrany spadnie do I dywizji, grupy A. O zwycięstwie w turnieju zadecyduje finał w którym wystąpią zwycięzcy półfinałów.
Pierwsza dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzca turnieju grupy A awansują do mistrzostw świata elity w 2015 roku, ostatni zespół grupy A w 2013 roku zagra w grupie B, zastępując zwycięzcę turnieju grupy B. Najsłabsza drużyna grupy B spadnie do drugiej dywizji.
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzcy turnieju grupy A awansuje do mistrzostw świata pierwszej dywizji w 2015 roku, ostatni zespół grupy A w 2015 roku zagra w grupie B, zastępując zwycięzcę turnieju grupy B. Najsłabsza drużyna grupy B spadnie do kwalifikacji drugiej dywizji.

</doc>
<doc id="2688176" url="https://pl.wikipedia.org/wiki?curid=2688176" title="Karabin PGM Hécate II">
Karabin PGM Hécate II

PGM Hécate II - francuski wielkokalibrowy karabin wyborowy. W produkcji od roku 1993.
Opis konstrukcji.
Obudowa komory zamkowej wykonana jest ze specjalnego stopu aluminium stosowanego m.in. w przemyśle lotniczym. W karabinie PGM Hécate II zastosowano kolbę odejmowaną szkieletową. Broń nie posiada integralnego celownika, zamiast tego umieszczono szynę montażową pod celownik optyczny. Standardowo używany jest celownik optyczny SCROME LTE J10 F1 10x. Aby zmniejszyć odrzut broni zastosowano specjalny hamulec wylotowy.

</doc>
<doc id="2688179" url="https://pl.wikipedia.org/wiki?curid=2688179" title="Góry Nerczyńskie">
Góry Nerczyńskie

Góry Nerczyńskie (ros.: Нерчинский хребет; "Nierczinskij chriebiet") – pasmo górskie w azjatyckiej części Rosji, w Zabajkalu, w południowo-wschodniej części Kraju Zabajkalskiego, między Górami Borszczowocznymi a rzeką Argun. Rozciąga się na długości ok. 240 km, od źródeł rzeki Urow na północnym wschodzie, do granicy rosyjsko-mongolskiej na południowym zachodzie.
Są to góry niskie z łagodnymi zboczami i szerokimi, płaskimi szczytami. Wznoszą się średnio na wysokość 900–1200 m n.p.m.; najwyższy szczyt, gora Kiedrownik, ma wysokość 1477 m n.p.m.
W najwyższej, północno-wschodniej części pasmo pokryte jest lasami modrzewiowymi i górskimi łąkami; w części centralnej dominuje lasostep; w najniższej, południowo-zachodniej części występują lasy brzozowe i roślinność stepowa.
Góry zbudowane są ze skał z okresu późnego paleozoiku i mezozoiku, głównie z granitów, węglonośnych aleurolitów, a także z piaskowców oraz zlepieńców. Występują złoża rud polimetalicznych i rudy uranu.

</doc>
<doc id="2688182" url="https://pl.wikipedia.org/wiki?curid=2688182" title="Choroba wibroakustyczna">
Choroba wibroakustyczna

Choroba wibroakustyczna (ang. "vibroacoustic disease", "VAD") – ogólnoustrojowa choroba, która rozwija się u osób nadmiernie eksponowanych na infradźwięki (0–20 Hz) i hałas niskoczęstotliwościowy (20–500 Hz). Rozpoznawana była u pracowników lotnictwa związanych bezpośrednio z obsługą samolotów, pracowników restauracji i dyskdżokejów, a także u osób eksponowanych na hałas niskoczęstotliwościowy w miejscu zamieszkania. Nazwa tej jednostki chorobowej została wprowadzona w 1999 r. przez naukowców portugalskich, którzy od lat 80. XX wieku prowadzili badania dotyczące skutków działania infradźwięków i hałasu niskoczęstotliwościowego na pracowników personelu technicznego zakładów lotniczych.
Jest to nowa jednostka chorobowa stwierdzona pod koniec XX wieku, związana z nieprawidłowym rozrostem substancji międzykomórkowej (kolagenu i elastyny) przy nieobecności stanów zapalnych. Zmiany chorobowe obserwuje się u pacjentów oraz u zwierząt doświadczalnych. Zgrubienia osierdzia przy nieobecności procesów zapalnych i braku zaburzeń diastolicznych są charakterystycznymi oznakami choroby wibroakustycznej.
Wyróżniane są 3 etapy choroby, w zależności od liczby lat ekspozycji na hałas:
W diagnostyce choroby wibroakustycznej stosowane są: echokardiografia, rezonans magnetyczny mózgu i badania histologiczne.
Pracom portugalskiego zespołu zarzucono niedociągnięcia, podobnych wyników nie uzyskano dotychczas w żadnym innym ośrodku badawczym, co sprawia, że wyników ich badań nie można całkowicie zaakceptować, ale również brak jest argumentów za ich odrzuceniem.
Określenie zależności dawka-skutek wymaga kontynuowania badań. Niezbędne jest też przeprowadzenie badań epidemiologicznych na dużą skalę.

</doc>
<doc id="2688183" url="https://pl.wikipedia.org/wiki?curid=2688183" title="Amaru Entertainment">
Amaru Entertainment

Amaru Entertainment – wytwórnia muzyczna założona przez Afeni Shakur – matkę zmarłego Tupaca Shakura, w 1997 roku. Wydała głównie pośmiertne albumy zmarłego rapera, w tym dokument "". Nabyła prawa do albumów: "2Pacalypse Now", "Strictly 4 My N.I.G.G.A.Z.", "Thug Life Vol. 1", i "Me Against the World".

</doc>
<doc id="2688187" url="https://pl.wikipedia.org/wiki?curid=2688187" title="Aleksandra Vidović">
Aleksandra Vidović

Aleksandra Vidović (ur. 7 lutego 1993) – reprezentująca Bośnię i Hercegowinę lekkoatletka, oszczepniczka.
Medalistka mistrzostw Bośni i Hercegowiny w kategorii seniorów.
Rekord życiowy: 42,76 (27 maja 2012, Dubnica nad Váhom). 

</doc>
<doc id="2688188" url="https://pl.wikipedia.org/wiki?curid=2688188" title="Hei kek ji wong">
Hei kek ji wong

Hei kek ji wong – hongkoński komediodramat filmowy z 1999 roku w reżyserii Stephena Chow i Lee Lik-chi.
W 2000 roku podczas 19. edycji Hong Kong Film Award Cecilia Cheung została nominowana do nagrody Hong Kong Film Award w kategorii Best New Performer.
Fabuła.
Wan Tin-sau (Stephen Chow) jest urodzonym artystą. Nikt nie zaprasza go na występy ponieważ lubi się kłócić. Piu-Piu (Cecilia Cheung) pracuje w nocnym klubie. Wraz z Wanem przychodzi do teatru by nauczyć się w jaki sposób może zadowolić swoich klientów ale jego lekcje uważa za bezsensowne, mimo to zakochuje się w nim. Cuckoo To (Karen Mok) odkrywa aktorskie zdolności Wana, che by ten zagrał w jej nowym filmie.
Obsada.
Źródło: Filmweb

</doc>
<doc id="2688194" url="https://pl.wikipedia.org/wiki?curid=2688194" title="Critérium du Dauphiné 2012">
Critérium du Dauphiné 2012

64. edycja kolarskiego wyścigu Critérium du Dauphinéodbyła się w dniach 3 do 10 czerwca 2012 roku. Trasa tego francuskiego, wieloetapowego wyścigu liczyła osiem etapów, o łącznym dystansie przekraczającym 1051 km. Wyścig zaliczany był do rankingu światowego UCI World Tour 2012.
Zwyciężył po raz drugi z rzędu kolarz brytyjski startujący w ekipie Sky Procycling Bradley Wiggins, drugi był Australijczyk Michael Rogers (również z grupy Sky Procycling), a trzeci Cadel Evans, także Australijczyk (grupa BMC Racing Team).
W wyścigu startował także polski kolarz, z numerem startowym 85. Maciej Paterski z ekipy Liquigas-Cannondale, który zajął 37. miejsce w klasyfikacji końcowej.
Uczestnicy.
Na starcie wyścigu stęły 22 ekipy. Wśród nich znalazły się wszystkie osiemnaście ekip UCI World Tour 2012 oraz cztery inne zaproszone przez organizatorów - Cofidis, Argos-Shimano, Saur-Sojasun i Team Europcar.
Lista drużyn uczestniczących w wyścigu:

</doc>
<doc id="2688196" url="https://pl.wikipedia.org/wiki?curid=2688196" title="Antymachos II Nikeforos">
Antymachos II Nikeforos

Antymachos II Nikeforos – król indo-grecki, panujący ok. 160–155 p.n.e. Jego władztwo obejmowało prawdopodobnie obszary od Paropamisady i Arachozji po zachodnią część Pendżabu.
Znany jest m.in. z monet odkrytych przed 1850 rokiem w skarbcu w Saharanpur w północnych Indiach. W przeciwieństwie do panującego na tym samym obszarze Apollodotosa I wybijał monety wyłącznie w indyjskim systemie numizmatycznym. Przyjmuje się, że był synem baktryjskiego króla Antymachosa I Theosa. Najprawdopodobniej tożsamy jest z Antymachosem, wymienionym obok Antymachosa I Theosa i nieznanego bliżej Eumenesa na sporządzonym w Baktrii kwicie podatkowym.

</doc>
<doc id="2688197" url="https://pl.wikipedia.org/wiki?curid=2688197" title="Vidović">
Vidović



</doc>
<doc id="2688198" url="https://pl.wikipedia.org/wiki?curid=2688198" title="Campion Hall">
Campion Hall

Campion Hall – jeden z Permanent Private Hallów należący do Uniwersytetu Oksfordzkiego w Anglii. Jest jedną z najmniejszych instytucji uniwersytetu składającą się z około 40 członków.
Historia.
Campion Hall został założony w 1896 roku i nazwany na cześć Edmunda Campiona, angielskiego Jezuity i męczennika, który był członkiem w pobliskim Kolegium Świętego Jana w Oxfordzie. Pierwszym dziekanem kolegium był ojciec jezuita Richard Clarke, a pierwszymi studentami byli Jezuici, którzy mogli studiować i uzyskiwać dyplomy w ramach Uniwersytetu Oxfordzkiego.
Struktura.
Campion Hall jest zarządzany przez Towarzystwo Jezusowe i został powołany przede wszystkich dla tych którzy poświęcają się życiu religijnemu i chcą studiować w ramach Uniwersytetu Oksfordzkiego. Wstęp jest otwarty dla wszystkich członków innych wspólnot katolickich.
Campion Hall jest jednocześnie miejscem które daje zakwaterowanie dla ludzi studiujących na Uniwersytecie Oxfordzkim i jest usytuowane w centrum miasta. Jest to wspólnota składająca się z trzydziestu pięciu mężczyzn z których dwie trzecie to Jezuici. Wspólnota jezuicka jest odpowiedzialna za kapelanów katolickich działających w kolegiach podległych Uniwersytetowi Oxksfordzkiemu.
Budynek.
Budynek kolegium został zaprojektowany przez Sir Edwin Lutyens, i oficjalnie oddany do użytku w 1936. W jego skład wchodził szesnastowieczny budynek nazywany Micklem Hall, który należał do właściciela browaru Micklem’a. Dlatego ulica przy której stoi Campion Hall nazywa się Brewer Street (czyli ulica browarowa)Nowe skrzydło budynku zostało dostawione w latach sześćdziesiątych. Kolegium posiada również sporą bibliotekę i znaczącą kolekcję dzieł sztuki zapoczątkowaną przez ojca jezuitę Martin Cyril D’Arcy’ego który był dziekanem w latach trzydziestych
Ciekawostki.
W lipcu 2011 roku obraz wiszący w Campion Hall przedstawiający ukrzyżowanie Chrystusa rzekomo miał być zaginionym dziełem Michała Anioła. Obraz został zakupiony na aukcji w latach trzydziestych. Uważa się również, że został on namalowany przez Marcello Venusti. Obraz został przekazany do Ashmolean Museum w Oxfordzie

</doc>
<doc id="2688199" url="https://pl.wikipedia.org/wiki?curid=2688199" title="Nokia Cseries">
Nokia Cseries

Nokia C – seria telefonów komórkowych firmy Nokia, należąca do klasy telefonów społecznościowych.
Telefony te są przeznaczone do łączności, głównie przez portale społecznościowe. Oparte są na jednym z dwóch systemów operacyjnych: Nokia Operating System (Series 30, Series 40) lub Symbian. Część modeli jest wyposażona w technologię Wi-Fi, posiadają własną przeglądarkę internetową, w większości slot na karty pamięci typu microSD.

</doc>
<doc id="2688200" url="https://pl.wikipedia.org/wiki?curid=2688200" title="Pirania 3DD">
Pirania 3DD

Pirania 3DD (ang. "Piranha 3DD") – amerykańska komedia grozy z 2012 roku w reżyserii Johna Gulagera. Wyprodukowana przez Dimension Films.
Film miał premierę 11 maja 2012 roku w Wielkiej Brytanii, a w Stanach Zjednoczonych i w Polsce 1 czerwca 2012.
Opis fabuły.
Rok po wytępieniu piranii w jeziorze Wiktoria w Arizonie farmerzy wydobywają z wody martwą krowę. Nie wiedzą, że zdążyły się w niej rozwinąć jaja krwiożerczych ryb, które teraz wylęgają się i zaczynają atakować ludzi. Tymczasem do domu wraca na wakacje studentka biologii morskiej, Maddy (Danielle Panabaker). Jej ojczym, który prowadzi park wodny, chce wpompować wodę z jeziora do basenów. Maddy ze wszelką cenę usiłuje mu przeszkodzić, a w tym czasie piranie mnożą się w zastraszającym tempie. Przenikają do kanalizacji miejskiej i zaczynają atakować ludzi... w ich wannach.
Obsada.
i inni

</doc>
<doc id="2688202" url="https://pl.wikipedia.org/wiki?curid=2688202" title="Hong Deok-young">
Hong Deok-young

Hong Deok-young (kor. 홍덕영, ur. 5 maja 1921 w Hamhŭng - zm. 13 września 2005 w Seulu) – południowokoreański piłkarz, trener, sędzia, występujący podczas kariery na pozycji bramkarza. 
Kariera klubowa.
Hong podczas kariery piłkarskiej występował w Korea University i Joseon Textile FC.
Kariera reprezentacyjna.
W reprezentacji Korei Południowej Hong występował w latach 1947-1954. W reprezentacji zadebiutował w kwietniu 1947 podczas pięciu towarzyskich meczów z amatorską drużyną Szanghaju. W 1948 wziął udział w igrzyskach olimpijskich. Na turnieju w Londynie wystąpił w wygranym 5-3 meczu z Meksykiem oraz przegranym 0-12 meczu ćwierćfinałowym ze Szwecją. 
W 1954 zdobył srebrny medal igrzysk azjatyckich. W tym samym roku został powołany do kadry na mistrzostwa świata. Na mundialu w Szwajcarii wystąpił w przegranych meczach z Turcją 0-7 i Węgrami 0-9.
Kariera sędziowska.
Po zakończeniu kariery piłkarskiej Hong został sędzią piłkarskim. Sędziował mecze w latach 1957-1967.
Kariera trenerska.
Po zakończeniu kariery sędziowskiej Hong został trenerem. Trenował kluby Korea University i Seoul Bank FC. W latach 1970-1971 prowadził reprezentację Korei Południowej. W latach 1985-1986 był wiceprezydentem Koreańskiej Federacji Piłkarskiej.

</doc>
<doc id="2688203" url="https://pl.wikipedia.org/wiki?curid=2688203" title="Światłość świata (obraz)">
Światłość świata (obraz)

Światłość świata (ang. "The Light of the World") – alegoryczny obraz angielskiego malarza Williama Holmana Hunta, jednego z założycieli Bractwa Prerafaelitów.
Obraz powstawał w latach 1853-54, początkowo w prowizorycznym baraku w Worcester Park Farm w Surrey, później w pracowni artysty. Dla uzyskania lepszych efektów Hunt pracował nocą na dworze, przy świetle lampy. Swój pierwszy „nokturn” malował od 9.00 wieczorem do 5.00 nad ranem, pragnąc wiernie przedstawić scenę oświetloną blaskiem księżyca. Ukończone dzieło, opatrzone cytatami z Pisma Świętego, wystawiono w Akademii Królewskiej (1854); przemalowano je w 1858. Twórca sprzedał je potem (wraz z prawami autorskimi) Thomasowi Combe, uniwersyteckiemu wydawcy i mecenasowi sztuki. Przekazany w darze przez wdowę po nim, obraz umieszczono na stałe w bocznej kaplicy w oksfordzkim Keble College.
Pod koniec życia (ok. 1900-1904) artysta wykonał powiększoną wersję obrazu, znajdującą się w katedrze św. Pawła w Londynie. Manchester Art Gallery posiada trzecią, zmniejszoną (49,8 × 26,1 cm) wersję "Światłości świata", powstałą w latach 1851-56.
Opis.
W swej wizji artysta nawiązał do słów znanych z Apokalipsy św. Jana (Ap 3,20), wyobrażając postać Chrystusa z lampą, kołaczącego do zamkniętych drzwi. Scena rozgrywa się nocą w opuszczonym, zarośniętym chwastami i pogiętymi drzewami ogrodzie – otoczenie to symbolizuje grzech i zawiłości życia ludzkiego. Księżyc tworzy nimb wokół głowy Chrystusa, a pod Jego stopami leżą trzy jabłka: zielone, dojrzałe i zgniłe. Być może stanowią one alegoryczne nawiązanie do ludzkiego życia, które bez duchowej odnowy ulegnie zepsuciu podobnie jak zalegające na ziemi owoce.
Symbolika.
Postać Zbawiciela odziana jest w powłóczystą szatę, bez śladów szwów, co oznacza jedność. Jej biel ma symbolizować władzę Ducha Świętego. Na głowie Jezus ma podwójną koronę – zwykłą z metalu i połączoną z nią cierniową, na ramionach – ozdobny, królewski płaszcz spięty pektorałem, jaki nosili żydowscy arcykapłani. Korona, płaszcz i pektorał symbolizują trzy różne aspekty władzy Jezusa: królewską, prorocką i kapłańską. Jego twarz jest smutna i zatroskana, lewa ręka trzyma (oświetlającą drzwi i częściowo szatę) lampę siedmioboczną, symbolizującą znanych z Apokalipsy „siedem Kościołów”. Światło lampy ma być symbolem światła sumienia, prawdopodobnie nawiązując też do słów jednego z psalmów: "Twoje słowo jest lampą dla moich stóp i światłem na mojej ścieżce" (Ps 119,105).
Przedstawiające symboliczne wejście do ludzkiej duszy drzwi, do których puka Chrystus, są zamknięte i porośnięte kolczastymi pędami jeżyn, z zardzewiałymi gwoździami i kratą, a progiem zarośniętym chwastami; nad nimi widoczny jest nietoperz. Nie mają klamki, więc otworzyć je można tylko od środka, jeśli po drugiej stronie jest ktoś, kto stukanie usłyszy i zechce otworzyć.
Odniesienia.
Sam twórca wyznał, że w swym wyobrażeniu chciał „tym, co realne, wyrazić to, co nierealne”, tłumacząc też: „Pragnąłem stworzyć obraz, który nie wymagałby wyjaśnień”. Mimo to współczesnym początkowo nie dość trafił do przekonania duchowo-symboliczny wymiar dzieła. Th. Carlyle skrytykował go jako „zwykłą papistowską fantazję” i „godną współczucia, pomyloną prezentację szlachetności i braterstwa”. W ocenie prestiżowego czasopisma artystycznego "The Athenaeum" uznano, że twarz Jezusa, chociaż gorliwie religijna, nosiła cechy „dzikiej fantazji”. Nie pojmowano też np. wymowy siedmiobocznej lampy podświetlającej scenę. Dzieła bronił m.in. J. Ruskin, który w "The Times" zamieścił właściwą jego interpretację i który je ocenił jako „jedną z najszlachetniejszych prac sztuki sakralnej, jaką kiedykolwiek stworzono”.
Z biegiem czasu obraz Hunta zyskał jednak niezwykłą popularność, rozpowszechniany w Anglii i Ameryce w postaci rycin i ilustracji. Oryginał jako „protestancka ikona” podróżował w latach 1905-1907 po brytyjskich koloniach, docierając aż do Australii. Stał się elementem kultury popularnej, miał wpływ na poezję, muzykę i ilustracje książkowe, często powoływano się niego w kazaniach. Był najważniejszym wizerunkiem Chrystusa w epoce wiktoriańskiej i symbolem ludowej pobożności. "Światłość świata" stała się bardziej znana niż jej twórca i nadal jest wykorzystywana w pismach i na stronach religijnych.
Wpływ i nawiązania.
W 1873 Arthur Sullivan skomponował oratorium pt. "The Light of the World".
Obraz wspomniany jest m.in. w powieściach Harper Lee ("Zabić drozda") oraz Connie Willis ("Blackout" i "All Clear"). Pojawia się też w filmie Terrence’a Malicka "Niebiańskie dni".

</doc>
<doc id="2688204" url="https://pl.wikipedia.org/wiki?curid=2688204" title="Fryderyk (książę Hohenzollern-Hechingen)">
Fryderyk (książę Hohenzollern-Hechingen)

Friedrich Hermann Otto (ur. 22 lipca 1776 w Namur, zm. 13 września 1838 w Hechingen) – książę Hohenzollern-Hechingen. W chwili kiedy został monarchą, jego władztwo wchodziło w skład Związku Reńskiego. Należące do Związku państwa były formalnie suwerenne – mogły prowadzić politykę zagraniczną, w praktyce znajdowały się jednak pod przemożnym wpływem cesarza Francuzów Napoleona I. Pozostawało nim do 1813. W 1815 zostało członkiem Związku Niemieckiego (będącego luźną konfederacją państw).
Pochodzenie i wykształcenie.
Ojcem Fryderyka był Herman książę Hohenzollern-Hechingen (1751-1810). Jego matką była Maximilienne Albertine Jeanne księżniczka de Gâvre (1753-1778). Następca tronu został ochrzczony w katedrze Namur w dzisiejszej Belgii.
W 1790 r. Fryderyk został wysłany na naukę w poważanej szkole Hohe Karlsschule w Stuttgarcie, znanej ze swego wojskowego drylu. Fryderyk Schiller uczył się w niej krótko przed księciem Fryderykiem. Po studiach na licznych niemieckich uniwersytetach Fryderyk został przedstawicielem przy "Radzie dworskiej Rzeszy" w Wiedniu.
Kariera dyplomatyczna i małżeństwo.
Następca tronu Fryderyk prowadził już od młodych lat trudne negocjacje dyplomatyczne. W 1800 r. uzyskał od cesarza Świętego Cesarstwa Rzymskiego, że tytuł Księcia Rzeszy będzie przysługiwał także aktualnemu następcy tronu i prawo to będzie obowiązywało także jego potomków. Pomimo ciasnych więzi z Habsburgami osiągnął w negocjacjach z Francją, że księstwo zostanie zwolnione z wysokich kontrybucji.
26 kwietnia 1800 r. poślubił Fryderyk w Pradze zamożną Luizę Paulinę Marię Biron, księżniczkę żagańską. Z małżeństwa urodził się syn Fryderyk Wilhelm Konstantyn (1801-1869). Ze swoją żoną mieszkał Fryderyk około roku w Pałacu Kurlandzkim w Berlinie.
Oficer Napoleona.
W 1801 r. ojciec wysłał go do Paryża z misją uzyskania zadośćuczynienia za utracone dobra w Holandii. Spowinowacona z Fryderykiem księżna Amalie von Hohenzollern-Sigmaringen, poznała go z ówczesnym konsulem Napoleonem Bonaparte, jego żoną Józefiną de Beauharnais i z francuskim ministrem spraw zagranicznych Talleyrandem. W 1803 rzeczywiście otrzymało księstwo jako zastępstwo za stracone po pokoju w Lunéville włości klasztory Stetten i St. Luzen oraz Rangendingen i majątek Hirschlatt.
W 1805 rozstała się z nim żona Paulina, jednak nie doszło do rozwodu. Paulina urodziła pozamałżeńską córkę Marię Wilson. Ojcem dziewczynki był Louis Victor Mériadec de Rohan (1766-1846), mąż siostry Pauliny – Wilhelminy Żagańskiej. Wspólny syn, następca tronu Konstantyn, został zabrany Paulinie i oddany opiekunce.
Po wejściu księstwa do Związku Reńskiego w 1806 Fryderyk walczył jako oficer Napoleona. Początkowo był adiutantem brata Napoleona Hieronima Bonaparte. W 1806 r. oblegał on twierdzę Głogów, a później rodzinne miasto swojej żony Żagań. Jego ojciec książę Hermann ogłosił święto dziękczynne „za postępy napoleońskiej armii”. W 1809 r. został Fryderyk adiutantem króla Neapolu Joachima Murata, męża siostry Napoleona Karoliny Bonaparte. Podczas inwazji na Rosję w 1812 r. odniósł Fryderyk ciężkie rany, z których nigdy całkiem nie wyzdrowiał.
Weteran wojenny.
Po śmierci swojego ojca Fryderyk został w 1810 r. księciem Hohenzollern-Hechingen. W ostatnim momencie zdołał po bitwie pod Lipskiem wystąpić ze Związku Reńskiego i przejść na stronę koalicji antyfrancuskiej. Na kongresie wiedeńskim w 1815 r. stało więc księstwo po stronie zwycięzców i otrzymało od Francji reparacje wojenne, które zostały wydane przez księcia na budowę Nowego Zamku w Hechingen. Księstwo Hohenzollern-Hechingen przystąpiło do Związku Niemieckiego i było kierowane rozważnie, pomimo wysokiego długu, przez księcia Fryderyka. Jego syn Konstantyn musiał, z powodu złego stanu zdrowia ojca, już wtedy włączać się w działalność rządu.
16 lipca 1819 książę Fryderyk spotkał się z późniejszym królem pruskim Fryderykiem Wilhelmem IV w ruinach zamku Hohenzollern. W swoim liście z 17 marca 1820 r. wyraził prośbę, by Fryderyk Wilhelm IV porozmawiał o odbudowie zamku z urzędującym królem Fryderykiem Wilhelmem III. Początkowo zostały przygotowane jedynie romantyczne ruiny. Fryderyk Wilhelm IV zrealizował pomysł pełnej odbudowy dopiero dwadzieścia lat później.
Książę cierpiał zarówno z powodu ran wojennych, jak i z powodu nieszczęśliwego małżeństwa z Pauliną, które trwało tylko na papierze. W liście do księcia Karola von Hohenzollern-Sigmarignen z roku 1825 pisał: „Tak, mój przyjacielu, cierpię bardzo, bardzo, zarówno z upadku mego ciała, jak i całkowitego rozdarcia umysłu, ale cicho, cicho o tym”. Fryderyk wyjeżdżał czasami do Baden na kuracje.
Mecenas sztuki i reformator.
Syn Fryderyka Konstantyn ożenił się 22 maja 1826 r. z pobożną Eugenią de Beauharnais – wnuczką Józefiny. Stary książę rezydował w miesiącach letnich w położonym pod miastem zamku Lindich, gdzie zapraszał znanych szwabskich poetów jak Ludwig Uhland czy Justinus Kerner. Ponieważ "Nowy Zamek" nie mógł być ukończony z braku środków, wykorzystywał Fryderyk w miesiącach zimowych leżący naprzeciwko stary budynek biurowy zwany "starym zamkiem". Następca tronu Konstantyn i synowa Eugenia zajęli willę Eugenia.
W roku 1833 wydał książę Fryderyk "Ogólny regulamin szkolny". W roku 1835 wydał nowe rozporządzenie o samorządzie miejskim. Urzędnika miejskiego i pisarza miejskiego miał odtąd mianować książę. Burmistrz i rada miejska mieli być wybierani. Rada ze swego grona wyznaczała miejskiego księgowego, celnika i miejskiego architekta. Nieco później nowe prawo wyborcze uregulowało "Landesdeputation", pierwszy organ reprezentujący lud w księstwie.
Fryderyk był uznawany za "„bardzo prostego w całym swoim życiu, o głębokim humanizmie i wyższym naukowym wykształceniu”". W ostatnich latach życia zdrowie księcia pogarszało się coraz bardziej. Pełna oddania Eugenia pielęgnowała swego teścia do jego śmierci 13 września 1838 roku na zamku Lindich. Fryderyk przeżył 62 lata.

</doc>
<doc id="2688205" url="https://pl.wikipedia.org/wiki?curid=2688205" title="Światłość świata">
Światłość świata



</doc>
<doc id="2688207" url="https://pl.wikipedia.org/wiki?curid=2688207" title="Kwalifikacyjne turnieje interkontynentalne w piłce siatkowej mężczyzn do Letnich Igrzysk Olimpijskich 2012">
Kwalifikacyjne turnieje interkontynentalne w piłce siatkowej mężczyzn do Letnich Igrzysk Olimpijskich 2012

Światowe Turnieje Kwalifikacyjne do Igrzysk Olimpijskich w Londynie odbyły się w trzech miastach: Tokio, Berlinie oraz Sofii w dniach od 1 do 10 czerwca 2012 roku. Wzięło w nich udział 16 reprezentacji narodowych podzielonych na trzy grupy. Turniej w Tokio był jednocześnie kwalifikacją Azji. 
Drużyny uczestniczące.
Gospodarze
Zakwalifikowani z Mistrzostw Azji 2011
Zakwalifikowani na podstawie rankingu FIVB z 4 stycznia 2012
(1) Początkowo organizatorem turnieju miały być Włochy, jednak ze względu na wywalczenie przez włoską reprezentację kwalifikacji w kwalifikacjach kontynentalnych organizację powierzono Bułgarii.
Cztery najlepsze zespoły Mistrzostw Azji 2011 automatycznie rozlokowane zostały w turnieju w Japonii, pozostałe rozlosowano na turnieje w Bułgarii i Niemczech.
I Światowy Turniej Kwalifikacyjny – Tokio.
Wyniki spotkań.
Dzień 1
Dzień 2
Dzień 3
Dzień 4
Dzień 5
Dzień 6
Dzień 7
II Światowy Turniej Kwalifikacyjny – Sofia.
Wyniki spotkań.
Dzień 1
Dzień 2
Dzień 3
III Światowy Turniej Kwalifikacyjny – Berlin.
Wyniki spotkań.
Dzień 1
Dzień 2
Dzień 3

</doc>
<doc id="2688209" url="https://pl.wikipedia.org/wiki?curid=2688209" title="Ruch Sprawiedliwości i Równości">
Ruch Sprawiedliwości i Równości

Ruch Sprawiedliwości i Równości ("Justice and Equality Movement", JEM) – ugrupowanie partyzanckie pod przywództwem Chalila Ibrahima zaangażowana w konflikt w Darfurze. Wraz z pozostałymi grupami rebelianckimi, jak Ruch Wyzwolenia Sudanu walczy przeciwko wojskom Sudanu reprezentowanym przez Dżandżawidów. Organizacja była członkiem Frontu Wschodniego, koalicji rebeliantów zaangażowanych w konflikt wzdłuż granicy z Erytreą.
Początki organizacji JEM są związane z autorami książki przedstawiającej nierówności panujące w państwie, wydanej w 2000 roku. Przywódca JEM, Khalil Ibrahim był jednym z autorów książki. JEM przyjmuje ideologię islamu. Rząd sudański przypisywał jej bezpośredni związek z przywódcą religijnym i politykiem Hasanem at-Turabim (zm. 2016), jednak grupa, jak i on sam, zaprzeczali tym twierdzeniom. At-Turabi oskarża rząd o "zaostrzanie sytuacji", natomiast wielu jego zwolenników dołączyło do JEM.
20 stycznia 2006 roku JEM zadeklarował połączenie z Ruchem Wyzwolenia Sudanu (SLM) wraz z innymi rebeliantami w ramach Związek Sił Rewolucyjnych Zachodniego Sudanu.
W październiku 2007 roku zaatakował pole naftowe Defra kontrolowane przez chińskie konsorcjum Greater Nile Petroleum Operating Company. Ibrahim powiedział mediom: "Sprzeciwiamy się napływowi Chińczyków, ponieważ nie interesują ich prawa człowieka. Interesują ich zasoby naturalne Sudanu". JEM uważa, że zysk ze sprzedaży ropy naftowej do Chin służy wsparciu rządu Sudanu oraz Dżandżawidów.
11 grudnia 2007 roku Ibrahim ogłosił zwycięstwo JEM nad wojskami strzegącymi pól naftowych w Kordofanie. Przedstawiciele rządu sudańskiego zaprzeczyli jednak jakiemukolwiek atakowi. Ibrahim uznał atak za część akcji mającej na celu odparcie chińskiej ekspansji na terytorium Sudanu. 
11 maja 2008 roku rebelianci JEM przeprowadzili atak na Chartum i Omdurman. Rząd odniósł zwycięstwo odpierając atak i zabijając wielu ważnych członków grupy, jednakże JEM także uznał atak za udany. Chalil Ibrahim skomentował atak w następujący sposób: "To dopiero początek procesu mającego na celu skończenie z dyktaturą reżimu".
W kwietniu 2009 roku Chalil Ibrahim w wywiadzie dla Aljazeera English powiedział, że JEM będzie dążyć do uzyskania niepodległości Darfuru, jeśli Sudan Południowy stanie się niezależnym państwem.
W lutym 2010 roku JEM podpisało rozejm z rządem Sudanu. 25 grudnia 2011 przedstawiciele sił zbrojnych Sudanu ogłosiły zabicie Ibrahima koło Wad Banda w Kordofanie Północnym. Brat Chalila, Dżibril Ibrahim, został wybrany na jego miejsce 26 stycznia 2012 roku.
Rząd sudański zarzucał Ruchowi Sprawiedliwości i Wolności wspieranie wojsk Sudanu Południowego w konflikcie granicznym z 2012 roku.

</doc>
<doc id="2688214" url="https://pl.wikipedia.org/wiki?curid=2688214" title="Lauterach">
Lauterach



</doc>
<doc id="2688218" url="https://pl.wikipedia.org/wiki?curid=2688218" title="Józef Lubelski">
Józef Lubelski

Józef Lubelski ps. Józef Pług (ur. 28 marca 1884 w Śmignie, zm. 1 stycznia 1943 w Krakowie) – polski duchowny katolicki, teolog, działacz ruchu ludowego, poseł na Sejm, publicysta i filantrop.
Życiorys.
Urodził się jako Józef Kaziród, syn Jana i Salomei z Kocołów, w rodzinie chłopskiej. Ukończył szkołę powszechną w Lisiej Górze i Gimnazjum im. Kazimierza Brodzińskiego w Tarnowie. Egzamin dojrzałości złożył w 1904 roku, po czym wstąpił do tarnowskiego Seminarium Duchownego. W tym czasie zmienił nazwisko na Lubelski. Święcenia kapłańskie przyjął w Tarnowie w 1908 roku. W 1910 roku uzyskał w Innsbrucku stopień doktora teologii.
W latach 1910–1914 pełnił funkcje katechety w Gimnazjum im. Brodzińskiego, prefekta Seminarium Duchownego oraz kierownika internatu dla kandydatów na nauczycieli. Od 1915 do 1918 roku wykładał teologię moralną w tarnowskim Seminarium Duchownym. Od 1914 roku działał w Stronnictwie Katolicko-Ludowym, był redaktorem i publicystą (pod pseudonimem Józef Pług) partyjnego pisma „Lud Katolicki”. W 1918 roku został wybrany do Rady Miejskiej Tarnowa i pozostawał radnym do 1939 roku. 26 stycznia 1919 roku został posłem na Sejm Ustawodawczy z listy Stronnictwa Katolicko-Ludowego w okręgu Tarnów –Dąbrowa Tarnowska – Brzesko – Bochnia – Pilzno – Gorlice.
W 1920 roku pełnił obowiązki kapelana wojskowego na froncie wojny polsko-bolszewickiej. We wrześniu 1922 roku został kanonikiem gremialnym kapituły tarnowskiej, sędzią i egzaminatorem prosynodalnym. W 1928 roku otrzymał tytuł szambelana papieskiego, sześć lat później Prałata Honorowego Jego Świątobliwości. Opublikował trzy podręczniki: "Etyka katolicka" (1926), "Historia Kościoła Katolickiego" (1931) oraz "Dogmatyka katolicka" (1932). Publikował w „Gazecie Katolickiej”. Prowadził działalność społeczną i charytatywną, swoje uposażenie i honoraria przekazał na rzecz między innymi budowy szpitala w Tarnowie, szkoły w Przecławiu, domu dla sierot w Mielcu.
W grudniu 1937 w sejmie złożył interpelację w sprawie metod likwidowania strajku chłopskiego, poruszony brutalnością w postępowaniu policji. Nadmienił, że w Kasince Małej zabito 9 osób, w Majdanie Sieniawskim 15, w Jabłonce 4, a w Muninie 7. W interpelacji pominął miejscowości w których zabito 1 lub 2 chłopów ale zwrócił uwagę na użycie pałek policyjnych wobec niewinnych kobiet i dzieci. 
W wyborach do Sejmu IV kadencji 8 września 1935 roku został posłem z listy Bezpartyjnego Bloku Współpracy z Rządem, do Sejmu V kadencji wszedł w wyborach 6 listopada 1938 roku jako reprezentant Obozu Zjednoczenia Narodowego. Także w 1938 roku został dziekanem infułatem kapituły tarnowskiej. Po ewakuacji z Tarnowa, 6 września 1939 roku, prezydenta Mieczysława Brodzińskiego wraz z częścią urzędników miejskich, ksiądz Lubelski został członkiem utworzonego pod przewodnictwem Juliana Kryplewskiego Tymczasowego Zarządu Miejskiego. Wkraczający do miasta Niemcy zatrzymali go na krótko jako zakładnika, wraz z drugim księdzem, Janem Bochenkiem. 
Zmarł 1 stycznia 1943 roku w krakowskim szpitalu. 5 stycznia został pochowany w kaplicy św. Józefa na tarnowskim Starym Cmentarzu.

</doc>
<doc id="2688224" url="https://pl.wikipedia.org/wiki?curid=2688224" title="Makresz">
Makresz

Makresz () – wieś w północnej Bułgarii, w obwodzie Widin. To centrum administracyjne gminy Makresz. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 403 mieszkańców.

</doc>
<doc id="2688229" url="https://pl.wikipedia.org/wiki?curid=2688229" title="Vils">
Vils



</doc>
<doc id="2688231" url="https://pl.wikipedia.org/wiki?curid=2688231" title="Telewizja Polska SA">
Telewizja Polska SA



</doc>
<doc id="2688233" url="https://pl.wikipedia.org/wiki?curid=2688233" title="Zjazd Związku Harcerstwa Polskiego">
Zjazd Związku Harcerstwa Polskiego



</doc>
<doc id="2688235" url="https://pl.wikipedia.org/wiki?curid=2688235" title="Przewodniczący Związku Harcerstwa Polskiego">
Przewodniczący Związku Harcerstwa Polskiego



</doc>
<doc id="2688236" url="https://pl.wikipedia.org/wiki?curid=2688236" title="Rada Naczelna Związku Harcerstwa Polskiego">
Rada Naczelna Związku Harcerstwa Polskiego



</doc>
<doc id="2688237" url="https://pl.wikipedia.org/wiki?curid=2688237" title="Naczelnik Związku Harcerstwa Polskiego">
Naczelnik Związku Harcerstwa Polskiego



</doc>
<doc id="2688238" url="https://pl.wikipedia.org/wiki?curid=2688238" title="Centralna Komisja Rewizyjna Związku Harcerstwa Polskiego">
Centralna Komisja Rewizyjna Związku Harcerstwa Polskiego



</doc>
<doc id="2688239" url="https://pl.wikipedia.org/wiki?curid=2688239" title="Naczelny Sąd Harcerski Związku Harcerstwa Polskiego">
Naczelny Sąd Harcerski Związku Harcerstwa Polskiego



</doc>
<doc id="2688243" url="https://pl.wikipedia.org/wiki?curid=2688243" title="Główna Kwatera Związku Harcerstwa Polskiego">
Główna Kwatera Związku Harcerstwa Polskiego



</doc>
<doc id="2688247" url="https://pl.wikipedia.org/wiki?curid=2688247" title="Callaeas wilsoni">
Callaeas wilsoni



</doc>
<doc id="2688257" url="https://pl.wikipedia.org/wiki?curid=2688257" title="Ole Sørensen (piłkarz)">
Ole Sørensen (piłkarz)

Ole Sørensen (ur. 25 listopada 1937 w Kopenhadze, zm. 29 stycznia 2015) – duński piłkarz grający podczas kariery na pozycji pomocnika.
Kariera klubowa.
Karierę piłkarską Ole Sørensen rozpoczął w klubie Kjøbenhavns Boldklub w 1955. W 1965 przeszedł do niemieckiego 1. FC Köln. Po nieudanym sezonie w klubie z Kolonii Ole Sørensen przeniósł się do holenderskiego PSV Eindhoven w 1966. W drużynie Phillipsa grał przez dwa sezony i rozegrał w jej barwach w lidze holenderskiej 44 mecze, w których zdobył 11 bramek. W 1968 powrócił do KB, w którym w 1970 zakończył karierę. Z KB zdobył mistrzostwo Danii w 1968 oraz Puchar Danii w 1969.
Kariera reprezentacyjna.
W reprezentacji Danii Sørensen zadebiutował 18 czerwca 1961 w przegranym 1-2 meczu Mistrzostw Nordyckich ze Szwecją. W 1964 wystąpił w Pucharze Narodów Europy. Dania zajęła ostatnie, czwarte miejsce a Sørensen wystąpił w obu jej meczach z ZSRR i Węgrami. Ostatni raz w reprezentacji wystąpił 1 lipca 1969 w wygranym 6-0 towarzyskim meczu z Bermudami, w którym w 80 min. ustalił wynik meczu. Od 1961 do 1969 roku rozegrał w kadrze narodowej 25 meczów, w których zdobył 7 bramek.

</doc>
<doc id="2688258" url="https://pl.wikipedia.org/wiki?curid=2688258" title="Liang Shan Bo yu Zhu Ying Tai">
Liang Shan Bo yu Zhu Ying Tai

Liang Shan Bo yu Zhu Ying Tai () – hongkoński film muzyczny z 1963 roku w reżyserii Li Han-hsianga.
Obsada.
Źródło: Internet Movie Database
Nagrody.
W 1963 roku podczas Golden Horse Film Festival film zdobył nagrodę Golden Horse Award w kategorii Best Film, Betty Loh zdobyła nagrodę w kategorii Best Actress, Li Han-hsiang zdobył nagrodę w kategorii Best Director, Chiang Hsing-lung zdobył nagrodę w kategorii Best Editing a Lan-Ping Chow zdobył nagrodę w kategorii Best Music. Ivy Ling Po zdobyła nagrodę Special Jury Award.

</doc>
<doc id="2688260" url="https://pl.wikipedia.org/wiki?curid=2688260" title="Strałdża">
Strałdża

Strałdża (bułg. "Стралджа") – miasto w południowej Bułgarii, w obwodzie Jamboł. Centrum administracyjne gminy Strałdża.
Miasto znajduje się 17 km od Jambołu.
Strałdża jest wspomniana w rebelianckich pieśniach hajduckich. „Ałtyn Stojan” i „Trifon Wojwoda”.

</doc>
<doc id="2688265" url="https://pl.wikipedia.org/wiki?curid=2688265" title="Anna Janocha">
Anna Janocha

Anna Janocha (ur. 31 lipca 1984 w Warszawie) − polska aktorka.

</doc>
<doc id="2688272" url="https://pl.wikipedia.org/wiki?curid=2688272" title="Ammar Mekki">
Ammar Mekki



</doc>
<doc id="2688274" url="https://pl.wikipedia.org/wiki?curid=2688274" title="Twardzioszek szpilkowy">
Twardzioszek szpilkowy



</doc>
<doc id="2688283" url="https://pl.wikipedia.org/wiki?curid=2688283" title="Andrzej Wróblewski (piłkarz)">
Andrzej Wróblewski (piłkarz)

Andrzej Wróblewski (ur. 4 lipca 1959 w Kłobucku) – polski piłkarz grający na pozycji obrońcy, trener piłkarski.
Kariera.
Karierę piłkarską Wróblewski rozpoczął w klubie LZS Waleńczów. Grał w nim w sezonie 1972/1973. Następnie w 1973 roku został piłkarzem Znicza Kłobuck, a w 1980 roku przeszedł do Rakowa Częstochowa. W barwach Rakowa wywalczył w sezonie 1993/1994 awans z drugiej ligi do pierwszej. Swój debiut w ekstraklasie zaliczył 30 lipca 1994 w przegranym 2:6 wyjazdowym meczu z Olimpią Poznań. Zarówno w sezonie 1994/1995, jak i sezonach 1995/1996 oraz 1996/1997 utrzymał się z Rakowem w pierwszej lidze. W barwach Rakowa wystąpił w ponad 500 meczach.
W 1997 roku Wróblewski przeszedł do drugoligowego Ruchu Radzionków. W sezonie 1997/1998 awansował z Ruchem z drugiej do pierwszej ligi. W klubie z Radzionkowa występował do końca sezonu 1999/2000. W 2000 roku wrócił do Znicza Kłobuck, a w 2001 roku zakończył w nim w swoją karierę.
Ogółem w polskiej ekstraklasie Wróblewski rozegrał 122 mecze.
W 2021 r. został wybrany przez redakcję portalu igol.pl oraz kibiców do jedenastki stulecia Rakowa.

</doc>
<doc id="2688284" url="https://pl.wikipedia.org/wiki?curid=2688284" title="José Razzano">
José Razzano



</doc>
<doc id="2688288" url="https://pl.wikipedia.org/wiki?curid=2688288" title="Fiona McGregor">
Fiona McGregor

Fiona McGregor – australijska pisarka i artystka performance.
Za swoje powieści i opowiadania otrzymała liczne nagrody i wyróżnienia. Powieść "Au Pair" nominowano do Vogel Literary Award, a zbiór opowiadań pt. "Suck My Toes" nagrodzono Steele Rudd Award. W 1997 czytelnicy Sydney Morning Herald uznali ją za jedną z najlepszych młodych australijskich pisarek. Jej książka "Chemical Palace" otrzymała nominację do nagrody premiera Nowej Południowej Walii, która stanowi jedną z najważniejszych nagród literackich w Australii.
Opowiadania McGregor znajdują duże uznanie i cieszą się powodzeniem. Opublikowano je w wielu antologiach. Jej eseje wydawano zarówno w Australii, jak i Wielkiej Brytanii. Jest autorką wielu tekstów i odczytów na temat literatury i sztuki, w szczególności performatywnej tworzonej w Australii.
Od ok. 1994 tworzy również sztukę performance. Zaczynała we współpracy z innymi artystami takimi jak Aña Wojak w senVoodoo, od 2007 działa solo. Obecnie tworzy w galeriach, plenerze oraz biorąc udział w festiwalach czy akcjach artystycznych. Jej działalność artystyczna oparta jest na dualizmie wideo i sztuki akcji.

</doc>
<doc id="2688289" url="https://pl.wikipedia.org/wiki?curid=2688289" title="Gymnopus dryophilus">
Gymnopus dryophilus



</doc>
<doc id="2688290" url="https://pl.wikipedia.org/wiki?curid=2688290" title="Tom Søndergaard">
Tom Søndergaard

Tom Søndergaard (ur. 2 stycznia 1944 w Kopenhadze, zm. 16 czerwca 1997 w Frederikssundzie) – duński piłkarz grający podczas kariery na pozycji napastnika.
Kariera klubowa.
Karierę piłkarską Tom Søndergaard rozpoczął w klubie B 1893 Kopenhaga w 1962. W 1968 przeszedł do austriackiego Rapidu Wiedeń. Z Rapidem zdobył Puchar Austrii w 1969. W 1969 został zawodnikiem Ajaxu Amsterdam. Z Ajaxem zdobył mistrzostwo i Puchar Holandii w 1970. W 1970 po raz kolejny Søndergaard zmienił klub. Tym razem został zawodnikiem francuskiego FC Metz. Ostatnim klubem w karierze Søndergaarda był drugoligowy Hellerup IK.
Kariera reprezentacyjna.
W reprezentacji Danii Søndergaard zadebiutował 28 czerwca 1964 w przegranym 1-4 meczu Mistrzostw Nordyckich ze Szwecją. Kilka dni wcześniej był w kadrze na Puchar Narodów Europy, na którym Dania zajęła ostatnie, czwarte miejsce. Ostatni raz w reprezentacji wystąpił 11 października 1967 w przegranym 2-3 meczu eliminacji Mistrzostw Europy z NRD, w którym w 38 min. zdobył drugą bramkę dla Danii. Od 1964 do 1967 roku rozegrał w kadrze narodowej 19 meczów, w których zdobył 4 bramki.

</doc>
<doc id="2688291" url="https://pl.wikipedia.org/wiki?curid=2688291" title="Razzano">
Razzano



</doc>
<doc id="2688293" url="https://pl.wikipedia.org/wiki?curid=2688293" title="Karłowacenie wyspowe">
Karłowacenie wyspowe

Karłowacenie wyspowe – trend ewolucyjny, rodzaj karłowacenia, którego skutkiem jest występowanie na wyspach gatunków o rozmiarach mniejszych niż u gatunków kontynentalnych, z których wyewoluowały.
Zjawisko to dotyczyło głównie ssaków, np. trąbowców czy hipopotamów, ale występowało też u zauropodów, czego przykładem jest europazaur nieznacznie przekraczający 6 m długości ciała. Wiele gatunków karłowatych zwierząt wymarło. Dotyczy to np. karłowatych trąbowców takich jak mamut karłowaty czy "Mammuthus creticus". Do XXI w. dotrwał m.in. karłowaty gatunek wyspiarskiego leniwca "Bradypus pygmaeus".
Wśród hipotez tłumaczących karłowatość wyspiarską dominuje pogląd, że jest to wynik dostosowania się do pojemności środowiska – w warunkach niedoboru pokarmu dobór naturalny preferuje osobniki mniejsze, które oprócz tego, że potrzebują mniej pokarmu do nasycenia, mogą łatwiej poszukiwać pokarmu w trudno dostępnych wyspiarskich siedliskach. Czynnikiem to wzmacniającym jest konkurencja wewnątrzgatunkowa. Z drugiej zaś strony, ważnym czynnikiem doboru w kierunku zwiększania rozmiarów ciała jest presja dużych drapieżników, których na wyspach często brak, więc ten czynnik nie oddziałuje. Analogiczne czynniki (choć inne w szczegółach) mogą powodować zjawisko odwrotne, tj. gigantyzm zwierząt wyspiarskich, który objawia się większym wzrostem niż u gatunków macierzystych. W ten sposób gatunki z grup na stałym lądzie znacznie różniących się rozmiarami (jak parzystokopytne czy trąbowce z jednej strony, a gryzonie czy jaszczurki z drugiej) na wyspach mogą pod tym względem zbliżać się do siebie. Najmniejszy dotychczas odkryty kopalny trąbowiec z rodzaju "Palaeoloxodon" był wielkości kozy.

</doc>
<doc id="2688296" url="https://pl.wikipedia.org/wiki?curid=2688296" title="Edward Drescher">
Edward Drescher

Edward Wilhelm Drescher (ur. 23 października 1912 w Biłgoraju, zm. 16 lipca 1977 w Warszawie) – polski lekarz chirurg dziecięcy, deontolog, profesor Pomorskiej Akademii Medycznej w Szczecinie.
Życiorys.
Dzieciństwo i młodość.
Dzieciństwo spędził w Kaliszu, gdzie jego ojciec pracował jako sędzia w Sądzie Okręgowym. W roku 1930 ukończył tam Gimnazjum im. Adama Asnyka, po czym rozpoczął studia medyczne w Uniwersytecie Warszawskim. Studiował też mikrobiologię w Państwowym Zakładzie Higieny. Po studiach (1936 r.) skończył Szkołę Podchorążych Sanitarnych Rezerwy (jako prymus został wyróżniony Złotą Szablą). Dyplom lekarski uzyskał w roku 1937, a w roku 1938 rozpoczął pracę kliniczną i naukową w Klinice Chorób Dziecięcych UW, kierowanej przez prof. Jana Kossakowskiego. Otrzymał stanowisko adiunkta, odbył podróże do najsławniejszych ośrodków chirurgicznych Francji. Wybrał chirurgię dziecięcą jako specjalizację. Tuż przed wybuchem II wojny światowej (sierpień 1939 r.) odbył ćwiczenia w 25 pułku artylerii lekkiej Armii „Poznań” w Ostrowie Wielkopolskim.
II wojna światowa.
Po wybuchu II wojny światowej brał udział w kampanii wrześniowej jako lekarz dywizjonu. Uczestniczył w walkach Armii „Poznań”, m.in. w bitwie nad Bzurą, a następnie w obronie Warszawy. Był jeńcem obozu w Łowiczu. Po zwolnieniu z obozu wrócił do pracy w klinice. W 1940 r. wstąpił do ZWZ, w którym działał pod pseudonimami „Bogusz” i „Gustaw”. Był aresztowany przez Gestapo, przesłuchiwany przy Alei Szucha i więziony przez 6 dni przy
ul. Daniłowiczowskiej. Uczestniczył w tajnym nauczaniu na Uniwersytecie Warszawskim i Uniwersytecie Ziem Zachodnich. 
W 1942 r. organizował ruchomą czołówkę chirurgiczną Obwodu ZWZ-AK Warszawa-Powiat. W lipcu 1944 r. dostał przydział do VII Obwodu „Obroża” Okręgu Warszawskiego (zastępca lekarza naczelnego). Po wybuchu powstania w Sanitariacie Okręgu Warszawskiego AK „Bakcyl” współorganizował Szpital Polowy przy ul. Hożej 53 i kierował Głównym Punktem Opatrunkowym batalionu „Zaremba”-„Piorun” (budynek PZUW przy ul. Poznańskiej 11). W szpitalu wykonywano 20–30 zabiegów i 4–5 operacji dziennie. Komendant Szpitala – Edward Drescher – pisał później:
Po kapitulacji powstania wraz ze szpitalem przedostał się do Podkowy Leśnej. Otrzymał informację, że żona – pielęgniarka Kazimiera Drescherowa – została wywieziona z obozu w Pruszkowie do Oświęcimia (za pomoc udzielaną opuszczającym Warszawę uczestnikom powstania). Z synem wyjechał do podhalańskiej wsi Zubzuche, a później do Zakopanego. Pracował jako lekarz do chwili wyzwolenia tych terenów i powrotu żony.
Okres powojenny.
W roku 1945 należał do Morskiej Grupy Operacyjnej i rozpoczął organizację służby zdrowia na wybrzeżu – początkowo w Sopocie. Zorganizował tam Miejski Ośrodek Zdrowia i Szpital Chirurgiczno-Położniczy. Był jednym z organizatorów Izby Lekarskiej i Związku Zawodowego Pracowników Służby Zdrowia. 
W lutym 1947 r. na zlecenie ministra zdrowia i opieki społecznej objął stanowisko inspektora szpitalnictwa w Szczecinie, a w maju – ordynatora oddziału chirurgii dziecięcej szpitala PCK. Szpital został wkrótce włączony do Kliniki Chirurgicznej nowej szczecińskiej uczelni – Akademii Lekarskiej (później – Pomorska Akademia Medyczna). O tym okresie rozwoju uczelni tak pisał:
Pełnił funkcję konsultanta wojewódzkiego w zakresie chirurgii dziecięcej (w 1956 r. został specjalistą krajowym). Wkrótce otrzymał stopień naukowy doktora medycyny. Tytuły profesora nadzwyczajnego i profesora zwyczajnego otrzymał odpowiednio w latach 1961 i 1973. Był twórcą i wieloletnim kierownikiem Kliniki Chirurgii Dziecięcej, utworzonej w 1957 r. w Katedrze Pediatrii PAM
W latach 1956–1959 był prorektorem PAM do spraw klinicznych.
Zmarł 16 lipca 1977 w Warszawie. Został pochowany na Cmentarzu Centralnym w Szczecinie.
Działalność dydaktyczna, naukowa i organizacyjna.
Jako dydaktyk konsekwentnie wprowadzał zagadnienia chirurgii wieku dziecięcego do programu kształcenia w PAM. Doprowadził do wprowadzenia analogicznego kursu do programów nauczania we wszystkich polskich akademiach medycznych (od roku akademickiego 1973/74). Był opiekunem naukowym dwudziestu ośmiu lekarzy specjalizujących się w zakresie chirurgii dziecięcej, którzy uruchomili później specjalistyczne oddziały szpitalne w Koszalinie i w Słupsku. Prowadził kursy zawodowego doskonalenia lekarzy.
W ramach badań naukowych, ściśle związanych z lecznictwem, zajmował się początkowo głównie leczeniem urazów u dzieci oraz chorobami układu kostno-stawowego i chorobą nowotworową. W następnych latach dużo uwagi poświęcał wadom rozwojowym, m.in. wrodzonemu zrośnięciu przełyku i przepuklinom pępowinowym (był jednym z niewielu chirurgów na świecie, którzy osiągnęli sukcesy w ich leczeniu metodą zachowawczą). Opublikował ponad dziewięćdziesiąt prac naukowych i kilka podręczników akademickich. 
Poza specjalistycznymi artykułami dotyczącymi chirurgii publikował prace z dziedziny deontologii i etyki lekarskiej (zob. przysięga Hipokratesa). Był jednym z autorów Zasad Etyczno-Deontologicznych (później Kodeks Etyki Lekarskiej), opracowanych przez Polskie Towarzystwo Lekarskie i uchwalonych w roku 1967. Wykłady etyki i deontologii wprowadzono w PAM już w roku 1956.
Od roku 1957, wspólnie z profesorami Tadeuszem Sokołowskim, Arturem Chwalibogowskim, Kazimierzem Stojałowskim i Eugeniuszem Miętkiewskim, redagował kronikę PAM – „Annales Academiae Medicae Stetinensis” („Roczniki Pomorskiej Akademii Medycznej w Szczecinie”).
Był inicjatorem powstania i współorganizatorem Polskiego Towarzystwa Chirurgii Dziecięcej oraz jego prezesem i wieloletnim sekretarzem. Współpracował z Instytutem Matki i Dziecka w Warszawie. Utrzymywał specjalistyczną współpracę międzynarodową, m.in. jako członek stowarzyszeń chirurgów dziecięcych:
Od 1972 roku był redaktorem szwajcarskiego kwartalnika „Progress in Pediatric Surgery” (edycja na kraje Europy Wschodniej). 
Wspomnienia.
Jest wspominany w poświęconych mu publikacjach lub na specjalistycznych konferencjach, takich jak II Międzynarodowe Sympozjum Sekcji Historycznej Polskiego Towarzystwa Chirurgów Dziecięcych (Kielce, 2002), na którym wygłoszone zostały m.in. referaty Ireny Latawiec-Mazurkiewicz nt.
Profesor Józef Bogusz (1904–1993) – chirurg, etyk i historyk medycyny pisał o Edwardzie Drescherze: 

</doc>
<doc id="2688300" url="https://pl.wikipedia.org/wiki?curid=2688300" title="Williams FW07">
Williams FW07

Williams FW07 – samochód Formuły 1, zaprojektowany w 1979 roku przez Patricka Heada, Neila Oatleya i Franka Derniego i skonstruowany przez WilliamsF1. Model brał udział w sezonach 1979–1982, wygrywając 15 wyścigów i zdobywając pierwszy dla Williamsa tytuł mistrza świata w klasyfikacji kierowców (Alan Jones w 1980) oraz dwa w klasyfikacji konstruktorów (1980, 1981).
Historia.
Przed sezonem 1979 Williams dysponował dwoma zwycięskimi kierowcami (Alan Jones i Clay Regazzoni) oraz bogatym sponsorem z Arabii Saudyjskiej. Patrick Head, zainspirowany Lotusem 79, wykorzystał w modelu FW07 efekt przypowierzchniowy. Samochód miał długie sekcje boczne, niewielki przedni spojler, kurtyny oraz sztywne monocoque z aluminium o strukturze plastra miodu. Zawieszenie było konwencjonalne – z podwójnymi wahaczami – ale sprężyny trudno radziły sobie z ogromnym wzrostem docisku. Samochód wykorzystywał silnik Ford Cosworth DFV o mocy 485 KM.
FW07 zadebiutował w Grand Prix Hiszpanii 1979. Początkowo samochód był awaryjny. W lipcu jednak udoskonalono samochód poprzez między innymi zastosowanie nowego fragmentu podłogi pod silnikiem, co zwiększyło docisk. Clay Regazzoni wywalczył pierwsze zwycięstwo dla Williamsa podczas Grand Prix Wielkiej Brytanii. W 1979 roku Jones wygrał jeszcze pięć wyścigów i Williams zajął drugie miejsce w klasyfikacji konstruktorów.
W sezonie 1980 wystawiono FW07B, ewolucję poprzedniego modelu. Samochód zdominował rywalizację: Jones wygrał pięć wyścigów i został mistrzem świata. Williams został natomiast wówczas mistrzem świata w klasyfikacji konstruktorów, podobnie jak rok później.
Model FW07 w różnych odmianach ścigał się do 1982 roku.

</doc>
<doc id="2688301" url="https://pl.wikipedia.org/wiki?curid=2688301" title="Demetriusz II Baktryjski">
Demetriusz II Baktryjski

Demetriusz II () – król greko-baktryjski, panujący w latach 175–170 p.n.e.
Świadectwem jego panowania są liczne drachmy i tetradrachmy z wizerunkiem Ateny na rewersie. Choć w przeciwieństwie do poprzedników emitował monety jedynie w systemie greckim, zasięg znalezisk wskazuje że bezsprzecznie panował także nad terenami indyjskimi w Paropamisadzie i Arachozji. Został obalony przez uzurpatora Eukratydesa I. 
Pochodząca z III wieku n.e. relacja Justynusa wspomina o wojnie Eukratydesa z "Demetriuszem królem Indów" oraz późniejszym zamordowaniu Eukratydesa i zbezczeszczeniu jego zwłok przez własnego syna. Ponieważ wyklucza się ona całkowicie z przyjętą datacją panowania Demetriusza II i brak dowodów na to by jego panowanie rozciągało się poza Indus, uważa się, że Justynus popełnił błąd. "Demetriusz król Indów" byłby w rzeczywistości Menandrem I, a sposób potraktowania ciała Eukratydesa wskazuje, że musiał go zamordować w zemście potomek obalonego Demetriusza.

</doc>
<doc id="2688307" url="https://pl.wikipedia.org/wiki?curid=2688307" title="Dai Greene">
Dai Greene



</doc>
<doc id="2688308" url="https://pl.wikipedia.org/wiki?curid=2688308" title="Aleksandrowo (obwód Łowecz)">
Aleksandrowo (obwód Łowecz)

Aleksandrowo (bułg. "Александрово") – wieś w środkowej Bułgarii, w obwodzie Łowecz i gminie Łowecz.
Geografia.
Przez Aleksandrowo płynie rzeka Osym. W pobliżu wsi znajduje się zbiornik retencyjny o powierzchni około 1500 ha.
Historia.
Dawna nazwa wsi to Karaasan.
Zabytki.
Niedaleko wsi znajdują się jaskinie oraz twierdza powstała w okresie panowania rzymskiego i ziemianki.

</doc>
<doc id="2688309" url="https://pl.wikipedia.org/wiki?curid=2688309" title="Ostatnia Wieczerza (ujednoznacznienie)">
Ostatnia Wieczerza (ujednoznacznienie)



</doc>
<doc id="2688328" url="https://pl.wikipedia.org/wiki?curid=2688328" title="Student-Youth Council">
Student-Youth Council

Student-Youth Council (gruzińska nazwa:სტუდენტურ – ახალგაზრდული სათათბირო; organizacja posługuje się zwykle w oficjalnej działalności nazwą angielską) (również często pod skrótem SYC i pod nazwą SYC Guria) jest gruzińską organizacją pozarządową z siedzibą w Ozurgeti (Guria).
Wprowadzenie.
Jesienią roku 2001 roku cztery organizacje studenckie z regionu Guria („Student Union of Anaseuli Institute for Utilization of Natural Resources”, „Student Union of Ozurgeti Business Institute”, „Student Union of Industrial-Pedagogical College”, „Student Union of Medical College”) utworzyły nieformalną organizację noszącą nazwę „Council of Student Unions”. Została ona oficjalnie zarejestrowana w dniu 30 maja 2002 w sądzie rejonowym w Ozurgeti.
W maju 2004 r. Walne Zgromadzenie członków przyjęło uchwałę o reorganizacji. Wraz ze zmianami strukturalnymi, postanowiono również o zmianie nazwy organizacji, która od tego czasu funkcjonuje jako „Student-Youth Council”.
Obecnie organizacja ma swą siedzibę w centrum Ozurgeti. SYC współpracuje z licznymi organizacjami pozarządowymi i młodzieżowymi z rejonu Gruzji, jednostkami samorządu terytorialnego oraz sektora biznesu. Aktywnie prowadzona jest również współpraca międzynarodowa, głównie z organizacjami typu NGO z całej Europy. Wśród polskich partnerów SYC wymienić można m.in. Fundację Schumanna, Europejski Dom Spotkań Fundację Nowy Staw z Lublina, czy stowarzyszenie Bona Fides. Poza działalnością stałych pracowników, organizacja opiera się również na współpracy z lokalnymi i zagranicznymi wolontariuszami.
Misja i struktura.
Student-Youth Council to organizacja pozarządowa, której głównymi celami są ochrona praw dzieci i młodzieży, upowszechnianie wśród nich wiedzy o otaczającym świecie, a także zachęcanie do realizowania ich intelektualnego, artystycznego i sportowego potencjału. Obecnie organizacja działalność organizacji skupia się głównie na integracji lokalnej młodzieży i stwarzaniu jej możliwości aktywnego udziału w życiu publicznym w ramach procesu budowy społeczeństwa obywatelskiego w Gruzji, ułatwianiu tworzenia i rozwoju organizacji młodzieżowych i studenckich, promowaniu i rozwijaniu idei wolontariatu, ochronie tradycji kulturowych i dziedzictwa regionalnego, propagowaniu zdrowego trybu życia oraz identyfikacji aktualnych społecznych i ekologicznych problemów lokalnych środowisk.
Głównym organem SYC jest odbywające się corocznie Walne Zgromadzenie członków. Raz w miesiącu odbywają się spotkania zarządu organizacji.
Członkostwo w organizacjach i stowarzyszeniach.
Organizacja należy obecnie m.in. do:
Student-Youth Council jest również m.in. sygnatariuszem kodeksu etycznego dla gruzińskich organizacji społeczeństwa obywatelskiego, założyciel „Klubu Europejskiego” dla młodzieży w Ozurgeti, oraz współzałożyciem Guryjskiego Klubu Intelektualnego (Guria Intellect Club) „What? Where? When?”
Działalność.
Student-Youth Council od początku swego istnienia bierze udział w projektach i działaniach związanych ze współpracą europejską i wprowadzaniem idei otwartego społeczeństwa obywatelskiego (m.in. dotyczących zwalczania korupcji, ksenofobii i dyskryminacji; nadzorowanie wyborów; szkolenie młodych liderów lokalnych społeczności; współorganizowanie seminariów międzynarodowych).
W ramach współpracy z instytucjami europejskimi, Student – Youth Council bierze m.in. udział w unijnym programie „Młodzież w działaniu”, a w jego ramach w projektach „wolontariatu europejskiego”. Do maja 2012 SYC, we współpracy z organizacjami z różnych krajów europejskich, wysłał i gościł ponad 60 wolontariuszy w ramach EVS. W marcu 2011 r. Student – Youth Council otrzymało akredytację i certyfikat, potwierdzający jej uprawnienia. Zagraniczni wolontariusze w Ozurgeti &amp; przedstawiciele SYC w krajach goszczących są zaangażowani w liczne działania dotyczące wspierania społeczności lokalne i szerzenia świadomości europejskiej.
Student-Youth Council i jego wolontariusze współpracują również z wieloma lokalnymi organizacjami i fundacjami. Wśród nich są m.in. – zajmujące się opieką nad dziećmi z ubogich rodzin centrum „Iavnana” w pobliskim Lanchkhuti, czy działająca w Dvabzu organizacja kobieca – „Women for Developement Region”. SYC utrzymuje również stałe kontakty z samorządem lokalnym regionu Guria, regionalną telewizją, instytucjami miejskimi (szkoły, Muzeum Historii Ozurgeti ), a także przedstawicielami społeczności międzynarodowej w Gruzji.
Od marca 2011 roku, pod patronatem SYC, w Ozurgeti istnieje rozwija się lokalny Klub Europejski. Jego głównymi celami są promowanie aktywnej działalności społecznej wśród lokalnej młodzieży, wartości europejskich, współpracy międzynarodowej.
SYC jest wydawcą lokalnego czasopisma pod nazwą – „Notabene”. „Notabene” jest nieodpłatnie rozpowszechniane w liczbie ok. 1500 egzemplarzy wśród uczniów ze szkół w Ozurgeti.

</doc>
<doc id="2688331" url="https://pl.wikipedia.org/wiki?curid=2688331" title="Borzja (rzeka)">
Borzja (rzeka)

Borzia (ros.: Борзя) – rzeka w azjatyckiej części Rosji, w Kraju Zabajkalskim, prawy dopływ Ononu. Jej długość wynosi 304 km; dorzecze zajmuje powierzchnię 7080 km².
Źródła znajdują się w paśmie Kukulbej. Rzeka płynie szeroką, zabagnioną doliną przez suche tereny stepowe. Reżim rzeczny głównie deszczowy. W okresie letnim Borzja występuje z koryta, a od połowy listopada do końca kwietnia jest zamarznięta; czasami wysycha. Nad rzeką leży miasto Borzia.

</doc>
<doc id="2688336" url="https://pl.wikipedia.org/wiki?curid=2688336" title="Prażucha ziemniaczana">
Prażucha ziemniaczana

Prażucha ziemniaczana lub fusier – potrawa z ugotowanych na miękko ziemniaków z dodatkiem zaparzonej mąki, utłuczonych i wymieszanych na homogenną masę, podawana na gorąco pod postacią klusek formowanych łyżką i okraszonych skwarkami ze słoniny lub wędzonego boczku, ewentualnie z dodatkiem usmażonej, drobno posiekanej cebuli. 
Nazwy potrawy.
Prażucha ziemniaczana znana jest pod różnymi nazwami: porka (pod tą nazwą znana w województwie świętokrzyskim), psiocha, fusia, fuszer, fusier, lemieszka ziemniaczana albo kulasza (pod tymi nazwami znana na Lubelszczyźnie) lub prażucha z ziemniaków. Kluchy połom bite to oficjalnie uznany regionalny wariant potrawy wykonywany przez ubijanie przy użyciu specjalnej drewnianej pałki (połki).
Charakterystyka.
Do sporządzenia potrawy stosuje się uprzednio obrane ze skórki i ugotowane w osolonej wodzie do miękkości ziemniaki oraz mąkę (pszenną, jęczmienną lub żytnią chlebową), którą zaparza się podczas gotowania ziemniaków lub dodaje do już ugotowanych i lekko odcedzonych ziemniaków, miesza i podgrzewa przez kilka minut aż do utraty surowości. Stosunek ziemniaków do mąki pszennej wynosi w przybliżeniu 10:1. Duszenie (zaparzanie, prażenie) mąki wraz z gotującymi się ziemniakami (lub zasmażenie mąki na maśle przed dodaniem do ugotowanych ziemniaków) ma na celu utratę surowości. Po dokładnym wymieszaniu i utłuczeniu potrawa ma postać gęstej, szklistej, jednolitej masy i jest spożywana na gorąco. Dobrze komponuje się z zsiadłym mlekiem i kiszonym ogórkiem. To proste, tanie, łatwe do przyrządzenia i pożywne danie chłopskie jest znane m.in. w Małopolsce, Wielkopolsce, na Kujawach oraz w Zagłębiu Dąbrowskim. Danie można serwować przez cały rok i spożywać natychmiast po przyrządzeniu lub odsmażone.
Sposoby podania.
Przed podaniem na talerzu z gotowej masy ziemniaczano-mącznej formuje się za pomocą łyżki umoczonej w tłuszczu porcje prażuchy, rodzaj klusek, które są nazywane prazokami, prażakami, prażonkami, prażuchami, prożuchami, a także, nieco odmiennie, dziadami, masołami oraz sytochami. Podawane są one najczęściej polane wytopionym tłuszczem ze skwarkami ze słoniny lub boczku, ewentualnie usmażonymi razem z dodatkiem posiekanej cebuli. Całość można udekorować kleksem z kwaśnej śmietany. Można też podawać potrawę w formie kopczyka z wgłębieniem na środku, do którego wlewa się sos z podsmażonej cebuli ze skwarkami i śmietaną. "Czystą" prażuchę ziemniaczaną można także podawać do mięsa, polewać różnymi sosami lub zrobić z niej kluseczki, tzw. gałuski.
Wariant z mąką zasmażoną.
Wariantem potrawy jest jej przygotowanie przy użyciu mąki uprzednio zasmażonej na patelni na maśle na złoty kolor, zamiast zaparzania lub duszenia podczas gotowania ziemniaków. Zasmażenie mąki sprawia, że traci ona swoją surowość.

</doc>
<doc id="2688347" url="https://pl.wikipedia.org/wiki?curid=2688347" title="Daniel Munoz de la Nava">
Daniel Munoz de la Nava



</doc>
<doc id="2688360" url="https://pl.wikipedia.org/wiki?curid=2688360" title="VARTA">
VARTA

VARTA – niemieckie przedsiębiorstwo założone w 1887 r., jako AFA w Hagen, produkujące baterie i akumulatory, jedyny dostawca baterii i akumulatorów dla niemieckich okrętów podwodnych podczas II wojny światowej. Przekształcone w VARTA w 1962 roku.

</doc>
<doc id="2688364" url="https://pl.wikipedia.org/wiki?curid=2688364" title="Tamara Szczerbaczewicz">
Tamara Szczerbaczewicz



</doc>
<doc id="2688366" url="https://pl.wikipedia.org/wiki?curid=2688366" title="John Danielsen">
John Danielsen

John Danielsen (ur. 13 lipca 1939 w Odense) – duński piłkarz grający podczas kariery na pozycji pomocnika.
Kariera klubowa.
Karierę piłkarską John Danielsen rozpoczął w klubie Boldklubben 1909 w 1956. Z Odense zdobył mistrzostwo Danii w 1959 i 1964 oraz Puchar Danii w 1962. W 1968 przeszedł do niemieckiego Werderu Brema. Z Werderem zdobył wicemistrzostwo RFN w 1968. W 1970 został zawodnikiem FC Chiasso. Ostatnim klubem w karierze Danielsena był Boldklubben 1909, w którym zakończył karierę w 1973.
Kariera reprezentacyjna.
W reprezentacji Danii John Danielsen zadebiutował 29 czerwca 1958 w przegranym 1-2 meczu Mistrzostw Nordyckich ze Norwegią. W 1960 wystąpił w Igrzyskach Olimpijskich. Na turnieju w Rzymie Dania zdobyła srebrny medal, a Danielsen wystąpił w trzech meczach z Argentyną, Polską i Tunezją. W 1964 wystąpił w Pucharze Narodów Europy. Dania zajęła ostatnie, czwarte miejsce a Danielsen wystąpił w obu jej meczach z ZSRR i Węgrami. Ostatni raz w reprezentacji wystąpił 28 czerwca 1964 w przegranym 1-4 meczu Mistrzostw Nordyckich ze Szwecją, w którym w 65 min. zdobył honorową bramkę dla Danii. Od 1958 do 1964 roku rozegrał w kadrze narodowej 27 meczów, w których zdobył 7 bramek.

</doc>
<doc id="2688367" url="https://pl.wikipedia.org/wiki?curid=2688367" title="František Rajtoral">
František Rajtoral

František Rajtoral (ur. 12 marca 1986 w Przybramie, zm. 23 kwietnia 2017 w Gaziantepie) – czeski piłkarz, występujący na pozycji obrońcy. Występował w barwach Marili Przybram, Baníka Ostrawa, Viktorii Pilzno, Hannoveru i Gaziantepspor. Był reprezentantem Czech. Znalazł się w kadrze na Mistrzostwa Europy 2012. Zmarł śmiercią samobójczą 23 kwietnia 2017 w Gaziantepie.

</doc>
<doc id="2688369" url="https://pl.wikipedia.org/wiki?curid=2688369" title="Światowy Turniej Kwalifikacyjny w piłce siatkowej mężczyzn do Igrzysk Olimpijskich 2012">
Światowy Turniej Kwalifikacyjny w piłce siatkowej mężczyzn do Igrzysk Olimpijskich 2012



</doc>
<doc id="2688370" url="https://pl.wikipedia.org/wiki?curid=2688370" title="Opactwo Cystersów w Wieleniu">
Opactwo Cystersów w Wieleniu

Opactwo Cystersów w Wieleniu Zaobrzańskim - dawny kościół Cystersów, znajdujący się we wsi Wieleń Zaobrzański, w województwie wielkopolskim.
Historia.
Klasztor został ufundowany w 1285 przez wojewodę poznańskiego Beniamina Zarembę w Ptowie (obecnie Kaszczor). Około 1301 w czasach rządów opata Mikołaja zakonnicy przenieśli się do Wielenia. W XV wieku zapadła decyzja o przeniesieniu klasztoru do Przemętu. Proces translokacji rozpoczął się w latach 1408-1409. W 1418 roku mnisi przenieśli się do nowo wybudowanego opactwa. Niewykluczone, że o przeprowadzonej translokacji (podobnie jak o zamiarze jej przeprowadzenia) zakonnicy poinformowali papieża, w roku 1420 Marcin V potwierdził "fundację Wielenia".
Stan obecny.
Z dawnych zabudowań klasztornych zachował się późnobarokowy kościół wybudowany w latach 1731-1742 wybudowany przez przemęckich cystersów na planie krzyża łacińskiego. Obecnie świątynia pełni rolę Sanktuarium Matki Bożej Ucieczki Grzeszników. Obiektem kultu religijnego jest słynąca z łask gotycka rzeźba Maryi z Dzieciątkiem "Ucieczka Grzeszników" wykonana w 2 połowie XV wieku, będąca celem licznych pielgrzymek.

</doc>
<doc id="2688371" url="https://pl.wikipedia.org/wiki?curid=2688371" title="Premier League (2012/2013)">
Premier League (2012/2013)

Sezon 2012/2013 Premier League – dwudziesta pierwsza edycja tych rozgrywek od czasu założenia w 1992 roku. W rywalizacji brało udział 20 zespołów, w tym obrońca tytułu – oraz trzy zespoły, które awansowały z Championship: , i (zwycięzca baraży).
Rozgrywki.
W rozgrywkach brało udział 17 drużyn, które występowały w tej klasie rozgrywkowej w poprzednim sezonie oraz 3 beniaminków.
Wyniki meczów.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2688373" url="https://pl.wikipedia.org/wiki?curid=2688373" title="Józef Obrębski (ksiądz)">
Józef Obrębski (ksiądz)



</doc>
<doc id="2688375" url="https://pl.wikipedia.org/wiki?curid=2688375" title="Francis Alÿs">
Francis Alÿs

Francis Alÿs (ur. 1959 w Antwerpii) – belgijski malarz i performer.
W 1983 roku ukończył architekturę w belgijskim Institut d’Architecture de Tournai, a w 1986 w weneckim Istituto Universitario di Architettura. Po ukończeniu studiów udał się do Meksyku, aby pomóc w odbudowie miasta po trzęsieniu ziemi. Odtąd artysta mieszka i pracuje w tym mieście i jemu poświęca w dużej mierze swoją twórczość. Jego prace wystawiano m.in. w Museum of Modern Art (2002), Muzeum Narodowe Centrum Sztuki Królowej Zofii (2002/2003) i na biennale w Sydney (2004).
Do jego dzieł należy seria akcji "paseos" ("spacery"), m.in. "The Collector" (1991; artysta szedł ulicami miasta, ciągnąc na smyczy psa wykonanego z magnesu; zwierzę powiększało się, przyciągając do siebie kolejne metalowe elementy z ulicy) oraz "Paradox of Praxis" (1997; Alÿs spacerował po stolicy Meksyku ze stopniowo topniejącą bryłą lodu). Inne jego dzieła to m.in. film "Re-enactments", animacja "The Last Clown" oraz projekt "When Faith Moves Mountains".

</doc>
<doc id="2688376" url="https://pl.wikipedia.org/wiki?curid=2688376" title="Václav Pilař">
Václav Pilař

Václav Pilař (ur. 13 października 1988 w Chlumec nad Cidlinou) – czeski piłkarz występujący na pozycji pomocnika w klubie Slovan Liberec, do którego jest wypożyczony z Viktorii Pilzno. Wcześniej występował także w barwach Hradec Králové, Viktorii, Freiburga oraz VfL Wolfsburg. Jest reprezentantem Czech. Znalazł się w kadrze na Mistrzostwa Europy 2012.

</doc>
<doc id="2688378" url="https://pl.wikipedia.org/wiki?curid=2688378" title="Linia S3 (SKM Warszawa)">
Linia S3 (SKM Warszawa)



</doc>
<doc id="2688380" url="https://pl.wikipedia.org/wiki?curid=2688380" title="Powstanie preobrażeńskie w Tracji">
Powstanie preobrażeńskie w Tracji

Powstanie preobrażeńskie w Tracji 1903.
Powstanie w Tracji Adrianopolskiej toczyło się równolegle z ilindeńskim powstaniem w Macedonii. Początek powstania datowany jest na dzień 19 sierpnia 1903 r. w dniu Przemienia Pańskiego, stąd nazwany jest preobrażeńskim. W jego wyniku powstańcy zdobyli dwa porty nad Morzem Czarnym: Wasiliko oraz Achtopol, tworząc na zajętym terenie Republikę Strandżańską. Po kilku tygodniach walk, Turcy stłumili powstanie pacyfikując kilkadziesiąt wiosek i zmuszając do ucieczki z Tracji 15 000 Bułgarów. 

</doc>
<doc id="2688382" url="https://pl.wikipedia.org/wiki?curid=2688382" title="Współpraca międzynarodowa">
Współpraca międzynarodowa

Współpraca międzynarodowa – zagadnienie budzące zainteresowanie badaczy jak i polityków. Badacze zajmują się przyczynami współpracy międzynarodowej oraz jej zaletami i wadami, politycy natomiast zajmują się środkami współpracy i ich efektywnością oraz skutecznością.
Interakcje pomiędzy uczestnikami stosunków międzynarodowych którymi najczęściej są państwa wymagają porozumienia pomiędzy nimi pomimo, sprzeczności interesów w celu osiągnięcia porozumienia, które zadowoli grupę państw tych mniejszych jak i hegemonów. Często cel jaki ma zostać osiągnięty jest narzucany ze strony państwa silniejszego, supermocarstwa, które dominuje w jednej ze sfer, ekonomiczno-politycznej lub politycznej, bądź na arenie międzynarodowej. Dzięki wspólnocie interesów powstaje reżim międzynarodowy, czyli zestaw reguł oraz norm ustalonych przez państwa, które biorą udział we współpracy między sobą. Reżimy nie są prawem międzynarodowym, nie są sformalizowane, lecz ustalane pomiędzy poszczególnymi państwami, co powinno zagwarantować efektywną współpracę, co w wielu przypadkach wymaga kompromisu z jednej ze stron porozumienia. Praktyka pokazuje jednak, że to największe państwa potrafią narzucać swoje własne interesy, nie zważając na nieformalne ustalenia i czerpiąc z nich ogromne korzyści, co zwykle nie jest akceptowane przez państwa, nie posiadające dużego znaczenia na arenie międzynarodowej (np. Szwajcaria czy Czechy, które nie są w stanie zbyt wiele zdziałać wobec takich państw jak USA czy Rosja).

</doc>
<doc id="2688384" url="https://pl.wikipedia.org/wiki?curid=2688384" title="Menander (ujednoznacznienie)">
Menander (ujednoznacznienie)



</doc>
<doc id="2688385" url="https://pl.wikipedia.org/wiki?curid=2688385" title="Milinda">
Milinda



</doc>
<doc id="2688386" url="https://pl.wikipedia.org/wiki?curid=2688386" title="Alesya Turova">
Alesya Turova



</doc>
<doc id="2688388" url="https://pl.wikipedia.org/wiki?curid=2688388" title="Port lotniczy Uraj">
Port lotniczy Uraj

Port lotniczy Uraj IATA: URJ, ICAO: USHU – port lotniczy położony 4 km na północny wschód od centrum miasta Uraj, w autonomicznym Okręgu Chanty-Mansyjskim – Jurga, w Rosji.

</doc>
<doc id="2688390" url="https://pl.wikipedia.org/wiki?curid=2688390" title="Krzysztof Sperski">
Krzysztof Sperski

Krzysztof Sperski (ur. 11 czerwca 1942 w Krakowie) – polski artysta muzyk, wiolonczelista, kameralista, profesor zwyczajny, pedagog, nauczyciel akademicki.
Edukacja muzyczna.
Edukację muzyczną rozpoczął w 1952 pod kierunkiem wiolonczelisty Jana Zaborowskiego w Państwowej Szkole Muzycznej w Gdyni, którą ukończył w 1957. Potem kontynuował naukę gry na wiolonczeli w Średniej Szkole Muzycznej w Gdańsku-Wrzeszczu w klasie Franciszka Pokornieckiego, której dyplom uzyskał w 1963. Studia muzyczne podjął w Państwowej Wyższej Szkole Muzycznej w Sopocie (w 1966 uczelnia została przeniesiona do Gdańska), której dyplom z tytułem magistra sztuki uzyskał w 1969 w klasie Romana Sucheckiego).
Praca pedagogiczna.
Pracę pedagogiczną rozpoczął jeszcze w czasie studiów, w 1964, w Państwowej Szkole Muzycznej im. Feliksa Nowowiejskiego w Kwidzynie, by od 1966 na przeszło 50 lat związać się z Ogólnokształcącą Szkołą Muzyczną I i II st. im. Feliksa Nowowiejskiego w Gdańsku, w której prowadzi klasę wiolonczeli.
W 1972 został nauczycielem akademickim w Akademii Muzycznej w Gdańsku, gdzie przeszedł wszystkie szczeble akademickiej kariery naukowej od asystenta do profesora zwyczajnego. Przez kilka kadencji pełnił funkcje prodziekana i dziekana Wydziału Instrumentalnego, od 1996 – prorektora oraz kierownika Katedry Instrumentów Smyczkowych.
W latach 2008–2012 był członkiem senatu AM w Gdańsku
Był wykładowcą licznych seminariów i kursów mistrzowskich w dziedzinie gry na wiolonczeli i kameralistyki w Polsce (Olsztyn, Białystok. Warszawa, Wałbrzych, Gdańsk, Słupsk, Koszalin) i za granicą (Niemcy, Szwajcaria, Grecja, Finlandia, Rosja, Białoruś, Chile, Peru).
Kariera naukowa.
Jako naukowiec zajmuje się poszukiwaniem zaginionych dzieł polskiej literatury wiolonczelowej i kameralnej, opracowując je do współczesnych wykonań. W grupie tych utworów znalazły się następujące dzieła:
Wydawnictwa.
Publikował w Zeszytach Naukowych i Pracach Specjalnych Wydawnictw Akademii Muzycznych w Gdańsku i Warszawie.
Działalność koncertowa.
Jako solista i kameralista występował w większości ośrodków muzycznych w kraju, wielu krajach Europy (Wielka Brytania, Holandia, Belgia, Dania, Szwecja, Finlandia, Rosja, Litwa, Białoruś, Ukraina, Mołdawia, Czechy, Rumunia, Bułgaria, Chorwacja, Włochy, Szwajcaria, Francja, Hiszpania, Austria), Chile, Peru i Iranie. W programach swoich koncertów zawsze umieszcza dzieła polskich kompozytorów, mając szczególne zasługi dla twórców Wybrzeża, których utwory wykonywał wielokrotnie. Dzięki niemu na estradach Europy i Ameryki Południowej zabrzmiały kompozycje Eugeniusza Głowskiego, Władysława Walentynowicza, Henryka Jabłońskiego, Kazimierza Guzowskiego, Cezarego Paciorka, Honoraty Łopaszyńskiej i Marka Czerniewicza. 
W 1977 wraz z Anną Prabucką-Firlej (fortepian) i Markiem Schillerem (klarnet) założył TRIO GDAŃSKIE, z którym odnosił swoje największe artystyczne sukcesy. Uczestniczył w wielu renomowanych festiwalach muzycznych takich, jak Kołobrzeskie Wieczory Wiolonczelowe, Poznańska Wiosna Muzyczna, Międzynarodowy Festiwal Muzyki Kameralnej w Płowdiwie, Warneńskie Lato, Mousikis Imeres w Salonikach, Music for Visitors w Helsinkach, Nordelbische Internationale Sommerkonzerte, Mattheiser Herbstkonzerte. Z zespołem dokonał nagrań radiowych i telewizyjnych, wydał 3 płyty CD.
Inna działalność.
Brał udział w pracach jury międzynarodowych i krajowych konkursów muzycznych – m.in. Gdańsk, Sztokholm, Hamburg. Łódź, Poznań, Wrocław, Ústí nad Orlici.
Od 1974 jest organizatorem cotygodniowych koncertów pt. „Czwartkowe Wieczory Muzyczne” w Dworku Sierakowskich w Sopocie), podczas których wystąpili najwybitniejsi artyści polscy i zagraniczni, utalentowani studenci i uczniowie szkół muzycznych. Także jego dziełem są „Koncerty na Zamku w Bytowie” odbywające się regularnie od 1982 oraz „Letnie Koncerty Organowe i Kameralne” w Kolegiacie w Kartuzach od 1983.

</doc>
<doc id="2688391" url="https://pl.wikipedia.org/wiki?curid=2688391" title="Maria Babska">
Maria Babska

Maria Babska z domu Otko (ur. 19 sierpnia 1902 w Szewnej, zm. 18 października 1985 w Warszawie) – polska nauczycielka, ludowa działaczka oświatowa.
Życiorys.
Uczęszczała do studium nauczycielskiego w Ostrowcu Świętokrzyskim, które ukończyła w 1922. Następnie uczyła się w czteroletnim Wyższym Kursie Nauczycielskim w Warszawie, po jego ukończeniu była nauczycielką w szkołach powszechnych. Od 1931 zamieszkała w Warszawie, działała w Związku Nauczycielstwa Polskiego i spółdzielczości wiejskiej. Po wybuchu II wojny światowej prowadziła tajne nauczanie, od 1941 była aktywna w Ludowym Związku Kobiet. W maju 1943 została aresztowana i osadzona na Pawiaku, skąd została przewieziona do KL Auschwitz, a następnie do Ravensbrück (KL). Po oswobodzeniu obozu znalazła się w Szwecji, skąd powróciła w listopadzie 1945 do kraju. W 1946 stała się współorganizatorką Chłopskiego Towarzystwa Przyjaciół Dzieci, gdzie przez rok pełniła funkcję sekretarza, a od 1947 przez dwa lata była członkiem Zarządu Głównego. Równocześnie działała w Radzie Głównej Kobiecego Związku Samopomocy Chłopskiej i w Lewicy Polskiego Stronnictwa Ludowego. Od 1948 działała w Radzie Naczelnej PSL, gdzie przewodniczyła Wydziałowi Kobiecego Naczelnego Komitetu Wykonawczego. Rok później została członkiem Zarządu Głównego Towarzystwa Przyjaciół Dzieci. W 1962 została oddelegowana do Ministerstwa Oświaty, gdzie do przejścia na emeryturę była wizytatorem w Wydziale Wczasów Dziecięcych. W uznaniu zasług została odznaczona Krzyżem Kawalerskim Orderu Odrodzenia Polski i innymi odznaczeniami resortowymi.
Spoczywa na cmentarzu Bródnowskim (kw. 42I-III-16). Była żoną Bolesława Babskiego.

</doc>
<doc id="2688392" url="https://pl.wikipedia.org/wiki?curid=2688392" title="Port lotniczy Sowietskij">
Port lotniczy Sowietskij

Port lotniczy Sowietskij (IATA: OVS, ICAO: USHS) – port lotniczy położony 4 km na południe od centrum miasta Sowietskij, w autonomicznym Okręgu Chanty-Mansyjskim – Jurga, w Rosji.

</doc>
<doc id="2688394" url="https://pl.wikipedia.org/wiki?curid=2688394" title="Jan Bochenek (matematyk)">
Jan Bochenek (matematyk)

Jan Bochenek (ur. 8 stycznia 1927 w Borzęcinie, zm. 19 grudnia 2009 w Krakowie) – polski matematyk, profesor zwyczajny, wykładowca Politechniki Krakowskiej.
Życiorys.
Jan Bochenek rozpoczął naukę w szkole powszechnej w Borzęcinie w 1934 roku. Po dwuletniej przerwie spowodowanej wojną i okupacją, ukończył ją w 1943 roku. Od 1945 roku uczęszczał do gimnazjum w Brzesku, maturę zdał w 1949 roku. W tym samym roku rozpoczął studia matematyczne na Uniwersytecie Jagiellońskim. Jego wykładowcami byli między innymi profesorowie Franciszek Leja, Tadeusz Ważewski, Stanisław Łojasiewicz, Jacek Szarski i Zofia Szmydt. Od 1951 roku był młodszym asystentem w Katedrze Matematyki Politechniki Krakowskiej. Tytuł magistra matematyki uzyskał w 1954 roku. Osiem lat później uzyskał na Uniwersytecie Jagiellońskim stopień doktora na podstawie pracy "O pewnych zagadnieniach z teorii wartości i funkcji własnych dla równań różniczkowych cząstkowych liniowych typu eliptycznego rzędu II". Promotorem był profesor Stanisław Gołąb. Habilitację uzyskał w 1969 roku na podstawie pracy "Zależność równania różniczkowego cząstkowego od wartości własnych odpowiedniego zagadnienia".
Od 1962 roku był adiunktem w Katedrze Matematyki Politechniki Krakowskiej. W 1970 roku został pierwszym dyrektorem nowo utworzonego Instytutu Matematyki oraz kierownikiem Zespołu Metod Numerycznych. W 1977 roku otrzymał stanowisko profesora nadzwyczajnego, w 1990 roku tytuł profesora zwyczajnego. W działalności naukowej zajmował się równaniami różniczkowymi i analizą funkcjonalną. Był autorem ponad 50 prac i publikacji naukowych, współautorem podręcznika matematyki dla studentów uczelni technicznych, członkiem Polskiego Towarzystwa Matematycznego i Amerykańskiego Towarzystwa Matematycznego. Poza Politechniką Krakowską wykładał także przez kilka lat w Wyższej Szkole Pedagogicznej.
Był odznaczony między innymi Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej i odznaczeniem „Zasłużony dla Politechniki Krakowskiej”. Na emeryturę przeszedł w 1997 roku, pozostał jednak związany z uczelnią, pracując na część etatu i jako wolontariusz. Był członkiem Konwentu Seniorów i Rady Muzeum Politechniki Krakowskiej. Zmarł w grudniu 2009 roku i został pochowany na cmentarzu wojskowym przy ul. Prandoty (kw. LXXXVI-8-49).

</doc>
<doc id="2688397" url="https://pl.wikipedia.org/wiki?curid=2688397" title="Witold Żyborski">
Witold Żyborski

Witold Żyborski (ur. 28 września 1895 w Kownie, zm. 13 października 1966 w Lytham St Anne’s) – polski oficer Wojska Polskiego, ziemianin, rolnik, polityk, poseł na Sejm w II RP IV i V kadencji.
Życiorys.
Ukończył naukę w gimnazjum w Kołomyi. Studiował w Akademii Rolniczej.
W latach 1914–1921 służył ochotniczo w Legionach Polskich. Potem służył w Wojsku Polski, a w 1921 przeszedł do rezerwy w stopniu kapitana. 
Zawodowo był rolnikiem. Posiadał majątek w Wiśniowczyku. Był prezesem oddziału Związku Legionistów Polskich powiatu podhajeckiego i prezesem koła Towarzystwa Szkoły Ludowej w Wiśniowczyku. Działał też na rzecz Związku Strzeleckiego i powstania Domu Ludowego.
W 1935 został posłem na Sejm w II RP IV kadencji wybranym 100 998 głosami z okręgu na 64 (powiat buczacki, trembowelski i podhajecki). Był członkiem Komisji Oświatowej, Wojskowej, Przemysłowo-Handlowej. Został ponownie wybrany na V kadencję, w której był sekretarzem. Był członkiem Komisji Budżetowej, Pracy, Spraw Zagranicznych, Dla Zmiany Ordynacji Wyborczej.
Po reorganizacji struktur w lutym 1938 wyznaczony przewodniczącym okręgu tarnopolskiego Obozu Zjednoczenia Narodowego. Członek Zarządu Koła Parlamentarnego Obozu Zjednoczenia Narodowego w 1938. 
Według stanu na 1 września 1939 roku był wraz z żoną Zofią z Rutkowskich Żyborską właścicielem majątku Wiśniowczyk.

</doc>
<doc id="2688399" url="https://pl.wikipedia.org/wiki?curid=2688399" title="Trzęsienie ziemi w regionie Emilia-Romania (2012)">
Trzęsienie ziemi w regionie Emilia-Romania (2012)



</doc>
<doc id="2688405" url="https://pl.wikipedia.org/wiki?curid=2688405" title="Sloan Privat">
Sloan Privat

Sloan Privat (ur. 24 lipca 1989 w Cayenne) – francuski piłkarz występujący na pozycji napastnika. Od 2016 jest zawodnikiem klubu EA Guingamp.

</doc>
<doc id="2688408" url="https://pl.wikipedia.org/wiki?curid=2688408" title="Trzęsienie ziemi w Emilii-Romanii (2012)">
Trzęsienie ziemi w Emilii-Romanii (2012)



</doc>
<doc id="2688413" url="https://pl.wikipedia.org/wiki?curid=2688413" title="Xandão">
Xandão



</doc>
<doc id="2688414" url="https://pl.wikipedia.org/wiki?curid=2688414" title="Yaya Banana">
Yaya Banana

Yaya Banana (ur. 9 lipca 1991) – kameruński piłkarz grający na pozycji defensywnego pomocnika. Mierzy 192 cm wzrostu, waży 85 kg.
Kariera klubowa.
17 stycznia 2012 roku podpisał 4.5–letni kontrakt z pierwszoligowym FC Sochaux.

</doc>
<doc id="2688415" url="https://pl.wikipedia.org/wiki?curid=2688415" title="Luo Xuejuan">
Luo Xuejuan

Luo Xuejuan (; ur. 26 stycznia 1984 w Hangzhou), chińska pływaczka specjalizująca się w stylu klasycznym, mistrzyni olimpijska z Aten, pięciokrotna mistrzyni świata.

</doc>
<doc id="2688419" url="https://pl.wikipedia.org/wiki?curid=2688419" title="Kraina Booga Booga">
Kraina Booga Booga

Kraina Booga Booga (ang. "Adventures in Booga Booga Land", 2007) – kanadyjski serial animowany w reżyserii Roberta Garlingtona.
W Polsce wydano jedną płytę DVD zawierającą sześć odcinków nakładem firmy TIM Film Studio – 20 sierpnia 2009 roku.
Opis fabuły.
Serial opowiada o przygodach dwóch sympatycznych zwierzątek - malutkiej małpki imieniem Marthy oraz dużej żyrafy imieniem Gerald, którzy mieszkają na tajemniczej wyspie Booga Booga. Razem przeżywają mnóstwo zabawnych przygód.
Wersja polska.
Wersja polska: dla TiM FILM STUDIO – DUBBFILM
Reżyseria: Dobrosława Bałazy
Dialogi: Magdalena Dwojak
Dźwięk i montaż: Renata Gontarz
Kierownictwo produkcji: Romuald Cieślak
Tekst piosenki: Bogusław Nowicki
Opracowanie muzyczne: Eugeniusz Majchrzak
Wystąpili:
oraz:
i inni
Piosenkę śpiewał: Artur Bomert
Lektor: Paweł Bukrewicz

</doc>
<doc id="2688424" url="https://pl.wikipedia.org/wiki?curid=2688424" title="Saudi Arabian Airlines">
Saudi Arabian Airlines



</doc>
<doc id="2688425" url="https://pl.wikipedia.org/wiki?curid=2688425" title="MATE">
MATE

MATE – środowisko graficzne, które jest forkiem GNOME 2.32. Projekt został stworzony przez społeczność systemu Arch Linux, gdy wydanie GNOME 3 doprowadziło do jego krytyki ze strony społeczności GNU/Linuksa. MATE w przeciwieństwie do GNOME 3 działa w trybie 2D oraz posiada mniejsze wymagania sprzętowe. MATE jest obecnie dostępny dla wielu systemów GNU/Linux oraz BSD. MATE posiada kilka stylów powiadomień do wyboru. Ponadto w środowisku znajdziemy takie aplikacje jak: Pluma – prosty edytor tekstowy, Eye of MATE – przeglądarka plików graficznych, która wykorzystuje biblioteki gdk-pixbuf. Zaletą tej aplikacji jest obsługa dużych obrazów, w tym powiększanie i przewijanie przy stałym użyciu pamięci, Atril – przeglądarka dokumentów etc.
Aplikacje w MATE.
Poniższe aplikacje są sforkowanymi wersjami ich odpowiedników ze środowiska graficznego GNOME. W nawiasach podano odpowiadające im aplikacje.
Dystrybucja.
MATE jest dostępne w repozytoriach poniżej wymienionych systemów operacyjnych.

</doc>
<doc id="2688427" url="https://pl.wikipedia.org/wiki?curid=2688427" title="ISKK">
ISKK



</doc>
<doc id="2688435" url="https://pl.wikipedia.org/wiki?curid=2688435" title="Grzegorz Jemielita">
Grzegorz Jemielita

Grzegorz Eugeniusz Jemielita (ur. 9 marca 1940 w Warszawie) – polski naukowiec, profesor nauk technicznych, specjalista w zakresie budownictwa i teorii konstrukcji.
Życiorys.
W 1993 roku uzyskał stopień doktora habilitowanego za rozprawę "Ścisłe równania teorii płyt i tarcz", a w 2005 roku tytuł profesora nauk technicznych. Pełnił funkcję kierownika Zakładu Zastosowań Informatyki w Inżynierii Lądowej na Wydziale Inżynierii Lądowej Politechniki Warszawskiej i dziekana Wydziału Inżynierii Lądowej Politechniki Warszawskiej. Obecnie profesor na Wydziale Inżynierii Lądowej Politechniki Warszawskiej i w Zakładzie Mechaniki i Konstrukcji Budowlanych Wydziału Budownictwa i Inżynierii Środowiska Szkoły Głównej Gospodarstwa Wiejskiego w Warszawie. 
Został członkiem komitetu naukowego I, II, III i IV Konferencji Smoleńskiej (z lat 2012, 2013, 2014 i 2015), skupiającej badaczy metodami nauk ścisłych katastrofy samolotu Tu-154 w Smoleńsku z 10 kwietnia 2010.
Został odznaczony Złotym Krzyżem Zasługi (2001).

</doc>
<doc id="2688436" url="https://pl.wikipedia.org/wiki?curid=2688436" title="Czarna perła (telenowela)">
Czarna perła (telenowela)

Czarna perła (tyt. oryg. "Perla negra") – argentyńska telenowela emitowana w latach 1994–1995.
Informacje ogólne.
Serial wyreżyserował Nicolás del Boca, a w rolach głównych wystąpili Andrea del Boca i Gabriel Corrado. Piosenka „El amor” w wykonaniu Andrei została wykorzystana jako motyw przewodni telenoweli. Nicolás del Boca oraz sam serial zostali nominowani do nagrody Martín Fierro w kategoriach „najlepszy reżyser” i „najlepsza telenowela”, natomiast María Rosa Gallo wygrała w kategorii „najlepsza aktorka drugoplanowa”.
Serial był dystrybuowany też m.in. w Hiszpanii (na kanale TVE 1), Włoszech (Rete 4) oraz krajach Europy Wschodniej. W latach 1998–1999 wyemitowano meksykański remake telenoweli, zatytułowany "Perła". W 2014 roku wszystkie odcinki telenoweli zostały udostępnione przez Telefe na oficjalnym kanale YouTube.

</doc>
<doc id="2688444" url="https://pl.wikipedia.org/wiki?curid=2688444" title="Małżeństwo niedoskonałe">
Małżeństwo niedoskonałe

Małżeństwo niedoskonałe – powieść satyryczno-obyczajowa Krystyny Nepomuckiej. 
Powieść ukazała się po raz pierwszy w 1960 roku, jednak jej fragmenty pod zamierzonym pierwotnie tytułem "Precedensy" były publikowane już wcześniej. Powieść cieszyła się dużym powodzeniem wśród czytelników i dała początek liczącej sześć tomów serii powieści "Niedoskonała miłość".
Treść.
Akcja toczy się w dwudziestoleciu międzywojennym. Główna bohaterka, młoda, lekko naiwna dziewczyna wychowuje się w bardzo biednej, patologicznej rodzinie, z ojcem alkoholikiem i kobieciarzem. W bardzo młodym wieku wychodzi za Busia - syna rejenta. Jednak jej nowy mąż okazuje się głupi, leniwy i brutalny. Na dodatek jego rodzina traktuje ją z pogardą, mimo że ona stara się być dobrą żoną. Ostatecznie Busio ją porzuca, a ona wraca do rodziny.
Walorem powieści jest wszechobecny komizm sytuacyjny i satyra.

</doc>
<doc id="2688445" url="https://pl.wikipedia.org/wiki?curid=2688445" title="North Wembley">
North Wembley



</doc>
<doc id="2688448" url="https://pl.wikipedia.org/wiki?curid=2688448" title="Ruadh">
Ruadh

Ruadh – podróżnik, którego statek na skutek ciszy na morzu unieruchomiony został u północnych wybrzeży Irlandii.
Celtycki mit przekazuje, że popłynął wpław, aby szukać pomocy dla umierającej załogi i natknął się przypadkiem na zaczarowaną podwodną wyspę. Na wyspie żyło dziewięć pięknych kobiet i Ruadh przez dziewięć cudownych nocy spał z nimi wszystkimi. Kiedy podróżnik postanowił wrócić do swoich towarzyszy, kobiety poinformowały go, że razem urodzą mu syna. Ruadh obiecał powrócić u kresu swojej podróży, ale zapomniał o swoim postanowieniu. Rozwścieczone kochanki podjęły za nim pościg, kopiąc przed sobą jak piłkę odciętą głowę jego nowo narodzonego syna.

</doc>
<doc id="2688449" url="https://pl.wikipedia.org/wiki?curid=2688449" title="Markiza Angelika (powieść)">
Markiza Angelika (powieść)

Markiza Angelika (fr. "Angélique, Marquise des Anges") - powieść historyczna Anne i Serge'a Golona z 1957 roku. Powieść zapoczątkowała cały cykl powieści o głównej bohaterce tych autorów.
Treść.
Akcja toczy się we Francji w XVII wieku. Główna bohaterka - Angelika, córka barona de Sancé de Monteloup, wychowuje się, z dwiema siostrami Monteloup. Powieść obejmuje okres dzieciństwa oraz pierwszych lata małżeństwa, kiedy Angelika zostaje poślubiona hrabiemu Joffrey de Peyrac, zwanemu Wielkim Kulawcem z Langwedocji, oszpeconemu i kulawemu.
Jako młoda panna Angelika pewnego dnia słyszy rozmowę spiskowców przygotowujących zamach na życie króla Francji Ludwika XIV-tego. Dziewczyna udaremnia spisek, za co zostaje przez przywódcę spiskowców wysłana do klasztoru. Po kilku latach opuszcza klasztor by z woli ojca wyjść za Joffreya de Peyraca, hrabiego Tuluzy. Chociaż należała do szlachty, majątek rodzinny nie był okazały. Nie mogła marzyć, że ktoś tak zamożny i wpływowy skusi się na jej posag. Angelika jest przerażona, gdyż słyszała o nim wcześniej okropne plotki. Po ślubie jest szorstka i nieprzystępna dla kulawego męża z wielką blizną na twarzy. Zachował się godnie w noc poślubną: Widząc jej przerażenie, odpuścił aż poinformuje go, że jest gotowa. Zabiega o jej względy. Przed ślubem podróżował po świecie, zbierając ważne znajomości i wiedzę z nauk ścisłych. Odkrył, że ołów zawiera małe ilości złota. Kopalnie tego metalu, które były jej posagiem nie przynosiły jej rodzinie spektakularnych zysków. Hrabia Tuluzy chciał je mieć. Produkcja złota poprzez rozdzielanie go od ołowiu uczyniło go potężnym. Zabieganie o względy żony poskutkowało prawdziwą miłością między nimi. Rodzi się dwójka synów, a Angelika jest ustawiona i szczęśliwie zakochana. Licho, jednak, nie śpi. Joffrey ma opinię czarownika, którą się nie przejmuje. W swoim domu ma przedstawicieli egzotycznych kultur, którzy odprawiają swoje etniczne rytuały. Jego majątek budzi zazdrość. Choć kulawy, pokonał w walce na śmierć i życie największego do tej pory szermierza Langwedocji. Pewnego dnia wizytę składa im sam król Ludwik XIV. Król Słońce nie może znieść, że w jego kraju może istnieć ktoś kto równa się mu wpływami i majątkiem. W tym celu doprowadza do oskarżenia hrabiego de Peyrac o herezję. Po nic nie wartym procesie pokazowym dochodzi do mordu sądowego: skazania na stos. Angelika i jej dzieci nic nie odziedziczyły. Wszystko stało się własnością króla.

</doc>
<doc id="2688450" url="https://pl.wikipedia.org/wiki?curid=2688450" title="Antialkidas">
Antialkidas

Antialkidas () – król Indo-Greków, panujący ok. 110–100 p.n.e. przypuszczalnie na obszarze Paropamisady i Arachozji. Był następcą Lyzjasza, co potwierdza używanie przez niego na monetach takiego samego monogramu.
Wysłał poselstwo pod przewodnictwem bliżej nieznanego Heliodorosa syna Diona na dwór króla Bhagabhadry w Besnagarze w środkowych Indiach. Poselstwo znane jest z ufundowanej przez Heliodorosa w Besnagarze kolumny ku czci Wisznu, dowodzącej jednocześnie silnego zakorzenienia Indo-Greków w kulturze i religii indyjskiej. Szczegóły poselstwa pozostają nieznane, być może było ono związane z szukaniem sojuszników w rozgrywce politycznej przeciw panującemu w Gandharze i zachodnim Pendżabie Helioklesowi II.

</doc>
<doc id="2688451" url="https://pl.wikipedia.org/wiki?curid=2688451" title="Adolf Szponar">
Adolf Szponar

Adolf Szponar (ur. 13 czerwca 1936 w Hodowicy, zm. 18 marca 2018) – polski geograf, specjalizujący się w fizjografii urbanistycznej, geografii fizycznej i paleogeografii czwartorzędu; nauczyciel akademicki związany z wrocławskimi uczelniami.
Życiorys.
Urodził się w 1936 roku w Hodowicy koło Lwowa. Po zakończeniu II wojny światowej znalazł się wraz ze swoją rodziną na Dolnym Śląsku, gdzie w 1955 roku ukończył III Liceum Ogólnokształcące we Wrocławiu. Następnie podjął studia geograficzne na Uniwersytecie Wrocławskim, które ukończył w 1960 roku magisterium. Bezpośrednio po ich ukończeniu został zatrudniony w Zakładzie Geomorfologii Instytucie Geografii na swojej macierzystej uczelni. Stopień naukowy doktora uzyskał w 1970 roku na podstawie pracy pt. "Etapy deglacjacji w strefie podgórskiej Sudetów na podstawie przedpola Sudetów Środkowych". Stopień naukowy doktora habilitowanego w zakresie geografii otrzymał w 1986 roku na podstawie rozprawy nt. "Chronostratygrafia i etapy deglacjacji strefy przedgórskiej Sudetów w okresie zlodowacenia środkowopolskiego". 
W trakcie swojej kariery naukowej odbył liczne staże i stypendia naukowe, w tym m.in. na uniwersytetach w: Pradze, Lipsku, Leningradzie, Moskwie oraz Wilnie. W 1995 roku otrzymał stanowisko profesora nadzwyczajnego, a w 2003 roku profesora zwyczajnego na Uniwersytecie Wrocławskim. W dniu 6 stycznia 2004 prezydent Polski Aleksander Kwaśniewski nadał mu tytuł profesora nauk o Ziemi. Na Uniwersytecie Wrocławskim w latach 1997-1999 pełnił funkcję zastępcy dyrektora Instytutu Geograficznego ds. organizacji badań naukowych i współpracy z zagranicą. Poza Uniwersytetem Wrocławskim wykładał jeszcze w Katedrze Turystyki i Rekreacji Wydziału Ekonomiczno-Menadżerskiego Wyższej Szkoły Handlowej we Wrocławiu. 
Jego głównym obiektem zainteresowań była geomorfologia i geografia fizyczna. Był członkiem Polskiego Towarzystwa Geograficznego, Polskiego Towarzystwa Geologicznego. Na początku XXI wieku prowadził badania paleograficzne w Dolinie Odry. W latach 2000–2001 był zaangażowany w projekt „Woda dla Wrocławia”.

</doc>
<doc id="2688452" url="https://pl.wikipedia.org/wiki?curid=2688452" title="Edouard Vuillard">
Edouard Vuillard



</doc>
<doc id="2688457" url="https://pl.wikipedia.org/wiki?curid=2688457" title="Riedlingen">
Riedlingen

Niemcy:

</doc>
<doc id="2688458" url="https://pl.wikipedia.org/wiki?curid=2688458" title="Allmannsweiler">
Allmannsweiler

Niemcy:

</doc>
<doc id="2688460" url="https://pl.wikipedia.org/wiki?curid=2688460" title="Wiedeńska Secesja">
Wiedeńska Secesja



</doc>
<doc id="2688463" url="https://pl.wikipedia.org/wiki?curid=2688463" title="Moosburg">
Moosburg

Polska.
Dawna nazwa miejscowości:

</doc>
<doc id="2688464" url="https://pl.wikipedia.org/wiki?curid=2688464" title="DJ Equan">
DJ Equan

DJ Equan, właśc. Kamil Kos – polski producent muzyczny oraz DJ, w pierwszych latach działalności produkujący gatunek Hands Up!, w późniejszych – Electro House charakteryzujący się ciężkim brzmieniem. Obecnie (2012) występuje również pod innymi aliasami (Tom Moonway, Kamil Kos), pod którymi produkuje w odrębnych stylach.

</doc>
<doc id="2688465" url="https://pl.wikipedia.org/wiki?curid=2688465" title="Schwendi">
Schwendi



</doc>
<doc id="2688468" url="https://pl.wikipedia.org/wiki?curid=2688468" title="Wain">
Wain

Niemcy:
Osoby:
Zobacz też:

</doc>
<doc id="2688469" url="https://pl.wikipedia.org/wiki?curid=2688469" title="Guzal Sitdykowa">
Guzal Sitdykowa

Guzal Sitdykowa (, , tj. "Guzal, córka Ramazana", ur. 10 czerwca 1952) – pisarka, poetka, tłumaczka oraz publicystka rosyjska narodowości baszkirskiej.
Życiorys.
Guzal Sitdykowa urodziła się 10 czerwca 1952 we wsi Inzer (baszk. "Инйәр", ros. "Инзер") w Baszkirskiej ASRR (obecnie znajduje się w rejonie biełoreckim Baszkortostanu). Studiowała w instytucie pedagogicznym w Biełorecku, później w Państwowym Instytucie Sztuki w Czelabińsku. Po studiach pracowała w Biełorecku jako nauczycielka. W latach 1983−1995 pracowała jako redaktor biełoreckiej gazety rejonowej "Ural".
W 1990 roku G. Sitdykowa została wybrana na posła Rady Najwyższej Baszkirskiej ASRR. Od 1995 roku jest ona członkiem Zebrania Państwowego − Kurułtaju Republiki Baszkortostanu. W latach 2004−2011 była prezesem Wspólnoty Kobiet Baszkirskich Republiki Baszkortostanu.

</doc>
<doc id="2688470" url="https://pl.wikipedia.org/wiki?curid=2688470" title="Referendum w Irlandii w maju 2012 roku">
Referendum w Irlandii w maju 2012 roku

Referendum w Irlandii w 2012 – referendum w Irlandii, które odbyło się 31 maja 2012 i dotyczyło przyjęcia paktu fiskalnego. W wyniku referendum Irlandia opowiedziała się za przyjęciem paktu. Irlandia była jedynym krajem Unii Europejskiej, w którym to głosowanie miało zadecydować o przyjęciu paktu.

</doc>
<doc id="2688471" url="https://pl.wikipedia.org/wiki?curid=2688471" title="Kościół Najświętszego Serca Pana Jezusa w Karpaczu">
Kościół Najświętszego Serca Pana Jezusa w Karpaczu

Kościół Najświętszego Serca Pana Jezusa w Karpaczu – zabytkowy kościół katolicki w Karpaczu. Zbudowany jako świątynia ewangelicka dzięki staraniom „Stowarzyszenia Budowy Kościoła”, na którego czele stał pastor Richard Gunther z Miłkowa. Uroczyste poświęcenie kościoła odbyło się 13.09.1908 r. pod przewodnictwem generalnego superintendenta D. Haupta. Od końca II wojny światowej służy katolikom. Budowla ma cechy neoromanizmu i neogotyku.
2 czerwca 1972 r. prymicyjną mszę świętą w kościele Najświętszego Serca Pana Jezusa w Karpaczu odprawił ks. Jerzy Popiełuszko.
Wyposażenie.
Z jego wyposażenia na uwagę zasługują:

</doc>
<doc id="2688472" url="https://pl.wikipedia.org/wiki?curid=2688472" title="Dąb Jagielloński">
Dąb Jagielloński

Dąb Jagielloński – duży i stary okaz dęba szypułkowego ("Quercus robur" L.) w Ogrodzie Botanicznym w Krakowie. Rośnie w środkowej części ogrodu, w pobliżu sadzawki z roślinnością wodną, rybami i żabami. Według informacji na tabliczce zamontowanej na nim, ma około 230 lat i 6 m obwodu. Nazwa dębu pochodzi od nazwy ogrodu (Ogród Botaniczny Uniwersytetu Jagiellońskiego), a wiek dębu jest równy wiekowi ogrodu botanicznego (ogród został założony w 1783 r.), lub jest nieco starszy, jeśli został dąb zasadzony jako kilkuletnie drzewko.

</doc>
<doc id="2688473" url="https://pl.wikipedia.org/wiki?curid=2688473" title="Leon Eliasz">
Leon Eliasz

Leon Eliasz – polski kontrabasista i puzonista, pedagog i kapelmistrz orkiestr dętych, jeden z zasłużonych i popularnych muzyków bydgoskich. 
Życiorys.
Urodził się w 1912 r. w Radłowie (gmina Pakość). Wcześnie osierocony, od 1927 r. przebywał w Bydgoszczy. Grając jako elew na puzonie w orkiestrze wojskowej 61 Pułku Piechoty Wielkopolskiej, uczył się w Miejskim Konserwatorium Muzycznym - w klasie kontrabasu Bronisława Ciechańskiego. Do wybuchu II wojny światowej grał w zespole muzycznym Teatru Miejskiego, orkiestrze 31 Pułku Artylerii Lekkiej i orkiestrze fabrycznej w Wapiennie. 
Po wojnie zamieszkał wraz z rodziną w Inowrocławiu. Jednocześnie podnosił swoje muzyczne kwalifikacje w Państwowej Średniej Szkole Muzycznej im. K. Szymanowskiego w Toruniu. Od 1949 r. współpracował z Orkiestrą Symfoniczną Polskiego Radia prowadzoną przez Arnolda Rezlera i z Pomorską Orkiestrą Symfoniczną. Gdy ta ostatnia przekształciła się w Filharmonię Pomorską (1953), pełnił funkcję koncertmistrza kontrabasów. Od 1962 r. datuje się jego współpraca z bydgoską operą, do której przyjął go dyrektor Feliks Kłodziński. 
W 1967 r. zamieszkał na stałe w Bydgoszczy w tzw. „Filharmoniku” (wieżowiec przy ul. 3 Maja, przeznaczony dla muzyków Filharmonii Pomorskiej). Obowiązki muzyka łączył z pracą pedagoga i kapelmistrza. W latach 1965-1976 prowadził Orkiestrę Dętą Zakładów Sodowych w Janikowie. W 1969 r. Kuratorium Oświaty i Wychowania w Bydgoszczy powierzyło mu zorganizowanie orkiestry dętej przy Zespole Szkół Elektronicznych w Bydgoszczy. W latach 1969-1995 był jej kapelmistrzem, odnosząc z nią liczne sukcesy. Przez pierwsze dwa lata (1974-1976) prowadził także orkiestrę dętą Pałacu Młodzieży. Największe tryumfy odnosił z Orkiestrą Zespołu Szkół Elektronicznych, a w 1995 r. został wyróżniony został tytułem jej Honorowego Dyrygenta. Zmarł w 1999 r. w Bydgoszczy.
Rodzina.
Leon Eliasz był żonaty. Jego synem jest jazzman i perkusista Józef Eliasz, właściciel klubu Eljazz.

</doc>
<doc id="2688476" url="https://pl.wikipedia.org/wiki?curid=2688476" title="Dzień Weterana Działań poza Granicami Państwa">
Dzień Weterana Działań poza Granicami Państwa

Dzień Weterana Działań poza Granicami Państwa – polskie święto obchodzone 29 maja od 2012 roku, ustanowione przez Sejm Rzeczypospolitej Polskiej w 2011 roku. Dzień ten nie jest dniem wolnym od pracy.
Obchody Dnia Weterana Działań poza Granicami Państwa połączone są z obchodami odbywającego się w tym samym dniu Międzynarodowego Dnia Uczestników Misji Pokojowych ONZ.

</doc>
<doc id="2688486" url="https://pl.wikipedia.org/wiki?curid=2688486" title="Adolf Wagner">
Adolf Wagner



</doc>
<doc id="2688502" url="https://pl.wikipedia.org/wiki?curid=2688502" title="T1 Light Tank">
T1 Light Tank

T1 Light Tank − prototypowy amerykański czołg lekki, opracowany w latach 1922-1928 w co najmniej dwóch wariantach: T1E2 oraz T1E4. Pojazd nie trafił do produkcji seryjnej. Nieznana jest liczba wyprodukowanych prototypów.
Wersja T1E2 posiadała benzynowy silnik V8 chłodzony wodą o mocy 132 KM i ważyła 8,8 tony. Uzbrojenie pojazdu, umieszczone w wieży zamontowanej w tylnej części kadłuba, stanowiła armata M5 L/50 kalibru 37 mm oraz sprzężony karabin maszynowy M1919A4 kalibru 7,62 mm.
Wariant T1E4 posiadał wieżę umieszczoną bliżej centralnej części kadłuba. Pojazd był wyposażony w benzynowy silnik V8 chłodzony wodą o mocy 140 KM. Masa pojazdu w tej wersji wynosiła 8,6 tony. Do uzbrojenia tego wariantu należało armata półautomatyczna M1924 kalibru 37 mm oraz sprzężony karabin maszynowy M1919A2 kalibru 7,62 mm.
Jedyny zachowany egzemplarz czołgu w wersji T1E2 znajduje się w muzeum Aberdeen Proving Ground w stanie Maryland.

</doc>
<doc id="2688504" url="https://pl.wikipedia.org/wiki?curid=2688504" title="Radoje Domanović">
Radoje Domanović

Radoje Domanović (cyr. Радоје Домановић; ur. 16 lutego (4 lutego według kalendarza juliańskiego) 1873 we wsi Ovsište, zm. 17 sierpnia (4 sierpnia według kalendarza juliańskiego) 1908 w Belgradzie) – serbski pisarz, znany głównie z satyrycznych opowiadań.
Życiorys.
Urodził się w rodzinie nauczyciela we wsi Ovsište niedaleko Kragujevaca. Ukończył szkołę średnią w Kragujevacu, a potem wydział filozoficzny Belgradzkiej Wielkiej Szkoły. Jako nauczyciel języka serbskiego pracował w gimnazjach we Vranju, Leskovacu i Pirocie. Ze względu na swe przekonania polityczne był prześladowany i usuwany z pracy. Po upadku rządów króla Aleksandra Obrenowicia w 1903 roku, rozpoczął wydawanie pisma politycznego "Stradija" (1904–1905), na łamach którego podejmował aktualną tematykę społeczno-polityczną. Rozczarowany rzeczywistością zaczął prowadzić życie dekadenta.
Zadebiutował w 1893 r. publikując na łamach czasopism opowiadania o tematyce wiejskiej i bajki dla dzieci. Za najcenniejsze w jego twórczości uznawane są satyryczne opowiadania, ukazujące w krzywym zwierciadle ustrój społeczny, polityczny i kulturę państwa serbskiego za panowania Aleksandra Obrenowicia.
Istnieje Fundacja im. Radoje Domanovicia, które przyznaje nagrodę imienia pisarza.

</doc>
<doc id="2688506" url="https://pl.wikipedia.org/wiki?curid=2688506" title="Michał Poprawa">
Michał Poprawa

Michał Poprawa (ur. 2 listopada 1994) – polski pływak, reprezentujący klub sportowy AZS-AWF Katowice. Specjalizuje się głównie w stylu motylkowym oraz w stylu dowolnym. Uczeń SMS w Oświęcimiu.
Wicemistrz Europy juniorów z Antwerpii na 100 m stylem motylkowym oraz 2-krotny brązowy medalista mistrzostw Europy juniorów z Belgradu w sztafecie 4 x 200 m stylem dowolnym oraz z Antwerpii w sztafecie 4 x 100 m stylem dowolnym, brązowy medalista mistrzostw świata juniorów w Limie w sztafecie 4 x 200 m stylem dowolnym.
Uczestnik mistrzostw Europy z Debreczyna na dystansach: 50 (24. miejsce), 100 (32. miejsce) i 200 m stylem motylkowym (16. miejsce) oraz w sztafetach: 4 x 200 m stylem dowolnym (10. miejsce) i 4 x 100 m stylem zmiennym (10. miejsce).
Jest finalistą Mistrzostw świata na krótkim basenie w Stambule (2012) na dystansie 200 m stylem motylkowym. W eliminacjach był 5. z czasem 1:53.80, natomiast w finale uplasował się na 8. miejscu.
Wielokrotny medalista Mistrzostw Polski.
Jest żołnierzem Sił Zbrojnych RP w stopniu wojskowym szeregowego.

</doc>
<doc id="2688510" url="https://pl.wikipedia.org/wiki?curid=2688510" title="Römer">
Römer

Zobacz też:

</doc>
<doc id="2688512" url="https://pl.wikipedia.org/wiki?curid=2688512" title="Michał Szuba">
Michał Szuba

Michał Szuba (ur. 5 kwietnia 1993) – polski pływak, reprezentujący klub sportowy WKS Śląsk Wrocław. Specjalizuje się głównie w pływaniu stylem dowolnym na długich dystansach (400-1500 m).
Brązowy medalista mistrzostw Europy juniorów na 400 m stylem dowolnym.
Uczestnik mistrzostw Europy z Debreczyna na dystansie 400 m stylem dowolnym (30. miejsce).
Wielokrotny medalista Mistrzostw Polski.

</doc>
<doc id="2688518" url="https://pl.wikipedia.org/wiki?curid=2688518" title="Sobór Zaśnięcia Matki Bożej w Astanie">
Sobór Zaśnięcia Matki Bożej w Astanie

Sobór Zaśnięcia Matki Bożej – prawosławny sobór w Astanie, katedra Metropolitalnego Okręgu Rosyjskiego Kościoła Prawosławnego w Republice Kazachstanu.
Prace nad wzniesieniem soboru zainicjował w 2004 metropolita astański i ałmacki Metody. W styczniu 2006 miało miejsce położenie kamienia węgielnego i poświęcenie fundamentów przyszłego soboru; w czasie świąt Paschy w tym samym roku w nieukończonym jeszcze obiekcie odprawiono pierwsze nabożeństwo. W 2007 obok głównej bryły świątyni wzniesiono dzwonnicę. W 2009 metropolita Metody poświęcił kopuły soboru i położone na nich krzyże. Poświęcenia całego obiektu dokonał w czasie swojej wizyty duszpasterskiej w Kazachstanie patriarcha moskiewski i całej Rusi Cyryl, w dniu 17 stycznia 2010.
Sobór przeznaczony jest dla 4000 wiernych, jego łączna powierzchnia przekracza 2 tys. metrów kwadratowych.

</doc>
<doc id="2688519" url="https://pl.wikipedia.org/wiki?curid=2688519" title="Paweł Werner">
Paweł Werner

Paweł Werner (ur. 30 stycznia 1993) – polski pływak, reprezentujący klub sportowy MKS Juvenia Wrocław. Specjalizuje się głównie w stylu dowolnym.
Brązowy medalista mistrzostw Europy juniorów na 200 m stylem dowolnym oraz w sztafecie 4 x 200 m stylem dowolnym. Wicemistrz świata juniorów na 100 i 200 m stylem dowolnym, brązowy medalista w sztafecie 4 x 200 m stylem dowolnym. 
Uczestnik mistrzostw Europy z Debreczyna na 100 (43. miejsce) i 200 m stylem dowolnym (39. miejsce) oraz w sztafecie 4 x 200 m stylem dowolnym (10. miejsce).
Wielokrotny medalista Mistrzostw Polski.

</doc>
<doc id="2688526" url="https://pl.wikipedia.org/wiki?curid=2688526" title="Nitella capillaris">
Nitella capillaris

Nitella capillaris – gatunek ramienicy z rodzaju krynicznik.
Morfologia.
Średni makroglon (długości 10–40 cm, zwykle do 20 cm). Cienka (0,5–1 mm średnicy), silnie rozgałęziona nibyłodyga. Międzywęźla długie (do 8 cm), przeważnie dłuższe od nibyliści. Plecha żywozielona lub ciemnozielona, rzadko inkrustowana węglanem wapnia. Charakterystyczną cechą jest galaretowata otoczka gametangiów widoczna gołym okiem, zwłaszcza że płodne nibyliście skupiają się w główki. Roślina dwupienna.
O różnej długości (zwykle 2–4 cm). Po 6–9 w okółku. Tępo zakończone, ewentualnie z ostro wyciągniętym fragmentem ściany komórkowej (koniec hialinowy). Nibyliście płonne długie, mogą być dłuższe od międzywęźli. Widlasto rozgałęzione, mogą się nie rozwidlać. Więcej w dolnej części nibyłodygi. Większość nibyliści płodna. Te są rozwidlone pojedynczo z jednym długim członem pierwszego rzędu i krótszymi 2–3 członami drugiego rzędu. U obu płci tworzą na krótkim odgałęzieniu nibyłodygi małe główki (do 6 mm średnicy), dość gęsto rozmieszczone, przez co w miarę wyraźne.
Pojedyncze. Wyrastają w rozgałęzieniach nibyliści, ewentualnie w ich nierozgałęzionych węzłach. Do 600 µm średnicy. Jasnożółte lub pomarańczowe. Otoczone śluzem.
Okryte śluzem. Od 1 do 4 (zwykle 2, 3). Wyrastają w rozgałęzieniach nibyliści. Mniejsze od plemni (do 500 µm). Koronka bardzo mała lub brak. Oospory brązowe, z wyraźnymi grzbietami, 300–400 µm długości.
"Nitella opaca", która jednak nie ma galaretowatych otoczek gametangiów. "Nitella flexilis", "Nitella syncarpa", "Tolypella".
Biologia.
Roślina jednoroczna żyjąca w półroczu chłodnym – kiełkuje jesienią lub zimą, także pod lodem, płodna wiosną i obumiera w lipcu.
Ekologia.
Gatunek słodkowodny; wody od miękkich po twarde. Zwykle w wodach płytkich (małe zbiorniki, torfianki, rowy – rzadko jeziora, wtedy wody niezbyt żyzne, miękkie), prześwietlonych, do 1 m głębokości, na podłożu mineralnym lub mulistym. Pojedynczo lub w niewielkich skupieniach. Rzadko tworzy łąki ramienicowe. Według niektórych systemów syntaksonomicznych zdominowane przez nią zbiorowisko ma rangę zespołu "Nitelletum capillaris" lub "Lemno-Nitelletum capillaris" (współtworzone przez lemnidy) .
Występuje w rozproszeniu w dużej części Europy. W Polsce bardzo rzadka.
Zagrożenia i ochrona.
Podlega w Polsce ochronie gatunkowej. Status zagrożenia ma nieznany ze względu na niedostateczną ilość danych (DD). W większym zagęszczeniu może występować w jeziorach lobeliowych, które w Unii Europejskiej podlegają ochronie w systemie Natura 2000.

</doc>
<doc id="2688527" url="https://pl.wikipedia.org/wiki?curid=2688527" title="Mateusz Wysoczyński">
Mateusz Wysoczyński

Mateusz Wysoczyński (ur. 22 marca 1993) – polski pływak, reprezentant Polski. Do 2016 roku specjalizował się w stylu grzbietowym. Od 2016 głównie delfinista i kraulista. Jego głównymi dystansami są: 100 m, 200 m stylem dowolnym oraz 100 m stylem delfinowym. Wielokrotny medalista Mistrzostw Polski, Reprezentant Polski na wielu zawodach międzynarodowych w tym Mistrzostwach Świata.
Osiągnięcia na zawodach międzynarodowych.
Srebrny medalista mistrzostw Europy juniorów na 200 m stylem grzbietowym.
Danish Open 50m (27-30.03.2014 – Kopenhaga)- 1. Miejsce 200 m stylem grzbietowym, 1. miejsce na 100 m stylem grzbietowym
Mistrzostwa Świata 50m (2-9.08.2015 – Kazań)
Mistrzostwa Świata 50m (23-30.07 Budapeszt)
Uniwersjada 50m (20-27.08.2017 Tajwan) 4. miejsce sztafeta 4x100 m

</doc>
<doc id="2688528" url="https://pl.wikipedia.org/wiki?curid=2688528" title="Freedom Fighter">
Freedom Fighter

Freedom Fighter – dwudziesty piąty album studyjny Anthony’ego B, jamajskiego wykonawcy muzyki reggae i dancehall.
Płyta została wydana 29 maja 2012 roku przez wiedeńską wytwórnię Irievibrations Records; za dystrybucję odpowiedzialny był również koloński label Groove Attack Records. Nagrania zostały zarejestrowane w Anchor Studios w Kingston, natomiast miksu dokonano w studiu Irievibrations w Wiedniu.

</doc>
<doc id="2688530" url="https://pl.wikipedia.org/wiki?curid=2688530" title="Illertal">
Illertal



</doc>
<doc id="2688531" url="https://pl.wikipedia.org/wiki?curid=2688531" title="Serce matki">
Serce matki



</doc>
<doc id="2688534" url="https://pl.wikipedia.org/wiki?curid=2688534" title="Rot-Tannheim">
Rot-Tannheim



</doc>
<doc id="2688535" url="https://pl.wikipedia.org/wiki?curid=2688535" title="Glotalizacja">
Glotalizacja



</doc>
<doc id="2688536" url="https://pl.wikipedia.org/wiki?curid=2688536" title="Grehot">
Grehot



</doc>
<doc id="2688537" url="https://pl.wikipedia.org/wiki?curid=2688537" title="Fabi">
Fabi



</doc>
<doc id="2688541" url="https://pl.wikipedia.org/wiki?curid=2688541" title="Blaustein (ujednoznacznienie)">
Blaustein (ujednoznacznienie)

Niemcy:
Osoby:

</doc>
<doc id="2688542" url="https://pl.wikipedia.org/wiki?curid=2688542" title="Chalil Ibrahim">
Chalil Ibrahim

Chalil Ibrahim (ur. 1957, zm. 25 grudnia 2011) – przywódca partyzantów zrzeszonych w ramach Ruchu Sprawiedliwości i Równości.
Wywodził się z gałęzi Koba ludu Zaghawa zamieszkującego głównie w Sudanie z niewielką mniejszością na terenie Czadu. Był zagorzałym zwolennikiem przejęcia władzy przez Islamski Front Narodowy z Hasanem at-Turabim na czele. W latach 1991 do 1994 pełnił obowiązki regionalnego ministra edukacji w Al-Faszir, Darfurze Północnym.

</doc>
<doc id="2688544" url="https://pl.wikipedia.org/wiki?curid=2688544" title="Securitologia">
Securitologia

Securitologia
Źródła terminu securitologia należy poszukiwać w starożytnym Rzymie i w języku łacińskim. Nauki o bezpieczeństwie swoją nazwę wywodzą od łacińskiego securitas, co po polsku znaczy bezpieczeństwo. Przyrostek logos oznacza naukę, a więc securit(o)logia jest to nauka o bezpieczeństwie lub w liczbie mnogiej nauki o bezpieczeństwie.
Securitologia należy do nauk praktycznych, które wskazują perspektywę niwelowania zagrożeń dla istnienia, rozwoju i normalnego funkcjonowania człowieka i organizacji społecznych.
W Polsce w 2011 r. nauki o bezpieczeństwie zostały uznane za dyscyplinę naukową najpierw w dziedzinie nauk humanistycznych, a potem w nowo wyodrębnionej dziedzinie nauk społecznych.
Józef Żółtaszek, jeden z pierwszych badaczy problematyki bezpieczeństwa (w ramach, jak sam określał, naukowej organizacji bezpieczeństwa), pisał w latach 30. XX w.: „bezpieczeństwem nazywać będziemy zapewnienie całości życia, zdrowia i mienia; przy czym mamy tutaj na myśli nie tylko osoby fizyczne, ale i prawne, jak również związki społeczne i państwowe”. Autor zaproponował metodę badawczą „Pól niebezpiecznych” o zasięgu fizycznym i psychicznym i zapowiadał, że w wyniku przeprowadzonych badań oraz na podstawie doświadczenia i posiadanej wiedzy uda nam się ustalić miejsca zagrożone, określić istnienie ich w czasie, następnie odkryć warunki, które będą stanowić o bezpieczeństwie.
Autor przeciwstawił polom niebezpiecznym „pola bezpieczeństwa” o zasięgu fizycznym i psychicznym, odnoszące się do poszczególnych osób fizycznych, miasta, prowincji, państwa.
W 1967 roku Kongres Stanów Zjednoczonych utworzył multimodalną i niezależną od administracji rządowej Krajową Radę Bezpieczeństwa Transportu. Podobne agencję zostały utworzone przez Australię, Kanadę, Szwecję, Norwegię, Finlandię, Nową Zelandię i Holandię.
W Europie w naukach o bezpieczeństwie, zdominowanych dotychczas przez interesy polityczne państw, dopiero po 1989 roku zaczęto dostrzegać znaczenie bezpieczeństwa ludzi i grup społecznych. Przedstawiciele nauk przyrodniczych, technicznych, medycznych, rolniczych i społecznych, a także różnych szczegółowych dyscyplin naukowych przestali ufać jedynej obowiązującej dotychczas wykładni wskazującej, czyje bezpieczeństwo i przez kogo jest zagrożone. Podmiotem zainteresowania nauki ponownie stał się człowiek i tworzone przez ludzi grupy społeczne, a nie tylko państwo i władza w tym państwie. Badacze podejmujący problem bezpieczeństwa z pozycji securitologii w centrum uwagi stawiają człowieka, jego potrzeby i wyznawane przez niego wartości.
W Rosji bezpieczeństwo jest przedmiotem analiz m.in. Włodzimierza I. Yarotchkina. V.K. Senthagov proponuje „nowe podejście” poprzez traktowanie bezpieczeństwa jako zdolności do życia dowolnego biologicznego obiektu. Senthagov uważa bezpieczeństwo za wiodące w systemie kluczowych pojęć aktywności człowieka i zwraca uwagę, iż dojrzała już sytuacja do tego, żeby liczne współczesne analizy w ekonomice były dopełnione lub skorygowane studiami pojęcia „bezpieczeństwo”. Tym niemniej w dalszym ciągu większość autorów zajmujących się w Rosji bezpieczeństwem ekonomicznym pomija aspekt bezpieczeństwa człowieka, i uważa je wyłącznie za nieodłączną część składową narodowego bezpieczeństwa państwa.
Jedna z najważniejszych agend ONZ o nazwie Program Narodów Zjednoczonych ds. Rozwoju (UNDP) uznała w 1994 roku, że „koncepcja bezpieczeństwa zbyt długo była rozumiana wąsko: jako bezpieczeństwo terytorium wolnego od zewnętrznej agresji lub jako ochrona narodowego interesu w polityce zagranicznej bądź jako światowe bezpieczeństwo, wolne od zagrożenia nuklearnym holocaustem (...). Dla większości zwyczajnych ludzi brak poczucia bezpieczeństwa ("insecurity") wynika raczej z obawy o codzienny byt niż ze strachu przed światową katastrofą”. Problem bezpieczeństwa ludzi ("human security") został poddany analizie w wymiarach ekonomicznym, żywnościowym, zdrowotnym, ekologicznym, osobistym, społecznym i politycznym.
Raport UNDP z 1994 roku wyszczególnił cztery główne cechy bezpieczeństwa ludzi. Po pierwsze, ustalono, że jest to pojęcie uniwersalne, ponieważ dotyczy całej ludzkości. Po drugie, wszystkie wymiary human security są powiązane ze sobą. Po trzecie, jest ono łatwiejsze do zapewnienia poprzez prewencję niż późniejszą interwencję. Po czwarte, jest zorientowane na człowieka ("people-centred").
W 2000 roku na konferencji krakowskiej utworzono niezależne od administracji rządowej Europejskie Stowarzyszenie Nauk o Bezpieczeństwie ("European Association for Security"), zrzeszające przedstawicieli różnorodnych dyscyplin i nurtów badawczych nauk o bezpieczeństwie, filozofii, socjologii i kultury bezpieczeństwa, bezpieczeństwa cywilnego, nauk policyjnych, wojskowych i kultury fizycznej, bezpieczeństwa życia, studiów nad bezpieczeństwem itp. Autorem deklaracji założycielskiej i prezesem Stowarzyszenia od 12.05.2000 r. jest Leszek F. Korzeniowski. Wśród założycieli są m.in. Tadeusz Ambroży, Tadeusz Hanausek, Stanisław Piocha z Polski, Vladimir Janeček, Ján Mikolaj, Ján Korčmároš, Pavel Poledňák, Tatiana Varcholova ze Słowacji i inni.
Kanadyjski politolog, dyrektor Centrum Międzynarodowych Innowacji Publicznych w Ontario Fen Olser Hampson bezpieczeństwo jednostki opisuje jako brak zagrożeń dla kluczowych wartości w wymiarach: prawa człowieka, fizyczne bezpieczeństwo ludzi ("freedom for fear") oraz zrównoważony rozwój człowieka ("freedom from want").
Holenderski inżynier i psycholog społeczny Geert Hofstede odwołując się do przedstawiania ryzyka jako stopnia prawdopodobieństwa, że dane zajście czy sytuacja będą miały miejsce podkreśla, że nie należy mylić unikania niepewności
z awersją do podejmowania ryzyka. Niepewność ma się do ryzyka tak, jak niepokój do strachu. Strach i ryzyko są nakierowane na coś konkretnego: przedmiot lub osobę w przypadku strachu lub jakieś wydarzenie w przypadku ryzyka, natomiast niepokój i niepewność są uczuciami mało sprecyzowanymi. Niepokój jest bezprzedmiotowy, a niepewność nie ma przypisanego prawdopodobieństwa. Jest to sytuacja, w której wszystko może się zdarzyć i nie mamy pojęcia, co to może być. Gdy tylko sprowadzi się niepewność do postaci konkretnie istniejącego ryzyka, to przestaje ona być źródłem niepokoju. Ryzyko może wtedy co prawda stać się przyczyną strachu, ale najczęściej zostaje zaakceptowane jako część rutyny, na przykład jazdy samochodem, uprawiania sportu, sprawowania funkcji menedżerskich. Bezpieczeństwo w kontaktach różnych grup reprezentujących odmienne kultury jest skutkiem upowszechniania wspólnych praktyk, przy świadomości, zrozumieniu i zachowaniu różnic w wartościach. „Inne znaczy niebezpieczne” jest prymitywnym przejawem indywidualnego unikania niepewności.
Urlich Beck, urodzony w Słupsku (obecnie Polska) niemiecki socjolog, określił społeczeństwo ryzyka jako społeczeństwo zagrożone skutkami ubocznymi rozwoju naukowo-technicznego. Równocześnie można wysunąć wnioski, że chodzi tu nie tylko o konsekwencje zdrowotne dla człowieka i natury, lecz także o społeczne, gospodarcze, polityczne konsekwencje skutków ubocznych tych skutków ubocznych; należą do nich: załamanie rynku, dewaluacja kapitału, biurokratyczne kontrole decyzji przedsiębiorstw, otwarcie nowych rynków, gigantyczne koszty, procesy sądowe, utrata twarzy. W społeczeństwie ryzyka, stopniowo albo skokowo – przez alarm ostrzegający przed smogiem, wypadek z trującą substancją itd. – powstaje polityczny potencjał katastrof. (...) Społeczeństwo ryzyka jest społeczeństwem katastrof. Zagraża mu to, że stany wyjątkowe stają się normalnymi”. W ten oto sposób Ulrich Beck najprecyzyjniej wyraził istotę związków: bezpieczeństwo – zagrożenia – ryzyko: „(...) społeczeństwo ryzyka. Jego normatywny antyprojekt, który leży u jego podstaw i który je napędza, to bezpieczeństwo”. Normatywnym antyprojektem bezpieczeństwa jest nie-bezpieczeństwo (zagrożenie).
Podejście podmiotowe:
Bezpieczeństwo to stan podmiotu, jego potencjał i możliwości adekwatnego reagowania na zagrożenia, zagadnienie ochrony podmiotu przed zagrożeniami. Bezpieczeństwo podmiotu zagrożonego jest odpowiedzią na pytanie: bezpieczeństwo kogo, czego? lub inaczej: ochrona kogo, czego?
Ze względu na rodzaj zagrożonych podmiotów można rozróżnić:
Bezpieczeństwo (ochrona) jednostki lub grupy ludzi (małej grupy, społeczeństwa, ludzkości)
Bezpieczeństwo (ochrona) natury (przyrody, zwierząt, roślin itp.)
Bezpieczeństwo (ochrona) rzeczy (budynku, mostu itp.)
Bezpieczeństwo (ochrona) pieniędzy (kasy, finansów itp.)
Bezpieczeństwo (ochrona) informacji (danych, korespondencji, listu itp.)
Podejście przedmiotowe:
Bezpieczeństwo jest funkcją wielu różnorodnych czynników konstruktywnych albo destrukcyjnych. Ze względu na rodzaje zagrożeń można wyróżnić rodzaje bezpieczeństwa podmiotu:
Bezpieczeństwo (zagrożenia) obiektywne lub subiektywne.
Bezpieczeństwo (zagrożenia) wewnętrzne lub zewnętrzne.
Bezpieczeństwo (zagrożenia) abstrakcyjne lub konkretne.
Bezpieczeństwo (zagrożenia) potencjalne (bierne) lub aktywne.
Bezpieczeństwo (zagrożenia) statyczne albo dynamiczne.
Bezpieczeństwo (zagrożenia) ludzkie (personalne), lub rzeczowe, lub finansowe, lub informacyjne.
Geneza.
"Securitologia" jest słowem ukształtowanym na bazie łacińskiego "securus" – "se" (oddzielnie, osobno), "cura" (dbałość, opieka, troska). W wierzeniach starożytnych Rzymian "sine cura" (Securitas) była uosobieniem bezpieczeństwa i ufności.
Pierwsze publikacje, w których starano się wyodrębnić pojęcie "securitologii" jako dyscypliny naukowej pochodzą z 1989 roku, co można też wyjaśnić nowymi potrzebami i oczekiwaniami, a także warunkami kształtującymi się po rewolucyjnej zmianie ustrojów społeczno-politycznych w Europie.
Po europejskiej rewolucji z 1989 roku przedstawiciele nauk przyrodniczych, technicznych, medycznych, rolniczych i społecznych przestali ufać jedynej obowiązującej dotychczas teorii o czyje bezpieczeństwo chodzi i przez kogo jest zagrożone. Głównym przedmiotem nauk ponownie stał się człowiek i tworzone przez niego grupy społeczne.
Określenie "securitologii" pojawiło się nie raz w różnych publikacjach naukowych w ostatniej dekadzie lat dziewięćdziesiątych XX wieku. Dzisiaj jest to dyscyplina naukowa o wyodrębnionym przedmiocie i metodologii badań nad bezpieczeństwem człowieka i instytucji.

</doc>
<doc id="2688546" url="https://pl.wikipedia.org/wiki?curid=2688546" title="Antoni (Pelwecki)">
Antoni (Pelwecki)

Antoni, imię świeckie Antin Andrijowycz Pelwecki (ur. 27 stycznia 1897 w Nahiriance, zm. 3 lutego 1957 w Stanisławowie) – ukraiński duchowny greckokatolicki, a następnie prawosławny, jeden z inicjatorów przyłączenia struktur Kościoła greckokatolickiego na Ukrainie Zachodniej do Rosyjskiego Kościoła Prawosławnego.
Pochodził z rodziny chłopskiej wyznania greckokatolickiego. W 1918 ukończył gimnazjum i wstąpił do nowicjatu klasztoru bazyliańskiego w Krechowie, który musiał jednak opuścić po pół roku z powodu złego stanu zdrowia. W latach 1921–1923 studiował teologię w Rzymie. Następnie ukończył greckokatolickie seminarium duchowne w Stanisławowie. W 1925 przyjął święcenia kapłańskie jako celibatariusz. Był kolejno kapłanem i katechetą w Nadwórnej, Peczeniżynie, od 1930 – proboszczem w Piłatkowcach, od 1935 – w Probużnej, w 1938 – w Kopyczyńcach. 
Po II wojnie światowej został tymczasowym administratorem greckokatolickiej eparchii stanisławowskiej. Był jednym z członków grupy duchowieństwa greckokatolickiego przygotowującej unifikację struktur Kościoła greckokatolickiego z Rosyjskim Kościołem Prawosławnym. Duchowieństwo niechętne unifikacji było zastraszane i represjonowane przez NKWD. 23 lutego 1946 w Ławrze Peczerskiej złożył przed metropolitą kijowskim Janem prawosławne wyznanie wiary, razem z innymi członkami grupy inicjatywnej, ks. Hawryłem Kostelnykiem i Mychajłem Melnykiem. Tego samego dnia złożył przed metropolitą Janem wieczyste śluby mnisze, zachowując dotychczasowe imię. Dzień później w soborze św. Włodzimierza w Kijowie ten sam hierarcha wyświęcił go na prawosławnego biskupa stanisławowskiego i kołomyjskiego. 8 marca 1946 biskup Antoni razem z biskupem drohobyckim Michałem i ks. Kostelnykiem odegrał znaczącą rolę w „soborze lwowskim”, w czasie którego Ukraińska Cerkiew Greckokatolicka w ZSRR została zlikwidowana.
W 1954 Antoni (Pelwecki) otrzymał godność arcybiskupią. W latach 1955–1956 był dodatkowo "locum tenens" eparchii drohobyckiej. Zmarł na atak serca w 1957. Jego pogrzebowi przewodniczył biskup lwowski i tarnopolski Palladiusz, w obecności kilku innych biskupów, kapłanów i znacznej liczby wiernych.

</doc>
<doc id="2688547" url="https://pl.wikipedia.org/wiki?curid=2688547" title="Sperancja od Krzyża">
Sperancja od Krzyża

Sperancja od Krzyża (ur. 27 lutego 1875 r. w Ventolá; zm. 31 lipca 1936 r. w Barcelonie) – hiszpańska karmelitanka misjonarka, męczennica, błogosławiona Kościoła katolickiego.
Życiorys.
Przyszła na świat w bardzo religijnej rodzinie. Wstąpiła do zgromadzenia Sióstr Karmelitanek Misjonarek. Potem rozpoczęła pracę w szpitalu, gdzie opiekowała się z pacjentami. Została aresztowana podczas wojny domowej w Hiszpanii i po kilku dniach została zastrzelona w dniu 31 lipca 1936 r. razem z trzema innymi zakonnicami (Danielą od św. Barnaby, Marią Refugią od św. Anioła i Gabrielą od św. Jana od Krzyża).
Beatyfikował ją Benedykt XVI 28 października 2007 r. w grupie 497 męczenników.

</doc>
<doc id="2688549" url="https://pl.wikipedia.org/wiki?curid=2688549" title="Paweł Billert">
Paweł Billert

Paweł Billert (ur. w 1913 w Kruszwicy, zm. w 1996 w Szwajcarii) – polski kompozytor, altowiolista, wieloletni (1959–1977) redaktor i kierownik redakcji muzycznej bydgoskiej Rozgłośni Polskiego Radia.
Życiorys.
Ukończył Konserwatorium Muzyczne w Toruniu i Wydział Humanistyki (muzykologia) Uniwersytetu im. Adama Mickiewicza w Poznaniu. 
Po wojnie spędzonej na froncie zachodnim wrócił przez Anglię do kraju. Pracował w redakcji muzycznej Rozgłośni Polskiego Radia w Bydgoszczy, grał jako altowiolista w Orkiestrze Radiowej Arnolda Rezlera i ta orkiestra nagrała też kilka jego kompozycji. Największą popularność i konkursowe nagrody zyskał "Marsz olimpijski", a także "Romans" i "Wiedeńska serenada". Napisał też szereg utworów utrzymywanych w konwencji pieśni masowych tamtych lat (50.): marsz "Młodzi budowniczowie" czy "Muzyka Polski Ludowej". 
Wiele jego prac kompozytorskich i aranżerskich nawiązywało do folkloru. W 1948 otrzymał wyróżnienie w konkursie Związku Kompozytorów Polskich za "Suitę ludową" i "Mazura". Dużo pisał i aranżował dla zespołu radiowego Edmunda Donarskiego, który prezentował muzykę ludową w opracowaniach rozrywkowych. Starał się docierać do źródeł folkloru i ocalać go od zapomnienia. Efektem jego prac były setki audycji folklorystycznych oraz książka wydana przez Polskie Wydawnictwo Muzyczne, zatytułowana "Pieśni ludowe z Kujaw, Pałuk i Kaszub" (1972). Za popularyzację regionalnej kultury muzycznej otrzymał nagrodę wojewódzką (1960). 
Poza komponowaniem utworów orkiestrowych, kameralnych i artystycznym opracowywaniem folkloru muzycznego komponował także piosenki śpiewane m.in. przez Ewę Sadowską, Ryszarda M. Fischbacha, Huberta Stróżyka. Pod jego kierownictwem dawała swoje antenowe koncerty "Bydgoska Dziewiątka Radiowa". Napisał też muzykę do kilkunastu słuchowisk radiowych. Redagował wiele cyklicznych audycji słowno-muzycznych, wśród których największą popularność osiągał wieczorny magazyn "Z muzyką nie będziesz samotny". Był też autorem sygnału muzycznego rozpoczynającego radiowe transmisje z Wyścigu Pokoju. 
Po przejściu na emeryturę, na początku lat 80. wyemigrował z Polski, osiedlając się w Alpach Szwajcarskich. Zmarł w 1996.

</doc>
<doc id="2688550" url="https://pl.wikipedia.org/wiki?curid=2688550" title="Grand Prix siatkarek 2012/składy">
Grand Prix siatkarek 2012/składy

Artykuł grupuje składy wszystkich reprezentacji narodowych w piłce siatkowej, które wystąpiły w Grand Prix 2012.
Argentyna.
Trener: Horacio Bastit
Asystent: Eduardo Guillaume
Brazylia.
Trener: Zé Roberto
Asystent: Paulo Barros Jr.
Chiny.
Trener: Yu Yuemin
Asystent: Xu Li
Chińskie Tajpej.
Trener: Norimassa Sakuchi
Asystent: Lin Ming-hui
Dominikana.
Trener: Marcos Kwiek
Asystent: Wagner Pacheco
Japonia.
Trener: Masayoshi Manabe
Asystent: Gen Kawakita
Korea Południowa.
Trener: Kim Hyung-sil
Asystent: Hong Sung-jin
Kuba.
Trener: Juan Carlos Gala Rodríguez
Asystent: Regla Torres Herrera
Niemcy.
Trener: Giovanni Guidetti
Asystent: Felix Koslowski
Polska.
Trener: Alojzy Świderek
Asystent: Wiesław Popik
Portoryko.
Trener: David Aleman
Asystent: Rafael Olazagasti
Serbia.
Trener: Zoran Terzić
Asystent: Siniša Mladenović
Stany Zjednoczone.
Trener: Hugh McCutcheon
Asystent: Paula Weishoff
Tajlandia.
Trener: Kiattipong Radchatagriengkai
Asystent: Nataphon Srisamutnak
Turcja.
Trener: Marco Aurélio Motta
Asystent: Alper Erdoğuş
Włochy.
Trener: Marco Bracci
Asystent: Davide Mazzanti

</doc>
<doc id="2688552" url="https://pl.wikipedia.org/wiki?curid=2688552" title="Port lotniczy Lae Nadzab">
Port lotniczy Lae Nadzab

Port lotniczy Lae Nadzab (IATA: LAE, ICAO: AYNZ) – port lotniczy zlokalizowany w mieście Lae, w prowincji Morobe, w Papui-Nowej Gwinei. Obsługuje połączenia krajowe.

</doc>
<doc id="2688555" url="https://pl.wikipedia.org/wiki?curid=2688555" title="Buchau">
Buchau

Niemcy:
Inne:

</doc>
<doc id="2688557" url="https://pl.wikipedia.org/wiki?curid=2688557" title="Maria Refugia od św. Anioła">
Maria Refugia od św. Anioła

Maria Refugia od św. Anioła (ur. 20 kwietnia 1878 w Gabarra; zm. 31 lipca 1936 w Barcelonie) – hiszpańska karmelitanka misjonarka, męczennica, Błogosławiona Kościoła katolickiego.
Życiorys.
Wychowała się religijnej rodzinie. Wstąpiła do zgromadzenia Sióstr Karmelitanek Misjonarek. W czasie wojny domowej w Hiszpanii została aresztowana wraz z trzema siostrami zakonnymi (Danielą od św. Barnaby, Gabrielą od św. Jana od Krzyża i Sperancją od Krzyża) i 31 lipca 1936 roku została zastrzelona.
W dniu 28 października 2007 roku została beatyfikowana przez papieża Benedykta XVI w grupie 497 męczenników.

</doc>
<doc id="2688561" url="https://pl.wikipedia.org/wiki?curid=2688561" title="Depressive black metal">
Depressive black metal



</doc>
<doc id="2688566" url="https://pl.wikipedia.org/wiki?curid=2688566" title="Jagusia">
Jagusia

Jagusia, „Mobile Jagusia” – fontanna należąca do całego zespołu rzeźb plenerowych, położonych we Wrocławiu przed zakładami Hutmen S.A. przy ulicy Grabiszyńskiej 241. Na kompozycję budowli składa się basen, w obrębie którego umieszczono figurę wykonaną z miedzi. Figura składa się z trzech obracających się względem siebie części. Kształt figury nawiązuje do kobiecego ciała. Wyraża się pogląd, że połączenie elementów światła i wody z ruchomą rzeźbą użyte przez twórcę w tym dziele cechuje się znaczną efektownością. Autorem rzeźby jest Tadeusz Teller. Odsłonięcie dzieła nastąpiło w 1974 roku.
Pośród opinii dotyczących tego dzieła można znaleźć skojarzenia do drugiego dnia Wielkiej Nocy na polskiej wsi (Poniedziałek Wielkanocny). Takie spojrzenie na obiekt wynika z jego formy – syntetycznie rysowana dziewczyna, której postać wykonano z materiału kamiennego, a tak ukształtowany posąg osadzono trwale na wirującej osi i otoczono fontanną, obficie jest polewana wodą w jej tańcu. Przywodzi to odczucia sympatii i bezinteresownej radości, a wirowanie deszczu ma w sobie dobrą, zabawną, dionizyjską witalność. W pewnym stopniu ocenia się taki układ choreograficzny jako dobry i żartobliwy fakt rzeźbiarski. Niemniej w innych aspektach ruch i mechanikę rzeźby można także utożsamiać z tymczasowością ale połączoną z wiecznością postaci, która będzie istniała nawet po zatrzymaniu i przejściu w stan bezruchu.
Rzeźba wpisana jest na listę wrocławskich dóbr kultury współczesnej.

</doc>
<doc id="2688567" url="https://pl.wikipedia.org/wiki?curid=2688567" title="Daniela od św. Barnaby">
Daniela od św. Barnaby

Daniela od św. Barnaby (ur. 4 kwietnia 1890 w Berriatúa, zm. 31 lipca 1936 w Barcelonie) – hiszpańska karmelitanka misjonarka, męczennica, Błogosławiona Kościoła katolickiego.
Życiorys.
Pochodziła z religijnej rodziny. Szczególnie pomagała chorym i biednym. Wstąpiła do zgromadzenia Sióstr Karmelitanek Misjonarek. Została zastrzelona wraz z trzema innymi siostrami zakonnymi (Gabrielą od św. Jana od Krzyża, Marią Refugią od św. Anioła i Sperancją od Krzyża.) w czasie wojny domowej w Hiszpanii w dniu 31 lipca 1936 roku.
Została beatyfikowana przez papieża Benedykta XVI 28 października 2007 roku w grupie 497 męczenników.

</doc>
<doc id="2688571" url="https://pl.wikipedia.org/wiki?curid=2688571" title="Gabriela od św. Jana od Krzyża">
Gabriela od św. Jana od Krzyża

Gabriela od św. Jana od Krzyża (ur. 18 lipca 1880 w L’Espluga de Francolí, zm. 31 lipca 1936 w Barcelonie) – hiszpańska zakonnica i męczennica chrześcijańska, błogosławiona Kościoła katolickiego.
Gdy poczuła powołanie do życia zakonnego wstąpiła do zgromadzenia karmelitanek misjonarek (CM). W 1936 roku doszło do wybuchu wojny domowej w Hiszpanii i w nocy z 24 lipca na 25 lipca trafiła razem z siostrami zakonnymi do więzienia. 31 lipca 1936 roku została rozstrzelana, wraz z Danielą od św. Barnaby, Marią Refugią od św. Anioła i Sperancją od Krzyża.
Została beatyfikowana przez Benedykta XVI w grupie 498 męczenników w dniu 28 października 2007 roku. Mszy świętej przewodniczył prefekt Kongregacji Spraw Kanonizacyjnych, portugalski kardynał José Saraiva Martins.
Wspomnienie liturgiczne męczenników wyznaczono na 6 listopada.

</doc>
<doc id="2688578" url="https://pl.wikipedia.org/wiki?curid=2688578" title="Radosław Bor">
Radosław Bor

Radosław Bor (ur. 24 marca 1993) – polski pływak, reprezentujący klub sportowy KS Korner Zielona Góra. Specjalizuje się głównie w stylu dowolnym.
Brązowy medalista mistrzostw Europy juniorów oraz mistrzostw świata juniorów w sztafecie 4 x 200 m stylem dowolnym.
Uczestnik mistrzostw Europy z Debreczyna na dystansach: 100 (42. miejsce) i 200 m stylem dowolnym (27. miejsce) oraz w sztafecie 4 x 200 m stylem dowolnym (10. miejsce).
Wielokrotny medalista Mistrzostw Polski.

</doc>
<doc id="2688580" url="https://pl.wikipedia.org/wiki?curid=2688580" title="Filip Bujoczek">
Filip Bujoczek

Filip Bujoczek (ur. 7 marca 1994) – polski pływak, reprezentujący klub sportowy WKS Śląsk Wrocław. Specjalizuje się głównie w stylu dowolnym.
Kariera.
2-krotny brązowy medalista mistrzostw Europy juniorów z Belgradu w sztafecie 4 x 200 m stylem dowolnym i z Antwerpii w sztafecie 4 x 100 m stylem dowolnym, brązowy medalista mistrzostw świata juniorów w sztafecie 4 x 200 m stylem dowolnym.
Uczestnik mistrzostw Europy z Debreczyna na dystansach: 200 (34. miejsce) i 400 m stylem dowolnym (19. miejsce) oraz w sztafecie 4 x 200 m stylem dowolnym (10. miejsce).
Wielokrotny medalista Mistrzostw Polski.

</doc>
<doc id="2688584" url="https://pl.wikipedia.org/wiki?curid=2688584" title="Prawo promieniowania temperaturowego">
Prawo promieniowania temperaturowego



</doc>
<doc id="2688585" url="https://pl.wikipedia.org/wiki?curid=2688585" title="Rondo Sztuki w Katowicach">
Rondo Sztuki w Katowicach



</doc>
<doc id="2688587" url="https://pl.wikipedia.org/wiki?curid=2688587" title="Anna Dowgiert">
Anna Dowgiert

Anna Dowgiert (ur. 15 lipca 1990 w Białymstoku) – polska pływaczka. Specjalizuje się głównie w stylu motylkowym oraz w stylu dowolnym (na krótkich dystansach). Uczestniczka igrzysk olimpijskich w Londynie (2012) i Rio de Janeiro (2016). Jest żołnierzem Wojska Polskiego.
Osiągnięcia.
Brązowa medalistka mistrzostw Europy na krótkim basenie ze Szczecina w sztafecie 4 x 50 m stylem zmiennym.
Uczestniczka mistrzostwa Europy z Debreczyna na 50 m stylem motylkowym (4. miejsce) oraz na 50 m stylem dowolnym (8. miejsce w półfinale i 3. miejsce w repasażu).
Na igrzyskach w Londynie zajęła 30. miejsce (50 m stylem dowolnym); w Rio (w tej samej konkurencji) była 37.
Na igrzyskach wojskowych w Mungyeongu w 2015 zdobyła złoty medal na 50 m oraz srebrny na 100 m płynąc stylem motylkowym; w Wuhanie w 2019 zdobyła brązowy medal płynąc w sztafecie mieszanej 4 × 100 m st. dowolnym.
Wielokrotna medalistka Mistrzostw Polski.

</doc>
<doc id="2688588" url="https://pl.wikipedia.org/wiki?curid=2688588" title="Funkcja Kirchhoffa">
Funkcja Kirchhoffa



</doc>
<doc id="2688589" url="https://pl.wikipedia.org/wiki?curid=2688589" title="Ambroży (Moriew)">
Ambroży (Moriew)

Ambroży, imię świeckie Aleksiej Iwanowicz Moriew (ur. 1785, zm. 15 października 1854) – rosyjski biskup prawosławny.
Był synem kapłana prawosławnego. Ukończył seminarium duchowne w Twerze, a następnie seminarium przy Ławrze św. Aleksandra Newskiego w Petersburgu. W 1806 złożył wieczyste śluby mnisze. W 1813 został prefektem seminarium duchownego w Nowogrodzie, od 1816 był także archimandrytą monasteru św. Antoniego Rzymianina w Nowogrodzie. W 1822 został przeniesiony na stanowisko rektora seminarium duchownego w Orle.
17 czerwca 1823 został wyświęcony na biskupa orenburskiego i ufimskiego. W swojej eparchii zwracał szczególną uwagę na wykształcenie duchowieństwa, powołał do życia pierwsze jednowiercze placówki duszpasterskie. Po pięciu latach przeniesiony na katedrę wołyńską. Jako biskup wołyński zajmował się reorganizacją życia w Ławrze Poczajowskiej, rok wcześniej odebranej bazylianom i zwróconej mnichom prawosławnym. Aby zapewnić szybkie wykorzenienie unickich tradycji z monasteru, biskup Ambroży poprosił biskupów kijowskiego i czernihowskiego o skierowanie do Poczajowa mnichów z podległych im klasztorów. W 1832 został biskupem niżnonowogrodzkim, zaś w 1835 – biskupem penzeńskim. Jego przeniesienie na mniej prestiżową katedrę było efektem bezpodstawnego usunięcia ze stanu duchownego grupy diakonów, a następnie krytyki decyzji Synodu odwołującej jego postanowienia. W Penzie biskup Ambroży pozostawał pod tajnym nadzorem policyjnym. Zmarł w 1854.

</doc>
<doc id="2688590" url="https://pl.wikipedia.org/wiki?curid=2688590" title="Karabin Calico Liberty">
Karabin Calico Liberty

Karabin Calico Liberty – amerykański karabinek samopowtarzalny zasilany amunicją 9 mm Parabellum. Został wyprodukowany przez przedsiębiorstwo Calico. Zaprezentowano go w czerwcu 1989. Cechą charakterystyczną jest zastosowanie magazynka z podajnikiem ślimakowym.

</doc>
<doc id="2688594" url="https://pl.wikipedia.org/wiki?curid=2688594" title="We Are the Others">
We Are the Others

We Are The Others – trzeci studyjny album holenderskiego zespołu symfoniczno-metalowego Delain. Został wydany 1 czerwca 2012 roku przez wytwórnię płytową Roadrunner Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2688600" url="https://pl.wikipedia.org/wiki?curid=2688600" title="Włodzimierz Doroszkiewicz (biolog)">
Włodzimierz Doroszkiewicz (biolog)

Włodzimierz Doroszkiewicz (ur. 21 lipca 1941 w Radomsku) - polski biolog, specjalizujący się w genetyce drobnoustrojów i mikrobiologii ogólnej; nauczyciel akademicki związany z Uniwersytetem Wrocławskim.
Życiorys.
Urodził się w 1941 roku w Radomsku, gdzie spędził dzieciństwo oraz młodość. Po ukończeniu szkoły średniej w 1961 roku podjął studia biologiczne na Uniwersytecie Wrocławskim, które ukończył w 1966 roku magisterium. Bezpośrednio po ich ukończeniu został zatrudniony w Katedrze Mikrobiologii na Wydziale Nauk Przyrodniczych swojej macierzystej uczelni. W 1978 roku uzyskał stopień naukowy doktora nauk biologicznych na podstawie pracy pt. "Struktura genetyczna czynnika R404". W 1998 roku otrzymał stopień naukowy doktora habilitowanego nauk farmaceutycznych w zakresie farmacji o specjalności mikrobiologia na podstawie rozprawy nt. "Mechanizm zmienności antygenowej pałeczek Shigella flexneri 1b". W 2000 roku został mianowany na stanowisko profesora nadzwyczajnego w Instytucie Mikrobiologii UWr, który powstał z przekształcenia dotychczasowej Katedry Mikrobiologii. W 2004 roku prezydent Polski Aleksander Kwaśniewski nadał mu tytuł profesora nauk biologicznych. W tym samym czasie został profesorem zwyczajnym w Instytucie Genetyki i Mikrobiologii UWr. Na swojej macierzystej uczelni pełnił w latach 1996-1999 obowiązki kierownika Zakładu Mikrobiologii, a następnie przejął zwierzchnictwo nad nim.
Za swoją działalność naukowo-dydaktyczną i organizacyjną był wielokrotnie nagradzany. Otrzymał m.in. nagrody rektora Uniwersytetu Wrocławskiego, Ministra Szkolnictwa Wyższego i Techniki, Prezesa Urzędu Postępu Technicznego i Wdrożeń oraz Złoty Krzyż Zasługi w 1990 roku. Jest członkiem Polskiego Towarzystwa Genetycznego oraz Polskiej Akademii Nauk.
Jego zainteresowania naukowe koncentrują się wokół problematyki związanej z genetyką mikroorganizmów, mikrobiologią środowiska oraz mechanizmami odporności bakterii. Jego dotychczasowy dorobek naukowy obejmuje 48 oryginalnych prac, 2 prace przeglądowe, 38 komunikatów zjazdowych. Prace te zostały opublikowane w czasopismach krajowych oraz zagranicznych.

</doc>
<doc id="2688604" url="https://pl.wikipedia.org/wiki?curid=2688604" title="Lech Tomaszewski">
Lech Tomaszewski

Lech Tomaszewski (ur. 1 stycznia 1926 w Praszce, zm. 28 lutego 1982 w Warszawie) – polski architekt, rzeźbiarz, projektant form przestrzennych i wzornictwa, teoretyk sztuki.
Życiorys.
Ukończył studia na Wydziale Architektury Politechniki Warszawskiej. Pracę zawodową rozpoczął w Zakładach Artystyczno-Badawczych kierowanych przez Jerzego Sołtana. W 1958 rozpoczął pracę pedagogiczną na warszawskiej Akademii Sztuk Pięknych, na Wydziale Architektury Wnętrz; w 1977 zainicjował powstanie tam Wydziału Wzornictwa Przemysłowego; od 1980 do swojej śmierci w 1982 był rektorem tej uczelni.
Zaangażowany w tworzenie projektów architektonicznych i wystawienniczych, propagował technikę geometrii powierzchni jednostronnych. Był autorem prac teoretycznych związanych tematycznie z topologią geometryczną i systematyką form. Był współautorem (wraz z Oskarem Hansenem i Jerzym Sołtanem) nowatorskich projektów architektoniczno-plastycznych, takich jak polskie pawilony na Targi w Izmirze w 1956 czy na Expo’58 w Brukseli. W latach 60. XX wieku wykonał kilka form rzeźbiarskich, w tym przekształcenie wstęgi Möbiusa, tzw. "Ucho" (1962), konstrukcję przestrzenną na Biennale Form Przestrzennych w Elblągu w 1967, będącą bardziej efektem jego rozważań teoretycznych, niż poszukiwań czysto rzeźbiarskich.
Lech Tomaszewski spoczywa na cmentarzu Powązkowskim w Warszawie (kw. 220-VI-6).
Nagroda im. Lecha Tomaszewskiego.
Dla upamiętnienia działalności artystycznej i dydaktycznej Lecha Tomaszewskiego na Wydziałach Architektury Wnętrz i Wzornictwa, władze Akademii Sztuk Pięknych w Warszawie ustanowiły nagrodę jego imienia. Nagroda została zainicjowana w 2007 roku w 25 rocznicę śmierci Lecha Tomaszewskiego. Nagroda ufundowana przez ASP w wysokości 5000 zł przyznawana jest rokrocznie młodemu artyście, studentowi lub absolwentowi warszawskiej Akademii Sztuk Pięknych oraz w uzasadnionych wypadkach osobie spoza uczelni związanej z jej życiem, za zaangażowanie artysty w społeczne życie środowiska lub za twórczość promującą ważne wartości społeczne.
Prace.
W depozycie muzeum Akademii Sztuk Pięknych znajdują się przekazane w 1987 roku przez Agnieszkę Putowską-Tomaszewską prace Lecha Tomaszewskiego. Składają się na nie 3 rzeźby, 559 rysunków wykonanych na kawiarnianych serwetkach oraz 106 narysowanych na papierze. Z kolei w Archiwum ASP znajdują się fotografie i dokumenty dotyczące działalności dydaktycznej, społecznej i politycznej Lecha Tomaszewskiego.

</doc>
<doc id="2688605" url="https://pl.wikipedia.org/wiki?curid=2688605" title="Jarosław Ekspedyt Kossakowski">
Jarosław Ekspedyt Kossakowski

Jarosław Ekspedyt Kossakowski (ur. 28 lipca 1940 w rodzinnym majątku Żejmy na Litwie kowieńskiej) – polski dziennikarz, krytyk sztuki.
Absolwent Uniwersytetu Jagiellońskiego (uczeń profesorów Karola Estreichera i Tadeusza Dobrowolskiego na kierunku historii sztuki). Po ukończeniu studiów zajął się twórczością plastyczną, która przyniosła mu półroczne stypendium Fundacji Kościuszkowskiej w Nowym Jorku (1976). Wystawy w Muzeum Polskim w Chicago, w galerii Fundacji Kościuszkowskiej w Nowym Jorku i szereg pokazów na uniwersytetach amerykańskich (1977–1979). W Polsce wystawy w galerii PAX-u w Warszawie przy ul. Mokotowskiej (1994) i hotelu "Forum" (1995).
Dziennikarstwem zajął się jeszcze w trakcie studiów, współpracując z Redakcją Literacką III Programu PR. Od roku 1980 zatrudniony jako dziennikarz, publicysta i krytyk sztuki głównie w prasie katolickiej: „Słowo Powszechne”, „Kierunki”, „Zorza”, „Katolik”, „Powściągliwość i Praca”. Publikował też w wielu innych pismach codziennych m.in. „Express Wieczorny”, „Życie Warszawy”, „Życie”, tygodniku „Zielony Sztandar” i miesięcznikach „Twoja Muza”, „Nasz Głos”, „Spotkania z Warszawą”. Jest autorem ponad tysiąca artykułów. Opracowywał także katalogi dla ogólnopolskich wystaw zbiorowych oraz licznych pokazów indywidualnych. Był jurorem konkursów malarskich.
Za działalność publicystyczną wyróżniony został kilkoma nagrodami dziennikarskimi i państwowymi. Jest członkiem Stowarzyszenia Dziennikarzy Polskich, Stowarzyszenia Historyków Sztuki i Stowarzyszenia Potomków Sejmu Wielkiego.

</doc>
<doc id="2688607" url="https://pl.wikipedia.org/wiki?curid=2688607" title="Heribert Holzapfel">
Heribert Holzapfel

Heribert Joseph Holzapfel OFM (ur. 11 listopada 1868 w Neckarsulm, zm. 26 maja 1936 w Monachium) − niemiecki historyk, franciszkanin, prowincjał.
Do Zakonu Braci Mniejszych wstąpił w 1884 w prowincji bawarskiej. Święcenia kapłańskie przyjął w 1891. Był wykładowcą seminaryjnym, w latach 1912-1918 prowincjałem swej macierzystej prowincji. W 1922 założył w stowarzyszenie katolickie Katholischeheimatmission. Publikował dzieła dotyczące historii Kościoła. W 1909 wydał "Podręcznik historii Zakonu Braci Mniejszych", będący syntezą historii franciszkanów (wydanie polskie w 2012).

</doc>
<doc id="2688611" url="https://pl.wikipedia.org/wiki?curid=2688611" title="Straton II">
Straton II

Straton II – ostatni król Indo-Greków, panujący od ok. 25 p.n.e. do ok. 10 n.e.
Jego władztwo obejmowało wschodnią część Pendżabu, z przypuszczalnym centrum w Sagali (ob. Sijalkot w Pakistanie). Bił monety w imieniu własnym oraz noszącego to samo imię co on syna, prawdopodobnie koregenta. Około 10 roku n.e. jego państwo zostało podbite przez Indo-Scytów pod wodzą Rajuvuli. Charakterystyczną cechą monet Stratona i jego syna jest umieszczanie na nich wizerunku Ateny Alkidemos oraz monogramu władcy. Rajuvula przez pewien czas nawiązywał w swoich emisjach do numizmatów Stratona.

</doc>
<doc id="2688613" url="https://pl.wikipedia.org/wiki?curid=2688613" title="Lisvel Eve">
Lisvel Eve



</doc>
<doc id="2688617" url="https://pl.wikipedia.org/wiki?curid=2688617" title="Donata Kilijańska">
Donata Kilijańska

Donata Kilijańska (ur. 24 lipca 1995 w Ostrowcu Świętokrzyskim) – polska pływaczka, reprezentująca klub sportowy KSZO Ostrowiec Świętokrzyski. Specjalizuje się głównie w pływaniu stylem dowolnym na długich dystansach (400-1500 m).
Kariera.
Mistrzyni Europy juniorów na 1500 m stylem dowolnym, trzykrotna brązowa medalistka mistrzostw Europy juniorów na 800 i 1500 m stylem dowolnym.
Uczestniczka mistrzostw Europy z Debreczyna na dystansach: 400 (24. miejsce), 800 (13. miejsce) i 1500 m stylem dowolnym (8. miejsce). 13. zawodniczka mistrzostw Europy na krótkim basenie na dystansie 800 m stylem dowolnym.
Wielokrotna medalistka Mistrzostw Polski.

</doc>
<doc id="2688619" url="https://pl.wikipedia.org/wiki?curid=2688619" title="Elke Vollmer">
Elke Vollmer

Elke Vollmer (ur. 18 sierpnia 1961) – niemiecka lekkoatletka specjalizująca się w biegach sprinterskich. W czasie swojej kariery reprezentowała Republikę Federalną Niemiec.

</doc>
<doc id="2688620" url="https://pl.wikipedia.org/wiki?curid=2688620" title="T1 Cunningham">
T1 Cunningham



</doc>
<doc id="2688626" url="https://pl.wikipedia.org/wiki?curid=2688626" title="Yelena Parkhomenko">
Yelena Parkhomenko



</doc>
<doc id="2688628" url="https://pl.wikipedia.org/wiki?curid=2688628" title="Oksana Parkhomenko">
Oksana Parkhomenko



</doc>
<doc id="2688631" url="https://pl.wikipedia.org/wiki?curid=2688631" title="Katarzyna Górniak (pływaczka)">
Katarzyna Górniak (pływaczka)

Katarzyna Górniak (ur. 2 stycznia 1995 w Gliwicach) – polska pływaczka specjalizująca się głównie w stylu grzbietowym oraz w stylu dowolnym. Brązowa medalistka mistrzostw Europy juniorów na 50 m stylem grzbietowym. Wielokrotna medalistka mistrzostw Polski juniorów (14, 15, 16, 17-18 lat) oraz seniorów i młodzieżowców (2010-2017). Rekordzistka Polski 16-latków.
Katarzyna Górniak reprezentowała SIKRET Gliwice (do 2009), UKP Unia Oświęcim (2009-2014), AZS AGH Kraków (2014-2016), UKP GRYF Dębica. (od 2016).

</doc>
<doc id="2688633" url="https://pl.wikipedia.org/wiki?curid=2688633" title="Olga Palczewskaja">
Olga Palczewskaja



</doc>
<doc id="2688637" url="https://pl.wikipedia.org/wiki?curid=2688637" title="Candida Arias">
Candida Arias



</doc>
<doc id="2688650" url="https://pl.wikipedia.org/wiki?curid=2688650" title="Römerberg (Frankfurt nad Menem)">
Römerberg (Frankfurt nad Menem)

Römerberg - publiczny plac ratuszowy we Frankfurcie nad Menem. Zniszczony w wyniku bombardowań aliantów, odbudowany po II wojnie światowej. Corocznie odbywa się tutaj "Weihnachtsmarkt".

</doc>
<doc id="2688653" url="https://pl.wikipedia.org/wiki?curid=2688653" title="Madina Alijewa">
Madina Alijewa



</doc>
<doc id="2688655" url="https://pl.wikipedia.org/wiki?curid=2688655" title="AZS UKW Bydgoszcz (piłka ręczna)">
AZS UKW Bydgoszcz (piłka ręczna)

KU AZS UKW Bydgoszcz – ligowa sekcja piłki ręcznej mężczyzn klubu AZS UKW Bydgoszcz z siedzibą w Bydgoszczy. Klub powstał w 2007 roku, rozpoczynając budowę silnej piłki ręcznej w grodzie nad Brdą. Pierwszy poważny krok udało postawić się w 2010 roku, kiedy bydgoscy szczypiorniści wywalczyli historyczny awans do I ligi. Młody zespół nie zdołał jednak utrzymać się na zapleczu Superligi i rok później spadł do niższej klasy. Bydgoszczanie jednak udowodnili, że są czołowym zespołem II ligi i w sezonie 2011/2012 byli blisko awansu, przegrywając ostatecznie w fazie play-off. Szczypiorniści AZS-u swój cel zrealizowali rok później i w sezonie 2013/2014 ponownie występują na boiskach I ligi. Druga próba rywalizacij na zapleczu Superligi nie należala jednak do udanych i bydgoszczanie nie zdołali wywalczyć utrzymania. Po spadku do II ligi kierownictwo zaczęło odbudowę drużyny, opierając skład na młodych wychowankach, którzy mają się ogrywać i z czasem powalczyć o powrót do wyższej klasy rozgrywkowej.
Zawodnicy
Sztab szkoleniowy

</doc>
<doc id="2688656" url="https://pl.wikipedia.org/wiki?curid=2688656" title="KU AZS UKW Bydgoszcz">
KU AZS UKW Bydgoszcz



</doc>
<doc id="2688661" url="https://pl.wikipedia.org/wiki?curid=2688661" title="Natavan Gasimova">
Natavan Gasimova



</doc>
<doc id="2688662" url="https://pl.wikipedia.org/wiki?curid=2688662" title="Witalij Syrnikow">
Witalij Syrnikow

Witalij Syrnikow Виталий Сырников (ur. 10 kwietnia 1991 w Czelabińsku) – rosyjski pływak, specjalizujący się głównie w stylu dowolnym.
Brązowy medalista mistrzostw Europy z Debreczyna w sztafecie 4 x 100 m stylem dowolnym oraz brązowy medalista mistrzostw Europy na krótkim basenie z Eindhoven w sztafecie 4 x 50 m stylem dowolnym. Trzykrotny srebrny medalista mistrzostw Europy na krótkim basenie z Chartres w sztafetach 4 x 50 m stylem dowolnym i zmiennym. Wicemistrz Europy juniorów z Pragi w sztafecie 4 x 200 m stylem dowolnym.

</doc>
<doc id="2688663" url="https://pl.wikipedia.org/wiki?curid=2688663" title="Edith Oker">
Edith Oker

Edith Oker (ur. 1 lutego 1961 w Stuttgarcie) – niemiecka lekkoatletka specjalizująca się w płotkarskich oraz biegach sprinterskich. Uczestniczka igrzysk olimpijskich w Los Angeles (1984). W czasie swojej kariery reprezentowała Republikę Federalną Niemiec.
Sukcesy sportowe.
W 1979 r. podczas mistrzostw Europy juniorek w Bydgoszczy zdobyła dwa brązowe medale, w biegu na 100 metrów przez płotki oraz w sztafecie 4 x 100 metrów. W 1983 r. zajęła VI miejsce w biegu na 60 metrów przez plotki podczas rozegranych w Budapeszcie halowych mistrzostw Europy. W 1984 r. reprezentowała RFN podczas igrzysk olimpijskich w Los Angeles. W biegu na 100 metrów przez płotki odpadła w eliminacjach. Wystąpiła również w finale biegu sztafetowego 4 x 100 metrów, w którym razem z koleżankami zajęła V miejsce. W 1984 r. uczestniczyła w rozegranych w Göteborgu halowych mistrzostwach Europy, startując w dwóch finałach: w biegu na 60 metrów przez płotki (IV miejsce) oraz w biegu sprinterskim na 60 metrów (VI miejsce).
Zdobyła kilkanaście medali mistrzostw RFN, w tym:

</doc>
<doc id="2688664" url="https://pl.wikipedia.org/wiki?curid=2688664" title="Odina Aliyeva">
Odina Aliyeva



</doc>
<doc id="2688667" url="https://pl.wikipedia.org/wiki?curid=2688667" title="Aynur Karimova">
Aynur Karimova



</doc>
<doc id="2688668" url="https://pl.wikipedia.org/wiki?curid=2688668" title="Natalya Mammadova">
Natalya Mammadova



</doc>
<doc id="2688669" url="https://pl.wikipedia.org/wiki?curid=2688669" title="Oksana Mammadyarova">
Oksana Mammadyarova



</doc>
<doc id="2688670" url="https://pl.wikipedia.org/wiki?curid=2688670" title="Polina Rahimova">
Polina Rahimova



</doc>
<doc id="2688671" url="https://pl.wikipedia.org/wiki?curid=2688671" title="Eduard Titz">
Eduard Titz

Eduard Titz (ur. 1819, zm. 1890) – niemiecki architekt epoki historyzmu.
Życiorys.
Urodził się w 1819 r. w Reichenbergu (ob. Liberec) w Czechach. W 1839 r. rozpoczął w Berlinie naukę rzemiosła budowlanego u architektów: Fridricha Schinkla i Eduarda Knoblaucha. 
Od 1840 r. projektował przede wszystkim budynki teatralne. Zaprojektował również szereg kamienic i willi oraz dom handlowy Mosse-Verlagwes, restaurację Millera przy Unter den Linden oraz dwa teatry poza Berlinem. Był również autorem książek poświęconych architekturze. 
Zmarł w 1890 r. w Berlinie. 

</doc>
<doc id="2688673" url="https://pl.wikipedia.org/wiki?curid=2688673" title="Darya Zamanova">
Darya Zamanova



</doc>
<doc id="2688674" url="https://pl.wikipedia.org/wiki?curid=2688674" title="Kijas (islam)">
Kijas (islam)

Kijas (ar. قياس) – zasada analogicznego rozumowania. Jeśli jakiś przypadek nie został uwzględniony w Koranie i sunnie, to punktem wyjściowym staje się podobna sytuacja, którą można porównać do opisanej w którymś z wymienionych źródeł.

</doc>
<doc id="2688678" url="https://pl.wikipedia.org/wiki?curid=2688678" title="Agatokleja">
Agatokleja

Agatokleja (, ) – królowa Indo-Greków w latach około 130–120 p.n.e.
Podobieństwo imienia wskazuje, że najprawdopodobniej była spokrewniona z królem Paropamisady Agatoklesem Baktryjskim. Według koncepcji A.K. Naraina była jego córką i żoną króla indo-greckiego Menandra I. Jej władztwo obejmowało jedynie Gandharę i zachodnią część Pendżabu, bowiem władzę w kontrolowanych jeszcze przez Menandra Paropamisadzie i Arachozji odzyskał potomek władców baktryjskich Zoilos I. Uważa się, że sprawowała regencję w imieniu małoletniego syna Stratona. Na części monet wyobrażenie Agatoklei pojawia się obok Stratona, na części natomiast samodzielnie.

</doc>
<doc id="2688687" url="https://pl.wikipedia.org/wiki?curid=2688687" title="Commodore Educator 64">
Commodore Educator 64



</doc>
<doc id="2688696" url="https://pl.wikipedia.org/wiki?curid=2688696" title="Wyspy Salomona na Letnich Igrzyskach Olimpijskich 1992">
Wyspy Salomona na Letnich Igrzyskach Olimpijskich 1992

Wyspy Salomona na Letnich Igrzyskach Olimpijskich 1992 reprezentował jeden zawodnik. Był to 3 start reprezentacji Wysp Salomona na letnich igrzyskach olimpijskich.

</doc>
<doc id="2688702" url="https://pl.wikipedia.org/wiki?curid=2688702" title="NGC 2019">
NGC 2019

NGC 2019 (również ESO 56-SC145) – gromada kulista, znajdująca się w gwiazdozbiorze Góry Stołowej. Gromada ta należy do Wielkiego Obłoku Magellana. Odkrył ją James Dunlop 24 września 1826 roku.

</doc>
<doc id="2688714" url="https://pl.wikipedia.org/wiki?curid=2688714" title="Staropramen">
Staropramen



</doc>
<doc id="2688721" url="https://pl.wikipedia.org/wiki?curid=2688721" title="Łada (dopływ Kamieniczki)">
Łada (dopływ Kamieniczki)

Łada – potok w południowo-zachodniej Polsce, w woj. dolnośląskim, w Górach Izerskich i na Pogórzu Izerskim, prawy dopływ Kamieniczki, długość 4,0 km, źródła na wysokości ok. 675 m n.p.m., ujście – ok. 425 m n.p.m.
Opis.
Wypływa z północno-wschodnich zboczy Tłoczyny w Grzbiecie Kamienickim Gór Izerskich. Powstaje z połączenia kilku bezimiennych potoków. Płynie w kierunku północno-wschodnim przez Proszową, gdzie skręca na wschód i uchodzi do Kamieniczki w górnej części Nowej Kamienicy.
Kontrowersje.
Na mapie Gór Izerskich jeszcze inny potok nosi nazwę „Łada”, jest to Jaroszycki Potok, płynący bardziej na południe i również uchodzący do Kamieniczki.

</doc>
<doc id="2688722" url="https://pl.wikipedia.org/wiki?curid=2688722" title="Bene Merentibus (moneta)">
Bene Merentibus (moneta)

Bene Merentibus (lub "Merentibus") – złote (próby 999,9) i srebrne (próby 999) monety kolekcjonerskie produkowane przez Mennicę Polską dla pacyficznego terytorium Niue. Są one prawnymi środkami płatniczymi Niue, a ich wartość inwestycyjna ustalana jest w zależności od aktualnego kursu kruszcu. Produkcję rozpoczęto w marcu 2012 r.
Na rewersie przedstawione jest popiersie Stanisława Augusta Poniatowskiego. Na awersie widnieje informacja o próbie i masie monety, głowa królowej brytyjskiej Elżbiety II, nazwa "Niue Island", nominał, oraz data wybicia. Brzeg jest gładki. Wyemitowano monety:

</doc>
<doc id="2688723" url="https://pl.wikipedia.org/wiki?curid=2688723" title="Death Race">
Death Race



</doc>
<doc id="2688730" url="https://pl.wikipedia.org/wiki?curid=2688730" title="Birger Larsen">
Birger Larsen

Birger Hvirring Larsen (ur. 27 marca 1942 w Kopenhadze) – piłkarz duński grający podczas kariery na pozycji obrońcy.
Kariera klubowa.
Całą karierę piłkarską Birger Larsen spędził w klubie Boldklubben Frem. Z Fremem zdobył wicemistrzostwo Danii w 1966 i 1967.
Kariera reprezentacyjna.
W reprezentacji Danii Larsen zadebiutował 29 czerwca 1964 w wygranym 4-0 meczu eliminacji Pucharu Narodów Europy z Albanią. W 1964 uczestniczył w Pucharze Narodów Europy. Dania zajęła ostatnie, czwarte miejsce a Larsen wystąpił w obu jej meczach. Ostatni raz w reprezentacji wystąpił 26 czerwca 1966 w przegranym 0-1 meczu Mistrzostw Nordyckich z Norwegią. Od 1963 do 1966 roku rozegrał w kadrze narodowej 12 meczów.

</doc>
<doc id="2688731" url="https://pl.wikipedia.org/wiki?curid=2688731" title="Zoilos I">
Zoilos I

Zoilos I () – król indo-grecki, panujący około w latach 130–120 p.n.e.
Objął władzę po śmierci Menandra I, współrządząc z jego żoną Agatokleją i synem Stratonem I. Ponieważ na jego monetach pojawia się wizerunek Heraklesa, przyjmuje się, że był krewnym królów baktryjskich Eutydemosa II i Demetriusza II, który odzyskał władzę na terenach zagarniętych wcześniej przez Menandra. Jedna z monet Zoilosa została ewidentnie przebita przez Menandra, co wskazuje na to że musiał je odzyskać jeszcze za życia tego władcy. Odbite przez Zoilosa Paropamisada i Arachozja zostały utrzymane przez jego bezpośrednich następców, także emitujących monety z Heraklesem.

</doc>
<doc id="2688733" url="https://pl.wikipedia.org/wiki?curid=2688733" title="Netsky">
Netsky

Netsky (właśc. Boris Daenen, ur. 5 kwietnia 1989 w Edegem) – belgijski wykonawca drum and bass.
Pseudonim "Netsky" pochodzi od nazwy wirusa komputerowego.
Życiorys.
Netsky pochodzi z małej miejscowości w Belgii, tworzy muzykę głównie w stylu liquid funk cechującą się wieloma warstwami instrumentalnymi i częstymi wokalami.
Karierę rozpoczął w 2009 roku, podpisując kontrakt z brytyjską wytwórnią Hospital Records.

</doc>
<doc id="2688734" url="https://pl.wikipedia.org/wiki?curid=2688734" title="Urow">
Urow

Urow (ros.: Уров) – rzeka w azjatyckiej części Rosji, w Kraju Zabajkalskim, lewy dopływ Argunu. Jej długość wynosi 290 km; dorzecze zajmuje powierzchnię 4210 km².
Rzeka wypływa z niewielkiego jeziora w Górach Uriumkańskich. Jest pokryta lodem przez 165–200 dni w roku (zazwyczaj od końca października do początku maja).

</doc>
<doc id="2688735" url="https://pl.wikipedia.org/wiki?curid=2688735" title="Staropramen (piwo)">
Staropramen (piwo)

Staropramen – marka piwa, produkowanego przez browar o tej samej nazwie. W lutym 2006 wprowadzono nowe logo i kształt butelek.
Piwa sprzedawane pod nazwą "Staropramen":

</doc>
<doc id="2688739" url="https://pl.wikipedia.org/wiki?curid=2688739" title="Hrabstwo Craighead">
Hrabstwo Craighead

Hrabstwo Craighead (ang. "Craighead County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 712,98 mil2 (1847 km2). Według spisu w 2020 roku liczy 111,2 tys. mieszkańców, w tym 70% skupiona była w mieście Jonesboro. Hrabstwo powstało 19 lutego 1859, posiada dwie siedziby administracyjne – Jonesboro i Lake City. 
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.
Demografia.
Według danych za lata 2017–2021, 3,8% mieszkańców urodziło się za granicami Stanów Zjednoczonych. W 2020 roku skład rasowy hrabstwa wyglądał następująco:
Według danych pięcioletnich z 2021 roku do największych grup należały osoby pochodzenia afroamerykańskiego, niemieckiego (11,5%), irlandzkiego (10,8%), „amerykańskiego” (10,4%), angielskiego (8,4%) i meksykańskiego (4,3%). 
Religia.
W 2010 roku do największych grup religijnych w hrabstwie należeli:

</doc>
<doc id="2688741" url="https://pl.wikipedia.org/wiki?curid=2688741" title="Dzieci Apokalipsy">
Dzieci Apokalipsy

Dzieci Apokalipsy (ang. "Animal's People") – powieść Indry Sinha z 2007.
Książkę w 2007 nominowano do Nagrody Bookera. W 2008 otrzymała nagrodę Commonwealth Writers's Prize (najlepsza książka w Europie i Południowej Azji). Zawiera 375 stron (włączając w to słowniczek terminów w hindi).
Fabuła.
Autor proponuje czytelnikowi fikcyjny monolog kalekiego siedemnastolatka spisany z jego wypowiedzi nagranych na taśmach. Temat książki dotyczy autentycznego zdarzenia, katastrofy w Bhopalu. Do najtragiczniejszej w skutkach katastrofy przemysłowej świata doszło 3 grudnia 1984 roku, w stolicy indyjskiego stanu Madhya Pradesh. Do atmosfery wydostało się w wyniku awarii w amerykańskiej fabryce pestycydów 40 ton trującego gazu powodując śmierć kilku tysięcy osób i przyczyniając się do przewlekłych chorób dziesiątek tysięcy osób. Bohaterowie tej powieści to osoby poszkodowane, daremnie od dziesiątków lat zabiegające o sprawiedliwość społeczną, zadośćuczynienie finansowe i możliwości leczenia.

</doc>
<doc id="2688743" url="https://pl.wikipedia.org/wiki?curid=2688743" title="Raport z Belmont">
Raport z Belmont

Raport z Belmont – Raport Państwowej Komisji dla Ochrony Ludzkich Uczestników Badań Biomedycznych i Behawioralnych, powołanej w czerwcu 1974 roku przez Kongres Stanów Zjednoczonych. Komisja została powołana pod wpływem ujawnienia szokujących informacji na temat prowadzenia badań na ludziach przez amerykańskich lekarzy, m.in. badania w Tuskegee nad nieleczonym syfilisem.
Raport zatytułowany „Ethical Principles and Guidelines for the Protection of Human Subjects of Research” (zwany też krótko Raportem z Belmontu, biorący swoją nazwę od ośrodka Belmont Conference Center, w którym go zredagowano) nakreśla 3 podstawowe zasady etyki badań klinicznych: szacunek dla pacjentów, dobroczynność i sprawiedliwość. Raport zawiera również praktyczne postulaty, takie jak: świadoma, dobrowolnie udzielona i zrozumiała dla pacjenta zgoda na udział w badaniu, wyważenie właściwych z punktu widzenia jednostki (pacjenta) proporcji pomiędzy korzyściami wynikającymi z uczestnictwa w badaniu a ryzykiem z nim związanym, a także sprawiedliwy dobór grup pacjentów.

</doc>
<doc id="2688744" url="https://pl.wikipedia.org/wiki?curid=2688744" title="Góry Uriumkańskie">
Góry Uriumkańskie

Góry Uriumkańskie (ros.: Урюмканский хребет, "Uriumkanskij chriebiet") – pasmo górskie w azjatyckiej części Rosji, w południowo-wschodniej części Kraju Zabajkalskiego, między rzekami Uriumkan i Urow. Rozciąga się na długości ok. 210 km, od górnego biegu Gazimuru do Argunu. Szerokość pasma wynosi 20–50 km. Wznosi się ono średnio na wysokość 900–1200 m n.p.m.; najwyższy szczyt ma wysokość 1325 m n.p.m. Pasmo zbudowane jest głównie ze skał z okresu późnego paleozoiku. Dominuje rzeźba średniogórska. Zbocza pasma są przeważnie strome (zwłaszcza w dolinach rzek) i porośnięte lasostepem i tajgą górska.

</doc>
<doc id="2688745" url="https://pl.wikipedia.org/wiki?curid=2688745" title="Aleksander Markiewicz">
Aleksander Markiewicz

Aleksander Markiewicz (ur. 14 maja 1918 w Petersburgu, zm. 1 kwietnia 2012 w New Canaan, Connecticut USA) – polski i amerykański architekt i projektant.
Życiorys.
Uczęszczał do szkoły jezuitów w Wilnie, po jej ukończeniu rozpoczął studia w Oficerskiej Szkole Inżynierii na kierunku inżynierii wojskowej. Po wybuchu II wojny światowej brał udział w kampanii wrześniowej, a następnie walczył w szeregach Armii Krajowej. Od 1945 studiował na Wydziale Architektury Politechniki Warszawskiej, dyplom otrzymał w 1949. Pracę architekta rozpoczął w pracowni Romualda Gutta, w zespole projektowym opracowującym Marszałkowską Dzielnicę Mieszkaniową i gmach Głównego Urzędu Statystycznego. Duża część projektów Aleksandra Markiewicza dotyczyła odbudowy zniszczonych budynków, razem z Zygmuntem Lewańskim zaprojektował zabudowę osiedla Grójecka (1956-1959). W 1960 należał do grupy projektowej, która wygrała międzynarodowy konkurs na projekt i nadzór architektoniczny nad budową biurowca w Bagdadzie. Po zakończeniu prac nie powrócił do Polski, w 1963 osiadł na stałe w USA. Dokonał nostryfikacji uprawnień do pracy architekta i związał swoją pracę zawodową z firmą "Shermann Associates" w Bloomfield Hills w Michigan, gdzie pracował, jako projektant. 
Odznaczony Złotym Krzyżem Zasługi.

</doc>
<doc id="2688750" url="https://pl.wikipedia.org/wiki?curid=2688750" title="Kluby piłkarskie w międzynarodowych rozgrywkach UEFA w sezonie 2012/2013">
Kluby piłkarskie w międzynarodowych rozgrywkach UEFA w sezonie 2012/2013

Lista 237 drużyn biorących udział w międzynarodowych rozgrywkach klubowych prowadzonych przez Unię Europejskich Związków Piłkarskich (UEFA) w sezonie 2012/2013– Lidze Mistrzów i Lidze Europy. Należą do nich zespoły, które zajęły najwyższe miejsca w rozgrywkach ligowych poszczególnych federacji, zdobywcy pucharów krajowych (bądź – w określonych przypadkach – ich finaliści) oraz zwycięzcy rankingu Fair Play UEFA.
Zasady podziału miejsc w rozgrywkach.
Miejsca w rozgrywkach klubowych UEFA zostały rozdzielone dla poszczególnych federacji na podstawie rankingu współczynników ligowych UEFA z 2010 roku. Współczynniki te obliczono na bazie punktów rankingowych zdobytych przez przedstawicieli tychże federacji w europejskich pucharach w przeciągu sezonów 2006/2007 – 2010/2011. Od pozycji zajmowanej przez daną federację w rankingu zależała zarówno liczba drużyn, które mogą ją reprezentować w Lidze Mistrzów i Lidze Europy UEFA, jak i umieszczenie ich w poszczególnych rundach tych turniejów.
W rozgrywkach klubowych UEFA w sezonie 2012/2013 najwięcej przedstawicieli – 7 – posiadają federacje z miejsc 1-3 w rankingu (Anglia, Hiszpania i Niemcy) oraz Holandia (dodatkowy zespół dzięki rankingowi Fair Play UEFA). Po 6 zespołów reprezentuje federacje z miejsc 4–8, po 5 – z miejsc 10–15 oraz Norwegia i Finlandia (dodatkowy zespół dzięki rankingowi Fair Play UEFA), po 4 – pozostałe, z wyjątkiem Liechtensteinu (1 drużyna) oraz Andory i San Marino (3 zespoły).
Liga Mistrzów UEFA.
W edycji 2012/2013 Ligi Mistrzów udział wzięło 76 zespołów z 52 federacji piłkarskich zrzeszonych w UEFA (poza Liechtensteinem). Zespoły zostały przydzielone do danych rund fazy kwalifikacyjnej oraz fazy grupowej zgodnie z rankingiem współczynników ligowych UEFA 2011.
Liczba zespołów kwalifikujących się do Ligi Mistrzów w sezonie 2012/2013:
Prawo udziału w rozgrywkach można było uzyskać poprzez:
Miejsce dla obrońcy tytułu Ligi Mistrzów UEFA.
Zgodnie z punktem 2.03 regulaminu rozgrywek Ligi Mistrzów UEFA 2012/2013, obrońca tytułu z poprzedniej edycji miał zagwarantowane miejsce w tych rozgrywkach, o ile nie zakwalifikował się do nich dzięki pozycji zajętej w tabeli ligowej. Obowiązywały przy tym następujące zasady:
Zwycięzca Ligi Mistrzów UEFA 2011/2012 – – nie zdołał zakwalifikować się do Ligi Mistrzów UEFA poprzez pozycję zajętą w lidze, ale zakwalifikował się do Ligi Europy UEFA jako zdobywca pucharu Anglii 2011/2012.
W tej sytuacji nastąpiła zmiana w podziale miejsc w Lidze Mistrzów:
Liga Europy UEFA.
W fazie kwalifikacyjnej edycji 2012/2013 Ligi Europy udział bierze 161 zespołów z 53 federacji piłkarskich zrzeszonych w UEFA. Zespoły zostały przydzielone do danych rund tej fazy zgodnie z rankingiem współczynników ligowych UEFA 2011. W rundzie play-off kwalifikacji dołączy do nich 15 drużyn, które odpadły w III rundzie kwalifikacyjnej Ligi Mistrzów. Miejsce w fazie grupowej będą miały zagwarantowane drużyny, które odpadły w fazie play-off Ligi Mistrzów. W 1/16 finału zagrają również zespoły, które zajęły 3. miejsca w fazie grupowej Ligi Mistrzów.
Łącznie w rozgrywkach edycji 2011/2012 Ligi Europy wezmą udział 194 drużyny.
Liczba zespołów kwalifikujących się do Ligi Europy w sezonie 2011/2012:
Prawo udziału w rozgrywkach można było uzyskać poprzez:
W przypadku, gdy dana drużyna uzyskała kwalifikację jednocześnie na 2 z wymienionych wyżej sposobów, obowiązywały następujące reguły(przez „przesunięcie o rundę wyżej” rozumie się np. umożliwienie startu danej drużynie w III rundzie kwalifikacji zamiast w II rundzie):
Miejsce dla obrońcy tytułu Ligi Europy UEFA.
Zgodnie z punktem 2.06 regulaminu rozgrywek Ligi Europy UEFA 2012/2013, obrońca tytułu z poprzedniej edycji ma zagwarantowane miejsce w tych rozgrywkach, o ile nie zakwalifikował się – dzięki pozycji zajętej w tabeli ligowej – do Ligi Mistrzów UEFA. Wówczas miał on prawo gry w fazie grupowej Ligi Europy UEFA. Obowiązywały przy tym następujące zasady:
Zwycięzca Ligi Europy UEFA 2011/2012 – – uzyskał prawo gry w Lidze Europy UEFA dzięki zajęciu 5 miejsca w lidze.
W tej sytuacji nastąpiła zmiana w podziale miejsc w Lidze Europy:
Przedstawiciele poszczególnych federacji.
Federacje piłkarskie zostały ułożone w kolejności zgodnej z pozycjami zajmowanymi w rankingu współczynników ligowych UEFA 2011.
Oznaczenia w tabeli:
Miejsca 1–10 w rankingu UEFA.
Anglia
Hiszpania
Niemcy
Włochy
Francja
Portugalia
Rosja
Ukraina
Holandia
Turcja
Miejsca 11–20 w rankingu UEFA.
Grecja
Dania
Belgia
Rumunia
Szkocja
Szwajcaria
Izrael
Czechy
Austria
Cypr
Miejsca 21–30 w rankingu UEFA.
Bułgaria
Chorwacja
Białoruś
Polska
Słowacja
Norwegia
Serbia
Szwecja
Bośnia i Hercegowina
Finlandia
Miejsca 31–40 w rankingu UEFA.
Irlandia
Węgry
Mołdawia
Litwa
Łotwa
Gruzja
Azerbejdżan
Słowenia
Macedonia
Islandia
Miejsca 41–53 w rankingu UEFA.
Kazachstan
Liechtenstein
Czarnogóra
Albania
Estonia
Walia
Armenia
Malta
Irlandia Północna
Wyspy Owcze
Luksemburg
Andora
San Marino

</doc>
<doc id="2688752" url="https://pl.wikipedia.org/wiki?curid=2688752" title="Uriumkan">
Uriumkan

Uriumkan (ros.: Урюмкан) – rzeka w azjatyckiej części Rosji, w Kraju Zabajkalskim, lewy dopływ Argunu. Wypływa z Gór Uriumkańskich. Jej długość wynosi 226 km; dorzecze zajmuje powierzchnię 4400 km².

</doc>
<doc id="2688754" url="https://pl.wikipedia.org/wiki?curid=2688754" title="Kaj Hansen (piłkarz)">
Kaj Hansen (piłkarz)

Kaj Hansen (ur. 16 sierpnia 1940 w Kopenhadze - zm. 2 lipca 2009) – piłkarz duński grający podczas kariery na pozycji obrońcy.
Kariera klubowa.
Karierę piłkarską Kaj Hansen rozpoczął w klubie Boldklubben Frem w 1960. Z Fremem zdobył wicemistrzostwo Danii w 1966 i 1967. 1968 spędził w amerykańskim klubie Washington Whips. W 1969 został zawodnikiem drugoligowego szwedzkiego Helsingborgs IF, z którym awansował do Allsvenskan. Ostatni okres w karierze spędził klubie Fagersta Södra IK, w którym zakończył karierę w 1972.
Kariera reprezentacyjna.
W reprezentacji Danii Hansen zadebiutował 19 maja 1963 w przegranym 0-6 towarzyskim meczu z Węgrami. W 1964 uczestniczył w Pucharze Narodów Europy. Dania zajęła ostatnie, czwarte miejsce a Hansen wystąpił w obu jej meczach. Ostatni raz w reprezentacji wystąpił 24 września 1967 w wygranym 5-0 meczu Mistrzostw Nordyckich z Norwegią. Od 1963 do 1967 roku rozegrał w kadrze narodowej 7 meczów.

</doc>
<doc id="2688758" url="https://pl.wikipedia.org/wiki?curid=2688758" title="Unda (rzeka)">
Unda (rzeka)

Unda (ros.: Унда) – rzeka w azjatyckiej części Rosji, w Kraju Zabajkalskim, prawy dopływ Ononu. Jej długość wynosi 273 km; dorzecze zajmuje powierzchnię 9170 km².
Źródła rzeki znajdują się we wschodniej części pasma Kukulbej. Unda jest pokryta lodem przez 160–200 dni w roku (zazwyczaj od przełomu października i listopada do końca kwietnia).

</doc>
<doc id="2688761" url="https://pl.wikipedia.org/wiki?curid=2688761" title="Port lotniczy Mendi">
Port lotniczy Mendi

Port lotniczy Mendi (IATA: MDU, ICAO: AYMN) – port lotniczy zlokalizowany w mieście Mendi, w prowincji Southern Highlands, w Papui-Nowej Gwinei. Obsługuje połączenia krajowe.

</doc>
<doc id="2688762" url="https://pl.wikipedia.org/wiki?curid=2688762" title="Kalužný">
Kalužný



</doc>
<doc id="2688763" url="https://pl.wikipedia.org/wiki?curid=2688763" title="Erling Nielsen">
Erling Nielsen

Erling Nielsen (ur. 2 stycznia 1935 w Odense - zm. 15 września 1996) – piłkarz duński grający podczas kariery na pozycji pomocnika.
Kariera klubowa.
Całą karierę piłkarską Erling Nielsen spędził w klubie Boldklubben 1909. Z Odense zdobył mistrzostwo Danii w 1959 i 1964 oraz Puchar Danii w 1962.
Kariera reprezentacyjna.
W reprezentacji Danii Nielsen zadebiutował 14 września 1958 w wygranym 4-1 meczu Mistrzostw Nordyckich ze Finlandią. W 1964 wystąpił w Pucharze Narodów Europy. Dania zajęła ostatnie, czwarte miejsce a Danielsen wystąpił w obu jej meczach z ZSRR i Węgrami, który był jego ostatnim meczem w reprezentacji. Od 1958 do 1964 roku rozegrał w kadrze narodowej 3 mecze.

</doc>
<doc id="2688766" url="https://pl.wikipedia.org/wiki?curid=2688766" title="Port lotniczy Misima">
Port lotniczy Misima

Port lotniczy Misima (IATA: MIS, ICAO: AYMM) – port lotniczy zlokalizowany na wyspie Misima, w prowincji Milne Bay, w Papui-Nowej Gwinei. Obsługuje połączenia krajowe.

</doc>
<doc id="2688769" url="https://pl.wikipedia.org/wiki?curid=2688769" title="Urulunguj">
Urulunguj

Urulunguj (ros.: Урулюнгуй) – rzeka w azjatyckiej części Rosji, w Kraju Zabajkalskim, lewy dopływ Argunu. Jej długość wynosi 189 km; dorzecze zajmuje powierzchnię 8360 km².
Źródła rzeki znajdują się w Górach Nerczyńskich. Przez 160–185 dni w roku (zazwyczaj od końca października do końca kwietnia) jest pokryta lodem. W środkowym biegu, na odcinku ok. 20–25 km prowadzi wody nieregularnie.

</doc>
<doc id="2688770" url="https://pl.wikipedia.org/wiki?curid=2688770" title="Smrčina">
Smrčina



</doc>
<doc id="2688774" url="https://pl.wikipedia.org/wiki?curid=2688774" title="Królewna Śnieżka i Łowca">
Królewna Śnieżka i Łowca

Królewna Śnieżka i Łowca (ang. "Snow White and the Huntsman") – amerykańsko-brytyjski film fantasy z 2012 roku w reżyserii Ruperta Sandersa. Film na podstawie baśni braci Grimm "Królewna Śnieżka".
Film miał premierę 30 maja 2012 roku w Wielkiej Brytanii, 31 maja w Niemczech, a 1 czerwca w Stanach Zjednoczonych i w Polsce.
Opis fabuły.
Królewna Śnieżka (Kristen Stewart) dorośleje i staje się coraz piękniejsza. Jej macochę, królową Ravennę (Charlize Theron), która zachowuje młodość i urodę, odbierając energię dwórkom, zżera zazdrość. Gdy magiczne lustro mówi jej, że przez Śnieżkę straci władzę, rozkazują ją do niej sprowadzić, aby wyrwać jej serce i ją zniszczyć. Dziewczyna ucieka i znajduje schronienie w przeklętym lesie. Tymczasem Ravenna ściąga na dwór łowcę i obiecuje, że przywróci życie jego żonie gdy przyprowadzi Śnieżkę. Łowca (Chris Hemsworth) odnajduje dziewczynę i staje po jej stronie. Uczy ją radzić sobie z leśnymi potworami i posługiwać się orężem. Śnieżce sprzyja też siedmiu krasnoludków, którzy kiedyś szanowali jej ojca, króla Magnusa. Gdy królewna nadgryza podrzucone przez królową Ravennę zatrute jabłko i zapada w sen, Łowca skłania jej przyjaciela z dzieciństwa, księcia Williama, aby pocałunkiem wyzwolił ją z zaklęcia w nadziei, że królewna przeżyje. Jednak Śnieżka nie budzi się. Wkrótce Łowca sam wyzwala ją spod klątwy "pocałunkiem prawdziwej miłości". Śnieżka zamienia się w wytrawnego wojownika, zakłada strój ze skóry jelenia, zbroję i rusza, by zniszczyć Ravennę i wyzwolić królestwo. Ma po swojej stronie armię poddanych.

</doc>
<doc id="2688775" url="https://pl.wikipedia.org/wiki?curid=2688775" title="Svend Aage Rask">
Svend Aage Rask

Svend Aage Rask (ur. 14 lipca 1935 w Odense, zm. 29 czerwca 2020) – duński piłkarz grający podczas kariery na pozycji bramkarza.
Kariera klubowa.
Całą karierę piłkarską Svend Aage Rask spędził w klubie Boldklubben 1909. Z Odense zdobył mistrzostwo Danii w 1959 i 1964 oraz Puchar Danii w 1962.
Kariera reprezentacyjna.
Jedyny raz w reprezentacji Danii Rask wystąpił 1 lipca 1969 w wygranym 6-0 towarzyskim meczu z Bermudami. W 1964 był w kadrze na Puchar Narodów Europy, na którym Dania zajęła ostatnie, czwarte miejsce.

</doc>
<doc id="2688776" url="https://pl.wikipedia.org/wiki?curid=2688776" title="Radfahrer-Verein Posen">
Radfahrer-Verein Posen

Radfahrer-Verein Posen - nieistniejące towarzystwo kolarskie, utworzone w Poznaniu w 1886.
Członkami towarzystwa byli głównie kupcy niemieccy, których stać było na nabycie roweru - urządzenia na owe czasy stosunkowo drogiego. W maju 1895 RVP zorganizowało pierwsze w Poznaniu zawody kolarskie na torze na Szelągu, który był podówczas jednym z czołowych terenów wypoczynku i rekreacji mieszkańców miasta. Współorganizatorem był Radfahrer Club Germania Posen. W 1911 świętowano uroczyście 25-lecie powstania klubu z udziałem niemieckich towarzystw kolarskich z terenu Śląska, Pomorza i Prus Wschodnich. 

</doc>
<doc id="2688777" url="https://pl.wikipedia.org/wiki?curid=2688777" title="Kaplica św. Mikołaja w Nowosybirsku">
Kaplica św. Mikołaja w Nowosybirsku

Kaplica św. Mikołaja Cudotwórcy (ros. Часовня во имя Святителя и Чудотворца Николая) – jedna z prawosławnych kaplic w Nowosybirsku. Przed przewrotem bolszewickim jeden z symboli miasta. W czasach Imperium Rosyjskiego uważano, że została wzniesiona w geograficznym centrum państwa. W 1930 kaplica została zburzona przez władze sowieckie, a w 1993, już po upadku Związku Radzieckiego staraniem władz kościelnych oraz mieszkańców miasta odbudowana.
Historia.
Decyzja o wzniesieniu kaplicy św. Mikołaja ma związek z jedną z organizacji charytatywnych (zajmowała się ona m.in. opieką nad sierotami i biednymi dziećmi) działających na terenie ówczesnego Nowonikołajewska. W 1913 wysłała ona petycję do władz miejskich oraz władz Cerkwi o zgodę na wzniesienie kaplicy w centrum miasta. Patron kaplicy, św. Mikołaj Cudotwórca, uważany był nie tylko za opiekuna Nowonikołajewska, ale został także wybrany na cześć imperatora Mikołaja II, oraz w związku z obchodzą niedawną trzechsetną rocznicą wstąpienia na tron dynastii Romanowów. Powołano komitet nadzorujący budowę, a opracowanie projektu powierzono architektowi Andriejowi Kriaczkowowi. Fundusze pod budowę nowego obiektu sakralnego w mieście zebrano wśród wiernych. Wznoszenie kaplicy rozpoczęto 20 lipca 1914, w dwudziestą rocznicę budowy mostu kolejowego przez rzekę Ob. Kaplica została zaplanowana w historyzującym stylu rosyjsko-bizantyjskim nawiązującym do architektury Nowogrodu i Pskowa z XIII i XIV wieku. 27 października 1915 została oddana do użytku, a 6 grudnia konsekrował ją biskup tomski i ałtajski (pod którego jurysdykcję kościelną podlegał Nowonikołajewsk) Anatol, który przekazał świątyni relikwie jej patrona św. Mikołaja oraz św. Pantaleona. Kaplica św. Mikołaja zyskała sobie szybko na wielkiej popularności wśród mieszkańców miasta. Pierwotnie podlegała parafii przy Soborze św. Aleksandra Newskiego, jednak już w 1919 zyskała sobie ona status samodzielnej placówki duszpasterskiej.
Nastanie władzy sowieckiej zmieniło sytuację kaplicy. Doświadczyła ona m.in. bolszewickiej akcji otwierania relikwii oraz w sposób szczególny w 1922 konfiskaty majątku kościelnego. Pod koniec lat dwudziestych kierownictwo partii w Nowosybirsku inspirowało żądania robotników w sprawie przejęcia na własność budynków cerkiewnych i zamknięcia obiektów kultu pod hasłem walki z zabobonem. Dało to niejako podstawę pod działania władz miejskich, które z uwagi na „żądania i pragnienia robotników” skonfiskowały budynek. 9 listopada 1929 zdecydowano o jego zburzeniu, co zostało ostatecznie zatwierdzone 27 grudnia. Jeszcze przed jej zniszczeniem, kaplicę doszczętnie ogołocono z resztek sprzętów liturgicznych, elementów dekoracyjnych, całego wyposażenia oraz ikon. Ich los jest do dzisiaj nieznany. 29 stycznia 1930 kaplica została wyburzona. Na zebraniach różnych komitetów dyskutowano co postawić na tym miejscu. Większość popierała pomysł budowy pomnika, który miałby upamiętnić bohaterów rewolucji. Pojawiły się jednak także pomysły by miejsce to pozostawić puste lub zagospodarować je fontanną lub małym obserwatorium astronomicznym. Ostatecznie na miejscu dawnej kaplicy postawiono Pomnik Komsomolca. W 1938 zastąpiono go natomiast pomnikiem Józefa Stalina, który został zdemontowany w latach 50. na fali procesu destalinizacji prowadzonego przez Nikitę Chruszczowa. Od tego czasu aż do rozpadu Związku Radzieckiego teren ten pozostawał pusty.
Kaplica obecnie.
21 września 1991 duchowieństwo z biskupem nowosybirskim i barnaulskim Tichonem na czele oraz wierni przeszli w procesji z soboru Wniebowstąpienia Pańskiego na miejsce dawnej kaplicy św. Mikołaja. Tego samego dnia poświęcono oraz wmurowano kamień węgielny pod mającą zostać wkrótce odbudowaną świątynię. Wkrótce rozpoczęła się jej rekonstrukcja, którą ukończono w 1993, na stulecie praw miejskich Nowosybirska. Autorem projektu był Aleksandr Czernobrowcew. 22/23 maja dokonano ponownej konsekracji świątyni. Odbudowana świątynia jest nieznacznie większa od oryginału, została też umiejscowiona w trochę innej pozycji niż jej poprzedniczka. W 2002 Boską Liturgię w kaplicy odprawił patriarcha moskiewski Aleksy II, który przekazał jej nową ikonę św. Mikołaja. W 2003 Monaster Daniłowski w Moskwie przekazał na potrzeby nowosybirskiej kaplicy relikwie św. Mikołaja. W 2012 wyemitowano pamiątkowe monety przedstawiające kaplicę św. Mikołaja, jako jeden z symboli Nowosybirska.

</doc>
<doc id="2688782" url="https://pl.wikipedia.org/wiki?curid=2688782" title="Mała Praszywa">
Mała Praszywa

Mała Praszywa (cz. "Malá Prašivá", 706 m n.p.m.) – szczyt w Beskidzie Śląsko-Morawskim, na Śląsku Cieszyńskim, w Czechach, na północno-zachodnim skraju pasma Ropicy, poniżej wyższej o 137 m Praszywej.
Na grzbiecie Małej Praszywej, na sporej polanie (ok. 700 m n.p.m.) znajduje się drewniany kościółek pod wezwaniem św. Antoniego Padewskiego, z 1640 roku, a obok, na skraju polany, schronisko turystyczne z 1921 r. oraz węzeł szlaków turystycznych.

</doc>
<doc id="2688783" url="https://pl.wikipedia.org/wiki?curid=2688783" title="Malá Prašivá">
Malá Prašivá



</doc>
<doc id="2688784" url="https://pl.wikipedia.org/wiki?curid=2688784" title="Yesilyurtu Stambuł">
Yesilyurtu Stambuł



</doc>
<doc id="2688785" url="https://pl.wikipedia.org/wiki?curid=2688785" title="Europaische Geschichte Online">
Europaische Geschichte Online



</doc>
<doc id="2688787" url="https://pl.wikipedia.org/wiki?curid=2688787" title="Bent Wolmar">
Bent Wolmar

Bent Wolmar (ur. 8 sierpnia 1937 we Fredericii) – piłkarz duński grający podczas kariery na pozycji obrońcy.
Kariera klubowa.
Podczas kariery piłkarskiej Bent Wolmar występował w klubie Aarhus GF. Z Aarhus zdobył wicemistrzostwo Danii w 1964 oraz Puchar Danii w 1965.
Kariera reprezentacyjna.
W reprezentacji Danii Wolmar zadebiutował 20 czerwca 1964 w przegranym 1-3 meczu Pucharu Narodów Europy z Węgier. Dania zajęła ostatnie, czwarte miejsce a Wolmar wystąpił w meczu z Węgrami. Ostatni raz w reprezentacji wystąpił 29 listopada 1964 w przegranym 2-4 meczu eliminacji Mistrzostw Świata z Grecją. W 1964 roku rozegrał w kadrze narodowej 6 meczów.

</doc>
<doc id="2688788" url="https://pl.wikipedia.org/wiki?curid=2688788" title="Brad McGee">
Brad McGee



</doc>
<doc id="2688790" url="https://pl.wikipedia.org/wiki?curid=2688790" title="Prašivá">
Prašivá



</doc>
<doc id="2688791" url="https://pl.wikipedia.org/wiki?curid=2688791" title="Tałanguj">
Tałanguj

Tałanguj (ros.: Талангуй) – rzeka w azjatyckiej części Rosji, w Kraju Zabajkalskim, lewy dopływ Undy. Jej długość wynosi 120 km; dorzecze zajmuje powierzchnię 2210 km².
Źródła rzeki znajdują się w zachodniej części pasma Kukulbej. Przez 170–200 dni w roku (zazwyczaj od końca października do początku maja) jest pokryta lodem.

</doc>
<doc id="2688792" url="https://pl.wikipedia.org/wiki?curid=2688792" title="Kościół Wszystkich Świętych w Tarnowie Podgórnym">
Kościół Wszystkich Świętych w Tarnowie Podgórnym

Kościół Wszystkich Świętych w Tarnowie Podgórnym – zabytkowy kościół parafialny w Tarnowie Podgórnym, w gminie Tarnowo Podgórne, w powiecie poznańskim. Jest najstarszym obiektem sakralnym na terenie gminy.
Historia i architektura.
Jest to świątynia gotycka, orientowana, jednonawowa, na fundamentach z kamienia polnego, ukończona w 1464, restaurowana w 1787. Kościół posiada sklepienie gwiaździste, na którym w kartuszu z żeber gotyckich jest umieszczona biała róża. Wyposażenie wnętrza pochodzi z 2. połowy XVIII wieku. Klasycystyczny ołtarz pochodzi z 1787. Wieża kościelna nie została nigdy ukończona, posiada nadbudowę drewnianą z 1787.
Teren okalający świątynię pełnił do końca XIX wieku rolę cmentarza. W 1900 naprzeciw wejścia głównego wybudowano kaplicę przedpogrzebową.
Głazy pamiątkowe.
Przy kościele stoją dwa głazy pamiątkowe:

</doc>
<doc id="2688794" url="https://pl.wikipedia.org/wiki?curid=2688794" title="Bronisław Gimpel">
Bronisław Gimpel

Bronisław Gimpel (ur. 29 stycznia 1911 we Lwowie, zm. 1 maja 1979 w Los Angeles) – polsko-amerykański skrzypek i pedagog muzyczny żydowskiego pochodzenia.
Życiorys.
Rozpoczął naukę gry na fortepianie i skrzypcach w domu w wieku pięciu lat. W wieku ośmiu lat był uczniem Moritza Wolfsthala w Konserwatorium Lwowskim. Po roku 1922 uczył się w Konserwatorium Wiedeńskim u Roberta Pollacka.
W wieku czternastu lat wystąpił z koncertem skrzypcowym Karla Goldmarka z Filharmonikami Wiedeńskimi. W następnym roku odbył tourneé po Włoszech, gdzie wystąpił przed królem Wiktorem Emanuelem i papieżem Piusem XI. Umożliwiono mu grę na skrzypcach Guarneriego. Grał też nad grobem Paganiniego.
Koncertował też w innych krajach Europy oraz w Ameryce Południowej. W Konserwatorium Berlińskim doskonalił swoje umiejętności u Carla Flescha. Został zaangażowany na kierowniczych stanowiskach w Królewcu i Göteborgu.
W roku 1937 wyjechał do Stanów Zjednoczonych. W Los Angeles został koncertmistrzem orkiestry Los Angeles Philharmonic. W latach 1942–1945 służył w armii amerykańskiej. Po wojnie koncertował w Europie, do roku 1963 grał partię pierwszych skrzypiec w warszawskim kwintecie fortepianowym, stworzonym przez Władysława Szpilmana.
W latach 1959 i 1960 prowadził kursy mistrzowskie w Akademii Muzycznej w Karlsruhe. Od 1967 był profesorem University of Connecticut, od 1973 został profesorem Royal Northern College of Music w Manchesterze.
Jego starszy brat, Jakub Gimpel (1906–1989) był pianistą i autorem muzyki filmowej.

</doc>
<doc id="2688798" url="https://pl.wikipedia.org/wiki?curid=2688798" title="Helge Jørgensen">
Helge Jørgensen

Helge Jørgensen (ur. 17 września 1937 w Odense) – piłkarz duński grający podczas kariery na pozycji napastnika.
Kariera klubowa.
Całą piłkarską karierę Helge Jørgensen występował w klubie KFUM Odense.
Kariera reprezentacyjna.
W reprezentacji Danii Jørgensen zadebiutował 11 czerwca 1962 w wygranym 6-1 meczu Mistrzostw Nordyckich z Norwegią, w którym w 22 min. otworzył wynik spotkania. Ostatni raz w reprezentacji wystąpił 29 listopada 1964 w przegranym 2-4 meczu Mistrzostw Nordyckich ze Szwecją. W 1962 roku rozegrał w kadrze narodowej 6 meczów, w których strzelił 2 bramki. W 1964 był w kadrze na Puchar Narodów Europy, na którym Dania zajęła ostatnie, czwarte miejsce.

</doc>
<doc id="2688799" url="https://pl.wikipedia.org/wiki?curid=2688799" title="Kamieniczka (dopływ Kamienicy)">
Kamieniczka (dopływ Kamienicy)

Kamieniczka (niem. "Neu-Kemnnitz", "Langwasser") – potok w południowo-zachodniej Polsce, w woj. dolnośląskim, na Pogórzu Izerskim, lewy dopływ Kamienicy, długość 5,6 km, źródła na wysokości ok. 450 m n.p.m., ujście – ok. 355 m n.p.m.
Opis.
Źródła znajdują się na wschód od wsi Kłopotnica, na pograniczu Przedgórza Rębiszowskiego i Obniżenia Starej Kamienicy, na Pogórzu Izerskim. Powstaje z połączenia kilku bezimiennych potoków. Płynie w kierunku południowo-wschodnim przez łąki. W górnej części Nowej Kamienicy przyjmuje z prawej strony najpierw Ładę, a później Jaroszycki Potok. We wsi skręca na północny wschód, a po jej opuszczeniu, na wschód. Uchodzi do Kamienicy między Starą Kamienicą a Barcinkiem.

</doc>
<doc id="2688800" url="https://pl.wikipedia.org/wiki?curid=2688800" title="Ricardo Sánchez">
Ricardo Sánchez

Ricardo Pascual Sánchez Moreno (ur. 27 maja 1982 w Guadalajarze) – meksykański piłkarz występujący na pozycji pomocnika.
Kariera klubowa.
Sánchez pochodzi z miasta Guadalajara i jest wychowankiem tamtejszego zespołu Club Atlas. Profesjonalną karierę rozpoczynał jednak w drugoligowym Club Celaya, natomiast wiosną 2004 przeszedł do występującego w najwyższej klasie rozgrywkowej CD Irapuato. W meksykańskiej Primera División zadebiutował za kadencji szkoleniowca Alexandre Guimaraesa – 14 lutego 2004 w przegranym 1:3 spotkaniu z Tigres UANL. Po sezonie 2003/2004 spadł z Irapuato do drugiej ligi i na tym poziomie rozgrywek bez większych sukcesów reprezentował jeszcze barwy drużyn Huracanes de Colima, Chivas La Piedad, Correcaminos UAT i Gallos Caliente.
W 2007 roku Sánchez został zawodnikiem amerykańskiego California Victory, występującego w drugiej lidze – USL First Division. Rok później odszedł do grającego na tym samym poziomie rozgrywek klubu Minnesota Thunder. Tam szczególnie udany był dla niego sezon 2009, kiedy to został królem asyst ligi i wybrano go do najlepszej jedenastki First Division. W późniejszym czasie był także graczem innych drugoligowców z USA, tym razem w USSF Division 2 Professional League – Vancouver Whitecaps i Tampa Bay Rowdies.
Kariera reprezentacyjna.
W 1999 roku Sánchez został powołany przez selekcjonera José Luisa Reala do reprezentacji Meksyku U-17 na Młodzieżowe Mistrzostwa Świata w Nowej Zelandii. Był wówczas kapitanem i podstawowym zawodnikiem swojej drużyny, rozgrywając wszystkie cztery mecze, natomiast meksykańska kadra narodowa odpadła z turnieju w ćwierćfinale.

</doc>
<doc id="2688802" url="https://pl.wikipedia.org/wiki?curid=2688802" title="Hekseny">
Hekseny

Hekseny, – grupa izomerycznych organicznych związków chemicznych należących do alkenów, które mają jedno wiązanie podwójne i zbudowane są z sześciu atomów węgla. W zależności od położenia wiązania podwójnego rozróżnia się 3 izomery funkcyjne heksenów prostołańcuchowych (1-heksen, 2-heksen, 3-heksen), przy czym 2-heksen i 3-heksen występują w formach "cis" i "trans". Istnieje również 13 heksenów rozgałęzionych, w tym 3-metylo-2-penten i 4-metylo-2-penten występujące w formach cis i trans oraz 3-metylo-1-penten występujący w postaci dwóch enancjomerów.
Związki te są w normalnych warunkach cieczami, praktycznie nierozpuszczalnymi w wodzie, ale za to rozpuszczalnymi w takich rozpuszczalnikach organicznych jak np. etanol, benzen, chloroform, eter dietylowy czy aceton. 1-Heksen wykorzystywany jest jako komonomer w procesach otrzymywania tworzyw sztucznych, np. LLDPE (liniowy polietylen o niskiej gęstości).

</doc>
<doc id="2688803" url="https://pl.wikipedia.org/wiki?curid=2688803" title="Gazimur">
Gazimur

Gazimur (ros.: Газимур) – rzeka w azjatyckiej części Rosji, w Kraju Zabajkalskim, lewy dopływ Argunu. Jej długość wynosi 592 km; dorzecze zajmuje powierzchnię 12 100 km².
Źródła rzeki znajdują się w Górach Nerczyńskich. W dolinie górnego i środkowego Gazimuru występują stepy górskie. W środkowym i dolnym biegu rzeka przepływa doliną między Górami Borszczowocznymi i Gazimurskimi. Reżim deszczowy.

</doc>
<doc id="2688806" url="https://pl.wikipedia.org/wiki?curid=2688806" title="Jørgen Rasmussen (ur. 1937)">
Jørgen Rasmussen (ur. 1937)

Jørgen Rasmussen (ur. 19 lutego 1937 w Ringe) – piłkarz duński grający podczas kariery na pozycji pomocnika.
Kariera klubowa.
Całą karierę piłkarską Jørgen Rasmussen spędził w klubie Boldklubben 1913. Z Odense zdobył wicemistrzostwo Danii w 1962 i 1963 oraz Puchar Danii w 1963.
Kariera reprezentacyjna.
Jedyny raz w reprezentacji Danii Rasmussen wystąpił 6 września 1964 w wygranym 2-1 meczu Mistrzostw Nordyckich z Finlandią, w którym w 85 min. ustalił wynik meczu. W 1964 był w kadrze na Puchar Narodów Europy, na którym Dania zajęła ostatnie, czwarte miejsce.

</doc>
<doc id="2688807" url="https://pl.wikipedia.org/wiki?curid=2688807" title="Żywica olibanowa">
Żywica olibanowa



</doc>
<doc id="2688808" url="https://pl.wikipedia.org/wiki?curid=2688808" title="Schussenried">
Schussenried

Niemcy:
Inne:

</doc>
<doc id="2688809" url="https://pl.wikipedia.org/wiki?curid=2688809" title="Surtur Rising">
Surtur Rising

Surtur Rising – ósmy studyjny album szwedzkiej grupy wykonującej melodic death metal, Amon Amarth, został wydany 29 marca 2011 roku przez wytwórnię płytową Metal Blade.
Lista Utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego

</doc>
<doc id="2688810" url="https://pl.wikipedia.org/wiki?curid=2688810" title="Andrzej Bator">
Andrzej Bator

Andrzej Franciszek Bator (ur. 27 sierpnia 1956 w Kłodzku) – polski prawnik, profesor nauk prawnych specjalizujący się w filozofii prawa, teorii państwa i prawa; nauczyciel akademicki związany z uczelniami we Wrocławiu i Wałbrzychu.
Życiorys.
Urodził się w 1956 w Kłodzku, gdzie spędził dzieciństwo oraz wczesną młodość. Uczęszczał tam kolejno do Szkoły Podstawowej nr 1 im. Adama Mickiewicza, a następnie Liceum Ogólnokształcącego im. Bolesława Chrobrego. Po pomyślnie zdanym egzaminie maturalnym podjął w 1975 studia prawnicze na Uniwersytecie Wrocławskim, które ukończył magisterium w 1979.
Bezpośrednio po ukończeniu studiów pracował w Sądzie Rejonowym w Kłodzku, po czym znalazł zatrudnienie na Wydziale Prawa i Administracji. W 1988 uzyskał stopień naukowy doktora na podstawie pracy pt. "Norma planowania gospodarczego a system prawa PRL", której promotorem był prof. Stanisław Kaźmierczyk. W 2000 otrzymał stopień naukowy doktora habilitowanego nauk prawnych w zakresie prawa o specjalności teoria prawa na podstawie dorobku naukowego oraz rozprawy nt. "Użycie normy prawnej w regulacji stosunków gospodarczych". W 2003 objął stanowisko profesora nadzwyczajnego w Katedrze Teorii i Filozofii Prawa, której został również kierownikiem. W 2004 otrzymał od prezydenta RP Aleksander Kwaśniewski tytuł profesora nauk prawnych. 
Poza Uniwersytetem Wrocławskim wykładał także w Międzywydziałowym Instytucie Prawa i Administracji Uniwersytetu Opolskiego oraz Państwowej Wyższej Szkole Zawodowej w Wałbrzychu, gdzie był współtwórcą i dyrektorem Instytutu Administracji Publicznej, a w latach 2003-2008 prorektorem tej uczelni.
W 2017 został członkiem rady programowej Archiwum im. Wiktora Osiatyńskiego.
Dorobek naukowy i odznaczenia.
Jego zainteresowania naukowe koncentrują się wokół zagadnień związanych z filozofią prawa, teorią państwa i prawa. Poza tym zajmuje się on problematyką instrumentalizacji prawa, zagadnieniami kompetencji prawnej i prawniczej, a także prawem w kontekście globalizacji. Należy do cenionych ekspertów opinii prawniczych zamawianych przez liczne instytucje publiczne, w tym Kancelarię Sejmu RP. Ma w swoim dorobku ponad 45 publikacji, w tym 36 indywidualnych. Wypromował 3 doktorów. Do jego ważniejszych publikacji należą:
Za swoje osiągnięcia był wielokrotnie nagradzany, w tym w 1999 roku indywidualną Nagrodą Rektora UWr oraz w 2012 roku Złotym Medalem Rektora PWSZ w Wałbrzychu.

</doc>
<doc id="2688814" url="https://pl.wikipedia.org/wiki?curid=2688814" title="Góry Gazimurskie">
Góry Gazimurskie

Góry Gazimurskie (ros.: Газимурский хребет; "Gazimurskij chriebiet") – pasmo górskie w azjatyckiej części Rosji, na Zabajkalu, w południowo-wschodniej części Kraju Zabajkalskiego, między rzekami Gazimur i Uriumkan. Rozciąga się na długości ok. 200 km i szerokości 20–50 km. Wznosi się średnio na wysokość 900–1100 m n.p.m.; najwyższy szczyt, Uszmunckij Golec, ma wysokość 1372 m n.p.m. Pasmo zbudowane jest ze skał z okresu paleozoiku i mezozoiku, głównie z granitów, gnejsów, łupków krystalicznych oraz piaskowców. Dominuje rzeźba średnio-, miejscami niskogórska. Zbocza porozcinane są dolinami rzek i pokryte górską tajgą, miejscami także lasostepem.

</doc>
<doc id="2688815" url="https://pl.wikipedia.org/wiki?curid=2688815" title="Kościół św. Stanisława Biskupa w Buku">
Kościół św. Stanisława Biskupa w Buku

Kościół Świętego Stanisława Biskupa w Buku – rzymskokatolicki kościół parafialny znajdujący się w podpoznańskim Buku przy ulicy Mury.
Wcześniejszy kościół, w stylu gotyckim istniał w tym miejscu aż do zawalenia się wieży w 1806, po którym go rozebrano.
Istniejąca świątynia została wybudowana w stylu klasycystycznym w latach 1838-1846. Projekt powstał jeszcze w 1828 roku w pracowni niemieckiego architekta Karla Friedricha Schinkla i zachował się w oryginale w Kupferstichkabinett w Berlinie. Większość źródeł podaje Schinkla jako głównego autora, a niektóre wskazują na architekta Peipa jako wiodącego projektanta kościoła i współudział Schinkla, przy czym późniejsze źródła odrzucają ten pogląd i przypisują projekt Schinklowi. 
W 1899 kościół został odnowiony. Po wkroczeniu Niemców we wrześniu 1939 świątynię przeznaczono na magazyn umundurowania. W nocy z 25 na 26 stycznia 1945 kościół został spalony przez wycofujące się wojska niemieckie. Spłonął wówczas m.in. ołtarz z cudownym obrazem Matki Boskiej Literackiej. Po wojnie kościół odbudowano z wykorzystaniem murów zewnętrznych w latach 1946-1951 pod nadzorem architekta Rogera Sławskiego, a doszczętnie zniszczone wnętrze umeblowano w rokokowe (ok. 1775) wyposażenie sprowadzone z kościoła reformackiego Świętych Stygmatów św. Franciszka z Asyżu w Woźnikach. Na początku lat 90. XX wieku, po zwróceniu starego wyposażenia do Woźnik, kościół otrzymał nowe ołtarze: główny autorstwa Romana Czeskiego i boczne stolarzy Wąsowiczów. 
W sąsiedztwie kościoła znajduje się plebania, wikariat, dom katolicki oraz m.in. nagrobek Władysława Niegolewskiego i tablice pamiątkowe.

</doc>
<doc id="2688817" url="https://pl.wikipedia.org/wiki?curid=2688817" title="Erich Steinbrinck">
Erich Steinbrinck



</doc>
<doc id="2688820" url="https://pl.wikipedia.org/wiki?curid=2688820" title="Once Sent from the Golden Hall">
Once Sent from the Golden Hall

Once Sent from the Golden Hall – pierwszy studyjny album szwedzkiej grupy wykonującej melodic death metal, Amon Amarth, został wydany 12 lutego 1998 roku przez wytwórnię płytową Metal Blade.
Lista Utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2688822" url="https://pl.wikipedia.org/wiki?curid=2688822" title="USS Cochino (SS-345)">
USS Cochino (SS-345)

USS Cochino (SS-345) – amerykański okręt podwodny typu "Balao", który po zakończeniu wojny został zmodernizowany do standardu GUPPY III. Pierwszy okręt podwodny który w czasie zimnej wojny prowadził rozpoznanie w pobliżu brzegów Związku Radzieckiego. Okręt zatonął 29 sierpnia 1949 roku, na skutek eksplozji akumulatorów niedaleko Norwegii, podczas operacji na wodach arktycznych celem obserwacji spodziewanej radzieckiej próby atomowej. Dzięki pomocy udzielonej przez towarzyszący mu inny okręt podwodny - USS „Tusk” (SS-426) - zdołano uratować niemal całą załogę. Śmierć poniósł jeden pracownik cywilny, sześciu marynarzy zostało uznanych za zaginionych.

</doc>
<doc id="2688823" url="https://pl.wikipedia.org/wiki?curid=2688823" title="Erich Koellner">
Erich Koellner



</doc>
<doc id="2688829" url="https://pl.wikipedia.org/wiki?curid=2688829" title="Brendan Rodgers">
Brendan Rodgers

Brendan Rodgers (ur. 26 stycznia 1973) – trener piłkarski i piłkarz pochodzący z Irlandii Północnej.
Karierę piłkarską rozpoczął w Ballymena United, po czym przeniósł się do Reading w wieku 18 lat, gdzie kontuzja zmusiła go do przedwczesnego zakończenia kariery.
Rodgers pozostał w Reading i pracował jako trener drużyn młodzieżowych. W 2004 roku José Mourinho zaoferował mu pracę w Chelsea na tym samym stanowisku. W 2006 roku został trenerem rezerw Chelsea. W listopadzie 2008 roku zaakceptował ofertę objęcia Watford. W czerwcu 2009 roku powrócił do Reading, lecz tym razem na stanowisko trenera pierwszej drużyny po tym, jak Steve Coppell podał się do dymisji. Jednak już w grudniu 2009 roku odszedł za porozumieniem stron. W lipcu 2010 objął Swansea City. W ciągu roku wprowadził Swansea City do elitarnej Premier League i tym samym sprawił, że Swansea City została pierwszym walijskim klubem występującym w tych rozgrywkach. 1 czerwca 2012 roku został mianowany trenerem Liverpoolu F.C., z którym podpisał trzyletni kontrakt. W sezonie 2012/2013 zajął z „The Reds” siódmą lokatę w lidze, natomiast w sezonie 2013/2014 został wraz z Liverpoolem wicemistrzem Anglii, mając realną szansę na ostateczny triumf aż do ostatniej kolejki, wracając do rozgrywek Ligi Mistrzów z tym klubem po jego pięciu latach nieobecności. Dzięki znakomitym wynikom w lidze, został wybrany menedżerem sezonu przez League Managers Association. 26 maja 2014, Rodgers przedłużył kontrakt z klubem do 2018 roku. 4 października 2015 został zwolniony z Liverpoolu po remisie w derbach Merseyside.
26 lutego 2019 został trenerem Leicester City.
Ma syna Antona, który jest piłkarzem grającym w trzecioligowym Swindon Town.

</doc>
<doc id="2688833" url="https://pl.wikipedia.org/wiki?curid=2688833" title="Wsiewołod Szymanowski">
Wsiewołod Szymanowski

Wsiewołod Juljewicz Szymanowski, Wsewołod Szymanowski (ros. Всеволод Юльевич Шимановский, ukr. Всеволод Юліанович Шимановський, ur. 1866 w Kijowie, zm. 1934 w Krymsku) – ukraiński pszczelarz.
Miał wykształcenie wojskowe, po przejściu na emeryturę został nauczycielem wiejskim, zajął się również ogrodnictwem i pszczelarstwem. Od 1921 do 1925 był nauczycielem w szkole pszczelarskiej na Wołyniu.

</doc>
<doc id="2688835" url="https://pl.wikipedia.org/wiki?curid=2688835" title="Kościół Wszystkich Świętych w Kórniku">
Kościół Wszystkich Świętych w Kórniku

Kościół Wszystkich Świętych – rzymskokatolicki kościół parafialny znajdujący się w podpoznańskim Kórniku przy ulicy Średzkiej, należący do dekanatu kórnickiego w archidiecezji poznańskiej. 11 lipca 2011 roku obiekt uznany został za Pomnik historii Polski.
Historia.
Został wzniesiony w 1437 dzięki Łukaszowi I Górce, wówczas staroście kościańskiemu. W XVI wieku na pewien czas Łukasz III Górka przekształcił kolegiatę w zbór luterański.
Architektura.
Jest to świątynia gotycka, trzynawowa, halowa z fundacji Górków, ukończona w 1437. Po pożarze w 1836 przebudowana według projektu Franciszka Marii Lanciego w 1838. Z tego czasu fasada i sklepienia. Na zewnętrznej ścianie fasady późnorenesansowy nagrobek Andrzeja II Górki, kasztelana międzyrzeckiego (zmarłego 1583). W prezbiterium późnorenesansowe nagrobki Łukasza (zmarłego 1573) i Stanisława (zmarłego 1592) Górków, wojewodów poznańskich. Wykonał je rzeźbiarz Horst z Poznania. W kaplicy nagrobek klasycystyczny z czarnego marmuru Teofili Działyńskiej (Szołdrskiej-Potulickiej) (zmarłej 1790).

</doc>
<doc id="2688841" url="https://pl.wikipedia.org/wiki?curid=2688841" title="Jičínka">
Jičínka

Jičínka – rzeka o długości 25,8 km we wschodnich Czechach, w kraju morawsko-śląskim, w regionie północnych Moraw. Powierzchnia dorzecza 113,9 km². Prawy dopływ Odry.
Wypływa z "Veřovickich vrchów" w południowo-zachodnim Beskidzie Śląsko-Morawskim na wysokości 630 m n.p.m. Następnie płynie w kierunku północno-zachodnim przez gminy: Veřovice, Mořkov, Životice u Nového Jičína, Žilina, Nowy Jiczyn i Kunín, za którym na wysokości 243 m n.p.m. uchodzi do Odry.

</doc>
<doc id="2688855" url="https://pl.wikipedia.org/wiki?curid=2688855" title="Kaneto Shindō">
Kaneto Shindō

 – japoński reżyser, scenarzysta, dyrektor artystyczny i producent filmowy. Wyreżyserował 48 filmów i napisał 238 scenariuszy.
Shindō był jednym z czołowych twórców kina japońskiego. Tworzył kino niezależne unikając wielkich wytwórni filmowych i samodzielnie realizował scenografie i scenariusze swoich filmów. W początkach kariery był asystentem reżysera Kenji Mizoguchiego, który pozostawał zawsze dla Shindō mistrzem i wzorem do naśladowania.
Zrealizował kilka filmów poświęconych zrzuceniu bomby atomowej na Hiroszimę w 1945 (nap. "Dzieci Hiroszimy"). Z uznaniem spotykały się także wyreżyserowane przez niego filmy grozy, których akcja rozgrywa się w dawnej Japonii (m.in. "Kobieta-diabeł", "Czarny kot"). Realizował także współczesne dramaty podejmujące problemy społeczne i psychologiczne.
Pozostawał aktywny zawodowo niemal do końca życia. Swój ostatni film "Ichimai no hagaki" zrealizował w 2010, mając 98 lat i poruszając się na wózku inwalidzkim. Film ten został zgłoszony jako japoński kandydat do Oscara w kategorii "Najlepszego filmu nieanglojęzycznego", ale ostatecznie nie otrzymał nominacji.
Laureat Nagrody Asahi za 1975 rok.
Zmarł w swoim domu w Tokio miesiąc po 100. urodzinach.

</doc>
<doc id="2688856" url="https://pl.wikipedia.org/wiki?curid=2688856" title="Pogrzeb pięciu poległych">
Pogrzeb pięciu poległych



</doc>
<doc id="2688863" url="https://pl.wikipedia.org/wiki?curid=2688863" title="Ducati 1199 Panigale">
Ducati 1199 Panigale

Ducati 1199 Panigale − motocykl sportowy firmy Ducati, zaprezentowany na targach EICMA. Nazwa pochodzi od miasteczka produkcyjnego Borgo Panigale. W chwili zaprezentowania motocykl miał najmocniejszy na świecie, seryjnie produkowany dwucylindrowy silnik osiągający 195 KM przy 10,750 rpm i 132 Nm momentu obrotowego przy 9000 obr./min. Ducati 1199 ma najwyższy stosunek mocy do masy i momentu obrotowego do masy wśród obecnie produkowanych motocykli. Silnik jest głównym elementem struktury nośnej motocykla – przymocowane są do niego m.in.: wahacz, tylny amortyzator, rama pomocnicza, osprzęt, wydech oraz podnóżki pasażera.
Wyposażenie.
Motocykl wyposażony jest w aluminiowe zawieszenie Marzocchi z przodu (średnica 50mm) i amortyzator Sachs z tyłu, kontrolę trakcji (Ducati Traction Control), quick shifter (Ducati Quick Shift), kontrolę hamowania silnikiem (Engine Brake Control) i różne mapy zapłonu (Ducati Riding Modes).
Wersje.
1199 Panigale – podstawowa wersja motocykla. Jako wyposażenie opcjonalne dostępny ABS.
1199 Panigale S – DES (Ducati Electronic Suspension) - elektronicznie sterowane zawieszenie Öhlins z przodu z tyłu, regulowany amortyzator skrętu Öhlins, kute felgi Marchesini, przedni błotnik wykonany z włókna węglowego, światła przednie LED i "Aero kit" – poszerzona górna część przedniej owiewki.
1199 Panigale S Tricolore – to co w wersji S, dodatkowo ABS w standardzie, tytanowy wyścigowy układ wydechowy Ducati Performance, nowej generacji DDA+ (Ducati Data Analyzer +) – system pozwalający na zapis i odczyt specyfikacji jazdy, z funkcją zapisu czasów okrążeń z wykorzystaniem GPS.

</doc>
<doc id="2688867" url="https://pl.wikipedia.org/wiki?curid=2688867" title="Flaccus Aulus Avillius">
Flaccus Aulus Avillius

Flaccus Aulus Avillius (ur. ok. 15 p.n.e., zm. 39 n.e.) – namiestnik rzymski w Aleksandrii. Na początku 32 roku n.e. mianowany przez Tyberiusza namiestnikiem Aleksandrii, Egiptu i Libii. Pełnił swoją funkcję przez siedem lat (do października 38 roku). Postać rzymskiego namiestnika znana jest przede wszystkim z pism Filona z Aleksandrii ("Flakkus" oraz "Postelstwo do Gajusza").
Życie i kariera polityczna.
Flakkus urodził się w rzymskiej arystokratycznej rodzinie. Kształcił się razem z wnukami Augusta. Młodość spędził w ścisłym gronie Tyberiusza. Otrzymując tytuł "towarzysza" został zaliczony do tak zwanych "pierwszych przyjaciół" na dworze cesarza Tyberiusza. W roku 29 n.e., na rozkaz Tyberiusza, wraz z Sejanem i innymi wytoczył proces Agryppinie Starszej, matce późniejszego cesarza Kaliguli, który zakończył się jej śmiercią na zesłaniu. Po śmierci Tyberiusza Flakkus miał poważne obawy przed nowym władcą, Kaligulą, który rozpoczął zemstę na oskarżycielach, mimo ogłoszonej amnestii dla dawnych wrogów rodziny cesarskiej.
Prefektura w Egipcie.
Według Filona, przez pierwsze pięć lat sprawowania władzy Egipcjanie nie mieli większych powodów do narzekań, choć bunty w Egipcie i w samej Aleksandrii zdarzały się dość systematycznie. Flakkus popadł w konflikt z dwoma politycznymi liderami Aleksandrii, Izydorem i Lamponem. Źródła epigraficzne i papirologiczne potwierdzają informacje Filona. To właśnie na Flakkusie ciążyła odpowiedzialność za pogrom Żydów. Filon później napisze:
Po dojściu Kaliguli do władzy, namiestnik czuł się na tyle zagrożony, że załamał się nerwowo i zaczął zaniedbywać swoje obowiązki. Pod koniec 37 roku mianowano następcę Flakkusa. Był nim Makron, szef cesarskiej służby bezpieczeństwa w Rzymie, którego przybycia Flakkus spodziewał się w każdej chwili. Jednak Makron pod naciskiem Kaliguli popełnia samobójstwo. Po tym zdarzeniu Flakkus zawarł przymierze z dawnymi buntownikami, których sam zwalczał: Izydorem, Lamponem i Dionizjuszem. Osoby te były jednak wykorzystywane przez Kaligulę jako oskarżyciele, co miało później fatalne skutki dla Flakkusa. W wyniku tego układu Aleksandryjczycy wymusili na namiestniku wydanie oficjalnego edyktu antyżydowskiego, który rozpoczął pogrom Żydów w Aleksandrii, który trwał od początku sierpnia do końca września 38 roku n.e.
Zesłanie i śmierć.
Układ z Aleksandryjczykami i pogrom Żydów, którym nie sprzyjał także Kaligula, nie uchroniły Flakkusa przed zemstą cesarza. W październiku 38 roku n.e. Kaligula wysłał setnika od zadań specjalnych, Bassusa, który działając z zaskoczenia, aresztował namiestnika ucztującego w rezydencji Stefaniona, wyzwoleńca cesarza Tyberiusza. Najście Bassusa było kompletnym zaskoczeniem, goście pouciekali w obawie przed aresztowaniem z powodu wspólnego ucztowania z Flakkusem. Namiestnik został aresztowany i przewieziony do Rzymu na sąd, w którym oskarżycielami byli dwaj jego sprzymierzeńcy, z którymi wcześniej zawarł układ: Izydor i Lampon. Zarzuty postawiono w oparciu o obrazę majestatu oraz złe zarządzanie. Wyrokiem była konfiskata mienia oraz zesłanie na wyspę Andros. W 39 roku n.e. cesarz anulował wszystkie wyroki dotyczące banicji. Na mocy tej decyzji Flakkus otwierał listę proskrybowanych. Na wyspę przybyli kaci, którzy – według Filona – zadali mu dokładnie taką samą liczbę ciosów, ilu wymordowano Żydów.

</doc>
<doc id="2688869" url="https://pl.wikipedia.org/wiki?curid=2688869" title="Kościół Chrystusa Króla w Rokietnicy">
Kościół Chrystusa Króla w Rokietnicy

Kościół Chrystusa Króla w Rokietnicy – rzymskokatolicki kościół parafialny znajdujący się w podpoznańskiej Rokietnicy przy ulicy Szamotulskiej.
Historia i wyposażenie.
Świątynia została wzniesiona około 1890 roku z fundacji właścicieli wsi, von Hantelmannów przez gminę ewangelicką. W 1945 kościół przejęli katolicy i ustanowili świątynią filialną parafii w Cerekwicy. W 1980 decyzją arcybiskupa poznańskiego Jerzego Stroby budowla ustanowiona została samodzielnym kościołem parafialnym. Świątynia posiada nieliczne elementy neogotyckie. Wybudowana została z cegły ceramicznej i nie była nigdy przebudowywana. Wyposażenie wnętrza pochodzi z XX wieku. Należą do niego m.in. powojenne obrazy: Chrystusa Króla Wszechświata oraz stacje drogi krzyżowej wykonane przez Wandę Gałczyńską.
Przy kościele nagrobek Gerti von Hantelmann (20.7.1914-10.9.1936) - fundatorki świątyni, a także kapliczka Serca Jezusowego z 1932 postawiona jako wotum wdzięczności za odzyskanie niepodległości w 1918. Pierwotnie stała u zbiegu ulic Szamotulskiej i Kolejowej i została tam sprofanowana przez niemieckich nazistów. W 1976 przeniesiona na obecne miejsce przez parafian. Na krzyżu misyjnym tabliczki upamiętniające misje z lat: 1989, 1999 i 2010.

</doc>
<doc id="2688870" url="https://pl.wikipedia.org/wiki?curid=2688870" title="Cryptosporidium felis">
Cryptosporidium felis

Cryptosporidium felis – gatunek pasożytniczego, chorobotwórczego pierwotniaka występującego na całym świecie. Jest pasożytem kotów u których wywołuje zachorowania.
Koty zarażają się poprzez spożycie oocyst w których są po 4 sporozoity.

</doc>
<doc id="2688872" url="https://pl.wikipedia.org/wiki?curid=2688872" title="Ludwig Rellstab (szachista)">
Ludwig Rellstab (szachista)

Ludwig Rellstab (ur. 22 listopada 1904 w Berlinie, zm. 14 lutego 1983 w Wedlu) – niemiecki szachista, dziennikarz i autor książek szachowych, mistrz międzynarodowy od 1950 roku.
Kariera szachowa.
Wielokrotnie startował w finałach indywidualnych mistrzostw Niemiec, dwukrotnie zdobywając medale: złoty (Bad Oeynhausen 1942) oraz brązowy (Bad Oeynhausen 1937). W 1936 r. uczestniczył w nieoficjalnej olimpiadzie szachowej rozegranej w Monachium, w której szachiści niemieccy zajęli III miejsce. W latach 1950–1954 trzykrotnie startował w szachowych olimpiadach, największy sukces odnosząc w 1950 r. w Dubrowniku, gdzie szachiści Republiki Federalnej Niemiec zdobyli brązowe medale. Oprócz tego, w 1957 r. reprezentował narodowe barwy podczas rozegranych w Wiedniu drużynowych mistrzostwach Europy.
Odniósł szereg sukcesów w turniejach międzynarodowych, m.in. w Swinemünde (1930, III m. za Friedrichem Sämischem, Salomonem Flohrem), Bad Saarow (1935, II-III m.), Sopocie (1935, III m. oraz 1937, I m.), Berlinie (1937, I-II m. wspólnie z Carlosem Guimardem oraz 1938, I-II m.), Bad Elster (1937, I-II m. wspólnie z Jefimem Bogoljubowem), Bad Harzburg (1939, III m.), Stuttgarcie (1947, I m.), Bad Nauheim (1948, II m. za Wolfgangiem Unzickerem), Bremerhaven (1948, I m.), Duisburgu (1948, II m.), Cuxhaven (1950, I-III m.), Wijk aan Zee (1952, turniej "Hoogovens Beverwijk", III-IV m. za Maxem Euwe'em, Albéricem O’Kelly de Galwayem, wspólnie z Danielem Yanofskym), Viborgu (1957, I m.) oraz Madrycie (1959, III-IV m. za Francisco José Pérezem Pérezem i Arturo Pomarem Salamanką, wspólnie z Románem Toránem Albero).
Według retrospektywnego systemu Chessmetrics, najwyżej sklasyfikowany był w kwietniu 1938 r., zajmował wówczas 25. miejsce na świecie.
Był autorem kilku książek traktujących o tematyce debiutowej, m.in.: "Eröffnungen. Offene Spiele" (Lipsk 1936), "Die Spanische Partie" oraz "Damengambit" (Stuttgart 1949).

</doc>
<doc id="2688876" url="https://pl.wikipedia.org/wiki?curid=2688876" title="Paweł Krupski">
Paweł Krupski

Paweł Krupski (ur. 30 września 1953 we Wrocławiu) – polski matematyk, specjalizujący się w topologii; profesor dr hab., nauczyciel akademicki związany z Uniwersytetem Wrocławskim, wykładowca na Wydziale Podstawowych Problemów Techniki Politechniki Wrocławskiej.
Życiorys.
W 1977 roku ukończył studia wyższe na Uniwersytecie Wrocławskim, uzyskując tytuł magistra matematyki. Bezpośrednio po ukończeniu studiów podjął pracę w Instytucie Matematycznym Uniwersytetu Wrocławskiego. Ponadto przez rok w roku szkolnym 1980/1981 pracował jako nauczyciel matematyki w III Liceum Ogólnokształcącym we Wrocławiu. W 1985 roku otrzymał stopień naukowy doktora nauk matematycznych na podstawie pracy pt. "Własność Kelleya w pewnych klasach continuów", której promotorem był prof. Janusz Jerzy Charatonik. W 1996 roku uzyskał kolejny stopień naukowy – doktora habilitowanego nauk matematycznych w zakresie matematyki o specjalności topologia, na podstawie rozprawy nt. "Przestrzenie jednorodne". Od 2002 roku jest kierownikiem Zakładu Topologii w Instytucie Matematycznym Uniwersytetu Wrocławskiego. Kierował w tym instytucie Studium Doktoranckim. W roku 2004 uzyskał tytuł naukowy profesora.
Jest aktywnym członkiem Polskiego Towarzystwa Matematycznego i od 1996 roku Amerykańskiego Towarzystwa Matematycznego. Jego zainteresowania naukowe koncentrują się wokół problematyki związanej z topologią ogólną i geometryczną. Wypromował dwóch doktorów. Jest autorem ponad 30 prac naukowych, opublikowanych w czasopismach krajowych i zagranicznych. Od 2016 roku wykłada na Wydziale Podstawowych Problemów Techniki Politechniki Wrocławskiej, w Katedrze Informatyki.

</doc>
<doc id="2688881" url="https://pl.wikipedia.org/wiki?curid=2688881" title="Bruno Heinemann">
Bruno Heinemann



</doc>
<doc id="2688882" url="https://pl.wikipedia.org/wiki?curid=2688882" title="Masakra w Huli">
Masakra w Huli

Masakra w Huli – ostrzał artyleryjski i masowe egzekucje dokonane przez syryjską armię i prorządową milicję szabiha na cywilach 25 maja 2012 podczas wojny domowej w Syrii w wyniku czego zginęło 108 osób, z czego 49 osób stanowiły dzieci, 34 kobiety, a 25 mężczyźni. Były to jedne z najbardziej krwawych masowych egzekucji w trakcie syryjskiego konfliktu, szeroko potępione przez arenę międzynarodową oraz punkt kulminacyjny, po którym rebelianci zerwali rozejm i wznowili ataki na siły rządowe.
Tło.
Wojna domowa w Syrii wybuchła 15 marca 2011. Początkowo były to masowe demonstracje niezadowolonego społeczeństwa syryjskiego z sytuacji życiowej, które były krwawo tłumione przez siły bezpieczeństwa. Skutkiem tego było powołanie latem 2011 przez oficerów armii narodowej – Wolnej Armii Syrii (WAS). Od tego momentu dezerterujący żołnierze z armii Baszara al-Asada, byli zrzeszani wokół formacji opozycyjnej, która podjęła walkę partyzancką. Przez 14 miesięcy konfliktu życie straciło ponad 15 tys. ludzi, głównie cywile.
W czasie wojny domowej armia dokonywała licznych masakr w syryjskich miastach, atakując nieuzbrojonych cywilów z broni pancernej. Warta do odnotowania jest pacyfikacja Dżisr asz-Szughur z czerwca 2011, czy masakra Hamy z końca lipca 2011.
Hula to miejscowość leżąca na północ od miasta Hims, głównego bastionu rebeliantów, będącego od maja 2011 pod oblężeniem przez siły syryjskie. W czasie tego oblężenia dochodziło do zbrodni wojennych m.in. podczas ofensywy armii w dzielnicy Baba Amro w lutym 2012. Hula podczas wojny domowej była kontrolowana przez rebeliantów.
Wobec zaogniającej się sytuacji w Syrii najpierw Liga Państw Arabskich, a następnie Organizacja Narodów Zjednoczonych podjęła mediacje w celu osiągnięcie pokoju. Plonem tych zabiegów dyplomatycznych było wynegocjowanie pokojowego planu Annana na mocy którego miał obowiązywać od 12 kwietnia 2012 obustronny rozejm.
Jednakże de facto rozejm nie był respektowany przez siły rządowe, a w efekcie także przez rebeliantów. Ponadto reżim nie wypełnił żadnego z sześciu punktów planu Annana. W ramach tego planu wysłano do Syrii obserwatorów tworzących misję UNSMIS. Jednakże liczba 300 obserwatorów w szczytowym momencie okazała się niestarczająca by sprawnie monitorować sytuację w Syrii. Z czasem reżim dopuszczał się coraz większych pogwałceń rozejmu, czego punktem kulminacyjny była masakra w Huli.
Masakra.
Masakra miała miejsce 25 maja 2012 w mieście Hula. Po piątkowych modłach demonstranci ponownie wyszli na ulice by okazać swój sprzeciw wobec sytuacji w kraju, z kolei rebelianci przeprowadzili kilka ataków na wojskowe punkty kontrolne. W odwecie syryjska armia przeprowadziła intensywny ostrzał ulic za pomocą artylerii i ognia z czołgów. W ataku zginęło 20 osób. Następnie doszło do zbiorowych egzekucji w wiosce Taldu przyległej do Huli. Za uprowadzeniami i masowymi egzekucjami stała prorządowa milicja szabiha, która w przeszłości dokonywała podobnych egzekucji, jednak ta przyniosła najwięcej ofiar, zabito 88 osób. Łącznie zginęło 108 osób, w tym 49 dzieci, 34 kobiety i 25 mężczyzn, a 300 osób odniosło rany. Narodowa Rada Syryjska mówiła o 116 zabitych i 300 rannych.
Opozycjoniści zarzucili obserwatorom ONZ bierność. Pomimo tego, iż przebywali w Himsie, nie przybyli do Huli by przyczynić się do przerwania zbrodni. Obserwatorzy przybyli dopiero po zakończeniu ostrzału miasta i egzekucji, kiedy ciała pomordowanych złożono do miejscowego meczetu. ONZ potwierdziło, iż odpowiedzialne za egzekucje było wojsko i oddziały szabiha. Syryjski rząd obwinił za masakrę terrorystów z Al-Ka’idy, nie biorąc na siebie żadnej odpowiedzialności. Władze syryjskie ogłosiły wszczęcie śledztwa, z którego wynikło iż za masakrą stało ośmiuset uzbrojonych syryjskich rebeliantów. Według strony rządowej po przeprowadzeniu przez nich skoordynowanych ataków na pięć punktów kontrolnych, dokonali oni masakry cywili, a ich celem było wzniecenie walk na tle wyznaniowym w Syrii
Prócz masakry w Huli, 25 maja 2012 zginęły także 43 inne osoby. Ofiary to głównie ludzie, którzy zostali zastrzeleni na ulicach innych syryjskich miast podczas protestów przeciwko masakrze w Huli. Niespokojnie wówczas było zwłaszcza w Hamie, gdzie 27 maja 2012 doszło do kolejnej masakry, w której zabito 41 cywilów. Doszło do tego, gdy rebelianci ostrzelali posterunki drogowe i inne pozycje sił rządowych. Armia odpowiedziała ogniem artyleryjskim i czołgowym. Według Rady Rewolucyjnej Hamy, wśród ofiar śmiertelnych było pięć kobiet i ośmioro dzieci.
Reakcje międzynarodowe.
Zbrodnia wojenna w Huli została szeroko skrytykowana na arenie międzynarodowej. Ministerstwo Spraw Zagranicznych Wielkiej Brytanii zażądało zwołania nadzwyczajnego posiedzenia Rady Bezpieczeństwa ONZ. Oburzenie i potępienie zbrodni wyraziły także resorty spraw zagranicznych Niemiec i Francji. Prezydent Francji François Hollande i premier Wielkiej Brytanii David Cameron podjęli decyzję, że zwiększą presję na reżim syryjski. Sekretarz Generalny ONZ Ban Ki-moon masakrę „oburzającym i odpychającym” pogwałceniem międzynarodowego prawa. Hillary Clinton, sekretarz stanu USA, potępiła zbrodnię i oświadczyła, że Stany Zjednoczone zwiększą presję na reżim syryjski. Zwołania posiedzenia Ligi Arabskiej zażądał Kuwejt.
Rosyjski minister spraw zagranicznych, Siergiej Ławrow stwierdził, iż wina za masakrę leżała po obu stronach. „W przypadku śmierci około 110 mieszkańców Huli mamy do czynienia z sytuacją, w której obie strony konfliktu najwyraźniej miały swój udział w śmierci niewinnych ludzi”, mówił Ławrow, na wspólnej konferencji z Williamem Hague'iem, szefem MSZ Wielkiej Brytanii, który z kolei oskarżył władze w Damaszku. Zaapelował też do władz Rosji o zwiększenie presji na Syrię. Także Chiny skrytykowały masakrę, jednak nie odniosły się do winowajców. W międzyczasie saudyjski naukowiec Ali Al Rabieei po wydarzeniach z Huli ogłosił nagrodę 450 tys. dol. za głowę Baszara al-Asada.
Zbrodnię wojenną potępiła Rada Bezpieczeństwa ONZ, które w trybie pilnym zebrała się 27 maja 2012. Rada Praw Człowieka ONZ ogłosiła zbadanie na specjalnej sesji w Genewie okoliczności masakry ludności cywilnej w Huli. Po tych wydarzeniach do Syrii ponownie udał się Kofi Annan, który miał rozmawiać z Assadem. Przed tym potępił krwawą łaźnię, nazywając ją „przerażającą zbrodnią”. Wezwał też prezydenta Syrii do udowodnienia, że pragnie on pokojowego rozwiązania kryzysu w kraju. Do spotkania w Damaszku doszło 29 maja 2012. Podczas drugiej wizyty w syryjskiej stolicy od czasu wprowadzenia rozejmu, Annan żądał wyegzekwowania sześciopunktowego planu pokojowego. Wezwał al-Asada do podjęcia „odważnych kroków”, przez co rozumiał zakończenie przemocy i zwolnienie aresztowanych opozycjonistów.
Skutki masakry w Huli.
Bezpośrednim skutkiem masakry w Huli było wydalanie syryjskich dyplomatów w z poszczególnych krajów. Niemcy poprosiły syryjskiego dyplomatę o opuszczenie kraju w ciągu 72 godzin. To samo uczyniły Włochy, Francja i Hiszpania. Wielka Brytania wydaliła syryjskiego Chargé d’affaires, podobnie jak stany Zjednoczone. Powrót do kraju dyplomatów nakazała także Turcja i Japonia. Ponadto Kanada wydaliła cały syryjski personel dyplomatyczny, a Australia dwóch syryjskich dyplomatów, w tym szefa misji. Przeciwko wydalaniu ambasadorów była Rosja. W odpowiedzi na zerwanie stosunków dyplomatycznych, władze Syrii uznały 18 dyplomatów z krajów zachodnich, w tym wielu ambasadorów za persona non grata.
Narodowa Rada Syryjska wezwała społeczność międzynarodową do podjęcia interwencji militarnej przeciwko siłom Assada. Opozycja mówiła, iż tylko rozwiązanie siłowe mogło zakończyć akty ludobójstwa w Syrii. Niemieckie MSZ zasygnalizowało, iż będzie dążyć do nowych rozwiązań ws. Syrii, wobec braku efektu dotychczasowych działań. Prezydent Francji François Hollande nie wykluczył możliwości przeprowadzenia interwencji wojskowej, o ile zezwoli na to mandat RB ONZ. Ostry sprzeciw wobec interwencji wyraziły ponownie Rosja i Chiny. Przed interwencją ostrzegał Iran. Przewodniczący tamtejszego parlamentu Ali Laridżani stwierdził, że inwazja na Syrię mogłaby mieć wpływ na Izrael i Palestynę. W oświadczeniu ogłosił, że Iran popierał demokratyczne przemiany w Syrii.
Zachodnioeuropejska prasa przedstawiała masakrę cywilów w Huli jako moment zwrotny w wojnie domowej. Wskazywano, iż arena międzynarodowa zgodnie i ostro potępiła zachowania reżimu. Według mediów, sojusznicy Damaszku – Rosja i Chiny nie mogli już uznawać odtąd Baszara al-Asada za swojego partnera. Zauważono, iż dyplomacja uprawiana przez mocarstwa odbiegała od realnego świata. Kraje zachodu będące w pakcie na arenie Rady Bezpieczeństwa ONZ, mogły jedynie w oświadczeniach potępić zbrodnię i wydalić syryjskich dyplomatów, a główny mediator Kofi Annan nie miał realnie żadnego pola manewru.
Wobec nieskuteczności zabiegów społeczności międzynarodowej, opozycja ogłosiła fiasko planu Annana i zażądała ogłoszenia tego samego przez ONZ. Na początku czerwca 2012 rebelianci rozpoczęli akcje odwetowe i szeroko zakrojone operacje w Darze i Latakice. 4 czerwca 2012 rebelianci ogłosili oficjalnie, że nie obowiązuje ich już rozejm i wznowią działania przeciwko siłom rządowym w celu obrony narodu. W pierwsze trzy dni czerwca 2012 partyzanci zabili 80 żołnierzy syryjskich, którzy nasili swoje represje wobec opozycjonistów. 6 czerwca 2012 alawici dopuścili się kolejnej masakry, tym razem pod Hamą, gdzie zamordowano 86 cywilów.
7 czerwca 2012 Kofi Annan oficjalnie przyznał, że jego plan nie odniósł zamierzanych efektów, a Syria pogrążała się w wirze wojny domowej. „Mimo zaakceptowania mego sześciopunktowego planu i wysłania obserwatorów muszę szczerze przyznać, że plan nie został wdrożony” – oświadczył Annan na posiedzeniu Zgromadzenia Ogólnego ONZ. Powiedział, że rozwiązaniem radykalizującego się konfliktu mogło być powołanie grupy kontaktowej z członkami RB ONZ i liczącymi się krajami arabskimi na czele. Miało to według Annana nie dopuścić do kolejnych masakr w Syrii.
Jednak w Syrii doszło do eskalacji przemocy do tego stopnia, iż 16 czerwca 2012 zawieszono misję obserwacyjną ONZ. Powołana grupa kontaktowa uchwaliła na konferencji genewskiej z 30 czerwca 2012 zasady transformacyjne po zakończeniu konfliktu, jednak nadal nie było wiadomo jak go rozwiązać. Siły rządowe wraz z alawicką milicją 12 lipca 2012 dopuściły się jeszcze bardziej krwawej masakry w At-Turajmisie w prowincji Hama, gdzie zabito 150 osób.

</doc>
<doc id="2688888" url="https://pl.wikipedia.org/wiki?curid=2688888" title="Hermann Schoemann">
Hermann Schoemann



</doc>
<doc id="2688890" url="https://pl.wikipedia.org/wiki?curid=2688890" title="Mała Góra">
Mała Góra



</doc>
<doc id="2688895" url="https://pl.wikipedia.org/wiki?curid=2688895" title="Omar Aguayo">
Omar Aguayo

Omar Gerardo Aguayo Rentería (ur. 8 kwietnia 1982 w Guadalajarze) – meksykański piłkarz występujący na pozycji pomocnika.
Kariera klubowa.
Aguayo pochodzi z miasta Guadalajara i jest wychowankiem tamtejszej drużyny Chivas de Guadalajara. Jeszcze przed debiutem w najwyższej klasie rozgrywkowej został wypożyczony na okres roku do drugoligowego zespołu Alacranes de Durango, gdzie był podstawowym graczem. Po powrocie do Chivas szkoleniowiec Benjamín Galindo dał mu rozegrać pierwszy mecz w meksykańskiej Primera División – 5 lutego 2005 w wygranej 2:0 konfrontacji z Veracruz. W seniorskiej ekipie Chivas wystąpił w lidze zaledwie czterokrotnie, wziął także udział w kilku spotkaniach Copa Libertadores. Nie potrafiąc sobie wywalczyć miejsca w składzie grał w rezerwach o nazwie Chivas La Piedad, potem odszedł do drugoligowego Querétaro FC, a w późniejszym czasie razem ze swoim rodakiem i kolegą z reprezentacji Ricardo Sánchezem reprezentował jeszcze barwy California Victory z drugiej ligi amerykańskiej – USL First Division. Odszedł z klubu po sezonie 2007, kiedy to drużyna została rozwiązana.
Kariera reprezentacyjna.
W 1999 roku Aguayo został powołany przez szkoleniowca José Luisa Reala do reprezentacji Meksyku U-17 na Młodzieżowe Mistrzostwa Świata w Nowej Zelandii. Był wówczas pierwszym zawodnikiem wchodzącym z ławki i wystąpił we wszystkich czterech spotkaniach w roli rezerwowego, jednak nie zdobył żadnego gola. Jego drużyna odpadła ostatecznie w ćwierćfinale.

</doc>
<doc id="2688897" url="https://pl.wikipedia.org/wiki?curid=2688897" title="Omar Gerardo Aguayo">
Omar Gerardo Aguayo



</doc>
<doc id="2688904" url="https://pl.wikipedia.org/wiki?curid=2688904" title="Tomasz Kloc">
Tomasz Kloc

Tomasz Kloc (ur. 1972) – prezes Stowarzyszenia Rannych i Poszkodowanych w Misjach Poza Granicami Kraju, starszy chorąży sztabowy w stanie spoczynku, jeden z grona pierwszych trzech weteranów odznaczonych wojskową odznaką "Za Rany i Kontuzje", kawaler Orderu Krzyża Wojskowego.
Ukończył technikum budowlane o specjalności technika budowy dróg i mostów.
Były saper Wojska Polskiego. Ukończył Szkołę Chorążych Wojsk Inżynieryjnych w Brzegu. W roku 1995 rozpoczął zawodową służbę wojskową w 5 Brygadzie Saperów w Podjuchach. Był dowódcą plutonu 5 pułku inżynieryjnego w kompanii rozminowania. Uczestnik PKW Liban (1999). Od 2000 r. służył w 12 Brygadzie Zmechanizowanej jako saper-instruktor.
Uczestnik I zmiany PKW Irak (2003). 12 grudnia 2003 r. o godz. 7.50 czasu warszawskiego w odległości 4 km od miejscowości Al-Mahawil w Iraku, polski patrol rozminowania składający się z 18 żołnierzy zaatakowany został przez nieznanych sprawców przy użyciu prawdopodobnie zdalnie odpalonej miny. W wyniku eksplozji dowodzący patrolem chor. Tomasz Kloc doznał ciężkiej rany podudzia z krwotokiem – ma uszkodzony nerw udowy powodujący przykurcze, dodatkowo cierpi na niedowład prawej ręki. Orzeczono 70% trwałego uszczerbku na zdrowiu. Po leczeniu w Wojskowym Instytucie Medycznym został z dniem 31 marca 2005 r. zwolniony z zawodowej służby wojskowej i przeniesiony w stan spoczynku w stopniu młodszego chorążego sztabowego.
W cywilu ukończył studia na kierunku "bezpieczeństwo publiczne" i zdobył tytuł magistra socjologii.
Jest współzałożycielem Stowarzyszenia Rannych i Poszkodowanych w Misjach Poza Granicami Kraju. Obecnie pełni funkcję prezesa Zarządu Głównego.
Od marca 2013 r. jest pracownikiem cywilnym wojska w 12 BZ na stanowisku starszego referenta do spraw rannych i poszkodowanych.
1 stycznia 2014 r. na podstawie zapisów art. 12. ustawy z dnia 11 października 2013 r. "o zmianie ustawy o służbie wojskowej żołnierzy zawodowych oraz niektórych innych ustaw" został awansowany na stopień starszego chorążego sztabowego.

</doc>
<doc id="2688912" url="https://pl.wikipedia.org/wiki?curid=2688912" title="Death Race 2">
Death Race 2

Death Race 2 lub Wyścig śmierci: Frankenstein żyje – niemiecko-południowoafrykański film akcji w reżyserii Roela Reine’a według scenariusza Paula W.S. Andersona. Premiera w Wielkiej Brytanii odbyła się 27 grudnia 2010 roku.
W Polsce film wydany został na DVD pod oryginalnym tytułem, jednakże w wersji lektorskiej podawany jest tytuł "Wyścig śmierci: Frankenstein żyje".
Fabuła.
Carl Lucas jest świetnym kierowcą, jeżdżącym dla szefa mafii Markusa Kane’a. Gdy po wpadce zostaje skazany i osadzony w zakładzie na Terminal Island, Kane wyznacza nagrodę za jego głowę. W miarę upływu czasu więzienie i organizowany w nim DeathMatch przynoszą Weylandowi coraz mniejsze zyski. Weyland i Jones uruchamiają nowy projekt: Wyścig Śmierci. Jednym z kierowców zostaje Lucas.

</doc>
<doc id="2688913" url="https://pl.wikipedia.org/wiki?curid=2688913" title="Gerardo Baca">
Gerardo Baca

Gerardo Baca González (ur. 13 stycznia 1982 w mieście Meksyk) – meksykański piłkarz występujący na pozycji napastnika.
Kariera klubowa.
Baca pochodzi ze stołecznego miasta Meksyk i jest wychowankiem tamtejszego zespołu Atlante FC. W meksykańskiej Primera División zadebiutował 26 marca 2000 za kadencji szkoleniowca Eduardo Rergisa, w przegranym 0:1 spotkaniu z Guadalajarą. Nie zdołał wywalczyć sobie jednak miejsca w pierwszej drużynie Atlante i w najwyższej klasie rozgrywkowej zanotował tylko trzy występy. Profesjonalną karierę zdecydował się zakończyć w wieku zaledwie 19 lat.
Kariera reprezentacyjna.
W 1999 roku Baca został powołany przez selekcjonera José Luisa Reala do reprezentacji Meksyku U-17 na Młodzieżowe Mistrzostwa Świata w Nowej Zelandii. Wystąpił wówczas w dwóch spotkaniach, pełniąc rolę gracza rezerwowego i nie zdołał wpisać się na listę strzelców. Jego drużyna odpadła ostatecznie w ćwierćfinale.

</doc>
<doc id="2688915" url="https://pl.wikipedia.org/wiki?curid=2688915" title="Hermann Kuhnt">
Hermann Kuhnt

Hermann Kuhnt (ur. 14 kwietnia 1850 w Senftenbergu, zm. 31 października 1925 w Bonn) – niemiecki lekarz okulista.
Życiorys.
Medycynę studiował w Bonn, Berlinie oraz Würzburgu. Po krótkim stażu z anatomii w Rostocku, został asystentem Otto Beckera w klinice okulistyki Uniwersytetu w Heidelbergu (1876-1880), gdzie habilitował się w 1879. W 1880 przeniósł się na Uniwersytet w Jenie, do nowo utworzonej uniwersyteckiej kliniki okulistycznej, której był profesorem zwyczajnym w latach 1881-1892. W okresie 1892-1907 był profesorem okulistyki na Uniwersytecie w Królewcu. Potem objął katedrę w Bonn po T. Saemischu. 
W 1899 wraz z J. v. Michelem założył czasopismo okulistyczne „Zeitschrift für Augenheilkunde”.

</doc>
<doc id="2688917" url="https://pl.wikipedia.org/wiki?curid=2688917" title="Friedrich Eckoldt">
Friedrich Eckoldt



</doc>
<doc id="2688925" url="https://pl.wikipedia.org/wiki?curid=2688925" title="Dworzec Wschodni w Warszawie">
Dworzec Wschodni w Warszawie



</doc>
<doc id="2688926" url="https://pl.wikipedia.org/wiki?curid=2688926" title="Yervoy">
Yervoy



</doc>
<doc id="2688927" url="https://pl.wikipedia.org/wiki?curid=2688927" title="Paul Jacobi">
Paul Jacobi



</doc>
<doc id="2688928" url="https://pl.wikipedia.org/wiki?curid=2688928" title="Altagracia Mambru">
Altagracia Mambru



</doc>
<doc id="2688936" url="https://pl.wikipedia.org/wiki?curid=2688936" title="Wielki Sejm Wileński">
Wielki Sejm Wileński

Wielki Sejm Wileński – spontaniczna reprezentacja społeczeństwa litewskiego, zwołana w 1905 roku do Wilna.
Litewski ruch narodowy powstał w drugiej połowie XIX wieku i wiązał się z pojawieniem się wśród Litwinów świadomości narodowej. Po wybuchu rewolucji 1905 roku litewski ruch narodowy zaczął się silniej organizować. Jednym z tego przejawów był Wielki Sejm Wileński, zwołany do Wilna. Zebrana w Wilnie reprezentacja Litwinów wysunęła wobec władz carskich postulat autonomii dla Litwy, której stolicą miało być Wilno. 
Ogłoszenie przez Litwinów programu autonomii spowodowało spór z Polakami, którego przejawami była rywalizacja o niewykształcone warstwy społeczne oraz spór o przynależność Wilna.

</doc>
<doc id="2688940" url="https://pl.wikipedia.org/wiki?curid=2688940" title="Friso Mando">
Friso Mando

Friso Cabinho Mando (ur. 9 czerwca 1990 w Brokopondo) – surinamski piłkarz występujący na pozycji obrońcy, od 2021 zawodnik SK Oostnieuwkerke.
Kariera klubowa.
Mando rozpoczynał swoją piłkarską karierę w zespole SV ACoconut, następnie w 2009 trafił do SV Leo Victor z siedzibą w stołecznym mieście Paramaribo. W 2012 roku wyjechał do Belgii i występował kolejno w takich klubach jak: Royal Cappellen FC, Berg en Dal VV, Retie Branddonk, VC Heuvelland, KFC Poperinge, Sassport Boezinge, ponownie KFC Poperinge, a od 2021 jest zawodnikiem SK Oostnieuwkerke.
Kariera reprezentacyjna.
W 2011 roku Mando wystąpił w sześciu spotkaniach reprezentacji Surinamu U-23 w ramach kwalifikacji do Igrzysk Olimpijskich w Londynie. Jego drużyna po dwóch zwycięstwach i remisie awansowała do drugiej rundy, gdzie jednak zajęła ostatnie miejsce w grupie, notując trzy porażki i nie dostała się na igrzyska. Zawodnik wpisał się na listę strzelców w zremisowanej 2:2 konfrontacji z Jamajką i przegranym 1:9 spotkaniu z Trynidadem i Tobago.
W seniorskiej reprezentacji Surinamu Mando zadebiutował 2 września 2011 w wygranym 1:0 meczu z Kajmanami w ramach eliminacji do Mistrzostw Świata 2014. W tym samym spotkaniu zdobył także premierowego gola w kadrze narodowej. Kolejną bramkę w tych rozgrywkach strzelił cztery dni później w zremisowanej 1:1 konfrontacji z Dominikaną. Jego drużyna nie zdołała się jednak zakwalifikować na mundial.

</doc>
<doc id="2688941" url="https://pl.wikipedia.org/wiki?curid=2688941" title="Occirhenea">
Occirhenea

Occirhenea – rodzaj ślimaków z rodziny Rhytididae, został po raz pierwszy opisany w 1933 roku przez Toma Iredale'a. Jest to takson monotypowy, gdyż jedynym opisanym podtaksonem jest "Occirhenea georgiana".

</doc>
<doc id="2688942" url="https://pl.wikipedia.org/wiki?curid=2688942" title="Theodor Riedel">
Theodor Riedel



</doc>
<doc id="2688945" url="https://pl.wikipedia.org/wiki?curid=2688945" title="Sylva Koscina">
Sylva Koscina

Sylva Koscina (ur. 22 sierpnia 1933 w Zagrzebiu, zm. 26 grudnia 1994 w Rzymie) – włoska aktorka i modelka narodowości chorwackiej.
Życiorys.
Wczesne lata.
Urodziła się w Zagrzebiu jako córka Valerii i Ivana „Ivo” Košćiny. Jej rodzice pochodzili ze Splitu, gdzie jej prowadził miał hotel w części Zachodniego Wybrzeża. Uważano, że jej ojciec miał pochodzenie greckie, a matka miała polskie, jednak te informacje nie są potwierdzone.
Podczas II wojny światowej, w wieku 12 lat, Košćina została przywieziona do Włoch, aby zamieszkać ze swoją starszą siostrą, która wyszła za mąż za obywatela Włoch.
Po wygraniu konkursów piękności jako nastolatka, zaproponowano jej pracę modelki. W 1954, kiedy studiowała fizykę na Uniwersytecie w Neapolu i mieszkała w internacie dla zakonnic, została poproszona o zostanie Miss di Tappa („Miss Etapu”), która wręczyła kwiaty zwycięzcy etapu Giro d’Italia z 1954. Potem zdjęcie jej całowania zwycięzcy zostało opublikowane w gazetach w całej Europie.
Kariera.
W 1955 zadebiutowała niewielką rolą dziewczyny szukającej sławy w komedii "Czy jesteśmy mężczyznami czy kapralami?" ("Siamo uomini o caporali") z Totò. W ekranizacji powieści Juliusza Verne’a "Kurier carski" ("Michał Strogoff", 1956) w reżyserii Carmine’a Gallone’a pojawiła się jako cyganka Sangare, ukochana Iwana Ogareffa, podstępnego przeciwnika Michała Strogowa (Curd Jürgens). Jej talent aktorski ujawnił się w dramacie Pietro Germiego "Czerwony sygnał" ("Il ferroviere", 1956) w roli Giulii Marcocci, córki maszynisty, a także w komedii Alberta Lattuady "Guendolina" (1957), gdzie zagrała Francescę Redaelli, młodą matkę Guendaliny. Po występie w dwóch komediach Dina Risiego z udziałem Renata Salvatoriego – "Babcia Sabella" ("La nonna Sabella", 1957) jako Lucia i "Biedni bogacze" ("Poveri millionari", 1959) jako Alice, została obsadzona w roli Jole, córki Peliasa (Ivo Garrani) w epickim filmie miecza i sandałów "Herkules" (1958) u boku Steve’a Reevesa; film był międzynarodowym hitem.
Szczególną popularnością cieszyła się w pierwszej połowie lat 60., kiedy była częstym gościem programów telewizyjnych. Wystąpiła jako Vlasta Simoneva w komedii szpiegowskiej "Wyjątkowo upalny czerwiec" ("Hot Enough for June", 1964) z Dirkiem Bogarde. Była gwiazdą w komedii Alessandra Blasettiego "Ja, ja, ja i ci wszyscy inni" ("Io, io, io... e gli altri", 1966) z Giną Lollobrigidą i Marcello Mastroiannim. W kryminalnym filmie przygodowym "Deadlier Than the Male" (1967) z Elke Sommer zagrała postać zabójczyni Penelope. W 1967 była nominowana do Nagrody Złotego Lauru jako „Nowa twarz kobieca”. Jej gwiazda wyraźnie przygasła pod koniec lat 60. mimo znaczącej roli Reny Westabrook, która ma stanąć przed sądem za morderstwo jej bogatego męża w dramacie kryminalnym "Przyjemny sposób na umieranie" ("A Lovely Way to Die", 1968) u boku Kirka Douglasa i jako hrabina Francesca Di Montefiore w komedii wojennej Jacka Smighta "Tajna wojna Harry’ego Frigga" ("The Secret War of Harry Frigg", 1968) z Paulem Newmanem. W dwuczęściowym dramacie przygodowym "Walka o Rzym" ("Kampf um Rom", 1968–1969) wcieliła się w postać cesarzowej Teodory. W 1969 została wyróżniona nagrodą Złotej Pomarańczy na Festiwalu Filmowym Taormina. 
Można było ją zobaczyć w dramacie Jesúsa Franco "Marquis de Sade: Justine" (1969) z Klausem Kinski opartym na powieści "Justyna czyli nieszczęścia cnoty" i horrorze Maria Bavy "Dom egzorcyzmów" ("Lisa e il diavolo", 1973) z Telly Savalasem. W czerwcu 1975 wzięła udział w sesji dla włoskiej edycji magazynu „Playboy”. W latach 80. często występowała we włoskich programach rozrywkowych i jako pretensjonalna Evelina w miniserialu komediowym Rai 1 "A życie toczy się dalej..." ("...e la vita continua", 1984) w reż. Dino Risiego z Virną Lisi, Moaną Pozzi i Vittorio Mezzogiorno.
Życie prywatne.
W życiu prywatnym była żoną producenta filmowego Raimondo Castelliego, z którym wzięła ślub w 1967, w Meksyku. Rozwiodła się z nim w 1971.
Śmierć.
Zmarła 26 grudnia 1994 w Rzymie w wieku 61 lat w wyniku choroby nowotworowej piersi.

</doc>
<doc id="2688948" url="https://pl.wikipedia.org/wiki?curid=2688948" title="Dworzec Wschodni">
Dworzec Wschodni



</doc>
<doc id="2688950" url="https://pl.wikipedia.org/wiki?curid=2688950" title="Károly Goldmark">
Károly Goldmark

Károly (Karl, Carl) Goldmark (ur. 18 maja 1830 w Keszthely, zm. 2 stycznia 1915 w Wiedniu) – austriacko-węgierski kompozytor, skrzypek i pedagog muzyczny.
Urodził się w Keszthely nad Balatonem w rodzinie kantora miejscowej synagogi. W wieku czterech lat zamieszkał wraz z rodzicami w miejscowości Deutschkreutz w austriackim Burgenlandzie. Dzięki zawodowi ojca od dzieciństwa stykał się z muzyką, w wieku 11 lat rozpoczął naukę gry na skrzypcach, w wieku 14 lat zamieszkał w Wiedniu, gdzie w wieku 18 lat rozpoczął występy solowe. Przez wiele lat utrzymywał się z gry na skrzypcach w orkiestrze teatralnej i z lekcji gry na fortepianie. W wieku 28 lat wystąpił z koncertem własnych utworów. Na początku lat sześćdziesiątych grał na altówce w kwartecie smyczkowym. W roku 1863, w wieku 33 lat otrzymał pierwsze stypendium ministerstwa oświaty. Poznał Johannesa Brahmsa, odbył z nim podróż do Włoch. Bywał też u Johanna Straussa (syna) i Gustava Mahlera, który dyrygował trzema operami Goldmarka. 
W roku 1865 jego uwertura „Sakuntala” spotkała się z pozytywnym przyjęciem krytyki muzycznej, m.in. Eduarda Hanslicka. W późniejszych latach XIX wieku stał się popularnym kompozytorem, uważanym za następcę Richarda Wagnera. Najbardziej znanym dziełem Goldmarka została opera "Die Königin von Saba" (Królowa Saby), która do roku 1936 utrzymała się w repertuarze Wiedeńskiej Opery Państwowej, dopiero na polecenie władz hitlerowskich jako „muzyka zdegenerowana” została zdjęta z afisza.
Uniwersytet Budapeszteński nadał mu godność doktora honoris causa.
Goldmark spoczął na wiedeńskim Cmentarzu Centralnym. 

</doc>
<doc id="2688951" url="https://pl.wikipedia.org/wiki?curid=2688951" title="Lyzjasz">
Lyzjasz

Lyzjasz – król indo-grecki, panujący na obszarze Paropamisady i Arachozji, zgodnie z chronologią zaproponowaną przez Osmunda Bopearachchiego około 130–120 p.n.e., między Zoilosem I i Antialkidasem. Potwierdzeniem tej tezy jest powtarzający się na ich monetach ten sam monogram.
Monety Lyzjasza wskazują, że był potomkiem Demetriusza I: umieszczał taki sam wizerunek koronującego się Heraklesa, niekiedy także przedstawiał się tak jak on ze skalpem słonia na głowie i używał tytułu Aniketos.

</doc>
<doc id="2688952" url="https://pl.wikipedia.org/wiki?curid=2688952" title="Skorpion ciemny">
Skorpion ciemny

Skorpion ciemny ("Zabius fuscus") – jest to skorpion górski, zamieszkujący niektóre regiony Argentyny. Zwykle kryje się pod kamieniami lub w szczelinach skał. Jego długość nie przekracza 6 cm. Charakteryzuje go ciemne ubarwienie, stąd też jego nazwa. Jego jad nie jest silny.

</doc>
<doc id="2688953" url="https://pl.wikipedia.org/wiki?curid=2688953" title="Hans Lody">
Hans Lody



</doc>
<doc id="2688956" url="https://pl.wikipedia.org/wiki?curid=2688956" title="Georg Thiele">
Georg Thiele



</doc>
<doc id="2688957" url="https://pl.wikipedia.org/wiki?curid=2688957" title="Max Schultz">
Max Schultz



</doc>
<doc id="2688958" url="https://pl.wikipedia.org/wiki?curid=2688958" title="Hanbalici">
Hanbalici

Hanbalici () – zwolennicy jednej z czterech głównych sunnickich szkół prawa muzułmańskiego, wywodzącej się od teologa Ahmada ibn Hanbala (zm. 855).
Jest to najbardziej rygorystyczna ze szkół. Zwolenników szkoły hanbalickiej cechuje konserwatywność i bezkompromisowa interpretacja Koranu oraz Sunny. Kijas (analogia) i idżma (zgoda uczonych) zostały odrzucone przez Ibn Hanbala który starał się przywrócić pierwotną czystość religii i prawa. 
Doktryny szkoły hanbalickiej zachowały się głównie dzięki ruchowi teologa Muhammada Ibn Abd al-Wahhaba (zm. 1792) twórcy wahhabizmu – radykalnego, ortodoksyjnego prądu islamu sunnickiego. Aktualnie jest to najmniejsza szkoła, która jest popularna głównie na Półwyspie Arabskim (Arabia Saudyjska, Katar oraz Zjednoczone Emiraty Arabskie).

</doc>
<doc id="2688960" url="https://pl.wikipedia.org/wiki?curid=2688960" title="Uprawnienia budowlane">
Uprawnienia budowlane



</doc>
<doc id="2688962" url="https://pl.wikipedia.org/wiki?curid=2688962" title="Giovanni Drenthe">
Giovanni Drenthe

Giovanni Claudio Drenthe (ur. 16 lutego 1990 w Paramaribo) – surinamski piłkarz występujący na pozycji napastnika, obecnie zawodnik S.V. Walking Boyz Company.
Kariera klubowa.
Drenthe pochodzi z piłkarskiej rodziny – jego brat Royston, wuj Edgar Davids i kuzyn Lorenzo Davids występowali w reprezentacji Holandii. Swoją karierę piłkarską rozpoczynał w wieku 17 lat w zespole SV Voorwaarts z siedzibą w stołecznym mieście Paramaribo. Po czterech latach gry w tej drużynie przeszedł do SV Excelsior z miasta Meerzorg. Po jednym sezonie spędzonym w SV Excelsior przeniósł się do S.V. Walking Boyz Company. W swoim premierowym sezonie w nowym klubie zdobył Puchar krajowy.
Kariera reprezentacyjna.
W 2011 roku Drenthe wystąpił w trzech spotkaniach reprezentacji Surinamu U-23 w ramach kwalifikacji do Igrzysk Olimpijskich w Londynie. Jego drużyna po dwóch zwycięstwach i remisie awansowała do drugiej rundy, gdzie jednak zajęła ostatnie miejsce w grupie, notując trzy porażki i nie dostała się na igrzyska. Zawodnik wpisał się na listę strzelców w wygranej 5:0 konfrontacji z Kajmanami i dwukrotnie w wygranym 3:1 spotkaniu z Saint Vincent i Grenadynami.
W seniorskiej reprezentacji Surinamu Drenthe zadebiutował 28 października 2009 w przegranym 0:1 meczu towarzyskim z Gujaną. Premierowego gola w kadrze narodowej strzelił 25 września 2011 w zremisowanym 2:2 sparingu z Curaçao. Wystąpił także w sześciu spotkaniach w ramach eliminacji do Mistrzostw Świata 2014, gdzie zdobył bramkę w wygranej 1:0 konfrontacji z Kajmanami, jednak jego drużyna nie zdołała zakwalifikować się na mundial.

</doc>
<doc id="2688966" url="https://pl.wikipedia.org/wiki?curid=2688966" title="Głębokie (Białoruś)">
Głębokie (Białoruś)



</doc>
<doc id="2688970" url="https://pl.wikipedia.org/wiki?curid=2688970" title="Aj">
Aj



</doc>
<doc id="2688973" url="https://pl.wikipedia.org/wiki?curid=2688973" title="Taruni Sachdev">
Taruni Sachdev

Taruni Sachdev (ur. 14 maja 1998 w Bombaju, zm. 14 maja 2012 w Jomsom) – indyjska aktorka dziecięca. Zginęła w katastrofie samolotu 14 maja 2012 w swoje 14 urodziny.

</doc>
<doc id="2688974" url="https://pl.wikipedia.org/wiki?curid=2688974" title="Rezerwy gospodarcze">
Rezerwy gospodarcze

Rezerwy gospodarcze – rezerwy, które mają służyć głównie do zaspokajania podstawowych potrzeb materiałowych, surowcowych i paliwowych gospodarki narodowej, a także do zaopatrywania ludności w podstawowe produkty i półprodukty żywnościowe, produkty rolne, produkty lecznicze oraz wyroby medyczne w okresach zagrożenia bezpieczeństwa państwa, ale również do łagodzenia lub eliminowania zakłóceń w działaniu gospodarki narodowej, powstałych w wyniku klęsk żywiołowych lub innych nieprzewidywalnych zdarzeń i okoliczności.
W rezerwach tych wyodrębnione są stany strzeżone, które tworzy się i utrzymuje do celów mobilizacyjnych Ministerstwa Spraw Wewnętrznych i Administracji oraz Agencji Bezpieczeństwa Wewnętrznego.
Ustawy regulują organy uprawnione do tworzenia rezerw gospodarczych. Są to:
Właściwi ministrowie, kierownicy urzędów centralnych oraz wojewodowie nakładają na przedsiębiorców zadania i obowiązki przy magazynowaniu rezerw, ich wymianie, a także utrzymywaniu odpowiedniego poziomu ilościowego i jakościowego. Mogą również przekazywać Agencji Rezerw Materiałowych sprawy związane z zawieraniem umów.

</doc>
<doc id="2688976" url="https://pl.wikipedia.org/wiki?curid=2688976" title="Kausia">
Kausia

Kausia () – nakrycie głowy wywodzące się ze starożytnej Macedonii, rodzaj dużego kapelusza o niskiej stożkowatej główce i szerokim rondzie, noszonego dla ochrony przed słońcem. Wykonywano go z jednego kawałka filcu i wiązano pod brodą.
Purpurowa kausia stanowiła nakrycie głowy królów, królowych i wyższych urzędników macedońskich. Nosił ją często Aleksander Wielki i odtąd upowszechniła się jako nakrycie głowy władców hellenistycznych. Przedstawiali się w niej często na monetach i ozdabiali ją białą przepaską przetykaną złotem (diademem).

</doc>
<doc id="2688978" url="https://pl.wikipedia.org/wiki?curid=2688978" title="Spiceworld Tour">
Spiceworld Tour

Spiceworld Tour – druga trasa koncertowa Spice Girls, promująca drugi album zespołu. "Spiceworld", wydany w 1998 r. – pierwsza ogólnoświatowa trasa zespołu. Tournée przyciągnęło publiczność w liczbie 2,1 mln widzów.

</doc>
<doc id="2688979" url="https://pl.wikipedia.org/wiki?curid=2688979" title="Beniamin (Karelin)">
Beniamin (Karelin)



</doc>
<doc id="2688980" url="https://pl.wikipedia.org/wiki?curid=2688980" title="Ksenija Pierwak">
Ksenija Pierwak



</doc>
<doc id="2688988" url="https://pl.wikipedia.org/wiki?curid=2688988" title="Sylwester Szkudlarek">
Sylwester Szkudlarek

Sylwester Szkudlarek (ur. 8 września 1966 w Sieradzu) – polski piłkarz grający na pozycji obrońcy.
Kariera.
Karierę piłkarską Szkudlarek rozpoczął w klubie GKS Bełchatów. W sezonie 1983/1984 zadebiutował w jego barwach w trzeciej lidze. W sezonie 1986/1987 po raz pierwszy awansował z GKS do drugiej ligi. W latach 1988-1989 grał w Skrzydłach Tomaszów Mazowiecki. W 1989 roku wrócił do GKS, a w sezonie 1990/1991 ponownie awansował z nim z trzeciej do drugiej ligi. Z kolei w sezonie 1994/1995 wywalczył z Bełchatowem awans do pierwszej ligi. W polskiej ekstraklasie swój debiut zaliczył 29 lipca 1995 w przegranym 3:4 domowym meczu z Górnikiem Zabrze. W ekstraklasie grał w sezonach 1995/1996, 1996/1997 i 1998/1999.
W 2002 roku Szkudlarek odszedł z Bełchatowa do LKS Gomunice. Swoją karierę zakończył w 2005 roku we Włókniarzu Zelów.
Ogółem w polskiej ekstraklasie Szkudlarek rozegrał 88 meczów i strzelił 2 gole.

</doc>
<doc id="2688996" url="https://pl.wikipedia.org/wiki?curid=2688996" title="Drama (Japonia)">
Drama (Japonia)



</doc>
<doc id="2689000" url="https://pl.wikipedia.org/wiki?curid=2689000" title="Kodeks 0127">
Kodeks 0127

Kodeks 0127 (Gregory-Aland no. 0127) ε 54 (Soden) – grecki kodeks uncjalny Nowego Testamentu na pergaminie, paleograficznie datowany na VIII wiek. Rękopis jest przechowywany jest we Francuskiej Bibliotece Narodowej (Copt. 129,10 fol. 207) w Paryżu.
Opis.
Do dnia dzisiejszego zachowała się 1 karta kodeksu (26,5 na 21,2 cm) z tekstem Ewangelii Jana (2,2-11).
Tekst pisany jest dwoma kolumnami na stronę, w 22 linijkach w kolumnie, zaledwie 6-9 liter w linijce. Stosuje punktację, akcenty, dierezę na literami iota i ypsilon. Posiada litery na marginesie o nieznanym przeznaczeniu (Sekcje Ammoniusza?).
Tekst.
Tekst kodeksu reprezentuje mieszaną tradycję tekstualną. Kurt Aland zaklasyfikował go do kategorii III.
Historia.
Aland datował kodeks na VIII wiek. W ten sam sposób datuje go obecnie INTF.
Prawdopodobnie powstał w Egipcie. Znaleziony został w Białym Klasztorze.
Pierwszy opis rękopisu sporządził Émile Amélineau w 1895.
Pierwotnie oznaczany był przy pomocy siglum Tq. Gregory w 1908 roku dał mu siglum 0127.
Rękopis cytowany jest w krytycznych wydaniach greckiego Nowego Testamentu (NA26, NA27). W NA27 cytowany jest jako świadek pierwszego rzędu.

</doc>
<doc id="2689001" url="https://pl.wikipedia.org/wiki?curid=2689001" title="Welikan">
Welikan

Welikan (bułg. "Великан") – wieś w południowej Bułgarii, w obwodzie Chaskowo i gminie Dimitrowgrad.
Wieś znajdująca się nad lewym brzegiem rzeki Marica.

</doc>
<doc id="2689012" url="https://pl.wikipedia.org/wiki?curid=2689012" title="Tadeusz Bernas">
Tadeusz Bernas

Tadeusz Bernas (ur. 1 listopada 1917, zm. 29 listopada 1995) – polski oficer, kapitan Polskiej Marynarki Wojennej, ostatni dowódca okrętu podwodnego „Sokół”, kawaler Orderu Virtuti Militari.
Życiorys.
Tadeusz Bernas był w 1939 roku słuchaczem Szkoły Podchorążych Marynarki Wojennej. Jako podchorąży starszego rocznika 30 sierpnia opuścił Gdynię na pokładzie niszczyciela „Grom”, realizującego plan Peking. Promocję na stopień podporucznika marynarki otrzymał w Wielkiej Brytanii 2 marca 1940 roku, ze starszeństwem z dniem 15 października roku poprzedniego. Od 10 marca 1940 roku był dowódcą plutonu w morskim batalionie szkolnym w Coëtquidan. 28 czerwca tegoż roku został dowódcą kutra patrolowego P-3, pełnił tę funkcję do 5 października, gdy został pozostawiony w dyspozycji dowódcy okrętu podwodnego „Wilk”.
W styczniu 1941 roku znalazł się w pierwszej załodze przejmowanego od Royal Navy okrętu podwodnego „Sokół”, jako oficer nawigacyjny. Uczestniczył w pierwszej kampanii śródziemnomorskiej okrętu, 12 lutego 1942 roku dowodził grupą abordażową zajmującą szkuner „Giuseppina”. 3 maja został awansowany do stopnia porucznika marynarki, od 28 lipca pełnił funkcję oficera broni podwodnej na „Sokole”. W marcu 1943 roku został zastępcą dowódcy okrętu i na tym stanowisku odbył drugą kampanię śródziemnomorską jednostki. 7 lutego 1945 roku został mianowany dowódcą swego okrętu, 3 maja tegoż roku otrzymał awans na kapitana marynarki. 17 czerwca został ranny w wypadku samochodowym, jego obowiązki na „Sokole” przejął na czas rekonwalescencji komandor podporucznik Bolesław Romanowski. Później Tadeusz Bernas powrócił do dowodzenia okrętem i pozostał na nim aż do zwrotu jednostki Brytyjczykom.
Po demobilizacji na krótki czas wstąpił do Polskiego Korpusu Przysposobienia i Rozmieszczenia, następnie rozpoczął studia na Wydziale Wodno-Lądowym Polskiego Uniwersytetu na Obczyźnie. Po ich ukończeniu podjął pracę w brytyjskiej filii amerykańskiego przedsiębiorstwa, w 1974 roku przeniósł się do kanadyjskiego biura w Toronto. Działał w organizacjach emigracyjnych, był współzałożycielem, sekretarzem (1983) i II wiceprezesem (1984) koła Stowarzyszenia Marynarki Wojennej w Kanadzie oraz delegatem do Komisji Opieki nad Pomnikiem Katyńskim.
Został odznaczony między innymi Krzyżem Srebrnym Orderu Virtuti Militari, dwukrotnie Krzyżem Walecznych i czterokrotnie Medalem Morskim. Zmarł w Kanadzie w 1995 roku.

</doc>
<doc id="2689013" url="https://pl.wikipedia.org/wiki?curid=2689013" title="Mistrzostwa Czterech Kontynentów w łyżwiarstwie figurowym">
Mistrzostwa Czterech Kontynentów w łyżwiarstwie figurowym



</doc>
<doc id="2689014" url="https://pl.wikipedia.org/wiki?curid=2689014" title="Partia Rozsądku">
Partia Rozsądku

Partia Rozsądku ("Partei der Vernunft", pdv) – niemiecka partia o programie libertariańskim. Odwołuje się do austriackiej szkoły ekonomii, w szczególności do Friedricha von Hayeka.
Program.
W swoim programie postuluje m.in.:
Wyniki wyborcze.
Pierwszymi wyborami, w których PdV wzięła udział były wybory lokalne w Dolnej Saksonii w 2011 r., w których partia zdobyła po jednym radnym w mieście Harsefeld, w gminie zbiorowej Harsefeld oraz w mieście Bremervörde.
13 maja 2012 r. Partia Rozsądku po raz pierwszy wystartowała w wyborach krajowych. W wyborach w Nadrenii-Północnej Westfalii lista PdV zdobyła 6 348 głosów (0,1%), zajmując 17. miejsce. Partia nie wystawiła w tych wyborach kandydatów w okręgach jednomandatowych.

</doc>
<doc id="2689015" url="https://pl.wikipedia.org/wiki?curid=2689015" title="Aj (rzeka)">
Aj (rzeka)

Aj (ros.: Ай; baszk.: Әй) – rzeka w europejskiej części Rosji, w Baszkirii i obwodzie czelabińskim, lewy dopływ Ufy. Jej długość wynosi 549 km; dorzecze zajmuje powierzchnię 15 000 km².
Źródła rzeki znajdują się w paśmie Uraltau, w Uralu Południowym. Początkowo płynie ona kotliną śródgórską w kierunku północnym, następnie skręca w kierunku zachodnim i przecina kilka mniejszych pasm górskich. W dolnym biegu wpływa na Płaskowyż Ufijski, gdzie wpada do Ufy. Reżim śnieżny. Rzeka jest pokryta lodem od przełomu października i listopada do kwietnia. Występują niewielkie sztuczne zbiorniki. Nad rzeką leży miasto Złatoust.

</doc>
<doc id="2689017" url="https://pl.wikipedia.org/wiki?curid=2689017" title="Antkruva">
Antkruva

Antkruva – wieś w Estonii, w prowincji Võru, w gminie Meremäe.

</doc>
<doc id="2689019" url="https://pl.wikipedia.org/wiki?curid=2689019" title="Paweł Ilinskij">
Paweł Ilinskij



</doc>
<doc id="2689020" url="https://pl.wikipedia.org/wiki?curid=2689020" title="Jing mo gaa ting">
Jing mo gaa ting

Jing mo gaa ting – hongkoński komediowy film akcji z 2005 roku w reżyserii Yuen Woo-pinga i Stephena Funga.
W 2006 roku podczas 25. edycji Hong Kong Film Awards Yuen Woo-ping, Yuen Shun Yi oraz Huan-Chiu Ku byli nominowani do nagrody Hong Kong Film Awards w kategorii Best Action Choreography a Stephen Fung był nominowany w kategorii Best New Director.
Fabuła.
Teddy Yu jest byłym agentem służb specjalnych, myśli, że wydarzenia z przeszłości już nie wrócą. Po śmierci jego żony wychowuje dwójkę dzieci, które nie traktują go poważnie, a jego opowieści o pracy agenta budzą w nich zmieszanie. Teddy musi zmierzyć się z przeszłością a jego dzieci zostają wmieszane w niezakończone sprawy.
Obsada.
Źródło: Filmweb

</doc>
<doc id="2689022" url="https://pl.wikipedia.org/wiki?curid=2689022" title="Angeł wojwoda">
Angeł wojwoda

Angeł wojwoda (bułg. "Ангел войвода") – wieś w południowej Bułgarii, w obwodzie Chaskowo i gminie Minerałni bani.
Dawniej Kumburlar.
Blisko wsi znajdują się pozostałości trackiej kultury.

</doc>
<doc id="2689023" url="https://pl.wikipedia.org/wiki?curid=2689023" title="Marina Anissina">
Marina Anissina



</doc>
<doc id="2689025" url="https://pl.wikipedia.org/wiki?curid=2689025" title="Omaha High-Low">
Omaha High-Low

Omaha Hi/Low znana również jako Omaha 8-or-better (albo po prostu Omaha/8) to wariacja gry Pot Limit Omaha. Jest to jedna z popularniejszych odmian pokera. Rozgrywki turniejowe w tę odmianę pojawiają się na największych festiwalach pokerowych (World Series of Poker, European Poker Tour), ale popularna jest również w formie gier na stołach pieniężnych. Dostępna szeroko w formie rozgrywek online w większości pokojów pokerowych online. Rozgrywana zarówno w wersji Limit, Pot Limit oraz No-Limit. W grze uczestniczyć może od 2 do 10 graczy.
Zasady.
Reguły gry zbliżone są do standardowej Omahy. Każdy z graczy na ręce dostaje cztery karty. Na stole zawsze pojawia się pięć kart (flop, turn i river). Układ gracza składa się z dwóch kart z ręki oraz trzech ze stołu. Przebieg gry i poszczególne rundy licytacji przebiegają podobnie jak w No-Limit Holdem oraz Pot Limit Omaha. 
Zasadnicza różnica w zasadach polega na podziale puli. Tutaj nie zawsze trafia ona do gracza z najwyższym układem. Pulę zwykle dzieli „wysoki” i tzw. "niski układ". Ranking układów jest taki sam jak w innych odmianach pokera.
Niski układ.
Zwany też inaczej „low”, składa się z pięciu kart. Każda z nich musi mieć inną wartość, a pośród nich najwyższą kartą może być ósemka. As liczy się jako niska karta. Im niższa wartość kart, tym lepszy jest niski układ. Najlepsza z możliwych rąk niskich to A-2-3-4-5. Najgorsza niska ręka to 4-5-6-7-8.
Zarówno przy tworzeniu układu niskiego, jak i wysokiego, liczą się zawsze dwie karty z ręki i trzy ze stołu. Dla obu układów mogą to być jednak dwie inne karty. Jeżeli żaden z graczy nie ma niskiego układu, to pulę wygrywa gracz z układem wysokim. Możliwe jest, że jeden gracz wygra zarówno pulę wysoką, jak i niską.
Inne warianty Omaha Hi/Low.
5 Card Omaha Hi/Low.
W tym wariancie gry każdy z uczestników otrzymuje pięć kart własnych. Na stół wykłada się pięć kart wspólnych. Do stworzenia układu używa się dwóch kart własnych oraz trzech kart wspólnych. Podobnie jak w zwykłej Omaha Hi/Low, pulę dzieli się pomiędzy posiadaczy najlepszego układu wysokiego i najlepszego niskiego. Poszczególne rundy licytacji i pozostałe zasady są dokładnie takie same jak w Omaha Hi/Low. W grze może uczestniczyć od 2 do 6 graczy.
Courchevel Hi/Low.
Nazwa gry pochodzi od ośrodka narciarskiego we Francji, gdzie prawdopodobnie powstała. Dzisiaj popularna jest także m.in. w Wielkiej Brytanii. Dostępna także w rozgrywkach online. Podobnie jak w innych wariantach, gracze otrzymują po pięć kart własnych. Jedyna różnica polega na tym, że przed flopem pierwsza z kart wspólnych zostaje wcześniej odkryta. Następnie po licytacji odkrywane są dwie kolejne. Pozostałe zasady i licytacja przebiegają jak w Omaha Hi/Low. Jest to gra dla 2 do 6 osób.

</doc>
<doc id="2689026" url="https://pl.wikipedia.org/wiki?curid=2689026" title="Kaneto Shindo">
Kaneto Shindo



</doc>
<doc id="2689028" url="https://pl.wikipedia.org/wiki?curid=2689028" title="Rodamina">
Rodamina



</doc>
<doc id="2689030" url="https://pl.wikipedia.org/wiki?curid=2689030" title="Rodamina B">
Rodamina B

Rodamina B – organiczny związek chemiczny z grupy rodamin. Stosowana jako barwnik fluorescencyjny, m.in. do barwienia preparatów biologicznych. W mieszaninie z auryminą O pozwala wykryć miejsca szybkiego metabolizmu kwasów w organizmie, np. "Mycobacterium".
Rodamina B emituje światło o długości fali λmax 627 nm (w metanolu) po wzbudzeniu światłem o λex 553 nm.

</doc>
<doc id="2689033" url="https://pl.wikipedia.org/wiki?curid=2689033" title="Kryzys koreański">
Kryzys koreański



</doc>
<doc id="2689035" url="https://pl.wikipedia.org/wiki?curid=2689035" title="Peter Nicholas">
Peter Nicholas

Peter Nicholas (ur. 10 listopada 1959 w Newport) – walijski piłkarz grający na pozycji defensywnego pomocnika. W swojej karierze rozegrał 73 mecze w reprezentacji Walii i strzelił w niej 2 gole.
Kariera klubowa.
Karierę piłkarską Nicholas rozpoczął w klubie Crystal Palace. W 1977 roku awansował do kadry pierwszego zespołu i 20 sierpnia 1977 zadebiutował w nim w zwycięskim 3:0 wyjazdowym meczu z Millwall. W sezonie 1978/1979 wygrał z Crystal Palace rozgrywki Division Two i awansował do Division One. W zespole Crystal Palace grał do marca 1981.
Kolejnym klubem w karierze Nicholasa był Arsenal. W nim swój debiut zanotował 21 marca 1981 w zremisowanym 1:1 wyjazdowym spotkaniu z Norwich City. W londyńskim klubie grał do końca sezonu 1982/1983.
W 1983 roku Nicholas odszedł z Arsenalu i wrócił do Crystal Palace, grającego wówczas w Division Two. W trakcie sezonu 1984/1985 opuścił Crystal Palace i podpisał kontrakt z Luton Town. Zadebiutował w nim 2 lutego 1985 w zremisowanym 2:2 domowym meczu z Tottenhamem Hotspur. W barwach Luton grał przez 2,5 roku w Division One. W sezonie 1987/1988 Nicholas był zawodnikiem szkockiego Aberdeen FC. W 1988 roku wystąpił w przegranym po serii rzutów karnych finale Pucharze Ligi Szkockiej z Rangers.
W połowie 1988 roku Nicholas został zawodnikiem grającej w Division Two, Chelsea. Swój debiut w niej zaliczył 27 sierpnia 1988 w meczu przeciwko Blackburn Rovers (1:2). Wiosną 1989 awansował z Chelsea do Division One. W trakcie sezonu 1990/1991 odszedł do Watfordu, a latem 1992 zakończył w nim swoją karierę.
Kariera reprezentacyjna.
W reprezentacji Walii Nicholas zadebiutował 19 maja 1979 roku w wygranym 3:0 meczu Mistrzostw Brytyjskich ze Szkocją, rozegranym w Cardiff. W swojej karierze grał w: eliminacjach do Euro 80, MŚ 1982, Euro 84, MŚ 1986, Euro 88, MŚ 1990 i Euro 92. Od 1979 do 1991 roku rozegrał w kadrze narodowej 73 mecze i strzelił w nich 2 gole.
Kariera trenerska.
Po zakończeniu kariery piłkarskiej Nicholas został trenerem. W latach 2000–2001 prowadził zespół Barry Town, a w latach 2002–2004 – Newport County. W 2005 roku został szkoleniowcem klubu Llanelli. Pracował w nim do 2009 roku. Wraz z Llanelli wywalczył mistrzostwo Walii oraz Puchar Ligi w sezonie 2007/2008.

</doc>
<doc id="2689037" url="https://pl.wikipedia.org/wiki?curid=2689037" title="Hanna Brochocka-Winczewska">
Hanna Brochocka-Winczewska

Hanna Brochocka-Winczewska "(wł. Władysława Anna Winczewska z domu Rozwadowska)" (ur. 19 stycznia 1913 w Irkucku, zm. 20 lutego 1968 w Warszawie) – polska aktorka i tancerka.
Życiorys.
Jako rok urodzenia podawała 1918, ale przyjmując że debiutowała w 1932 należy przyjąć, że urodziła się pięć lat wcześniej. Ukończyła szkołę tańca Tacjanny Wysockiej i pobierała naukę gry aktorskiej u Stanisława Daniłowicza. Pierwszy raz wystąpiła w maju 1932 w Teatrze Nowości pod pseudonimem Hanna Brochocka. Przez całą karierę nie była na dłużej związana z żadną sceną. Sezon 1932/1933 spędziła na scenie Teatru Nowego w Poznaniu, następny w Wielkiej Operetce w Warszawie. Od 1935 przez dwa sezony występowała w Teatrze Miejskim w Grodnie, w międzyczasie złożyła egzamin eksternistyczny z aktorstwa (1936). W sezonie 1937/1938 grała na deskach Teatru Miejskiego w Bydgoszczy, a ostatni przedwojenny sezon spędziła w zespole aktorów Teatru im. Juliusza Słowackiego w Krakowie. Po wybuchu II wojny światowej zamieszkała w Warszawie, gdzie pracowała jako kelnerka i występowała w jawnym Teatrze Nowości. Po zakończeniu wojny wyjechała do Katowic i tam od 1946 grała w Teatrze im. Stanisława Wyspiańskiego. W 1951 przeniosła się do Łodzi, przez trzy kolejne sezony grała na trzech różnych scenach, były to kolejno Teatr Mały, Teatr Nowy i Teatr im. Stefana Jaracza. W ostatnim pozostała na scenie do 1958, kiedy to przestała grać na pięć lat ze względu na stan zdrowia. Od 1963 do 1966 występowała w katowickim Teatrze im. Stanisława Wyspiańskiego, a następnie przeszła na rentę inwalidzką.
Spoczywa na cmentarzu Bródnowskim (kw. 43K-IV-4)

</doc>
<doc id="2689038" url="https://pl.wikipedia.org/wiki?curid=2689038" title="Ermakova">
Ermakova

Ermakova – wieś w Estonii, w prowincji Võru, w gminie Meremäe.

</doc>
<doc id="2689039" url="https://pl.wikipedia.org/wiki?curid=2689039" title="Wielka Orkiestra Symfoniczna Polskiego Radia">
Wielka Orkiestra Symfoniczna Polskiego Radia



</doc>
<doc id="2689042" url="https://pl.wikipedia.org/wiki?curid=2689042" title="Fast five">
Fast five



</doc>
<doc id="2689044" url="https://pl.wikipedia.org/wiki?curid=2689044" title="Belatacept">
Belatacept

Belatacept – lek biologiczny o działaniu immunosupresyjnym, selektywny inhibitor kostymulacji limfocytów T. Jest to rozpuszczalne białko fuzyjne złożone ze zmodyfikowanej domeny zewnątrzkomórkowej antygenu-4 związanego z ludzkim limfocytem T cytotoksycznym (CTLA-4), połączonej z fragmentem części Fc ludzkiej immunoglobuliny G1. W regionie wiążącym ligand wprowadzono substytucję dwóch aminokwasów (L104 na E; A29 na Y). Belatacept jest podobny do innego białka fuzyjnego CTLA-4, Abataceptu. Abatacept różni się od belataceptu dwoma aminokwasami w domenach wiążących CD80/CD86. Belatacept został opracowany w laboratoriach firmy Bristol-Myers Squibb, nazwa handlowa preparatu zawierającego lek to Nulojix.
Wskazania do stosowania.
Profilaktyka odrzucania przeszczepu u dorosłych po przeszczepieniu nerki w skojarzeniu z kortykosteroidami i kwasem mykofenolowym (MPA).
Mechanizm działania.
Wiąże się z receptorami CD80 i CD86 na komórkach prezentujących antygen łatwiej, niż naturalna
cząsteczka CTLA4, z której się wywodzi. Blokuje w ten sposób zależną od CD28 kostymulację limfocytów T i hamuje ich aktywację, dając odpowiedni poziom immunosupresji, niezbędny do przeciwdziałania zależnemu od układu immunologicznego odrzucaniu alloprzeszczepu. Aktywowane limfocyty T są głównymi mediatorami odpowiedzi immunologicznej w przeszczepionej nerce.
Działania niepożądane.
Zwiększa podatność na zakażenia oportunistyczne i gruźlicę.

</doc>
<doc id="2689045" url="https://pl.wikipedia.org/wiki?curid=2689045" title="Helbi">
Helbi

Helbi – wieś w Estonii, w prowincji Võru, w gminie Meremäe.

</doc>
<doc id="2689047" url="https://pl.wikipedia.org/wiki?curid=2689047" title="La révolution Sexuelle">
La révolution Sexuelle

La révolution Sexuelle – debiutancki album Madoxa (Marcina Majewskiego). Został wydany 4 października 2011 roku.
Nad produkcją płyty czuwali polscy i zagraniczni producenci: Konrad Leszczyński (Dynamid Disco), Marcin Pawłowski (Pawbeats) oraz Syryjczyk Ayham Dalal.
Jedenaście utworów autorstwa Madoxa wykonywanych jest w języku francuskim i angielskim.
Płyta promowana była singlami i teledyskami: "High On You", "On And On" oraz tytułowym "La révolution Sexuelle".

</doc>
<doc id="2689048" url="https://pl.wikipedia.org/wiki?curid=2689048" title="Nabój 5,7 × 28 mm">
Nabój 5,7 × 28 mm

5,7 × 28 mm FN-P90 (SS190) (oznaczony przez C.I.P. jako 5,7 x 28) − nabój pistoletowy kalibru 5,7 mm. Nabój został opracowany w roku 1985 przez koncern FN specjalnie na potrzeby nowego pistoletu maszynowego P90 oraz pistoletu Five-seveN.
Nabój 5,7 x 28 mm ma zasięg skuteczny ok. 200 m i jest w stanie na tym dystansie przebić 48-warstwową kamizelkę kuloodporną i cel testowy CRISAT złożony z płyty tytanowej o grubości 1,6 mm oraz 20 warstw kevlaru, co ma odpowiadać kamizelce klasy IIIA.

</doc>
<doc id="2689049" url="https://pl.wikipedia.org/wiki?curid=2689049" title="St Hilda’s College w Oksfordzie">
St Hilda’s College w Oksfordzie

St Hilda's College ("Kolegium św. Hildy") – jedno z kolegiów wchodzących w skład University of Oxford. Powstało w 1893 jako kolegium przeznaczone wyłącznie dla kobiet. Koedukacja została w nim wprowadzona dopiero w 2008 roku – najpóźniej ze wszystkich oksfordzkich kolegiów. Obecnie liczy ok. 555 studentów obu płci, w tym ok. 400 słuchaczy studiów licencjackich oraz 155 magistrantów i doktorantów. 

</doc>
<doc id="2689050" url="https://pl.wikipedia.org/wiki?curid=2689050" title="Pianophonie">
Pianophonie



</doc>
<doc id="2689053" url="https://pl.wikipedia.org/wiki?curid=2689053" title="Ghada Amer">
Ghada Amer

Ghada Amer (ur. 1963 w Kairze) – egipska malarka, rzeźbiarka i autorka instalacji. Jedna z najbardziej znanych artystek posługujących się techniką haftu. Autorka m.in. haftu na płótnie "The Dance" (2004), projektów ogrodów "Happily Ever After" (2005) i "Love" (1999).
Życiorys.
Rodzina artystki mieszkała w Egipcie, Libii, Maroku i (od 1974 roku) we Francji. Wykształcenie artystyczne zdobyła na École des Beaux-Arts w Nicei, Institut des Hautes Études en Arts Plastiques w Paryżu oraz Museum of Fine Arts w Bostonie. Od 1996 roku Amer mieszka w Stanach Zjednoczonych, gdzie współpracowała m.in. z University of North Carolina at Chapel Hill i Art Institute of Chicago. Obecnie artystka mieszka i pracuje w Nowym Jorku.
Wystawy indywidualne Amer odbyły się m.in. w Centro Andaluz de Arte Contemporáneo w Sewilli (1999), Centre Culturel Contemporain w Tours (2000), Muzeum Sztuki Tel Awiwu (2000), Indianapolis Museum of Art (2003) i Goodman Gallery w Johannesburgu (2011).
Sztuka.
Podstawowym sposobem tworzenia Amer jest haftowanie – artystka umieszcza hafty na obrazach i rzeźbach, a także używa ich jako części instalacji. W jej pracach pojawiają się obrazy kobiet doznających rozkoszy, zaczerpnięte niekiedy z materiałów pornograficznych. Do swoich prac włącza także tekst, np. projekt "Private Rooms" wykorzystywał francuskie tłumaczenie Koranu. Twórczość Amer poświęcona jest m.in. tematyce feministycznej, dotyczącej stereotypów płciowych oraz ról kobiet w społeczeństwach zachodnich i wschodnich, a także tematom związanym z różnicami kulturowymi i konfliktem wynikającym ze zderzenia kultury Wschodu i Zachodu.
Jej sztuka jest krytykowana w społecznościach muzułmańskich, m.in. za ukazywanie kobiecej nagości.

</doc>
<doc id="2689054" url="https://pl.wikipedia.org/wiki?curid=2689054" title="GET-ligaen (2012/2013)">
GET-ligaen (2012/2013)

Sezon GET-ligaen został rozegrany na przełomie 2012 i 2013 roku. Był to 74. sezon rozgrywek o Mistrzostwo Norwegii w hokeju na lodzie. W rozgrywkach wzięło udział 10 zespołów.
Obrońcą tytułu była drużyna Stavanger Oilers, która w finale poprzedniej edycji pokonała Lørenskog IK 4:2. Pierwsze mecze sezonu odbyły się we wrześniu 2012 roku. Rozgrywki sezonu zasadniczego zakończyły się w marcu 2013 roku.
Sezon zasadniczy.
Sezon zasadniczy rozpoczął się 13 września 2012, a zakończył 28 lutego 2013 roku. Uczestniczyło w nim 10 drużyn, które rozegrały po 45 spotkań. Osiem najlepszych drużyn zapewniło sobie awans do rundy play-off, w której rywalizowały o mistrzostwo Norwegii.

</doc>
<doc id="2689058" url="https://pl.wikipedia.org/wiki?curid=2689058" title="Acetyleny">
Acetyleny

Acetyleny – grupa organicznych związków chemicznych będących acyklicznymi (rozgałęzionymi bądź nie) lub cyklicznymi (także posiadającymi łańcuch boczny) węglowodorami nienasyconymi zawierającymi przynajmniej jedno wiązanie potrójne. Dzielą się na alkiny – zawierające jedno wiązanie potrójne – oraz poliyny (alkapoliyny) – zawierające więcej niż jedno takie wiązanie (diyny lub alkadiyny – dwa wiązania potrójne; triyny lub alkatriyny – trzy wiązania potrójne itd.). Nazwa tej grupy pochodzi od acetylenu – najprostszego jej przedstawiciela.

</doc>
<doc id="2689062" url="https://pl.wikipedia.org/wiki?curid=2689062" title="Andres Küng">
Andres Küng

Andres Küng (13 września 1945 – 10 grudnia 2002) był szwedzkim dziennikarzem, pisarzem , przedsiębiorcą i politykiem estońskiego pochodzenia. Urodził się w Ockelbo w Gävleborg w rodzinie uciekinierów z okupowanej Estonii przez ZSRR. W lutym 1999 roku, został odznaczony estońskim Orderem Białej Gwiazdy przez estońskiego prezydenta Lennart Meri.

</doc>
<doc id="2689069" url="https://pl.wikipedia.org/wiki?curid=2689069" title="MOS Technology 7501">
MOS Technology 7501



</doc>
<doc id="2689070" url="https://pl.wikipedia.org/wiki?curid=2689070" title="MOS Technology 8501">
MOS Technology 8501



</doc>
<doc id="2689072" url="https://pl.wikipedia.org/wiki?curid=2689072" title="MOS Technology 8500">
MOS Technology 8500



</doc>
<doc id="2689079" url="https://pl.wikipedia.org/wiki?curid=2689079" title="Dekoncentracja">
Dekoncentracja

Dekoncentracja – formalny lub nieformalny podział kompetencji władczych pomiędzy kilka podmiotów, instytucji, ośrodków decyzyjnych. Metoda dekoncentracji kompetencji jest na dużą skalę stosowana w obrębie poszczególnych szczebli organizacyjnych (np. w każdej gminie, powiecie i województwie).
Ze względu na stosunek podmiotów dzielących się kompetencjami, wyróżnia się dekoncentrację pionową (przeniesienie kompetencji na organy niższego szczebla w danym resorcie), poziomą (resortową, organy różnych resortów, a równego szczebla) i skośną (przeniesienie na organ niższego szczebla w innym resorcie).
Przykłady dekoncentracji:

</doc>
<doc id="2689080" url="https://pl.wikipedia.org/wiki?curid=2689080" title="Stanisław Reymont">
Stanisław Reymont

Stanisław Reymont ps. "Emil, Bogdan, Muszyński" (ur. 18 lutego 1903 w Sulejowie, zm. 6 lipca 1994 w Warszawie) – polski działacz i polityk ludowy.
Życiorys.
Należał do Centralnego Związku Młodzieży Wiejskiej, a następnie po rozłamie w 1928 do Centralnego Związku Młodzieży Wiejskiej „Siew”. W 1934 organizacja ta połączyła się odłamem Związku Młodzieży Ludowej i Małopolskiego Związku Młodzieży tworząc Centralny Związek Młodej Wsi. Na przełomie 1939 i 1940 z części członków CZMW tworzono Chłopską Organizację Wolności „Racławice” i Polską Organizację Zbrojną „Racławice”. Stanisław Reymont od kwietnia 1940 należał do Polskiej Organizacji Zbrojnej „Racławice”, w drugiej połowie 1942 POZ Racławice weszła w skład Armii Krajowej i Stanisław Reymont został korespondentem Biura Informacji i Propagandy Komendy Głównej. Równocześnie pełnił funkcję redaktora w czasopismach „Walka i Wolność” i „Wojsko i Niepodległość”. Podczas powstania warszawskiego walczył w szeregach I Obwodu „Radwan”. Po 1945 był działaczem oświaty.
Został pochowany na cmentarzu Bródnowskim (kwatera 47A-V-10/11).

</doc>
<doc id="2689081" url="https://pl.wikipedia.org/wiki?curid=2689081" title="Haley Cope">
Haley Cope

Haley Cope (ur. 11 kwietnia 1979 w Crescent City) – amerykańska pływaczka, specjalizująca się w stylu grzbietowym.
Kariera sportowa.
Mistrzyni świata na dystansie 50 m stylem grzbietowym, a także wicemistrzyni olimpijska i świata w sztafecie 4×100 m stylem zmiennym.

</doc>
<doc id="2689085" url="https://pl.wikipedia.org/wiki?curid=2689085" title="Mirosław Siara">
Mirosław Siara

Mirosław Siara (ur. 9 kwietnia 1971 w Radomiu) – polski piłkarz, grający na pozycji obrońcy.
Kariera.
Seniorską karierę zaczynał w 1989 w Radomiaku Radom. W klubie tym grał do 1994 roku. W 1995 roku został zawodnikiem Amiki Wronki. W klubie tym zadebiutował w polskiej I lidze i rozegrał w tej klasie rozgrywkowej dla Amiki 144 mecze. Z Amicą trzykrotnie zdobył także Puchar Polski (w latach 1998, 1999 i 2000), triumfował w Superpucharze Polski w 1999 roku oraz zagrał dwa mecze w Pucharze UEFA w sezonie 1999/2000. Przed rundą wiosenną sezonu 2001/2002 przeszedł do KSZO Ostrowiec Świętokrzyski, gdzie zagrał w 23 meczach ligowych. W maju 2003 roku Wydział Gier Polskiego Związku Piłki Nożnej rozwiązał kontrakt Siary z KSZO z powodu zaległości finansowych klubu wobec zawodnika. Siara postanowił pauzować pół roku. W sezonie 2003/2004 grał w II lidze w Arce Gdynia. Rundę jesienną sezonu 2004/2005 spędził w Radomiaku Radom. W 2005 roku został zawodnikiem Pilicy Białobrzegi; w klubie tym grał do 2012 roku. Następnie był piłkarzem Sokoła Przytyk i klubu Jodła Jedlnia-Letnisko.
W ekstraklasie zagrał w 167 meczach, w których strzelił cztery gole.

</doc>
<doc id="2689087" url="https://pl.wikipedia.org/wiki?curid=2689087" title="Eesti Vabadusvõitluse Muuseum">
Eesti Vabadusvõitluse Muuseum

Eesti Vabadusvõitluse Muuseum – prywatne muzeum historii wojskowości w Lagedi niedaleko Tallinna. 
Placówka specjalizuje się w wystawach na temat walk zbrojnych prowadzonych na terenie Estonii w okresie II wojny światowej oraz w udziale w nich Estończyków.
Na terenie muzeum znajduje się tzw. Pomnik z Lihuli.

</doc>
<doc id="2689090" url="https://pl.wikipedia.org/wiki?curid=2689090" title="Z Moskwy do Pietuszek z Wieniediktem Jerofiejewem">
Z Moskwy do Pietuszek z Wieniediktem Jerofiejewem



</doc>
<doc id="2689096" url="https://pl.wikipedia.org/wiki?curid=2689096" title="Z Moskwy do Pietuszek">
Z Moskwy do Pietuszek



</doc>
<doc id="2689097" url="https://pl.wikipedia.org/wiki?curid=2689097" title="Tomasz Ligas">
Tomasz Ligas

Tomasz Ligas (ur. 18 grudnia 1914 w Tylmanowej, zm. 22 marca 1988 w Nowym Targu) – polski artysta ludowy, rzeźbiarz, malarz na szkle.
Życiorys.
Urodził się w rodzinie chłopskiej. Posiadał wykształcenie średnie. Od szkolnych lat wykazywał zainteresowanie i talent do rysunków i malarstwa. Przed 1939 rokiem zaczął malować obrazy olejne. Były to przeważnie kopie obrazów religijnych, na które Ligas miał duży popyt. Później zaczął rzeźbić linoryty i drzeworyty. Niektóre z nich publikowano w kilku pismach młodzieżowych. Wykonywał również dekoracje w amatorskim teatrze, w którym sam również grywał. 
W czasie II wojny światowej walczył jako żołnierz, część tego okresu przebywał w więzieniu. Po wojnie zamieszkał w Łodzi. W 1952 roku z rodziną powrócił „w góry” i na stałe osiedlił się w Krościenku nad Dunajcem. Z zawodu był księgowym, do 1977 roku pracującym w Spółdzielni Cepeliowskiej „Pieniny” w Krościenku.
Tomasz Ligas był aktywnym działaczem społecznym i kulturalnym. Już w okresie międzywojennym należał do Związku Młodzieży Wiejskiej„Wici”, po wojnie organizował życie kulturalne na Podhalu, był członkiem Komisji Kultury Wojewódzkiego Komitetu ZSL w Krakowie, był współzałożycielem klubu amatorów plastyków przy Powiatowym Domu Kultury w Nowym Targu. Przez 18 lat, od 1953 roku sprawował pieczę nad zespołem pieśni i tańca „Pieniny”. Od 1971 roku należał do Stowarzyszenia Twórców Ludowych (co przez kilka wcześniejszych lat było mu uniemożliwiane, ponieważ tworzył – będąc księgowym – jako „nieludowy inteligent”). Od 1974 roku był członkiem Zespołu Opieki nad Zabytkami. 
Twórczość.
W okresie dzieciństwa dużo malował. Od dzieciństwa także rzeźbił. Mając 16 lat poznał Józefa Janosa z Dębna. Około 1953 roku – pod wpływem Jana Jachimiaka, urodzonego także w Tylmanowej, już wtedy znanego malarza ludowego – Tomasz Ligas zaczął malować obrazy na szkle. Kontynuował tradycyjną tematykę obrazów podhalańskich, zaczął jednak stosować odmienne rozwiązania plastyczne nawiązujące do techniki linorytu, drzeworytu bądź witrażu. Postacie malowane przez Ligasa miały wyraźne kontury wypełniane jednolitymi płaszczyznami kolorystycznymi bez łagodnych półtonów, bądź kilku barw obok siebie. W 1969 roku wziął udział w konkursie malarstwa na szkle zorganizowanym przez Muzeum Tatrzańskie w Zakopanem. W grupie malarzy-amatorów zdobył III miejsce (patrz niżej).
W latach 60. XX wieku Tomasz Ligas zainteresował się rzeźbą (pierwsza jego rzeźba, św, Jerzy, powstała w 1960 roku). W 1963 roku przedstawił kilka rzeźb Komisji Etnograficznej „Cepelii" w Krakowie. Rzeźby zostały pozytywnie ocenione przez prof. Tadeusza Seweryna, co spowodowało, że Ligas zaczął przesyłać swoje prace na wystawy i konkursy.
W jego rzeźbiarstwie dominowały tematy religijne: Chrystus Frasobliwy, Pietà, Matka Boska z Dzieciątkiem, Boże Narodzenie, Pokłon Trzech Króli i święci: Jerzy, Krzysztof, Sebastian, Florian, Franciszek, Hieronim, błogosławiona Kinga i inne. Ponadto sceny wielofiguralne: Opłakiwanie Chrystusa, Boże Narodzenie. Pojawiały się również miejscowe obrzędy i zwyczaje, głównie cyklu zimowego: kolędnicy z szopką, gwiazdą, z turoniem. Tematy te przedstawiał Ligas w płaskorzeźbach o specyficznej kompozycji i technice snycerskiej, w których widoczny był klimat drzeworytnictwa. 
W podobnej technice Ligas wykonywał płaskorzeźby „ludowe”: zbójników tatrzańskich, sceny z życia wsi góralskiej, sceny historyczne i legendarne.
Płaskorzeźby wykonywał głównie z desek lipowych, a rzeźby – głównie z drewna lipowego, jesionowego, modrzewiowego i jaworowego. Posługiwał się skromnym zestawem narzędzi: kilkoma nożami i dłutami. Rzeźby i płaskorzeźby Ligasa najczęściej były malowane w jednolitej tonacji brązowawej (bejcowane i politurowane).
Znane dzieła Ligasa.
Jego prace znajdują się w zbiorach muzealnych m.in. w takich muzeach, jak:
Wystawy.
Po raz pierwszy jego prace były przedstawione na zbiorowej wystawie rzeźby ludowej w 1965 roku. 
Miał 6 wystaw indywidualnych, pierwszą w Zakopanem w 1966 roku, potem w Nowym Targu, a w 1971 roku – w Warszawie, zorganizowanej przez Związek Podhalan i Towarzystwo Przyjaciół Sztuk Pięknych. Ponadto prace Tomasza Ligasa były wystawiane na wystawach zbiorowych sztuki ludowej w różnych muzeach w Polsce. W jednym z katalogów rzeźbiarz wymienił 24 takie wystawy. 
Życie rodzinne.
14 października 1945 roku poślubił Wiesławę Dobras, z którą miał pięcioro dzieci: Stanisława (ur. w 1947 roku), Marię (ur. w 1950 roku), Andrzeja (ur. w 1953 roku), Marka (ur. w 1959 roku) i Inez (ur. w 1969 roku).

</doc>
<doc id="2689098" url="https://pl.wikipedia.org/wiki?curid=2689098" title="Biegi narciarskie na Zimowych Igrzyskach Olimpijskich Młodzieży 2012 – sztafeta mieszana z biathlonem">
Biegi narciarskie na Zimowych Igrzyskach Olimpijskich Młodzieży 2012 – sztafeta mieszana z biathlonem

Sztafeta mieszana z biathlonem została rozegrana 21 stycznia na trasach w Seefeld. Do startu przystąpiły 24 drużyny narodowe w składzie dwie dziewczyny i dwaj chłopcy. Młodzieżowymi mistrzami olimpijskimi została ekipa Niemiec, srebro wywalczyła drużyna Rosji, natomiast brąz przypadł Amerykanom.

</doc>
<doc id="2689103" url="https://pl.wikipedia.org/wiki?curid=2689103" title="Anna Tatiszwili">
Anna Tatiszwili



</doc>
<doc id="2689108" url="https://pl.wikipedia.org/wiki?curid=2689108" title="Lungile Shongwe">
Lungile Shongwe

Lungile Shongwe (ur. 1983) – południowoafrykańska aktorka filmowa i teatralna. W Polsce jest znana z roli Mei w filmie Gavina Hooda z 2001 roku "W pustyni i w puszczy". W filmie wystąpiła wspólnie z innym południowoafrykańskim aktorem, Mzwandile Ngubenim - odtwórcą roli Kalego.
Przygotowując się do roli Mei, Lungile Shongwe – podobnie jak Ngubeni – musiała się nauczyć polskich dialogów, mimo że nie znała wcześniej języka polskiego.

</doc>
<doc id="2689110" url="https://pl.wikipedia.org/wiki?curid=2689110" title="Mzwandile Ngubeni">
Mzwandile Ngubeni

Mzwandile Ngubeni (ur. 1982) – południowoafrykański aktor filmowy i teatralny. W Polsce jest znany z roli Kalego w filmie Gavina Hooda z 2001 roku "W pustyni i w puszczy". W filmie wystąpił wspólnie z inną południowoafrykańską aktorką, Lungile Shongwe – odtwórczynią roli Mei.
Przygotowując się do roli Kalego, Mzwandile Ngubeni – podobnie jak Shongwe – musiał się nauczyć polskich dialogów, mimo że nie znał wcześniej języka polskiego.

</doc>
<doc id="2689112" url="https://pl.wikipedia.org/wiki?curid=2689112" title="Trylogia księżycowa">
Trylogia księżycowa

Trylogia księżycowa – cykl powieści fantastycznych Jerzego Żuławskiego wydany w latach 1903–1911. 
Na cykl składają się:
Treść.
Część pierwsza cyklu, której akcja toczy się na przełomie XIX i XX wieku, opisuje dramatyczną wyprawę ziemskich kosmonautów na Księżyc. Kosmonauci wśród ciągłych niebezpieczeństw przedzierają się przez pozbawioną tlenu księżycową pustynię, by w końcu po drugiej stronie srebrnego globu odnaleźć rozległy obszar porośnięty roślinnością i nadający się do życia. Kosmonauci osiedlają się tam, a ich potomkowie zasiedlają obszar.
Część druga cyklu, której akcja toczy się na przełomie XXIX i XXX wieku, opisuje dalszą historię potomków kosmonautów, którzy rozmnożyli się i zasiedlili Księżyc. Niestety popadli w konflikt z księżycowymi tubylcami, Szernami, którzy podbili ich. Kiedy na Księżycu pojawia się ziemski kosmonauta, Marek, ludzie biorą go za Mesjasza-Zwycięzcę, który poprowadzi ich do walki z Szernami. Marek, wykorzystując najnowsze zdobycze techniki, pomaga mieszkańcom Księżyca w walce z wrogiem, jednak przeprowadzona przez niego próba reform ustroju i likwidacja feudalizmu, obraca przeciw niemu społeczeństwo.
Część trzecia cyklu, której akcja toczy się równorzędnie z akcją "Zwycięzcy", tylko że na Ziemi. Mieszkańcy planety, choć żyją w dobrobycie, nie są wolni od konfliktów. Grupa intelektualistów pragnie przejąć władzę, wykorzystując niezadowolenie robotników, którymi gardzi. Istotną funkcję pełni w powieści cudowny wynalazek - przyrząd unicestwiający materię skonstruowany przez genialnego naukowca Jacka - głównego bohatera powieści. Owa potężna broń użyta jako obiekt przetargu w rozgrywkach politycznych przyczynia się do reformy ustroju... Tworząc swoją wizję przyszłości Żuławski podejmuje polemikę z modernistycznymi koncepcjami naprawy świata.
Ekranizacja.
W 1987 roku powstała adaptacja filmowa trylogii pod tytułem "Na srebrnym globie". Reżyserem filmu był Andrzej Żuławski, stryjeczny wnuk pisarza.

</doc>
<doc id="2689117" url="https://pl.wikipedia.org/wiki?curid=2689117" title="Hürbel">
Hürbel

Niemcy:
Zobacz też:

</doc>
<doc id="2689118" url="https://pl.wikipedia.org/wiki?curid=2689118" title="Huerbel">
Huerbel



</doc>
<doc id="2689119" url="https://pl.wikipedia.org/wiki?curid=2689119" title="Kurtyna skalna">
Kurtyna skalna

Kurtyna skalna pozwala kontrolować zsuwające się masy skalne, które są bezpiecznie deponowane u stóp zbocza, w strefie wychwytywania. Jest to skuteczna i wytrzymała konstrukcja chroniąca przed nieoczekiwanymi obrywami skalnymi. Znajduje zastosowanie szczególnie w górzystych terenach przy stromych stokach, gdzie lokalne obrywy zagrażają ludziom oraz infrastrukturze. 
Jej zadaniem jest ochrona przed obraniem nieprzewidywalnego toru spadania [trajektorii] lub odbijania się na zbyt dużą wysokość odłamków skalnych. Dzięki takiemu działaniu kurtyna chroni zagrożony obszar przed spadającymi odłamkami skalnymi z dużą energią kinetyczną, które mogą nieść zagrożenie dla ludzi oraz infrastruktury na przykład dróg czy torów kolejowych. 
W porównaniu do tradycyjnych żelbetowych konstrukcji zabezpieczających np. autostrady, tory kolejowe czy osiedla jest to tańszy, prostszy oraz dużo szybszy sposób zabezpieczenia przed obrywami. Kurtyny skalne są alternatywą dla gwoździowania całych powierzchni skarp oraz siatek linowych i heksagonalnych. Wytrzymują duże obciążenia statyczne i dynamiczne powodowane przez odrywające się odłamki skalne, żwir, śnieg i lód. Instaluje się je w przypadku braku miejsca do zamontowania bariery ochronnej.
Budowa kurtyny skalnej.
Siatka stanowiąca konstrukcję kurtyny jest lekka i elastyczna. Wykonana jest ze stali o bardzo wysokiej wytrzymałości na rozciąganie o oczkach romboidalnych. Wykorzystywany drut ma średnicę 3-4mm i zabezpieczony jest powłoką antykorozyjną. Kurtyny skalne poddawane są testom laboratoryjnym jak również w warunkach naturalnych w skali 1:1. Wyniku testów potwierdzają wytrzymałość jak również wysoką odporność na przebicie przez spadające odłamki skalne. 
Montaż na skarpie.
Na górze skarpy wykonuje się gwoździowanie, następnie montuje się liny pomocnicze wraz z elastyczną siatką stalową. Kolejnym krokiem jest rozwijanie z rolek siatki po ścianie skalnej wymagającej zabezpieczenia przed obrywami. Łączenie płacht siatki odbywa się przy pomocy łączników oraz lin łączących.

</doc>
<doc id="2689120" url="https://pl.wikipedia.org/wiki?curid=2689120" title="Steinhausen">
Steinhausen

Namibia:
Niemcy:
Szwajcaria:
Osoby:

</doc>
<doc id="2689125" url="https://pl.wikipedia.org/wiki?curid=2689125" title="System Niejawnej Poczty Internetowej Opal">
System Niejawnej Poczty Internetowej Opal

System Niejawnej Poczty Internetowej „Opal” (w skrócie SNPI OPAL) – rządowy system zapewniający przesyłanie drogą elektroniczną, przy wykorzystaniu Internetu, informacji niejawnych o klauzuli „zastrzeżone” pomiędzy wszystkimi podmiotami administracji publicznej odpowiedzialnymi za zarządzanie kryzysowe. 
Decyzję o wdrożeniu systemu niejawnej poczty internetowej „Opal” podjęła Rada Ministrów na posiedzeniu w dniu 26 kwietnia 2005 r. Zadanie uruchomienia systemu powierzone zostało ministrowi spraw wewnętrznych i administracji, który został zobowiązany (we współpracy z szefem ABW) do wdrożenia systemu dla wszystkich podmiotów administracji rządowej odpowiedzialnych za zarządzanie kryzysowe.
System SNPI OPAL jest wdrożony w około 190 urzędach, a liczba jego użytkowników systematycznie wzrasta. Obejmuje on użytkowników w ministerstwach, urzędach centralnych, wojewódzkich centrach zarządzania kryzysowego, komendach wojewódzkich Policji i Państwowej Straży Pożarnej, oddziałach Straży Granicznej oraz stałych przedstawicielstwach RP przy Unii Europejskiej i NATO.

</doc>
<doc id="2689129" url="https://pl.wikipedia.org/wiki?curid=2689129" title="Verdalselva">
Verdalselva

Verdalselva – rzeka w Trøndelag w Norwegii. Powstaje z połączenia rzek Inna oraz Helgåa we wsi Vuku w gminie Verdal. Ma 21 km długości, uchodzi do Trondheimsfjorden w miejscowości Verdalsøra. Jest jedną z najbardziej zasobnych w łososia rzek w kraju.

</doc>
<doc id="2689130" url="https://pl.wikipedia.org/wiki?curid=2689130" title="South Kenton">
South Kenton



</doc>
<doc id="2689135" url="https://pl.wikipedia.org/wiki?curid=2689135" title="Klaus Dick">
Klaus Dick

Klaus Dick (ur. 27 lutego 1928 w Ehrenfeldzie) – niemiecki duchowny rzymskokatolicki, w latach 1975-2003 biskup pomocniczy Kolonii. 
Życiorys.
Święcenia kapłańskie przyjął 24 lutego 1953 w archidiecezji Kolonii. 17 marca 1975 papież Paweł VI mianował go biskupem pomocniczym archidiecezji, ze stolicą tytularną Guzabeta. Sakry udzielił mu 19 maja 1975 kardynał Joseph Höffner, ówczesny arcybiskup metropolita Kolonii. 24 lutego 2003 - na trzy dni przed osiągnięciem biskupiego wieku emerytalnego (75 lat) i zarazem w pięćdziesiątą rocznicę swoich święceń kapłańskich - zrezygnował z urzędu. Od tego czasu pozostaje biskupem seniorem archidiecezji. 

</doc>
<doc id="2689137" url="https://pl.wikipedia.org/wiki?curid=2689137" title="Stockwell">
Stockwell



</doc>
<doc id="2689139" url="https://pl.wikipedia.org/wiki?curid=2689139" title="Stonebridge Park">
Stonebridge Park



</doc>
<doc id="2689142" url="https://pl.wikipedia.org/wiki?curid=2689142" title="Martin Telser">
Martin Telser

Martin Telser (ur. 16 października 1978) – liechtensteiński piłkarz grający na pozycji obrońcy. W swojej karierze rozegrał 73 mecze w reprezentacji Liechtensteinu i strzelił w niej 1 gola.
Kariera klubowa.
Karierę piłkarską Telser rozpoczął w klubie FC Balzers. W 1995 roku zadebiutował w nim w szwajcarskiej 2. Lidze. Z klubem tym grał również w Pucharze Liechtensteinu. W 1997 roku wygrał te rozgrywki.
W 1999 roku Telser odszedł z Balzers do FC Vaduz. W klubie ze stolicy kraju grał w drugiej lidze Szwajcarii do końca sezonu 2005/2006. Wraz z FC Vaduz sześciokrotnie zdobywał Puchar Liechtensteinu w latach 2000, 2001, 2002, 2003, 2004, 2005 i 2006.
W 2006 roku Telser wrócił do FC Balzers, a w 2009 roku zakończył w nim swoją karierę.
Kariera reprezentacyjna.
W reprezentacji Liechtensteinu Telser zadebiutował 4 czerwca 1996 roku w przegranym 1:9 towarzyskim meczu z Niemcami, rozegranym w Mannheim. W swojej karierze grał w: eliminacjach do MŚ 1998, Euro 2000, MŚ 2002, Euro 2004, MŚ 2006 i Euro 2008. Od 1996 do 2007 roku rozegrał w kadrze narodowej 73 mecze i strzelił w nich 1 gola.

</doc>
<doc id="2689143" url="https://pl.wikipedia.org/wiki?curid=2689143" title="Albert Bartosz">
Albert Bartosz

Albert Bartosz (ur. 29 maja 1969 w Oświęcimiu) – politolog, specjalista w dziedzinie integracji europejskiej. Społecznik, dziennikarz, animator kultury.
Życiorys.
W 1992 współtworzył pierwsze numery odrodzonego "Głosu Ziemi Oświęcimskiej". Współpracował również z takimi gazetami jak "Dziennik Polski" i "Nasz Tydzień".
Założyciel i pierwszy kierownik oświęcimskiej redakcji radia CCM. Współpracownik "Radia Kraków" i "Radia Mega FM". Dziennikarz, realizator oraz producent programów w TV "Dami" Oświęcim. Pracował w nieistniejących już oświęcimskich kinach "Graffiti" i "Luna". Od 2004 kierownik agendy Urzędu Marszałkowskiego Województwa Małopolskiego w Oświęcimiu.
Powołał do życia ruch pod nazwą "Mała Orkiestra Wielkiej Pomocy", którego zadaniem była pomoc chorym dzieciom. Jak się okazało, stworzone struktury zostały potem wykorzystane do pomocy w zbiórce pieniędzy, na planowaną operację jego syna. W akcję włączyło się kilkadziesiąt tysięcy ludzi w kraju i na świecie. 10 października 2010 ruch został sformalizowany i stał się fundacją, której Albert Bartosz został prezesem. W przeciągu 4 lat działalności MOWP zebrała dla swoich podopiecznych ponad 400 tys. pln. Stalo się to głównie dzięki organizowanym imprezom, takim jak jarmarki, festyny czy pokazowe mecze czego przykładem może być transmitowany przez "TV Sport", mecz "Gwaiazd hokeja na lodzie". Ważną częścią funkcjonowania fundacji są również koncerty. Charytatywnie dla MOWP zagrali między innymi: Grzegorz Turnau, TSA, Marek Piekarczyk, Paweł "Baby" Mąciwoda, Feel, Urszula Dudziak, Ziyo, 4 Szmery, Krzywa Alternatywa, NIe-bo, Artur Malik, Joachim Mencel i mnóstwo zespołów rozpoznawalnych regionalnie. W zgodnej opinii mieszkańców miasta Oświęcim, dzięki fundacji, rozpowszechniony został wolontariat, szczególnie wśród młodzieży.
W latach 2014–2018 pełnił funkcję wójta Gminy Oświęcim.
Życie prywatne.
W 2009 na nowotwór zachorował jego syn. Albert Bartosz stał się wraz z małżonką Moniką autorem bloga igorbartosz.blogspot.com, gdzie opisywał najpierw walkę z chorobą dziecka, a następnie instruował innych rodziców, jak w takiej sytuacji postępować.
Nagrody i wyróżnienia.
W 2013 z rąk Beaty Tyszkiewicz odebrał "TABLET DOBRA" – nagrodę przyznawaną przez ogólnopolską Fundację Dzieciom "Zdążyć z Pomocą".

</doc>
<doc id="2689145" url="https://pl.wikipedia.org/wiki?curid=2689145" title="Józef Bukowski">
Józef Bukowski



</doc>
<doc id="2689146" url="https://pl.wikipedia.org/wiki?curid=2689146" title="Clitopilus prunulus">
Clitopilus prunulus



</doc>
<doc id="2689147" url="https://pl.wikipedia.org/wiki?curid=2689147" title="Bukowski">
Bukowski



</doc>
<doc id="2689155" url="https://pl.wikipedia.org/wiki?curid=2689155" title="Sniper Elite V2">
Sniper Elite V2

Sniper Elite V2 – gra komputerowa będąca połączeniem strzelanki trzecioosobowej i pierwszoosobowej, wyprodukowana i wydana przez Rebellion Developments 1 maja 2012, stanowiąca kontynuację "Sniper Elite". Łącznie sprzedano ponad 10 milionów egzemplarzy gry na wszystkie platformy. W 2014 roku premierę miała kontynuacja zatytułowana "Sniper Elite III".
Fabuła.
Akcja gry rozgrywa się w czasie drugiej wojny światowej, podczas walk o Berlin w kwietniu 1945 roku. Gracz wciela się w Karla Fairburne'a, syna amerykańskiego ambasadora w Berlinie, agenta OSS, który został wysłany do stolicy Rzeszy, by zlikwidować piątkę niemieckich naukowców, chcących przejść na stronę sowiecką. Niespodziewanie, jego celem stało się również powstrzymanie startu rakiety V2 z ładunkiem tabunu, skierowanej na Londyn. Podczas misji przyjdzie mu stawić czoła nie tylko żołnierzom SS i Wehrmachtu, ale także nacierającej Armii Czerwonej.
Rozgrywka.
Gracz może rozpocząć rozgrywkę na czterech poziomach trudności: kadet, normalny, snajper oraz niestandardowy (podczas którego nie są naliczane punkty). W grze, poza walką z ludźmi, mamy do czynienia również z pojazdami wroga, czyli czołgami i samochodami pancernymi. Gracz może korzystać z szerokiej gamy uzbrojenia, zwłaszcza spośród broni snajperskich (do dyspozycji jest osiem modeli), nie zabrakło również ładunków wybuchowych, pistoletów maszynowych czy broni krótkiej. Gra jednak jest nastawiona na walkę z zastosowaniem karabinu, bądź cichego likwidowania przeciwników. Tytuł składa się z jedenastu poziomów, zawierających historyczne lokacje w Berlinie.
"Sniper Elite V2" tym wyróżnia się spośród innych gier FPS, że w momencie trafienia przeciwnika, kamera często przenosi się na pocisk (co stanowi nawiązanie do pierwszej części serii), pokazując jego tor lotu oraz drogę, jaką przebywa w ciele przeciwnika, ukazując uszkodzenia ciała, jakie wyrządza.

</doc>
<doc id="2689159" url="https://pl.wikipedia.org/wiki?curid=2689159" title="Yanelis Rebeca Santos Allegne">
Yanelis Rebeca Santos Allegne



</doc>
<doc id="2689161" url="https://pl.wikipedia.org/wiki?curid=2689161" title="Alena Rojas">
Alena Rojas



</doc>
<doc id="2689162" url="https://pl.wikipedia.org/wiki?curid=2689162" title="Deutsche Tourenwagen Meisterschaft 1990">
Deutsche Tourenwagen Meisterschaft 1990

Sezon 1990 w niemieckiej serii wyścigowej Deutsche Tourenwagen Meisterschaft rozpoczął się 1 kwietnia a zakończył 14 października. Zwyciężył Niemiec – Hans-Joachim Stuck, który w klasyfikacji generalnej zdobył 189 punktów.

</doc>
<doc id="2689164" url="https://pl.wikipedia.org/wiki?curid=2689164" title="Deutsche Tourenwagen Masters 1990">
Deutsche Tourenwagen Masters 1990



</doc>
<doc id="2689165" url="https://pl.wikipedia.org/wiki?curid=2689165" title="Gijón Cercanais">
Gijón Cercanais



</doc>
<doc id="2689166" url="https://pl.wikipedia.org/wiki?curid=2689166" title="Yunieska Batista">
Yunieska Batista



</doc>
<doc id="2689174" url="https://pl.wikipedia.org/wiki?curid=2689174" title="Order Pionierów Liberii">
Order Pionierów Liberii

Order Pionierów Liberii (ang. "Order of the Pioneers of Liberia"), właśc. Najczcigodniejszy Order Rycerski Pionierów Republiki Liberii (ang. "Most Venerable Order of Knighthood of the Pioneers of the Republic of Liberia") – liberyjskie, cywilne odznaczenie państwowe ustanowione w 1955.
Historia i zasady nadawania.
Order został ustanowiony 7 stycznia 1955 wskutek postanowienia ówczesnego prezydenta kraju – Williama Tubmana. Jego nazwa ma upamiętniać pierwszych osadników afroamerykańskich, rekrutujących się spośród wyzwolonych niewolników, którzy na Wybrzeżu Pieprzowym założyli kolonię „kolorowych wolnych ludzi” – późniejszych Amerykanoliberyjczyków. Nowe osadnictwo na kontynencie afrykańskim, organizowane i finansowane od 1820 przez American Colonization Society, doprowadziło w rezultacie do powstania Republiki Liberii, którą proklamowano 26 lipca 1847.
Nadającym order jest urzędujący prezydent kraju. Odznaczenie jest przyznawane za wybitne zasługi zarówno obywatelom Liberii, jak i cudzoziemcom. Według oświadczenia liberyjskiego Ministerstwa Informacji, Kultury i Turystyki, wydanego w 1979, „honorowe członkostwo orderu może być przyznane cudzoziemcom – wybitnym i zasłużonym przedstawicielom władzy państwowej, organizacji międzynarodowych, wspólnot religijnych, nauki, sztuki i handlu, oraz za pojedyncze zasługi lub dokonania będące przejawem bohaterstwa lub dobroczynności”.
Stopnie orderu.
Order Pionierów Liberii zajmuje trzecie miejsce w precedencji odznaczeń państwowych Republiki Liberii i dzieli się na pięć klas:
Insygnia.
Odznakę orderu stopnia rycerskiego i oficerskiego (śr. 40 mm) stanowi wykonana ze srebra gwiazda o jedenastu, dwustronnie emaliowanych na biało ramionach. Na jej środku umieszczony jest okrągły, emaliowany medalion, który otacza ciemnoczerwony pierścień z inskrypcjami: „Here We Are • Here We Will Remain” (pol. „Tu jesteśmy • Tu pozostaniemy”) – na awersie i „The Love Of Liberty Brought Us Here” (pol. „Przywiodło nas tu umiłowanie wolności”) – na rewersie. Na jasnoniebieskim polu medalionu znajduje się – na awersie – wielobarwny wizerunek amerykańskich wyzwolonych niewolników-pionierów witających pod drzewem rdzennych Afrykańczyków, a na rewersie – rysunek dokumentu z napisem: „Bill of Rights” (pol. „Karta praw”).
Odznaka orderu stopni wyższych jest powiększona (śr. 64,6 mm) i wykonana ze złoconego srebra. Ponadto ramiona gwiazdy są połączone jedenastoma wiązkami krótkich promieni oraz zakończone kulkami. Natomiast pierścień otaczający medalion na awersie jest granatowy.
Odznaki wszystkich stopni są zawieszone na owalnym wieńcu laurowym.
Wstążki orderu są koloru ciemnozielonego. 
Insygnia Orderu Pionierów Liberii są wytwarzane przez paryską firmę medalierską – Arthus-Betrand.

</doc>
<doc id="2689176" url="https://pl.wikipedia.org/wiki?curid=2689176" title="Emily Borrel">
Emily Borrel



</doc>
<doc id="2689178" url="https://pl.wikipedia.org/wiki?curid=2689178" title="Jauhien Curkin">
Jauhien Curkin

Jauhien Mikałajewicz Curkin (biał. Яўген Мікалаевіч Цуркін, ros. Евгений Николаевич Цуркин; ur. 9 grudnia 1990 w Homlu) – białoruski pływak, specjalizujący się głównie w stylu motylkowym oraz w stylu dowolnym.
Brązowy medalista mistrzostw Europy z Debreczyna (2012) w wyścigu na 50 m motylkiem oraz brązowy medalista mistrzostw Europy na krótkim basenie z Herning (2013) na tym samym dystansie.
Uczestnik igrzysk olimpijskich z Londynu na 100 m stylem dowolnym.

</doc>
<doc id="2689181" url="https://pl.wikipedia.org/wiki?curid=2689181" title="Petra Chocová">
Petra Chocová

Petra Chocová (ur. 16 sierpnia 1986 w Czeskiej Lipie) – czeska pływaczka, specjalizująca się głównie w stylu klasycznym.
Mistrzyni Europy z Debreczyna w wyścigu na 50 m żabką oraz mistrzyni Europy na krótkim basenie z Chartres na 50 m stylem klasycznym i srebrna medalistka na 100 m stylem klasycznym i w sztafecie 4 x 50 m stylem zmiennym.
Uczestniczka igrzysk olimpijskich w Londynie na 100 m żabką (24. miejsce).

</doc>
<doc id="2689183" url="https://pl.wikipedia.org/wiki?curid=2689183" title="Ben Helfgott">
Ben Helfgott

Sir Ben Helfgott (ur. 22 listopada 1929 w Pabianicach) – polski Żyd, ocalały z Holocaustu, ciężarowiec, uczestnik dwóch olimpiad.
Dorastał w Piotrkowie Trybunalskim. W październiku 1939 wraz z rodziną trafił do pierwszego getta utworzonego przez hitlerowców w okupowanej Polsce. Pracował jako robotnik w fabryce szkła, a następnie był więźniem obozów koncentracyjnych Buchenwald i Theresienstadt. Po wojnie w ramach programu pomocy międzynarodowej dla ofiar holokaustu został sprowadzony do Wielkiej Brytanii, gdzie po zdaniu matury w 1948, rozpoczął studia na uniwersytecie w Southampton, które przerwał po pierwszym roku i zajął się prowadzeniem działalności gospodarczej oraz uprawianiem podnoszenia ciężarów.
Był siedmiokrotnym mistrzem Wielkiej Brytanii w wadze lekkiej i czterokrotnym złotym medalistą Światowych Zawodów Klubów Makabi. Reprezentował Wielką Brytanię na Igrzyskach Olimpijskich w 1956 w Melbourne i 1960 w Rzymie, pełniąc funkcję kapitana drużyny ciężarowców. Tym samym został jedynym znanym byłym więźniem hitlerowskich obozów koncentracyjnych, który startował po wojnie w Igrzyskach Olimpijskich.
Po zakończeniu kariery sportowej został współzałożycielem Stowarzyszenia Pomocy dla Ofiar Holocaustu, przewodził też brytyjskiej reprezentacji w zarządzie Jad Waszem.
Odznaczony Kawalerią Orderu Imperium Brytyjskiego (MBE) oraz Krzyżem Kawalerskim i Krzyżem Komandorskim Orderu Zasługi Rzeczypospolitej Polskiej W 2018 roku otrzymał tytuł szlachecki od królowej Elżbiety II.
Życie rodzinne.
W 1966 poślubił Arzę, z którą ma trzech synów i doczekał się siedmiorga wnuków.

</doc>
<doc id="2689184" url="https://pl.wikipedia.org/wiki?curid=2689184" title="Uprawa kopieniacza">
Uprawa kopieniacza



</doc>
<doc id="2689187" url="https://pl.wikipedia.org/wiki?curid=2689187" title="Konińskie Zagłębie Węgla Brunatnego">
Konińskie Zagłębie Węgla Brunatnego

Konińskie Zagłębie Węgla Brunatnego – zagłębie, które obejmuje swoim zasięgiem kopalnię węgla brunatnego Adamów, kopalnię węgla brunatnego Konin, Zespół Elektrowni Pątnów-Adamów-Konin oraz obiekty towarzyszące.
Zasoby surowca szacuje się na 1,2 mld ton. Wydobycie na dużą skalę rozpoczęło się po 1955 roku. Wydobycie roczne wynosiło około 20 mln ton. Wielkie kopalnie odkrywkowe i rozległe zwałowiska nadkładu ziemnego silnie przekształcają krajobraz, tereny wyeksploatowane są stopniowo rekultywowane.

</doc>
<doc id="2689188" url="https://pl.wikipedia.org/wiki?curid=2689188" title="Martina Granström">
Martina Granström

Anna Martina Granström (ur. 5 sierpnia 1991 w Uppsala) – szwedzka pływaczka, specjalizująca się głównie w stylu motylkowym.
Wicemistrzyni Europy z Debreczyna na 100 m stylem motylkowym, dwukrotna brązowa medalistka tych mistrzostw na 200 m stylem motylkowym oraz w sztafecie 4 × 100 m stylem zmiennym.
Uczestniczka igrzysk olimpijskich w Londynie (2012) na 100 (15. miejsce) i 200 m motylkiem (10. miejsce) oraz w sztafecie 4 × 100 m stylem zmiennym (10. miejsce).

</doc>
<doc id="2689191" url="https://pl.wikipedia.org/wiki?curid=2689191" title="Józef (Sawrasz)">
Józef (Sawrasz)

Józef, imię świeckie Josyf Michajłowycz Sawrasz (ur. 27 kwietnia 1909 w Czernijewie, zm. 5 czerwca 1984) – ukraiński duchowny greckokatolicki, następnie biskup prawosławny.
W 1927 ukończył gimnazjum w Stanisławowie. Studia teologiczne odbywał w Innsbrucku. 4 września 1932 przyjął święcenia kapłańskie i został proboszczem greckokatolickiej cerkwi Opieki Matki Bożej w Stanisławowie. Następnie od 1938 do 1940 był proboszczem parafii Trójcy Świętej w Złotym Potoku, zaś od 1940 do 1946 – parafii Zwiastowania w Śniatynie. W 1946 został proboszczem parafii św. Michała Archanioła w tej samej miejscowości.
Uczestnik pseudosoboru lwowskiego w marcu 1946, w czasie którego ogłoszono likwidację Ukraińskiej Cerkwi Greckokatolickiej w ZSRR i przejście wszystkich jej struktur do Rosyjskiego Kościoła Prawosławnego. Po zakończeniu „soboru” ks. Sawrasz dokonał konwersji na prawosławie. 2 sierpnia 1957 w Ławrze Peczerskiej złożył wieczyste śluby mnisze, zachowując dotychczasowe imię. Dzień później otrzymał godność archimandryty.
4 sierpnia 1957 w soborze św. Włodzimierza w Kijowie odbyła się jego chirotonia biskupia, po której przyjął godność biskupa stanisławowskiego i kołomyjskiego. W charakterze konsekratorów w obrzędzie udział wzięli egzarcha Ukrainy metropolita kijowski i halicki Jan, arcybiskupi lwowski i tarnopolski Palladiusz, czernihowski i nieżyński Andrzej, biskupi perejasławsko-chmielnicki Nestor, kirowohradzki i mikołajowski Innocenty oraz drohobycki Grzegorz. Od 1962, w związku ze zmianą nazwy miasta Stanisławowa, przyjął tytuł biskupa iwano-frankowskiego i kołomyjskiego. W 1965 podniesiony do godności arcybiskupiej. W 1982 odszedł w stan spoczynku i dwa lata później zmarł. Uroczystościom pogrzebowym w soborze Zmartwychwstania Pańskiego w Iwano-Frankowsku przewodniczył arcybiskup iwano-frankowski Makary. Biskup Józef został pochowany w grobowcu rodzinnym we wsi, w której pochodził.

</doc>
<doc id="2689194" url="https://pl.wikipedia.org/wiki?curid=2689194" title="Maccabi Ironi Ashdod">
Maccabi Ironi Ashdod



</doc>
<doc id="2689195" url="https://pl.wikipedia.org/wiki?curid=2689195" title="Nathalie Lindborg">
Nathalie Lindborg

Nathalie Lindborg (ur. 15 kwietnia 1991) – szwedzka pływaczka, specjalizująca się głównie w stylu dowolnym.
Wicemistrzyni Europy z Debreczyna w sztafecie 4 × 100 m stylem dowolnym. Brązowa medalistka mistrzostw Europy z Budapesztu w tej samej sztafecie oraz brązowa medalistka z Debreczyna w sztafecie 4 × 100 m stylem zmiennym.

</doc>
<doc id="2689197" url="https://pl.wikipedia.org/wiki?curid=2689197" title="Ambasada Angoli w Polsce">
Ambasada Angoli w Polsce

Ambasada Angoli w Polsce, Ambasada Republiki Angoli (port. "Embaixada de Angola na Polónia") – placówka dyplomatyczna mieszcząca się w Warszawie przy ul. Urodzajnej 12.
Siedziba.
Stosunki dyplomatyczne nawiązano w 1975. W tym samym roku władze Angoli otworzyły ambasadę w Warszawie, ulokowano ją przy ul. Marszałkowskiej 27 (1993), a w 1994 ją zamknięto. Trzy lata później, w 1997, działalność ambasady w Warszawie wznowiono. W 2001 mieściła się przy ul. Altowej 2, w latach 2001–2006 przy ul. Balonowej 20, w latach 2012–2017 przy ul. Goszczyńskiego 12, następnie przy ul. Urodzajnej 12 (2017−).

</doc>
<doc id="2689202" url="https://pl.wikipedia.org/wiki?curid=2689202" title="Dariusz Dziarmaga">
Dariusz Dziarmaga

Dariusz Dziarmaga (ur. 20 września 1968 w Nowej Rudzie) – piłkarz polski grający na pozycji pomocnika.
Kariera.
Wychowanek Zjednoczonych Ścinawka Średnia, karierę piłkarską rozpoczął w klubie Piast Nowa Ruda. Grał w nim w latach 1985–1988. Na początku 1989 roku przeszedł do Śląska Wrocław. 2 września 1989 roku zadebiutował w pierwszej lidze w zremisowanym 0:0 domowym meczu ze Stalą Mielec. W Śląsku grał do jesieni 1990 i wtedy też wrócił do Piasta Nowa Ruda.
Na początku 1991 Dziarmaga przeszedł do Miedzi Legnica. W sezonie 1991/1992 zdobył z Miedzią Puchar Polski. W styczniu 1995 został zawodnikiem Zagłębia Lubin. W Zagłębiu swój debiut zanotował 5 marca 1995 w meczu ze Stomilem Olsztyn (1:0). W Zagłębiu grał do końca swojej kariery, czyli do końca 1999 roku.
Ogółem w polskiej ekstraklasie Dziarmaga rozegrał 77 meczów i strzelił 4 gole. Dariusz Dziarmaga rozegrał dwa spotkania w Pucharze Zdobywców Pucharów przeciwko AS Monaco i jeden mecz w Pucharze UEFA przeciwko AC Milan.

</doc>
<doc id="2689206" url="https://pl.wikipedia.org/wiki?curid=2689206" title="Kataja">
Kataja

Kataja – niezamieszkana wyspa na Morzu Bałtyckim. Wyspa rozdzielona jest szwedzko-fińską granicą państwową. Powierzchnia wyspy wynosi 0,71 km², ma około 2 km długości i 200–500 m szerokości.
Granica została ustanowiona w 1809 roku i przebiegała pomiędzy dwiema wcześniej istniejącymi wyspami (szwedzką o nazwie Kataja położoną bardziej na zachód i fińską Inakari), które jednak w wyniku ruchów izostatycznych stały się jedną wyspą.

</doc>
<doc id="2689207" url="https://pl.wikipedia.org/wiki?curid=2689207" title="Konstantin Kołokolnikow">
Konstantin Kołokolnikow

Konstantin Aleksandrowicz Kołokolnikow ros. Константин Александрович Колокольников (ur. 22 maja 1871 w Riabkach, zm. 17 października 1929 w Permie) – rosyjski duchowny prawosławny, deputowany do Dumy Państwowej II kadencji.
Życiorys.
Był synem kapłana prawosławnego. W 1893 ukończył seminarium duchowne w Permie, przyjął święcenia duchowne i podjął służbę duszpasterską w eparchii permskiej i solikamskiej. Był członkiem rady eparchialnej ds. szkół parafialnych, nauczycielem szkoły nauczycielskiej prowadzonej przez bractwo św. Stefana, katechetą w szkole dla dzieci niewidomych. 6 lutego 1907 został wybrany posłem do II Dumy Państwowej. 
W Dumie początkowo związany był z Partią Socjalistów-Rewolucjonistów (Żurawski nazywa go "przekonanym eserowcem"), jednak z powodu niezgody na wprowadzenie w Rosji ustroju republikańskiego (twierdził, że jego wyborcy nie upoważnili go, by domagał się zmian ustrojowych) przeszedł do kadetów. Zasiadał w komisji ds. samorządu, brał udział w dyskusji nad kwestią rolną w marcu 1907, opowiadając się za pełnym przekazaniem ziemi w ręce uprawiających ją chłopów, bez wykupu. Wkrótce po swoim wyborze na deputowanego Dumy został pozbawiony prawa odprawiania nabożeństw i noszenia krzyża kapłańskiego, zaś latem 1907 - pozbawiony stanu kapłańskiego. Jesienią 1907 został wolnym słuchaczem wydziału prawniczego uniwersytetu w Tomsku. Od czerwca 1917 do 1919 był sędzią pokoju we wsiach Słudka i Troica (ujazd permski). W latach 20. XX wieku pracował w gospodarstwie przemysłu leśnego "Wołgokaspijlesa". Zmarł w 1929.
Autor wydanej w 1914 w Tomsku broszury "Развитие винной монополии в Томской губернии с Семипалатинской областью".

</doc>
<doc id="2689209" url="https://pl.wikipedia.org/wiki?curid=2689209" title="Aeroklub Białostocki">
Aeroklub Białostocki

Aeroklub Białostocki – stowarzyszenie, członek Polskiego Związku Sportowego Aeroklubu Polskiego utworzony 14 maja 1946 roku w Białymstoku. Bazą aeroklubu jest lotnisko Białystok-Krywlany, położone około 5 kilometrów na południowy wschód od centrum Białegostoku.
Sprzęt.
Samoloty:
Szybowce:

</doc>
<doc id="2689212" url="https://pl.wikipedia.org/wiki?curid=2689212" title="Kwas tosylowy">
Kwas tosylowy



</doc>
<doc id="2689213" url="https://pl.wikipedia.org/wiki?curid=2689213" title="Isla de Anacoco">
Isla de Anacoco

Isla de Anacoco – wyspa na rzece Cuyuni, na granicy Wenezueli i terytorium Guayana Esequiba, będącego od 1966 roku przedmiotem sporu pomiędzy Wenezuelą a Gujaną. De facto wyspę przecina granica gujańsko-wenezuelska.

</doc>
<doc id="2689215" url="https://pl.wikipedia.org/wiki?curid=2689215" title="Sarai Alvarez">
Sarai Alvarez



</doc>
<doc id="2689218" url="https://pl.wikipedia.org/wiki?curid=2689218" title="OT-64">
OT-64



</doc>
<doc id="2689219" url="https://pl.wikipedia.org/wiki?curid=2689219" title="Shanon Torregrosa">
Shanon Torregrosa



</doc>
<doc id="2689223" url="https://pl.wikipedia.org/wiki?curid=2689223" title="Aurea Cruz">
Aurea Cruz



</doc>
<doc id="2689225" url="https://pl.wikipedia.org/wiki?curid=2689225" title="Józef Tápies Sirvant">
Józef Tápies Sirvant

Józef Tápies Sirvant (ur. 15 marca 1869 w Ponts, zm. 13 sierpnia 1936 w Salàs de Pallars) – hiszpański Błogosławiony Kościoła katolickiego.
Życiorys.
Josep Tàpies urodził się bardzo religijnej rodzinie. Święcenia kapłańskie przyjął w 1892 roku. Posługę kapłańską prowadził jako wikariusza i organista parafii w La Pobla de Segur w Pallars Jussà. Został zamordowany w czasie wojny domowej w Hiszpanii w dniu 13 sierpnia 1936 roku.
Beatyfikowany 29 października 2005 roku przez papieża Benedykta XVI.

</doc>
<doc id="2689226" url="https://pl.wikipedia.org/wiki?curid=2689226" title="Kosmeceutyk">
Kosmeceutyk

Kosmeceutyk, dermokosmetyk, kosmetyk apteczny – termin występujący w marketingu, lecz nie funkcjonujący w porządku prawnym, oznaczający środek kosmetyczny, łączący w sobie cechy leku i kosmetyku, mający leczyć choroby skóry oraz poprawiać jej estetykę. 
Skład i zastosowanie.
Kosmeceutyki często wyróżniają się wyższą niż kosmetyki zawartością składników aktywnych, choć nie jest to zasadą. Do ich składników zaliczamy m.in. Retinoidy, witaminy E, C i B, peptydy czy jony metali, takie jak cynk, miedź, selen czy srebro, a także ekstrakty roślinne i olejki eteryczne. Kosmeceutyki często wspomagają terapie dermatologiczne. Wybierane są najczęściej przez osoby zmagające się z trądzikiem, łuszczycą, alergiami skórnymi czy atopowym zapaleniem skóry.
Historia powstania.
Nazwa "kosmeceutyk" została zapoczątkowana przez Raymonda Reeda i rozpowszechniona w latach 70. przez profesora dermatologii Alberta M. Kligmana z Uniwersytetu w Pensylwanii by wyróżnić preparaty, znajdujące się pomiędzy lekami a kosmetykami.

</doc>
<doc id="2689228" url="https://pl.wikipedia.org/wiki?curid=2689228" title="Hrabstwo Crawford (Arkansas)">
Hrabstwo Crawford (Arkansas)

Hrabstwo Crawford (ang. "Crawford County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 604.20 mil2 (1 565 km2). Według danych z 2010 r. hrabstwo miało 61 948 mieszkańców. Hrabstwo powstało 18 października 1820. Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.
Religia.
W 2010 roku 47,3% populacji hrabstwa jest członkami kościołów protestanckich, głównie: Południowej Konwencji Baptystów (22,4%), zielonoświątkowców (9,1%), Zjednoczonego Kościoła Metodystycznego (5,0%), bezdenominacyjnych (2,9%) i NAFWB (2,4%).
Jedynie 2,0% jest członkami Kościoła katolickiego, co sprawia, że jest piątą co do wielkości denominacją w hrabstwie.
Poza tym w hrabstwie obecni są: mormoni (0,98%) i świadkowie Jehowy (2 zbory).

</doc>
<doc id="2689229" url="https://pl.wikipedia.org/wiki?curid=2689229" title="Triumph TR7">
Triumph TR7

Triumph TR7 – brytyjski samochód sportowy produkowany od września 1974 do października 1981 przez Triumph Motor Company (filia British Leyland). Początkowo samochód powstawał w fabryce zlokalizowanej w Speke (Liverpool), w 1978 produkcję przeniesiono do Canley (Coventry), a w 1980 do fabryki Rovera w Solihull. Sprzedaż modelu na rynku USA została rozpoczęta w styczniu 1975 roku, debiut w Wielkiej Brytanii miał zaś miejsce w maju 1976. Powstało 112 368 egzemplarzy wersji coupé/hardtop oraz 28 864 sztuk cabriolet/roadster.
Do napędu użyto ośmiozaworowego silnika R4 o pojemności dwóch litrów, generował on moc maksymalną 106 KM (78 kW) (92 KM/69 kW na rynek północnoamerykański). Jednostka ta była bardzo podobna do tej stosowanej w samochodzie Triumph Dolomite Sprint. W TR7 montowano ją nad przednią osią, wzdłużnie do nadwozia. Napęd przenoszony był na oś tylną poprzez 4-biegową manualną skrzynią biegów. Opcjonalnie dostępna była 5-biegowa przekładnia ręczna oraz 3-biegowy automat. 
Dane techniczne.
GB
USA
Triumph TR8.
Triumph TR8 różnił się od TR7 silnikiem, do napędu użyto jednostki V8 o pojemności 3,5 l znanej z Rovera SD1. W latach 1978-1981 powstało 2497 egzemplarzy TR8, większość sprzedano na terenie Ameryki Północnej. 
Standardowo silnik wyposażony był w dwa gaźniki, opcjonalnie we wtrysk paliwa Bosch L-Jetronic. Pozostałe różnice w stosunku do TR7 to m.in.: inne przełożenie tylnego mostu, wydajniejsze hamulce, obręcze kół ze stopów lekkich czy też akumulator przeniesiony spod maski do bagażnika. Z powodu większego silnika masa własna wzrosła do nieco ponad 1200 kg.
Źródło

</doc>
<doc id="2689230" url="https://pl.wikipedia.org/wiki?curid=2689230" title="Kenneth Jaliens">
Kenneth Jaliens

Kenneth Romeo Jaliens (ur. 4 października 1957 w Paramaribo) – surinamski trener piłkarski. Jest wujem zawodnika reprezentacji Holandii oraz Wisły Kraków, Kew Jaliensa.
Podczas swojej kariery piłkarskiej Jaliens przez dwanaście lat występował w najwyższej klasie rozgrywkowej Surinamu. W 2006 roku został selekcjonerem seniorskiej reprezentacji Surinamu, którą kilka miesięcy później poprowadził w Pucharze Karaibów, odpadając w drugiej rundzie. W eliminacjach do Mistrzostw Świata 2010 jego drużyna zdołała dotrzeć do trzeciej rundy, nie kwalifikując się na mundial. Za jego kadencji kadra Surinamu po raz pierwszy w historii awansowała do pierwszej setki rankingu FIFA, w lipcu 2008. Ze stanowiska odszedł w 2008 roku, a rok później objął funkcję trenera najstarszego surinamskiego zespołu, SV Voorwaarts, broniącego się przed spadkiem z pierwszej ligi. Pod kierownictwem Jaliensa drużyna zdołała zwyciężyć w dwumeczu barażowym sezonu 2009/2010 i utrzymała się w Hoofdklasse.
W lipcu 2010 Jaliens udał się do Holandii, gdzie spędził dziewięć miesięcy i uzyskał najwyższą z możliwych licencji trenerskich Królewskiego Holenderskiego Związku Piłki Nożnej – Trainer/Coach I. W tym samym czasie przebywał także na stażu w Feyenoordzie i pełnił tam rolę asystenta w drużynie do lat 18. Po powrocie do ojczyzny został koordynatorem reprezentacji olimpijskiej, która jednak nie zakwalifikowała się na Igrzyska Olimpijskie w Londynie. W lipcu 2011 ponownie objął stanowisko szkoleniowca surinamskiej kadry narodowej. Trenował ją podczas eliminacjach do Mistrzostw Świata 2014, lecz Surinamczycy ponownie nie awansowali na mundial, odpadając w drugiej rundzie z bilansem dwóch zwycięstw, remisu i czterech porażek. W styczniu 2012 został dyrektorem technicznym Surinamskiego Związku Piłki Nożnej.

</doc>
<doc id="2689232" url="https://pl.wikipedia.org/wiki?curid=2689232" title="Jerzy Rajmund Vargas González">
Jerzy Rajmund Vargas González

Jerzy Rajmund Vargas González, hiszp. "Jorge Vargas González" (ur. 28 września 1899 w Ahualulco, zm. 1 kwietnia 1927 w Guadalajarze) – meksykański błogosławiony Kościoła rzymskokatolickiego.
Życiorys.
Urodził się 28 września 1899 roku. Jego bratem był Rajmund González. Razem wstąpili do Katolickiego Stowarzyszenia Młodzieży ACJM i razem zostali zabici 1 kwietnia 1927 roku.
Zostali też razem beatyfikowani przez papieża Benedykta XVI 20 listopada 2005 roku w grupie trzynastu męczenników meksykańskich.

</doc>
<doc id="2689234" url="https://pl.wikipedia.org/wiki?curid=2689234" title="Rajmund Wincenty Vargas González">
Rajmund Wincenty Vargas González

Rajmund Wincenty Vargas González, hiszp. "Ramón Vicente Vargas González" (ur. 22 stycznia 1905 w Ahualulco, zm. 1 kwietnia 1927 w Guadalajarze) – meksykański męczennik chrześcijański i błogosławiony Kościoła katolickiego.
Życiorys.
Jego bratem był bł. Jerzy Rajmund Vargas González. Rajmund wstąpił do Katolickiego Stowarzyszenia Młodzieży ACJM. Wkrótce został zamordowany wraz z bratem 1 kwietnia 1927 roku.
Ich beatyfikacji dokonał papież Benedykt XVI 20 listopada 2005 roku w grupie trzynastu męczenników meksykańskich.

</doc>
<doc id="2689235" url="https://pl.wikipedia.org/wiki?curid=2689235" title="RMX WORKS from Cyber TRANCE presents ayu TRANCE 3">
RMX WORKS from Cyber TRANCE presents ayu TRANCE 3

ayumi hamasaki RMX WORKS from Cyber TRANCE presents ayu TRANCE 3 – piętnasty remiksowy album Ayumi Hamasaki. Album został wydany 25 września 2003. Znalazł się na #14 miejscu w rankingu Oricon. Sprzedano kopii.

</doc>
<doc id="2689236" url="https://pl.wikipedia.org/wiki?curid=2689236" title="Olekmiński Stanowik">
Olekmiński Stanowik



</doc>
<doc id="2689238" url="https://pl.wikipedia.org/wiki?curid=2689238" title="Nercza">
Nercza

Nercza (ros.: Нерча, "Niercza") – rzeka w azjatyckiej części Rosji, w Kraju Zabajkalskim, lewy dopływ Szyłki. Jej długość wynosi 580 km; dorzecze zajmuje powierzchnię 27 500 km².
Źródła rzeki znajdują się w paśmie Olokmiński Stanowik. Płynie ona szeroką doliną w kierunku południowym. Przy ujściu do Szyłki leży miasto Nerczyńsk. Reżim deszczowy. Rzeka jest pokryta lodem od października do przełomu kwietnia i maja. W okresie od maja do października Nercza występuje z koryta. Wykorzystywana jest do spławiania drewna. Jej dorzecze stanowi obszar wydobycia złota.

</doc>
<doc id="2689240" url="https://pl.wikipedia.org/wiki?curid=2689240" title="Détroit d'Honguedo">
Détroit d'Honguedo

Détroit d'Honguedo - cieśnina we wschodnim Quebecu w oddzielająca półwysep Gaspésie od wyspy Anticosti. Jest jedną z dwóch (obok Détroit de Jacques-Cartier) dróg wodnych, którymi Rzeka Świętego Wawrzyńca omija wyspę Anticosti i jej estuarium łączy się z Zatoką Świętego Wawrzyńca. Jej szerokość w najwęższym miejscu wynosi ok. 70 km.
Cieśnina była znana w XVI wieku jako Détroit de Saint-Pierre, taka nazwa pojawiła się na mapach Mercatora i Wytflieta. Współczesna nazwa pochodzi ze spisanych w 1535-1536 dzienników Jacques'a Cartiera (gdzie nazwa "Honguedo" użyta została na określenie współczesnego przylądka Gaspé), jednak zaczęto jej używać dopiero w XX wieku. Pochodzenie nazwy "Honguedo" jest niepewne, może ona pochodzić z języka mikmak i oznaczać "miejsce zgromadzenia" lub od irokeskiego słowa "hehonguesto" oznaczającego "własny nos".

</doc>
<doc id="2689241" url="https://pl.wikipedia.org/wiki?curid=2689241" title="Konstantyn (Buggan)">
Konstantyn (Buggan)

Konstantyn, imię świeckie Theodor Buggan (ur. 29 czerwca 1936 w Pittsburghu, zm. 21 maja 2012) – amerykański biskup prawosławny, z pochodzenia Ukrainiec, zwierzchnik Ukraińskiego Kościoła Prawosławnego Stanów Zjednoczonych w latach 1993–2012.
Życiorys.
Pochodził z rodziny Stanleya i Catherine Bugganów, z pochodzenia Ukraińców, żyjących w Stanach Zjednoczonych. Ukończył studia teologiczne w Kolegium św. Andrzeja w Winnipeg, uczelni Ukraińskiego Kościoła Prawosławnego Kanady (1959). Następnie studiował na uniwersytecie w Pittsburghu i w prawosławnym seminarium św. Włodzimierza w Nowym Jorku. W 1967 został wyświęcony na diakona przez arcybiskupa Mścisława (Skrypnyka), a następnie na kapłana przez metropolitę Jana (Teodorowicza). Służył w etnicznie ukraińskich parafiach św. Włodzimierza w Chicago i św. Mikołaja w Troy. W 1971 złożył wieczyste śluby mnisze, przyjmując imię Konstantyn. 7 maja 1972 metropolita Mścisław, zwierzchnik ówcześnie niekanonicznego Ukraińskiego Kościoła Prawosławnego Stanów Zjednoczonych, wyświęcił go na biskupa Chicago. W 1993, po śmierci Mścisława, biskup Konstantyn został nowym zwierzchnikiem Kościoła. Od 1994 był również honorowym zwierzchnikiem Ukraińskiego Autokefalicznego Kościoła Prawosławnego w Diasporze. W latach 1995–1996 kierowana przez niego administratura uznała zwierzchnictwo Patriarchatu Konstantynopolitańskiego, stając się kanonicznym Kościołem na prawach autonomii. Metropolita Konstantyn przyjął tytuł metropolity Irinoupolis.
Zgodnie z testamentem zwierzchnika niekanonicznego Ukraińskiego Autokefalicznego Kościoła Prawosławnego Dymitra (Jaremy), metropolita Konstantyn w 2000 został mianowany duchowym zwierzchnikiem tegoż Kościoła. We wrześniu tego samego roku Konstantyn mianował arcybiskupa charkowskiego i połtawskiego (jurysdykcja UAKP) Igora swoim przedstawicielem na Ukrainie.
Zmarł w maju 2012 po kilkutygodniowej chorobie.

</doc>
<doc id="2689243" url="https://pl.wikipedia.org/wiki?curid=2689243" title="Czikokon">
Czikokon

Czikokon (ros.: Чикокон) – rzeka w azjatyckiej części Rosji, w Kraju Zabajkalskim, lewy dopływ rzeki Czikoj. Źródła znajdują się w Górach Czikokońskich. Długość Czikokonu wynosi 131 km; dorzecze zajmuje powierzchnię 2110 km².

</doc>
<doc id="2689244" url="https://pl.wikipedia.org/wiki?curid=2689244" title="Adolf Pietrasiak">
Adolf Pietrasiak

Adolf Pietrasiak (ur. 17 listopada 1916 w Kośminie, zm. 29 listopada 1943 nad kanałem La Manche) – podporucznik pilot Polskich Sił Powietrznych w Wielkiej Brytanii, as myśliwski, kawaler Orderu Wojennego Virtuti Militari.
Życiorys.
Pochodził z rolniczej rodziny Witolda i Antoniny z domu Gołuch. Uczył się w szkole powszechnej w Rykach. W 1933 został przyjęty do Szkoły Podoficerów Lotnictwa dla Małoletnich w Bydgoszczy. W 1936 został wcielony do 2 pułku lotniczego w Krakowie i przydzielony do 122 eskadry myśliwskiej.
W kampanii wrześniowej, w stopniu kaprala, wykonał kilka lotów bojowych. 6 września jego P-11c został uszkodzony przez własną artylerię przeciwlotniczą. Granicę rumuńską przekroczył nad ranem 18 września rzutem kołowym. Przedostał się do Francji. Przeszkolony na francuskich myśliwcach, otrzymał awans na plutonowego i po ataku Niemiec na Francję został włączony do polskiego V Klucza Kominowego „Kos” broniącego fabryki lotniczej w Bourges.
5 czerwca 1940 roku na Curtiss Hawk 75A bronił przyzakładowe lotnisko przed formacją He 111. Zaliczono mu wspólne zniszczenie 3 He-111 i uszkodzenie kolejnych 2 (razem zwycięstwa pewne 3/5 i uszkodzone 2/5).
27 czerwca 1940 roku przybył do Wielkiej Brytanii. Przeszkolony w 58 OTU w Grangemouth, przydzielony do dywizjonu 303, następnie do 92 dywizjonu RAF (92 squadron). W lipcu 1941 zniszczył 7 i 1/2 Bf 109. 23 lipca 1941 przeniesiony do dywizjonu 308. 19 sierpnia 1941 zestrzelony nad Francją, podczas lądowania na spadochronie doznał kontuzji nogi. Przez Hiszpanię i Gibraltar powrócił do Anglii w listopadzie 1941 roku. Od 24 sierpnia 1942 roku latał w dywizjonie 317 „Wileńskim”. 1 stycznia 1943 roku został awansowany na podporucznika.
29 listopada 1943 roku wystartował na Spitfirze IX nad Francję, prawdopodobnie na skutek uszkodzenia silnika wodował/rozbił się i utonął. Jego ciała nigdy nie odnaleziono.
Po wojnie rodzina poległego ufundowała symboliczny nagrobek, który stanął na cmentarzu w Rykach.
Zwycięstwa powietrzne.
Na liście Bajana został sklasyfikowany na 19. pozycji. Zaliczono mu zniszczenie 8 i samolotu nieprzyjaciela zestrzelonego na pewno i uszkodzonego.

</doc>
<doc id="2689245" url="https://pl.wikipedia.org/wiki?curid=2689245" title="Détroit de Jacques-Cartier">
Détroit de Jacques-Cartier

Détroit de Jacques-Cartier – cieśnina we wschodnim Quebecu w oddzielająca wyspę Anticosti od półwyspy Labrador. Jest jedną z dwóch (obok Détroit d'Honguedo) dróg wodnych, którymi Rzeka Świętego Wawrzyńca omija wyspę Anticosti i jej estuarium łączy się z Zatoką Świętego Wawrzyńca. Jej szerokość w najwęższym miejscu wynosi ok. 35 km.
Cieśnina uzyskała współczesną nazwę w 1934 roku, w celu uczczenia czterechsetnej rocznicy pierwszej wyprawy Jacques'a Cartiera do Kanady. Wcześniej znana była również pod nazwami "Détroit Saint-Pierre", "Canal du Labrador" oraz "Passage Mingan".

</doc>
<doc id="2689246" url="https://pl.wikipedia.org/wiki?curid=2689246" title="Tannheim">
Tannheim



</doc>
<doc id="2689248" url="https://pl.wikipedia.org/wiki?curid=2689248" title="Kościół św. Andrzeja Apostoła w Nowej Wsi Królewskiej">
Kościół św. Andrzeja Apostoła w Nowej Wsi Królewskiej

Kościół pw. św. Andrzeja Apostoła – zabytkowy rzymskokatolicki kościół parafialny w Nowej Wsi Królewskiej, w powiecie wrzesińskim, w województwie wielkopolskim. 
Jest świątynią parafii św. Andrzeja Apostoła.
Historia.
Świątynia najprawdopodobniej została ufundowana z kasy królewskiej i była budowana w latach od ok. 1550 do ok. 1580. Mimo iż usytuowana jest w centrum Wielkopolski, to budynek posiada cechy charakterystyczne małopolskich kościołów drewnianych.
Restauracja kościoła odbyła się w latach siedemdziesiątych XX wieku, a kolejna w 1988.
Budowa.
Kościół ma dach kryty gontami, jest zrębowej konstrukcji, a od zewnątrz można zaobserwować szalunek. Wieża nie była pierwotnie w planach, lecz została dobudowana. Posiada dach ostrosłupowy. Prezbiterium jest trójbocznie zamknięte. Na ścianach istnieją fragmenty polichromii z drugiej połowy XVI w. Widnieje tam fragment postaci świętego. Większość elementów w kościele pochodzi z ok. 1640. Na ołtarzu głównym widnieje rzeźba św. Anny. Na belce ujrzeć można grupę pasyjną z Jezusem Chrystusem, Matką Boską Bolesną, św. Janem Ewangelistą, św. Marią Magdaleną i dwoma żołnierzami.

</doc>
<doc id="2689251" url="https://pl.wikipedia.org/wiki?curid=2689251" title="Czikoj">
Czikoj

Czikoj (ros.: Чикой; mong.: Цөх гол, "Cöch gol") – rzeka w azjatyckiej części Rosji, w Kraju Zabajkalskim i Buriacji, częściowo na granicy z Mongolią, prawy dopływ Selengi. Jej długość wynosi 769 km; dorzecze zajmuje powierzchnię 46 200 km².
Źródła znajdują się we wschodniej części Gór Czikokońskich. Rzeka płynie w kierunku zachodnim, równolegle do południowych zboczy Gór Małchańskich. U ujścia do Selengi rozwidla się. Reżim deszczowy. Rzeka jest pokryta lodem od przełomu października i listopada do przełomu kwietnia i maja. W lecie i na jesieni Czikoj wylewa. Rzeka wykorzystywana jest do nawadniania.
Górną część rzeki obejmuje Park Narodowy „Czikoj”.

</doc>
<doc id="2689252" url="https://pl.wikipedia.org/wiki?curid=2689252" title="Josep Tàpies Sirvant">
Josep Tàpies Sirvant



</doc>
<doc id="2689253" url="https://pl.wikipedia.org/wiki?curid=2689253" title="Michelle Coleman">
Michelle Coleman

Michelle Elizabeth Coleman (ur. 31 października 1993 w Vallentunie) – szwedzka pływaczka specjalizująca się w stylu dowolnym oraz w grzbietowym.
Wicemistrzyni Europy z Debreczyna w sztafecie 4 × 100 m stylem dowolnym. Dwukrotna brązowa medalistka mistrzostw Europy juniorów w sztafetach 4 × 100 m i 4 × 200 m stylem dowolnym.
Uczestniczka igrzysk olimpijskich w Londynie (2012) w sztafetach 4 × 100 m stylem dowolnym (dyskwalifikacja) i zmiennym (10. miejsce).

</doc>
<doc id="2689255" url="https://pl.wikipedia.org/wiki?curid=2689255" title="Hodori">
Hodori

Hodori (kor. 호돌이) – oficjalna maskotka Igrzysk Olimpijskich w Seulu.
Spośród 4344 propozycji na maskotkę wybrano Tygryska Olimpijskiego zaprojektowanego przez Kima Hyuna z agencji Design Park. Imię tygryska zostało wybrane spośród 2295 nadesłanych propozycji.
Tygrys azjatycki w koreańskich legendach występuje nie jako groźne zwierzę, a jako przyjaciel ludzi. Miał inspirować koreańską reprezentację do udanych startów.

</doc>
<doc id="2689256" url="https://pl.wikipedia.org/wiki?curid=2689256" title="Metzingen (ujednoznacznienie)">
Metzingen (ujednoznacznienie)

Niemcy:

</doc>
<doc id="2689257" url="https://pl.wikipedia.org/wiki?curid=2689257" title="Pfullingen (ujednoznacznienie)">
Pfullingen (ujednoznacznienie)

Niemcy:
Osoby:
Inne:

</doc>
<doc id="2689258" url="https://pl.wikipedia.org/wiki?curid=2689258" title="Raúl Jiménez">
Raúl Jiménez

Raúl Alonso Jiménez Rodríguez (ur. 5 maja 1991 w Tepeji) – meksykański piłkarz występujący na pozycji napastnika w angielskim klubie Wolverhampton Wanderers oraz w reprezentacji Meksyku.
Kariera klubowa.
Jiménez pochodzi z miasta Tepeji i jako pięciolatek zaczął uczęszczać na treningi do szkółki młodzieżowej klubu Cruz Azul, położonej w leżącym nieopodal mieście Jasso. W 1997 wraz z rodziną przeprowadził się do stołecznego miasta Meksyk, gdzie ze względu na lepszy dojazd zapisał się do akademii juniorskiej tamtejszego zespołu Club América, w której spędził kolejne kilkanaście sezonów. Do pierwszej drużyny Amériki został włączony w wielu dwudziestu lat przez szkoleniowca Alfredo Tenę i w meksykańskiej Primera División zadebiutował 9 października 2011 w zremisowanym 1:1 meczu z Morelią. Premierowego gola w najwyższej klasie rozgrywkowej strzelił natomiast 30 października tego samego roku w przegranej 2:3 konfrontacji z Pueblą. Pewne miejsce w wyjściowej jedenastce wywalczył sobie dopiero jesienią 2012, już po przyjściu do klubu trenera Miguela Herrery. W wiosennym sezonie Clausura 2013 zdobył z Américą tytuł mistrza Meksyku, będąc wówczas kluczowym zawodnikiem swojej drużyny i tworząc słynny duet atakujących z Christianem Benítezem. Pół roku później, podczas jesiennych rozgrywek Apertura 2013, zanotował natomiast wicemistrzostwo kraju.
29 listopada 2020 podczas meczu z Arsenalem zderzył się z Davidem Luizem i stracił przytomność. podano mu tlen i zabrano go z murawy na noszach
Kariera reprezentacyjna.
W 2012 Jiménez został powołany do reprezentacją Meksyku U-23, prowadzonej przez trenera Luisa Fernando Tenę, na młodzieżowy Turniej w Tulonie. Tam był podstawowym zawodnikiem swojej drużyny i rozegrał w niej wszystkie pięć meczów, zdobywając gola w półfinałowym meczu z Holandią (4:2). Kilka tygodni później znalazł się w ogłoszonym przez Tenę składzie na Igrzyska Olimpijskie w Londynie, gdzie również wystąpił w pięciu spotkaniach, jednak nie mogąc wygrać rywalizacji o miejsce w składzie z Oribe Peraltą w każdym z nich wchodził z ławki rezerwowych, ani razu nie wpisał się również na listę strzelców. Meksykańscy piłkarze zdobyli ostatecznie jedyny złoty medal dla swojego kraju na tej olimpiadzie, po pokonaniu w finale Brazylii (2:1).
W seniorskiej reprezentacji Meksyku Jiménez zadebiutował za kadencji selekcjonera José Manuela de la Torre, 30 stycznia 2013 w zremisowanym 1:1 meczu towarzyskim z Danią. W tym samym roku znalazł się w składzie na Puchar Konfederacji, podczas którego wystąpił we wszystkich trzech spotkaniach, a jego drużyna odpadła ostatecznie z rozgrywek już w fazie grupowej. Kilka tygodni później został powołany na Złoty Puchar CONCACAF, gdzie z kolei pełnił rolę kluczowego gracza zespołu, rozegrał wszystkie pięć meczów od pierwszej do ostatniej minuty, a 11 lipca 2013 w wygranej 2:0 konfrontacji fazy grupowej z Kanadą zdobył swojego premierowego gola w kadrze. Później wpisał się jeszcze na listę strzelców w ćwierćfinale z Trynidadem i Tobago (1:0), zaś Meksykanie, mający w składzie wyłącznie graczy występujących na co dzień na krajowych boiskach, zakończyli swój udział w Złotym Pucharze na półfinale. W późniejszym czasie występował także w eliminacjach do Mistrzostw Świata 2014, gdzie w przedostatnim meczu kwalifikacji z Panamą (2:1) w 85. minucie meczu strzelił zwycięską bramkę po uderzeniu błyskotliwą przewrotką. Gol ten odbił się szerokim echem w piłkarskim świecie ze względu nie tylko na jego urodę, ale też na jego wagę (w praktyce dał kadrze awans na mundial).

</doc>
<doc id="2689259" url="https://pl.wikipedia.org/wiki?curid=2689259" title="Raúl Alonso Jiménez">
Raúl Alonso Jiménez



</doc>
<doc id="2689264" url="https://pl.wikipedia.org/wiki?curid=2689264" title="Benedetto Tuzia">
Benedetto Tuzia

Benedetto Tuzia (ur. 22 grudnia 1944 w Subiaco) – włoski duchowny katolicki, biskup Orvieto-Todi w latach 2012–2020.
Życiorys.
Prezbiterat.
Święcenia kapłańskie otrzymał 29 czerwca 1969. Inkardynowany do opactwa terytorialnego Subiaco, rok później przeniósł się jednak do Rzymu i przez kilkanaście lat pracował jako wikariusz w tamtejszej parafii św. Klary. W 1980 uzyskał inkardynację do diecezji rzymskiej. Od 1984 pracował w różnych rzymskich parafiach, był także przełożonym XXIX Prefektury.
Episkopat.
28 stycznia 2006 papież Benedykt XVI mianował go biskupem pomocniczym diecezji rzymskiej, ze stolicą tytularną "Nepeta". Sakry biskupiej udzielił mu 12 marca 2006 ówczesny wikariusz diecezji rzymskiej - kard. Camillo Ruini.
31 maja 2012 został biskupem ordynariuszem diecezji Orvieto-Todi. Ingres odbył się 30 czerwca 2012.
7 marca 2020 przeszedł na emeryturę.

</doc>
<doc id="2689265" url="https://pl.wikipedia.org/wiki?curid=2689265" title="Mistrzostwa Europy w Pływaniu 2012 – 400 m stylem dowolnym mężczyzn">
Mistrzostwa Europy w Pływaniu 2012 – 400 m stylem dowolnym mężczyzn

Wyścig na 400 metrów stylem dowolnym mężczyzn podczas Mistrzostw Europy w Pływaniu 2012 rozegrany został 21 maja. Wzięło w nim udział 33 sportowców z 17 krajów.
Wyniki.
Eliminacje.
Do finału kwalifikowano zawodników z ośmioma najlepszymi wynikami.

</doc>
<doc id="2689266" url="https://pl.wikipedia.org/wiki?curid=2689266" title="Hermaios">
Hermaios

Hermaios – król Indo-Greków panujący w latach ok. 90–70 p.n.e., ostatni grecki władca kontrolujący Paropamisadę.
Jego państwo przetrwało do około 70 p.n.e., kiedy to upadło pod naporem koczowniczych plemion Yuezhi. Znane są liczne pośmiertne edycje monet Hermaiosa, wybijane przez zdobywców. W zbarbaryzowanej i mocno zniekształconej formie były one emitowane jeszcze przez panującego w połowie I wieku króla Kuszanów Kujulę Kadphisesa.
Na części monet Hermaios przedstawiony jest w towarzystwie królowej Kalliope, przypuszczalnie swojej żony. Wspólny portret dał asumpt do przypuszczeń o znaczącej roli królowej w relacjach między państewkami greko-indyjskimi. Być może był to znak, że małżeństwo Hermaiosa i Kalliope pogodziło zwaśnione rody Eukratydesa i Eutydemosa.
Gwałtowne dyskusje wywołuje jeden z rozdziałów chińskiej "Księgi Hanów". Mowa jest w niej o władcy imieniem Yīnmòfù (), który dzięki pomocy chińskiego generała Wen Zhonga pokonał Wūtóuláo (, utożsamiany z królem Indo-Scytów Spalirisesem), zajął jego kraj Jìbīn (, przypuszczalnie Kabul) i rządził odtąd w nim jako wasal Chin. Wielu badaczy, m.in. W.W. Tarn, utożsamiało Yinmofu z Hermaiosem. Ponieważ wspomniany ustęp "Hanshu" odnosi się do czasów cesarza Han Yuandi (48–33 p.n.e.), wymaga to rewizji chronologii i przesunięcia daty upadku państwa greckiego w Paropamisadzie o kilkadziesiąt lat. Przeciwnicy tej hipotezy uważają, że odnosi się ona do walk wewnętrznych wśród plemion koczowniczych, a Yinmofu był w rzeczywistości np. jednym z władców Saków a nie Hermaiosem.

</doc>
<doc id="2689267" url="https://pl.wikipedia.org/wiki?curid=2689267" title="Jorge Vargas González">
Jorge Vargas González



</doc>
<doc id="2689270" url="https://pl.wikipedia.org/wiki?curid=2689270" title="Ramón Vargas González">
Ramón Vargas González



</doc>
<doc id="2689273" url="https://pl.wikipedia.org/wiki?curid=2689273" title="Muzeum Techniki Kolejowej w Nowosybirsku">
Muzeum Techniki Kolejowej w Nowosybirsku

Nowosybirskie Muzeum Techniki Kolejowej (ros. "Новосибирский музей железнодорожной техники"), właściwie Nowosybirskie Muzeum Techniki Kolejowej im. Nikołaja Akulinina (ros. "Новосибирский музей железнодорожной техники им. Н. А. Акулинина") – muzeum kolejnictwa mieszczące się w Nowosybirsku. Otwarte w 2000 roku, zlokalizowane w pobliżu stacji kolejowej Nowosybirsk-Bierdsk, druga co do wielkości tego typu placówka w Federacji Rosyjskiej (po Centralnym Muzeum Transportu Kolejowego w Petersburgu). W swoich zbiorach posiada kolekcje lokomotyw parowych, spalinowych i elektrycznych, wagonów, różnego typu sprzętu kolejowego oraz zabytków sowieckiej i zagranicznej motoryzacji.
Historia.
Powstanie Muzeum Techniki Kolejowej w Nowosybirsku związane jest z osobą Nikołaja Akulinina. Absolwent Nowosybirskiego Kolejowego Uniwersytetu Państwowego, od 1946 r. związany był z Kolejami Sowieckimi, najpierw w latach 1946–1955 z Koleją Północnokaukaską, a od 1955 r. z różnymi kolejami zlokalizowanymi na Syberii (m.in. w Tomsku i w Barnauł oraz z Koleją Zachodniosyberyjską). W 1984 r. przechodzi on na emeryturę i rozpoczyna pracę nad uruchomieniem w Nowosybirsku Muzeum Techniki Kolejowej. Wiele lat zajęło gromadzenie odpowiednich eksponatów, a dopiero w 1998 r. udało się przekonać zarząd Kolei Zachodniosyberyjskiej do zgody na utworzenie placówki muzealnej, która stała się organem nadzorującym muzeum oraz przekazała grunt pod jego lokalizację. Prace trwały do 2000 r., a muzeum zostało oficjalnie otwarte 4 sierpnia podczas obchodów Dnia Kolejarza. Mimo oporów Akulinina zarząd Kolei Zachodniosyberyjskiej zdecydował nazwać muzeum jego imieniem. Został on także pierwszym dyrektorem.
W swoich zbiorach Nowosybirskie Muzeum Techniki Kolejowej prezentuje parowozy, spalinowozy, elektrowozy, wagony oraz sprzęt kolejowy – głównie produkcji rosyjskiej oraz sowieckiej, pochodzące z XIX i XX wieku. Oprócz tego także lokomotywy wyprodukowane w Stanach Zjednoczonych, Czechosłowacji oraz na Węgrzech. Dodatkowo nowosybirskie muzeum posiada także kolekcję samochodów pochodzących przede wszystkim z czasów Związku Radzieckiego. W ramach tej sekcji muzeum znajdują się tam najsłynniejsze sowieckie marki takie jak GAZ, Moskwicz, ZAZ. Od 2006 r. muzeum eksponuje także zabytkowe samochody produkcji zagranicznej, m.in. amerykańskiej marki Dodge. Znajduje się tu także egzemplarz sowieckiego czołgu T-34. Według pracowników muzeum jest unikalną placówką, gdyż nie skupia się na jednej dziedzinie techniki i transportu kolejowego, lecz prezentuje wiele aspektów – od różnego rodzaju lokomotyw pochodzących z różnych epok i krajów, przez wagony, kończąc na sprzęcie kolejowym oraz eksponatach związanych z motoryzacją. Muzeum Techniki Kolejowej w Nowosybirsku zajmuje się także działalnością edukacyjną. Organizuje warsztaty i spotkania poświęcone zagadnieniom szeroko pojętego kolejnictwa.

</doc>
<doc id="2689274" url="https://pl.wikipedia.org/wiki?curid=2689274" title="Héctor Herrera (piłkarz)">
Héctor Herrera (piłkarz)

Héctor Miguel Herrera López (ur. 19 kwietnia 1990 w Tijuanie) – meksykański piłkarz, występujący na pozycji pomocnika w amerykańskim klubie Houston Dynamo.
Kariera klubowa.
Herrera jest wychowankiem akademii juniorskiej klubu CF Pachuca. Rozgrywki 2007/2008 spędził na rocznym wypożyczeniu w trzecioligowym CD Cuautla, a później przez kilka lat występował w rezerwach Pachuki, Alto Rendimiento Tuzo oraz Universidad del Fútbol, również grających na trzecim szczeblu rozgrywek. W tym czasie okazjonalnie był również włączany do seniorskiej drużyny, w której barwach w 2009 roku wziął udział w towarzyskim turnieju Copa Pachuca, zaś w 2010 roku w SuperLidze. Wiosną 2011 występował na wypożyczeniu w trzecioligowej filii Pachuki, Tampico Madero FC, a bezpośrednio po powrocie szkoleniowiec Efraín Flores na stałe uczynił z niego gracza pierwszego zespołu. W meksykańskiej Primera División zadebiutował 23 lipca 2011 w przegranym 1:4 meczu z Santos Laguną i od razu wywalczył sobie pewne miejsce w wyjściowej jedenastce, zaś jego dobre występy w jesiennych rozgrywkach Apertura 2011 zaowocowały nagrodą dla odkrycia sezonu w oficjalnym plebiscycie FMF oraz przykuły uwagę europejskich drużyn, takich jak Liverpool FC, Manchester United, Udinese Calcio oraz FC Porto. Premierowego gola w najwyższej klasie rozgrywkowej strzelił 5 stycznia 2013 w wygranej 2:0 konfrontacji z Atlante.
28 czerwca 2013 roku podpisał kontrakt z FC Porto.
3 lipca 2019 przeniósł się do Atlético Madryt. W sezonie 2020/21 został z zespołem mistrzem Hiszpanii.
Kariera reprezentacyjna.
W 2012 roku Herrera został powołany przez trenera Luisa Fernando Tenę do reprezentacji Meksyku U-23 na eliminacje do Igrzysk Olimpijskich w Londynie, gdzie wystąpił w czterech meczach, będąc podstawowym piłkarzem swojej kadry, natomiast Meksykanie wygrali kwalifikacyjny turniej i zdołali awansować się na olimpiadę. W tym samym roku wygrał z reprezentacją młodzieżowy Turniej w Tulonie, gdzie rozegrał wszystkie pięć spotkań w wyjściowej jedenastce, zdobywając bramkę w półfinałowej konfrontacji z Holandią (4:2). Jego drużyna triumfowała ostatecznie w tych rozgrywkach, a sam Herrera został wybrany na najlepszego zawodnika turnieju. Kilka tygodni później został powołany na Igrzyska Olimpijskie w Londynie, na których wystąpił w czterech spotkaniach i strzelił bramkę w ćwierćfinałowym pojedynku z Senegalem (4:2). Meksykańscy piłkarze zdobyli ostatecznie jedyny złoty medal dla swojego kraju na tej olimpiadzie, po pokonaniu w finale Brazylii (2:1).

</doc>
<doc id="2689277" url="https://pl.wikipedia.org/wiki?curid=2689277" title="Cerkiew Pokrow Przeświętej Bogarodzicy w Miękiszu Starym">
Cerkiew Pokrow Przeświętej Bogarodzicy w Miękiszu Starym



</doc>
<doc id="2689278" url="https://pl.wikipedia.org/wiki?curid=2689278" title="Sophie Allen">
Sophie Allen

Sophie Nicole Allen (ur. 21 marca 1992 w Lincoln) – brytyjska pływaczka, specjalizująca się głównie w stylu zmiennym oraz w klasycznym.
Wicemistrzyni Europy z Debreczynu (2012) na dystansie 200 m stylem zmiennym, a także brązowa medalistka mistrzostw Europy na krótkim basenie z Herning (2013) na tym samym dystansie.
Uczestniczka igrzysk olimpijskich w Londynie (2012) na 200 m stylem zmiennym (21. miejsce).

</doc>
<doc id="2689283" url="https://pl.wikipedia.org/wiki?curid=2689283" title="Amit Iwri">
Amit Iwri

Amit Iwri (hebr. עמית עברי; ur. 2 września 1989 w Ejlacie) – izraelska pływaczka, specjalizująca się głównie w stylu motylkowym i w zmiennym.
Brązowa medalistka mistrzostw Europy z Debreczyna w wyścigu na 100 m motylkiem.
Uczestniczka igrzysk olimpijskich w Londynie (2012) na 100 m delfinem (18. miejsce) i 200 m stylem zmiennym (13. miejsce).

</doc>
<doc id="2689284" url="https://pl.wikipedia.org/wiki?curid=2689284" title="Flight Management System">
Flight Management System

Flight Management System (FMS) – wyspecjalizowany, zintegrowany z autopilotem i systemami nawigacyjnymi, system sterowania lotem, umożliwiający zautomatyzowanie szeregu czynności związanych z obsługą i kontrolą systemów samolotu. Jest podstawowym elementem nowoczesnej awioniki. Po raz pierwszy został zastosowany w samolotach Boeing 767.
Jednostką centralną FMS jest system komputerowego sterowania lotem, Flight Management Computer System (FMCS), który na bieżąco zbiera informacje o funkcjonowaniu wszystkich systemów i urządzeń samolotu, i wyświetla je na umieszczonych przed pilotami monitorach. FMCS ma możliwość automatycznej diagnostyki samolotu. 
FMS służy również do opracowania trasy lotu. W swej pamięci posiada aktualizowaną bazę danych nawigacyjnych, wśród których są informacje o lotniskach, punktach trasowych, częstotliwościach stacji radarowych. Po podaniu punktów odlotu i przylotu oraz punktów trasowych, system może ustawić właściwy kurs.
FMS steruje również radiem, ciągiem silników i wychyleniami powierzchni sterowych. Zintegrowany z autopilotem i systemami nawigacyjnymi może sterować samolotem utrzymując zaprogramowaną wysokość, prędkość i kurs. Istnieje możliwość takiego zaprogramowania FMS w niektórych samolotach, że wylądują one zupełnie samodzielnie.

</doc>
<doc id="2689285" url="https://pl.wikipedia.org/wiki?curid=2689285" title="Uładzimier Piczeta">
Uładzimier Piczeta



</doc>
<doc id="2689286" url="https://pl.wikipedia.org/wiki?curid=2689286" title="Zbigniew Kaznowski">
Zbigniew Kaznowski

Zbigniew Kaznowski (ur. 1 stycznia 1927 we Lwowie, zm. 24 września 2001 we Wrocławiu) – polski ksiądz katolicki, kapelan honorowy, magister teologii, biblista, tłumacz.
Życiorys.
Był najmłodszym synem Erazma i Apolonii (z d. Nycz).
25 czerwca 1950 r. w kościele oo. Bernardynów w Kalwarii Zebrzydowskiej przyjął z rąk ks. abpa Eugeniusza Baziaka święcenia kapłańskie.
Był zastępcą profesora Papieskiego Wydziału Teologicznego we Wrocławiu, wykładowcą w Metropolitalnym Wyższym Seminarium Duchownym i na Papieskim Wydziale Teologicznym.
Zmarł 24 września 2001 r. we Wrocławiu. Jego doczesne szczątki zostały pochowane na cmentarzu św. Wawrzyńca przy ul. Bujwida.
Tłumaczenia.
W Biblii Tysiąclecia przetłumaczył Księgę Amosa, opatrzył ją wstępem i komentarzem. W Biblii poznańskiej przetłumaczył dwie księgi: 1 Samuela i 2 Samuela, opatrzył je wstępem i komentarzem.

</doc>
<doc id="2689287" url="https://pl.wikipedia.org/wiki?curid=2689287" title="Kłaudzija Szyszyhina-Patockaja">
Kłaudzija Szyszyhina-Patockaja



</doc>
<doc id="2689290" url="https://pl.wikipedia.org/wiki?curid=2689290" title="Some Nights">
Some Nights

Some Nights – drugi album studyjny grupy Fun, wydany 21 lutego 2012 roku przez wytwórnię Fueled by Ramen. Po podpisaniu kontraktu z nową wytwórnią płyt grupa zaczęła pracę nad "Some Nights", co zajęło jej około dziewięciu miesięcy. Album otrzymał ogólnie dobre oceny, a utwór "We Are Young" został jednym z najczęściej włączanych utworów w radiu i zarazem stał się hitem grupy.

</doc>
<doc id="2689292" url="https://pl.wikipedia.org/wiki?curid=2689292" title="Włodzimierz (Użynski)">
Włodzimierz (Użynski)

Włodzimierz, nazwisko świeckie Użynski (ur. 22 marca 1777, zm. 16 grudnia 1855) – rosyjski biskup prawosławny.
W 1807 wstąpił do monasteru, w maju 1811 otrzymał godność igumena i został przełożonym monasteru Zmartwychwstania Pańskiego w Dieriewianicach. W listopadzie tego samego roku został podniesiony do godności archimandryty i został przełożonym monasteru św. Antoniego w Nowogrodzie. Od 1816 do 1819 był przełożonym Świętojezierskiego Wałdajskiego Monasteru Iwerskiej Ikony Matki Bożej. W 1819 przeniesiony do monasteru św. Jerzego w Nowogrodzie.
11 maja 1819 miała miejsce jego chirotonia na biskupa rewelskiego, wikariusza eparchii petersburskiej. W 1822 przeniesiony na katedrę kurską i biełgorodzką. W 1831 został arcybiskupem czernihowskim, zaś w 1836 – kazańskim. W 1848 odszedł w stan spoczynku i zamieszkał w monasterze Zaśnięcia Matki Bożej w Swijażsku. Zmarł w 1855 i został pochowany w tymże klasztorze.

</doc>
<doc id="2689293" url="https://pl.wikipedia.org/wiki?curid=2689293" title="Wideo klip">
Wideo klip



</doc>
<doc id="2689294" url="https://pl.wikipedia.org/wiki?curid=2689294" title="Allon Chazzan">
Allon Chazzan

Allon Chazzan (hebr. אלון חזן, ang. "Alon Hazan", ur. 14 września 1967 w Aszdod) – izraelski piłkarz grający na pozycji prawego lub środkowego pomocnika. W swojej karierze rozegrał 72 mecze w reprezentacji Izraela i strzelił w niej 5 goli.
Kariera klubowa.
Karierę piłkarską Chazzan rozpoczął w klubie Hapoel Aszdod. Następnie w 1984 roku podjął treningi w Hapoelu Petach Tikwa i w sezonie 1984/1985 zadebiutował w nim w pierwszej lidze izraelskiej. W sezonach 1989/1990 i 1990/1991 zdobył z Hapoelem Puchar Toto. Z kolei w 1992 roku sięgnął po Puchar Izraela.
Latem 1992 roku Chazzan zmienił klub i podpisał kontrakt z Maccabi Hajfa. W 1993 roku zdobył z Maccabi krajowy puchar. Z kolei w sezonie 1993/1994 wywalczył z Maccabi mistrzostwo Izraela oraz Puchar Toto. W 1995 roku po raz drugi został z Maccabi zdobywcą Pucharu Izraela.
W 1996 roku Chazzan odszedł z Maccabi do Hapoelu Tel Awiw. Po sezonie gry w nim przeszedł do Maccabi Ironi Aszdod. Na początku 1998 roku wyjechał do Anglii i został zawodnikiem Watfordu. Wiosną 1998 roku awansował z nim z Division Two do Division One. Latem 1999 roku wrócił do Izraela i do końca swojej kariery grał w MS Aszdod. Karierę zakończył w 2004 roku.
Kariera reprezentacyjna.
W reprezentacji Izraela zadebiutował 28 marca 1990 roku w przegranym 1:2 towarzyskim meczu z Grecją, rozegranym w Atenach. W swojej karierze grał w: eliminacjach do MŚ 1994, Euro 96, MŚ 1998 i Euro 2000. Od 1990 do 2000 roku rozegrał w kadrze narodowej 72 mecze i strzelił w nich 5 goli.

</doc>
<doc id="2689296" url="https://pl.wikipedia.org/wiki?curid=2689296" title="Lech Kluj">
Lech Kluj

Lech Kluj (ur. 18 sierpnia 1948, zm. 2 kwietnia 1994 w Poznaniu) – polski kolarz szosowy, reprezentant Polski, medalista mistrzostw Polski.
Życiorys.
Był kolarzem Warty Poznań, Legii Warszawa, Lecha Poznań i Górnika Mysłowice. Z warszawskim klubem sięgnął po mistrzostwo Polski w szosowym wyścigu drużynowym na 100 km w 1969. Kolejne sukcesy na mistrzostwach Polski odnosił w barwach Lecha. W 1970 zdobył wicemistrzostwo Polski w wyścigu szosowym ze startu wspólnego oraz brązowy medal w wyścigu parami (z Zenonem Czechowskim). Był także mistrzem Polski w indywidualnym wyścigu szosowym w kategorii U-23 w 1970. Karierę sportową zakończył w 1975.
W reprezentacji Polski wystąpił w indywidualnym wyścigu szosowym mistrzostw świata w 1969 (23. miejsce) i 1971 (67. miejsce), a także w wyścigu drużynowym na 100 km w 1970 (6. miejsce). W 1972 wystąpił w Wyścigu Pokoju, zajmując 38. miejsce. Kilkukrotnie startował w Tour de Pologne, w 1971 wygrał jeden z etapów tego wyścigu.
Był synem kolarza Jana Kluja i bratem Marka. Zginął w wypadku w czasie jazdy na rowerze.

</doc>
<doc id="2689300" url="https://pl.wikipedia.org/wiki?curid=2689300" title="Ariana (kraina historyczna)">
Ariana (kraina historyczna)

Ariana (gr. 'Αρειανή, "Arianē") – kraina historyczna w Azji Środkowej, wyodrębniana przez starożytnych geografów greckich.
Nazwę "Ariana" stosowano jako zbiorcze określenie wschodnich satrapii państwa perskiego: Arachozji, Arii, Drangiany, Gedrozji, Karmanii, Paropamisady i Partii. Strabon używa tego terminu jako synonimu nazwy Persja.

</doc>
<doc id="2689301" url="https://pl.wikipedia.org/wiki?curid=2689301" title="Jan Kluj">
Jan Kluj

Jan Kluj (ur. 27 lutego 1910 w Poznaniu, zm. 7 grudnia 1975 w Mysłowicach) – polski kolarz szosowy, mistrz Polski (1946).
Życiorys.
Był kolarzem HCP Poznań i KKS Poznań. W 1936 i 1945 zdobył brązowe medale mistrzostw Polski w wyścigu szosowym ze startu wspólnego, a w 1946 osiągnął swój największy sukces w karierze sportowej, zdobywając w tym wyścigu mistrzostwo Polski. Został pochowany na Cmentarzu Junikowo w Poznaniu.
Był ojcem kolarzy Lecha Kluja i Marka.

</doc>
<doc id="2689308" url="https://pl.wikipedia.org/wiki?curid=2689308" title="Aleksander Marian Korwin-Szymanowski">
Aleksander Marian Korwin-Szymanowski

Aleksander Marian Korwin-Szymanowski (ur. 21 stycznia 1913 w Petersburgu, zm. 27 kwietnia 1987 w Warszawie) – polski architekt.
Życiorys.
Urodził się w rodzinie lekarza Stanisława Feliksa Korwin-Szymanowskiego herbu Ślepowron i Teresy Leonii z Domachowskich. Po wybuchu rewolucji październikowej Korwin-Szymanowscy przenieśli się do Warszawy. Po ukończeniu Gimnazjum im. Stefana Batorego w 1932 Aleksander Korwin-Szymanowski rozpoczął studia na Wydziale Architektury Politechniki Warszawskiej. W 1935 obronił tzw. półdyplom, a rok później odbył roczne, przymusowe wyszkolenie wojskowe w Szkole Podchorążych Rezerwy Artylerii w Włodzimierzu Wołyńskim. Podczas studiów odbywał staż zawodowy na budowach m.in., jako praktykant przy rozbudowie portu w Gdyni, budowa Zbrojowni nr. 2 w Warszawie, był kreślarzem w pracowni Bohdana Pniewskiego i Juliusza Żakowskiego. Dzień przed wybuchem II wojny światowej otrzymał kartę mobilizacyjną i brał udział w kampanii wrześniowej. Pod koniec września 1939 dostał się do niewoli i uwięziony w koszarach w Łowiczu skąd zbiegł. Pracował jako zastępca kierownika budowy, początkowo w Warszawie a następnie w Zamościu. W lipcu 1944 powrócił do Warszawy, brał czynny udział w powstaniu warszawskim. Walczył w XI Zgrupowaniu Batalionu Chrobry I, szóstego dnia walk został ciężko ranny w nogę, groziła mu amputacja. Dzięki ojcu nogę udało się uratować, ale Aleksander Korwin-Szymanowski do końca życia pozostał inwalidą, kończyna pozostała sztywna. Po upadku powstania dostał się do niewoli i przebywał w Stalagu XI-A Altengrabow.
Po zakończeniu wojny przez rok był rehabilitowany w Poznaniu, ale leczenie nie przyniosło skutku. Od 1946 związał się zawodowo z pracownią projektową Warszawskiej Spółdzielni Mieszkaniowej i Biurem Projektów „"Miastoprojekt”". W 1948 został uznany za inwalidę wojennego. W tym samym roku powrócił do przerwanej nauki i rok później ukończył studia zostając magistrem nauk technicznych, inżynierem architektem. Od 1961 był projektantem w pracowni urbanistycznej Wydziału Architektury, Nadzoru Budowlanego i Geodezji Rady Narodowej m.st. Warszawy. W 1968 wyjechał na Kubę, gdzie był specjalistą planowania przestrzennego i instruktorem ds. budownictwa osiedlowego. Po powrocie do kraju w 1972 podjął pracę w Wydziale Urbanistyki i Architektury Urzędu Miasta st. Warszawy i był tam zatrudniony do przejścia na emeryturę. Był członkiem Stowarzyszenia Architektów Polskich. Pochowany na Cmentarzu Wojskowym na Powązkach (kw.A29-5-21).
Projekty.
Projektował budynki mieszkalne, zarówno pojedyncze jak i zespoły mieszkaniowe (Koszutka w Katowicach i Rakowiec w Warszawie). Ponadto był autorem licznych obiektów sakralnych tj. kaplic, kościołów.

</doc>
<doc id="2689321" url="https://pl.wikipedia.org/wiki?curid=2689321" title="Hermann Kober">
Hermann Kober

Hermann Kober (ur. 1888 w Bytomiu, zm. 4 października 1973 w Birmingham) – niemiecki matematyk. 
Życiorys.
Urodził się w rodzinie żydowskiej, jego ojciec był bytomskim krawcem. Jako młody człowiek przeniósł się wraz z rodziną do Wrocławia. Studiował matematykę na uniwersytetach we Wrocławiu i Getyndze. W 1911 otrzymał tytuł doktora. Ranny podczas I wojny światowej. Od 1936 jeździł na pobyty studyjne do Cambridge. W 1939 emigrował do Wielkiej Brytanii i zamieszkał w Birmingham. 
Zajmował się m.in. analizą funkcjonalną i funkcjami specjalnymi. Opublikował m.in. "Dictionary of Conformal Representations" (wyd. 1944, 1948; w 1952 wydawnictwo Dover Publications wydało go w jednym tomie).

</doc>
<doc id="2689322" url="https://pl.wikipedia.org/wiki?curid=2689322" title="StarHawk">
StarHawk



</doc>
<doc id="2689325" url="https://pl.wikipedia.org/wiki?curid=2689325" title="Ankoko">
Ankoko



</doc>
<doc id="2689326" url="https://pl.wikipedia.org/wiki?curid=2689326" title="Triumph TR8">
Triumph TR8



</doc>
<doc id="2689328" url="https://pl.wikipedia.org/wiki?curid=2689328" title="Ashley Benson">
Ashley Benson



</doc>
<doc id="2689332" url="https://pl.wikipedia.org/wiki?curid=2689332" title="Olga Seriabkina">
Olga Seriabkina



</doc>
<doc id="2689340" url="https://pl.wikipedia.org/wiki?curid=2689340" title="Dariusz Wojciechowski (kolarz)">
Dariusz Wojciechowski (kolarz)

Dariusz Wojciechowski (ur. 13 lipca 1968 w Warszawie) – polski kolarz szosowy, reprezentant Polski, mistrz Polski (1996).
Życiorys.
Jego największym sukcesem było mistrzostwo Polski w szosowym wyścigu indywidualnym ze startu wspólnego w 1996, brązowy medal mistrzostw Polski w tej samej konkurencji w 2000 oraz zwycięstwo w Commonwealth Bank Classic (2000). W 1992 wygrał jeden z etapów Tour de Pologne. W 1996 wystąpił w Wyścigu Pokoju w barwach grupy Mróz, zajmując 74. miejsce.
W reprezentacji Polski wystąpił w szosowym wyścigu indywidualnym mistrzostw świata w 1996, ale go nie ukończył.
Był zawodnikiem zespołów Legia Warszawa, Damis-Szurkowski (1992), Warta-Damis-Szurkowski (1993), Petrochemia TP Szurkowski (1994), Lech Mróz (1995) oraz zawodowych Mróz (1996-2001), Ambra (2002), Weltour Katowice (2003), Grupa PSB Kreisel (2004) i MapaMap-BantProfi (2007), w którym był równocześnie dyrektorem sportowym, a następnie menadżerem zespołu Passage Cycling Team (2008). ten ostatni zespół ostatecznie nie przystąpił jednak do startów.

</doc>
<doc id="2689343" url="https://pl.wikipedia.org/wiki?curid=2689343" title="Ergun He">
Ergun He



</doc>
<doc id="2689347" url="https://pl.wikipedia.org/wiki?curid=2689347" title="Walid Salah El-Din">
Walid Salah El-Din

Walid Salah El-Din (ur. 27 października 1971 w Kairze) – egipski piłkarz występujący podczas kariery na pozycji pomocnika.
Kariera klubowa.
Karierę piłkarską Walid Salah El-Din rozpoczął w stołecznym Al-Ahly. W jego barwach zadebiutował w sezonie 1991/1992 w pierwszej lidze egipskiej.
Z Al-Ahly siedmiokrotnie był mistrzem kraju w sezonie 1993/1994, 1994/1995, 1995/1996, 1996/1997, 1997/1998, 1998/1999 i 1999/2000. Zdobywał też: Puchar Egiptu (1991, 1992, 1993, 1996, 2001, 2003), Superpuchar Egiptu (2003, 2005), Ligę Mistrzów (2001), Puchar Zdobywców Pucharów (1993) i Superpuchar Afryki (2002). W barwach Al-Ahly rozegrał 297 meczów, w których zdobył 50 bramek.
W 2003 odszedł do Al-Ittihad Aleksandria, w którym po sezonie 2003/2004 zakończył karierę.
Kariera reprezentacyjna.
W reprezentacji Egiptu El-Din zadebiutował w 1994 roku. W 1998 roku został powołany do kadry na Puchar Narodów Afryki 1998, który zakończył się zwycięstwem Egiptu. Na turnieju w Burkina Faso wystąpił w mecu grupowym z Mozambikiem. W 1999 roku został powołany do kadry na Puchar Konfederacji 1999 w Meksyku, gdzie zagrał w meczu z Arabią Saudyjską. Od 1994 do 2001 roku rozegrał w kadrze narodowej 24 mecze, w których strzelił 2 bramki.

</doc>
<doc id="2689348" url="https://pl.wikipedia.org/wiki?curid=2689348" title="Koiluoto">
Koiluoto

Koiluoto – niezamieszkana wyspa na Morzu Bałtyckim. Wyspa rozdzielona jest rosyjsko-fińską granicą państwową. Wyspa ma około 200 m długości i 110 m szerokości.
Wyspa Koiluoto położona jest na Zatoce Virolahti, między wyspami Rääntiö a Bolszoj Pogranicznyj.
Na wyspie znajdują się dwa wzniesienia: 3,1 m n.p.m. oraz 2,9 m n.p.m. Głębokość morza u wybrzeży wyspy wynosi od 1,8 m od strony północno-zachodniej do 5,8 m od strony południowo-wschodniej.

</doc>
<doc id="2689349" url="https://pl.wikipedia.org/wiki?curid=2689349" title="Krynicznik giętki">
Krynicznik giętki

Krynicznik giętki ("Nitella flexilis") – gatunek ramienicy z rodzaju krynicznik.
Zmienność.
Gatunek bardzo zmienny morfologicznie. W wodach płytkich zwykle bardziej kępiasta (cała kępa wyrasta z jednej grubej, jasnej bulwki), niska (10–15 cm wysokości). W głębszych wodach formy bardziej wydłużone, aż przekraczając 1 metr długości, o dłuższych międzywęźlach, kilkakrotnie dłuższych od nibyliści i dłuższych (do 7 cm) i bardziej wiotkich nibyliściach. Na podłożu organicznym plecha od dołu brunatnieje. Odmiana "N. flexilis" var. "fryeri" jest protandryczna.
Podobne gatunki.
Krynicznik giętki jest bardzo podobny do "Nitella opaca", według niektórych autorów, jedyną morfologiczną cechą pozwalającą na ich rozróżnienie jest jedno- lub dwupienność, więc łatwo je pomylić w stadium wegetatywnym. Cechami pomagającymi je wówczas odróżnić jest obecność lub brak główek czy dodatkowych nibyliści. Inne nieco mniej podobne gatunki to "Nitella mucronata" i "Nitellopsis obtusa".
Biologia i ekologia.
Biologia.
Roślina jednoroczna lub zimująca, co zależy od głębokości występowania. Płodna od maja do września, oospory uwalniane od lipca.
Wśród steroli najpospolitszy w ciele krynicznika giętkiego jest 28-izofukosterol, a na drugim miejscu klionasterol. Cholesterol występuje w niewielkich ilościach.
Liczba chromosomów: n=12. Analiza kariotypu sugeruje, że "N. flexilis" powstał w wyniku hybrydyzacji "N. opaca" i innego gatunku krynicznika (oba o n=6).
Ekologia.
Gatunek słodkowodny; wody od miękkich po twarde, także słonawe. Rzadki w rzekach wolno płynących i w eutroficznych jeziorach – tam występuje w rozproszeniu wśród roślinności szuwarowej. Zwykle rośnie w jeziorach mezotroficznych, na różnej głębokości, preferując wody miękkie. Spotykany też w mniejszych zbiornikach czy rowach, w jeziorach przymorskich i górskich, także humusowych. W preferowanych warunkach tworzy łąki ramienicowe z zespołu "Nitelletum flexilis". Gatunek występuje w różnym zakresie temperatur, ale preferuje wody chłodne, choć w zbyt chłodnych może nie rozmnażać się płciowo. W jeziorach środkowej i zachodniej Europy występuje w wodach o różnym stanie ekologicznym, ale jest jednym z gatunków najczęściej spotykanych w wodach o dobrym stanie, zwłaszcza w jeziorach o średniej głębokości.
Gatunek kosmopolityczny – notowany na Grenlandii, w USA, Kolumbii, Brazylii, różnych krajach Europy, Pakistanie, Chinach, Japonii, Queenslandzie i na Hawajach. W Polsce również szeroko rozpowszechniona.
Zastosowanie.
Krynicznik giętki jest wykorzystywany jako roślina akwariowa. W literaturze akwarystycznej bywa określany jako świecznica giętka.
Zagrożenia i ochrona.
W Polsce podlega ochronie gatunkowej od 2014 r., w którym został wpisany przez Ministerstwo Środowiska na listę gatunków roślin objętych ochroną częściową. Jego siedliska mogą być chronione, jako że w większym zagęszczeniu może występować w jeziorach lobeliowych lub miękkowodnej odmianie jezior ramienicowych, które w Unii Europejskiej podlegają ochronie w systemie Natura 2000. Status zagrożenia ma różny w zależności od regionu – w Polsce jest uznany za gatunek narażony, podczas gdy według badaczy skandynawskich jest gatunkiem najmniejszej troski.

</doc>
<doc id="2689350" url="https://pl.wikipedia.org/wiki?curid=2689350" title="Kościół Matki Bożej Dobrej Rady w Trawnikach">
Kościół Matki Bożej Dobrej Rady w Trawnikach

Kościół Matki Bożej Dobrej Rady – filialny kościół rzymskokatolicki położony w Trawnikach.
Historia.
Świątynia została wybudowana w 1897 roku z inicjatywy państwa Jana i Alojzego Mańka oraz Adolfa Pierskały. Podczas II wojny światowej został zniszczony podczas nalotu lotnictwa amerykańskiego na wieś. Zniszczone zostały organy, ogrodzenie i cmentarz. Po wojnie został odbudowany według pierwotnych planów budowlanych. W 1947 roku został konsekrowany. Wieża dzwonnicza otrzymała nowe dzwony nazwane imionami: Jadwiga i Urban oraz dzwon Eucharystyczny. Uruchamiane są elektrycznie z wyjątkiem Jadwigi. 
Wyposażenie.
W odbudowanym kościele zainstalowano nowy ołtarz przywieziony z Gościęcina. Z okresu przedwojennego zachowały się stacje Drogi Krzyżowej z początków XX wieku i konfesjonał z lat 20. XX wieku.

</doc>
<doc id="2689352" url="https://pl.wikipedia.org/wiki?curid=2689352" title="Abdul Hamid Bassiouny">
Abdul Hamid Bassiouny

Abdul Hamid Bassiouny (arab. عبد الحميد بسيوني) (ur. 12 marca 1972 w Kafr asz-Szajch) – egipski piłkarz występujący podczas kariery na pozycji napastnika.
Kariera klubowa.
Karierę piłkarską Bassiouny rozpoczął w klubie Kafr Al-Sheikh FC. W 1997 roku odszedł do stołecznego Zamaleku. Z Zamalekiem zdobył Puchar Egiptu w 1999. Na arenie międzynarodowej zdobył Superpuchar Afryki w 1997 oraz Puchar Zdobyców Pucharów w 2000. W 2003 odszedł do klubu Ismaily SC. Z Ismaily zdobył mistrzostwo Egiptu w 2001. Ostatnim klubem w jego karierze był Haras El-Hedood Aleksandria, w którym występował w latach 2003–2009.
Kariera reprezentacyjna.
W reprezentacji Egiptu Bassiouny zadebiutował w 1999 roku. W tym samym roku został powołany do kadry na Puchar Konfederacji 1999 w Meksyku, gdzie zagrał w dwóch meczach z Boliwią i Arabią Saudyjską. Od 1999 do 2001 roku rozegrał w kadrze narodowej 13 meczów, w których strzelił 3 bramki.

</doc>
<doc id="2689353" url="https://pl.wikipedia.org/wiki?curid=2689353" title="Dom Lenina w Nowosybirsku">
Dom Lenina w Nowosybirsku

Dom Lenina w Nowosybirsku (ros. Дом Ленина) – wielofunkcyjny budynek znajdujący się w Nowosybirsku. Ukończony w 1925 roku, pierwotnie poświęcony był osobie bolszewickiego przywódcy Włodzimierza Lenina. Położony w rejonie centralnym, w pobliżu placu Lenina. Siedziba Nowosybirskiej Państwowej Filharmonii. Mimo zmiany przeznaczenia w obiegowej opinii mieszkańców miasta wciąż znany jest pod nazwą Domu Lenina.
Historia.
Włodzimierz Lenin zmarł 21 stycznia 1924 roku w Gorkach pod Moskwą. Wieść o jego śmierci szybko obiegła Związek Radziecki. Już w kilkadziesiąt godzin po dotarciu tej wiadomości do Nowonikołajewska władze postanowiły w jakiś sposób upamiętnić wodza Rewolucji Październikowej. 10 lutego 1924 roku na zebraniu nowonikołajewskiego komitetu partyjnego postanowiono na cześć zmarłego przywódcy wybudować ośrodek, którego celem byłoby nie tylko upamiętnienie Lenina, ale także rozpowszechnianie jego idei wśród robotników i zwykłych mieszkańców miasta. Większość środków na budowę Domu Lenina mieli przeznaczyć robotnicy Nowosybirska, którzy w czynie społecznym, zgodzili się przekazać jedną dniówkę na sfinansowanie inwestycji. Władze miejskie i partyjne na poczet budowy zaczęły też rozprowadzać tzw. cegiełki wśród mieszkańców miasta. Komitet partyjny zlecił przygotowanie projektu architektom miejskim, jak szacowano koszty budowy miały wynieść ponad 100 tysięcy rubli. Budowla miała móc mieścić około 3 tysięcy ludzi, jednak projekt przedstawiony przez architektów okazał się niezadowalający – był mało monumentalny i nie odznaczał się niczym szczególnym, uznano więc, że był niegodny osoby Lenina. 22 marca ogłoszono konkurs na nowy projekt, z terminem zgłoszeń do 30 marca. Ostatecznie po wielu sporach wybrano projekt lokalnego architekta, który (po nałożeniu kilku poprawek) zakładał wybudowanie czteropiętrowego budynku z kolumnową fasadą.
1 maja 1924 roku w Święto Pracy nastąpiło uroczyste wmurowanie kamienia węgielnego pod budowę obiektu. Inwestycję planowano ukończyć jeszcze tego samego roku, ale braki w materiałach, sprzęcie oraz ludziach uniemożliwiły zrealizowanie tego pomysłu. Z powodów propagandowych już 21 stycznia 1925 roku - w pierwszą rocznicę śmierci Lenina - oddano do użytku część pomieszczeń budynku, które zaczęły być natychmiast użytkowane do różnych celów. Ostateczne ukończenie budowy nastąpiło 1 maja 1925 roku, dokładnie w rok po wmurowaniu kamienia węgielnego. Dom Lenina ozdobiono wieloma ornamentami o symbolice radzieckiej. Balkon na głównej fasadzie stylizowany był na moskiewskie Mauzoleum Lenina. Umieszczono tam też, zachowaną do dzisiaj inskrypcję, „Lenin nie żyje. Niech żyje leninizm. 1870-1924”. Budynek stał się szybko centrum życia kulturalnego i politycznego w regionie. To tutaj mieścił się początkowo miejski komitet Wszechzwiązkowej Komunistycznej Partii (Bolszewików). Oprócz niego w budynku umieszczono m.in. Centralną Bibliotekę Nowosybirską, Instytut Kształcenia Nauczycieli, pierwszą stałą stację radiową na terenie Syberii, orkiestry symfoniczne i ludowe. To także tutaj, jeszcze tego samego roku, miał miejsce Pierwszy Syberyjski Kongres Rad, który zadecydował o zmianie nazwy miasta z Nowonikołajewsk na Nowosybirsk. Pod koniec lat dwudziestych rozważano umieszczenie w Domu Lenina Nowosybirskiego Teatru Opery i Baletu, który jednak otrzymał własny budynek.
Od 1935 do 1985 w Domu Lenina swą siedzibę miał Teatr Młodzieży, dla którego potrzeb przebudowano i dostosowano wnętrza budynku. W latach 1943-1944 obiekt przechodzi rekonstrukcję i przebudowę. Usunięto część dekoracji, zmieniono wystrój fasady oraz kształt kolumnady, usunięto elementy upodabniające górną część budynku do Mauzoleum Lenina. Architekturze budynku nadano tym samym formę bardziej klasyczną. Po ataku III Rzeszy na ZSRR w 1941 roku i masowej ewakuacji różnego typu sowieckich placówek na wschód (zakładów przemysłowych, muzeów, ośrodków naukowych, instytucji kulturalnych), w Domu Lenina znalazły schronienie Leningradzki Teatr Młodzieży oraz Żydowski Teatr Białoruski.
Budynek współcześnie.
W 1985 roku Dom Lenina przekazano Nowosybirskiej Państwowej Filharmonii, która mieści się w budynku do chwili obecnej. Rozważano zmianę nazwę budynku, np. na Dom Muzyki, ale ostatecznie do tego nie doszło. Na jej potrzeby przebudowano wnętrza. Sala koncertowa może pomieścić 444 osoby. Filharmonia w Nowosybirsku jest jedną z największych na Syberii i na rosyjskim wschodzie. Paradoksalnie, mimo swej nazwy, Dom Lenina od początku swego istnienia prawie natychmiast zaczął pełnić głównie funkcje kulturalne, a nie polityczno-ideologiczne i szybko stał się jednym z najważniejszych miejsc na kulturalnej mapie nowosybirskiej metropolii.

</doc>
<doc id="2689356" url="https://pl.wikipedia.org/wiki?curid=2689356" title="Michał Nycz (historyk)">
Michał Nycz (historyk)

Michał Adam Nycz (ur. 1909, zm. 1939) – polski historyk skarbowości, wicedyrektor Biblioteki Miejskiej w Bydgoszczy.
Życiorys.
Urodził się 2 czerwca 1909 r. w Krakowie. Był synem Michała, radcy kolejowego i Władysławy z d. Składziej. W latach 1919 r. ukończył szkołę powszechną przy Seminarium Nauczycielskim w Krakowie. Naukę kontynuował w IV Gimnazjum Męskim im. H. Sienkiewicza i zakończył ją w 1927 r. egzaminem dojrzałości. W latach 1927–1933 odbył studia historyczne na Wydziale Filozoficznym Uniwersytetu Jagiellońskiego. Równocześnie podjął naukę na Studium Pedagogicznym przy UJ, co pozwoliło mu uzyskać uprawnienia nauczyciela szkół średnich. W latach 1933–1935 studiował prawo i administrację na UJ, po czym zmuszony był przerwać edukację w związku z brakiem środków finansowych.
Równolegle prowadził badania źródłowe z zakresu wybranej problematyki historycznej. W latach 1933–1934 przeprowadził kwerendy źródłowe w archiwach Warszawy i Lwowa do przygotowywanej rozprawy doktorskiej. W 1934 r. został zatrudniony w Bibliotece Polskiej Akademii Umiejętności w Krakowie. Pracował w działach nabytków, dyplomów i rękopisów. W 1936 r. został przeniesiony do Działu Ekspedycji Wydawnictw PAU. Zajmował się wówczas międzynarodową wymianą publikacji. Podczas pracy w Krakowie stale współpracował z Władysławem Konopczyńskim, wówczas przewodniczącym komitetu redakcyjnego Polskiego Słownika Biograficznego.
Po śmierci bydgoskiego archiwariusza Zygmunta Malewskiego w lipcu 1937 r. na prośbę Witolda Bełzy, dyrektor Biblioteki Jagiellońskiej Aleksander Birkenmajer wyznaczył jego kandydaturę na wakujące stanowisko w Bydgoszczy. Z dniem 15 stycznia 1938 r. został zatrudniony w Bibliotece Miejskiej w Bydgoszczy na stanowisku archiwariusza. Powierzono mu opracowanie zbioru dokumentów królewskich i autografów ofiarowanych jej przez K. Kierskiego (2662 pozycji). Zajął się on ich inwentaryzacją, katalogowaniem oraz opracowaniem szczegółowych indeksów osobowych i geograficznych.
Pisywał również artykuły i współredagował Przegląd Bydgoski oraz opracowywał audycje dla Polskiego Radia. Był również inicjatorem i projektodawcą księgi pamiątkowej z okazji 25-lecia Biblioteki Miejskiej i 600-lecia Bydgoszczy. W czerwcu 1938 uzyskał stopień doktora, na podstawie rozprawy pt. „Geneza reform skarbowych Sejmu Niemego”. Pracę tę oceniono bardzo wysoko, a w opinii W. Konopczyńskiego osiągnięcie to ulokowało go w gronie najwybitniejszych, obok Romana Rybarskiego, badaczy polskiej gospodarki państwowej. Mimo młodego wieku (28 lat) planował habilitację, prowadząc dalsze badania naukowe.
26 czerwca 1939 dyrektor Witold Bełza wystąpił z wnioskiem awansowania go na kustosza i powierzenia mu funkcji zastępcy dyrektora biblioteki, w związku z odejściem na emeryturę pełniącego te obowiązki Teodora Brandowskiego. W sierpniu 1939 r. polecił zabezpieczenie i przewiezienie cennych, zgromadzonych w bibliotece dokumentów do wilii K. Kierskiego do Góry Kalwarii pod Warszawą.
Dalszą działalność i rozwój jego talentu przerwał wybuch II wojny światowej. Był obecny był przy wkraczaniu wojsk niemieckich do miasta. Z polecenia władz okupacyjnych otworzył bibliotekę, która podjęła pracę. 15 października 1939 r. został przez Niemców zwolniony z zajmowanego stanowiska, dwa dni później oskarżony o ukrycie cennych dokumentów królewskich i aresztowany przez gestapo. Uprowadzono go najpierw do siedziby Selbstschutzu przy ul. Gdańskiej, a potem znalazł się w budynku gestapo przy ul. Poniatowskiego. 1 listopada 1939 r. został wywieziony samochodem ciężarowym w niewiadomym kierunku. Prawdopodobnie został rozstrzelany wraz z grupą bydgoszczan, w której był prezydent Leon Barciszewski. Być może zginął w fordońskiej Dolinie Śmierci.
Jego żona bezskutecznie poszukiwała go w 1940 r. za pośrednictwem Prezydium Niemieckiego Czerwonego Krzyża w Berlinie. 15 lipca 1947 r. Sąd Grodzki w Bydgoszczy, wydał postanowienie o uznaniu go za zmarłego. Jako datę śmierci oznaczono dzień 1 listopada 1939 r.
Rodzina.
Michał Nycz od 1936 r. był żonaty z Zofią Józefą z d. Skomóg. Miał córkę Monikę Zofię (ur. 13 września 1939 r. w Bydgoszczy). Zamieszkiwał przy ul. Libelta.

</doc>
<doc id="2689359" url="https://pl.wikipedia.org/wiki?curid=2689359" title="Hormony">
Hormony



</doc>
<doc id="2689363" url="https://pl.wikipedia.org/wiki?curid=2689363" title="Hans Zimmermann">
Hans Zimmermann



</doc>
<doc id="2689368" url="https://pl.wikipedia.org/wiki?curid=2689368" title="Nitella flexilis">
Nitella flexilis



</doc>
<doc id="2689369" url="https://pl.wikipedia.org/wiki?curid=2689369" title="Biblioteka Instytutu Historycznego Uniwersytetu Warszawskiego">
Biblioteka Instytutu Historycznego Uniwersytetu Warszawskiego

Biblioteka Instytutu Historycznego Uniwersytetu Warszawskiego (BIH UW) – biblioteka wchodząca w skład systemu biblioteczno-informacyjnego Uniwersytetu Warszawskiego, jedna z sześciu instytutowych bibliotek Wydziału Historycznego. Została założona wraz z Instytutem Historycznym w 1930 roku. Posiada ponad 230 tys. jednostek.
Począwszy od 1997 roku wszystkie nowo nabyte książki opracowywane są w systemie VTLS/VIRTUA oraz wprowadzane do Narodowego Uniwersalnego Katalogu Centralnego (NUKAT). W kwietniu 2018 roku w katalogach komputerowych znajdowało się ponad 94 000 egzemplarzy książek.
Biblioteka Instytutu Historycznego mieści się na terenie Kampusu Głównego UW w Gmachu Pomuzealnym należącym do Instytutu Historycznego a od jesieni 2011 r. częściowo również w nowym gmachu administracyjno-dydaktycznym Wydziału Historycznego. BIH posiada 3 czytelnie: ogólnodostępną i dwie przeznaczone dla pracowników naukowych.
Historia.
Biblioteka Instytutu Historycznego formalnie utworzona została wraz z Instytutem w 1930 r. Jej początki sięgają jednak r. 1915, kiedy to 15 listopada inaugurowano odrodzony polski Uniwersytet Warszawski i otwarto w nim (w znacznej mierze za sprawą Marcelego Handelsmana, późniejszego pierwszego dyrektora IH), Seminarium Historyczne. Prowadziło ono studia w ramach pięciu kierunków (od r. 1919 katedr). W 1916 r. ich wspólny księgozbiór uformowany głównie z dwóch dawnych kolekcji rosyjskich (bogatych w zachodnioeuropejskie wydawnictwa źródłowe): zbioru Wyższych Kursów Żeńskich i Seminarium Historyczno-Filozoficznego Cesarskiego Uniwersytetu, a także z dubletów Biblioteki Uniwersyteckiej oraz dubletów ofiarowanych przez Towarzystwo Naukowe Warszawskie liczył 929 woluminów.
Do czasu powołania IH w r. 1930 księgozbiór powiększył się do liczby 6865 woluminów, a przed wybuchem II wojny światowej wzrósł jeszcze niemal dwukrotnie, do ok. 12 tysięcy tomów. Jednakże pożoga wojenna pochłonęła połowę tego zasobu. Jego powojenną rekonstrukcję umożliwiło zakupienie szczęśliwie ocalałej biblioteki twórcy IH prof. Marcelego Handelsmana oraz przejęcie części księgozbioru prof. Oskara Haleckiego. W 1950 r. Naczelna Dyrekcja Muzeów i Ochrony Zabytków przekazała Bibliotece zbiór fotokopii dokumentów. W rok później obudowywany księgozbiór liczył już 40 tys. pozycji.
W trudnych latach izolacji Polski od świata Zachodu wiele wydawnictw książkowych i czasopism trafiło do zbiorów BIH jako dary zaprzyjaźnionych uczonych i instytucji zagranicznych. W latach 90. XX w. wiele cennych pozycji przekazanych zostało BIH przez Instytut Historyczny im. gen. Władysława Sikorskiego w Londynie. Biblioteka wzbogaciła się też o księgozbiór prof. Izy Bieżuńskiej-Małowist, a także część księgozbioru prof. Aleksandra Gieysztora.
W 2011 r. nastąpiła przeprowadzka większej części zbiorów do nowego budynku Wydziału Historycznego. Magazyny w nowej części zostały wyposażone w nowoczesne regały kompaktowe uruchamiane elektronicznie. W nowym budynku mieszczą się również dwa pokoje Sekcji Opracowania. W Gmachu Pomuzealnym, mieści się ogólnodostępne lektorium (obecnie 45 miejsc), modernizacji poddane zostało jedno z pomieszczeń, w którym stworzono czytelnię dla pracowników naukowych (obecnie sala seminaryjna). Obie części Biblioteki zostały połączone przeszklonym korytarzem.
We wrześniu 2016 r. rozpoczął się ponadroczny remont starej części biblioteki. W ramach prac w czytelni wybudowano przeszkloną antresolę z regałami książkowymi, zwiększono również księgozbiór podręczny dla studentów. Na zapleczu powstała czytelnia dla pracowników naukowych z dostępem do wyselekcjonowanego księgozbioru. Koszt remontu i wyposażenia Biblioteki wyniósł ponad 1,5 mln złotych. Uroczyste otwarcie zmodernizowanych pomieszczeń nastąpiło 29 września 2017 r.
Zbiory.
31 grudnia 2012 na zbiory BIH składały się 220 452 jednostki, w tym 1061 starych druków, ponad 3420 jednostek kartograficznych, ok. 14 000 fotografii i fotokopii, 650 mikrofilmów oraz blisko 200 odcisków pieczęci. W kwietniu 2018 zbiory powiększyły się do przeszło 230 000 jednostek. Najcenniejszą część zbiorów specjalnych stanowi kolekcja starych druków z XVI-XVIII w., która obecnie ze względów bezpieczeństwa znajduje się w depozycie BUWu. Część dzisiejszej kolekcji należała do Biblioteki IH przed 1939 r. (w tym m.in. 48 woluminów z księgozbioru Michała Dołęgi, szambelana króla Stanisława Augusta, które do Warszawy trafiły poprzez bibliotekę konwentu pijarów w Radomiu). Prawdopodobnie z tego zespołu pochodzi pozbawiony oprawy egzemplarz Decisiones Johana Koepena, st. (1531-1611), zbioru prejudykatów wznowionego w Jenie w 1663 r. Egzemplarz ten nosi na karcie tytułowej notę własnościową: Stanisław Poniatowski stolnik W(ielkiego) X(ięstwa) L(itewskiego) 22 Maj: 1762 a(nno). Należał on zapewne do najdawniejszej części prywatnego księgozbioru przyszłego króla Polski a stanowi świadectwo jego prawniczych zainteresowań.
Do najwartościowszych druków z kolekcji BIH zalicza się unikatowy w Polsce egzemplarz jednego wzorników pisma: "Theatrum artis scribendi" Jodoka Hondiusa (Amsterdam 1594). Kopia cyfrowa dzieła dostępna na stronie Kolekcji Starych Druków BIH UW. Wśród dzieł kartograficznych znajduje się rzadki egzemplarz atlasu Abrahama Orteliusa "Theatrum orbis terrarum" (Antwerpia 1579), zawierający 93 kolorowe mapy oraz drugi spośród znanych egzemplarzy planu Warszawy z 1762 roku autorstwa Ricauta de Tirregaille’a. 
W zbiorach znajduje się też dzieło Thomasa Sprata "The History of the Royal Society of London for the Improving of Natural Knowledge" (Londyn 1667). Jest to drugi egzemplarz w Polsce.

</doc>
<doc id="2689371" url="https://pl.wikipedia.org/wiki?curid=2689371" title="Góry Czikokońskie">
Góry Czikokońskie

Góry Czikokońskie (ros.: Чикоконский хребет, "Czikokonskij chriebiet") – pasmo górskie w azjatyckiej części Rosji, w południowo-zachodniej części Kraju Zabajkalskiego, między Czikojem i dopływami Ononu. Południowa część Gór Czikokońskich stanowi dział wodny między zlewiskami Oceanu Arktycznego i Spokojnego. Pasmo rozciąga się w kierunku północno-wschodnim (od granicy z Mongolią do ujścia Czikokonu do Czikoju) na długości ok. 130 km i szerokości do 40 km. Wznosi się ono średnio na wysokość 2000–2200 m n.p.m.; najwyższy szczyt, Bystrinskij Golec, ma wysokość 2519 m n.p.m. Dominuje rzeźba wysokogórska; miejscami występują osady polodowcowe i pozostałości rzeźby polodowcowej. Zbocza pasma są strome i pokryte górską tajgą oraz rzadko rosnącymi niskimi drzewami; szczyty są nieporośnięte.
Większą część pasma wraz z najwyższym szczytem obejmuje Park Narodowy „Czikoj”.

</doc>
<doc id="2689374" url="https://pl.wikipedia.org/wiki?curid=2689374" title="Yasser Rayyan">
Yasser Rayyan

Yasser Anwar Rayyan (ur. 25 marca 1970) – egipski piłkarz występujący podczas kariery na pozycji pomocnika.
Kariera klubowa.
Karierę piłkarską Yasser Rayyan rozpoczął w klubie El Mansoura SC w 1988. W 1992 przeszedł do stołecznego Al-Ahly.
Z Al-Ahly siedmiokrotnie był mistrzem kraju w sezonie 1993/1994, 1994/1995, 1995/1996, 1996/1997, 1997/1998, 1998/1999 i 1999/2000. Zdobywał też: Puchar Egiptu (1993, 1996, 2001), Ligę Mistrzów (2001), Puchar Zdobywców Pucharów (1993) i Superpuchar Afryki (2002). 
W 2002 odszedł do ENPPI Club, w którym po sezonie 2003/2004 zakończył karierę.
Kariera reprezentacyjna.
W reprezentacji Egiptu Rayyan zadebiutował 8 marca 1990 roku w przegranym 0:2 grupowym meczu Pucharu Narodów Aryki 1990 z Algierią, rozegranym w Algierze. Był to jego jedyny mecz rozegrany w tamtym turnieju. W 1992 uczestniczył w Igrzyskach Olimpijskich w Barcelonie. Na turnieju wystąpił w meczach z Katarem i Hiszpanią. W 1994 roku został powołany do kadry na Puchar Narodów Afryki 1994. Na turnieju w Tunezji wystąpił w trzech meczach grupowych z Gabonem i Nigerią oraz ćwierćfinałowym z Mali.
W 1998 roku został powołany do kadry na Puchar Narodów Afryki 1998, który zakończył się zwycięstwem Egiptu. Na turnieju w Burkina Faso wystąpił w czterech meczach z Mozambikiem, Marokiem, Wybrzeżem Kości Słoniowej i Burkina Faso. W 1999 roku został powołany do kadry na Puchar Konfederacji 1999 w Meksyku, gdzie zagrał w meczu z Arabią Saudyjską. Od 1990 do 1999 roku rozegrał w kadrze narodowej 49 meczów, w których strzelił bramkę.

</doc>
<doc id="2689377" url="https://pl.wikipedia.org/wiki?curid=2689377" title="Tony Pulis">
Tony Pulis

Anthony Richard "Tony" Pulis (ur. 16 stycznia 1958) – walijski trener i piłkarz.
Kariera.
Pierwsze kroki jako trener stawiał w Bournemouth, gdzie najpierw był piłkarzem/trenerem a potem asystentem Harry'ego Redknappa. Kiedy Redknapp opuścił klub, on zajął jego miejsce. Następnie odszedł do Gillingham, jednak w 1999 wpadł w konflikt z prezesem Paulem Scallym. Kolejnymi klubami, które prowadził były Bristol City i Portsmouth, gdzie mu się nie powiodło. W 2002 roku został trenerem Stoke City. W sezonie 2002/03 udało mu się uniknąć spadku do League Two w ostatniej kolejce. Spędził dwa kolejne sezony w Stoke zanim został zwolniony przez islandzkich właścicieli. W sezonie 2005/06 był trenerem Plymouth Argyle.
W 2006 roku powrócił do Stoke. W sezonie 2007/08 poprowadził klub do Premier League. W sezonie 2010/11 doprowadził Stoke do ich pierwszego finału FA Cup w historii. "The Potters" przegrali w finale z Manchesterem City, ale wywalczyli awans do europejskich pucharów. 21 maja 2013 roku odszedł ze Stoke City, po siedmiu latach spędzonych na Britannia Stadium.
23 listopada 2013 roku został trenerem Crystal Palace, z którym podpisał dwuipółletni kontrakt. W momencie przejęcia drużyny zajmowała ona ostatnie miejsce w tabeli z dorobkiem zaledwie 4 punktów po rozegranych 11 meczach. 19 kwietnia 2014 roku po wygranej 1:0 nad West Ham United, Pulis wyrównał klubowy rekord pięciu zwycięstw z rzędu w najwyższej klasie rozgrywkowej. W swoim pierwszym sezonie w Crystal Palace zajął z drużyną 11. miejsce w lidze i został wybrany menedżerem sezonu 2013/2014 w Premier League. 15 sierpnia 2014 roku złożył rezygnację z funkcji trenera Crystal Palace.
1 stycznia 2015 roku został trenerem West Bromwich Albion podpisując dwuipółletni kontrakt. 20 listopada 2017 roku został zwolniony z tego stanowiska.
26 grudnia 2017 został menadżerem Middlesbrough.

</doc>
<doc id="2689378" url="https://pl.wikipedia.org/wiki?curid=2689378" title="Wiktorija Mułłowa">
Wiktorija Mułłowa

Wiktorija Jurjewna Mułłowa, ros. Виктория Юрьевна Муллова (ur. 27 listopada 1959 w Żukowskim) – rosyjska skrzypaczka, zamieszkała w Londynie.
Życiorys.
Studiowała grę na skrzypcach początkowo w Moskiewskiej Centralnej Szkole Muzycznej, następnie w Konserwatorium Moskiewskim u Leonida Kogana.
W roku 1980 zdobyła pierwszą nagrodę na Konkursie Międzynarodowym im. Sibeliusa, a w roku 1982 na konkursie im. Czajkowskiego złoty medal.
W roku 1983 podczas tourneé w Finlandii wyjechała samochodem znajomego dziennikarza do Szwecji, gdzie poprosiła o azyl polityczny. Po czterech dniach znalazła się w Stanach Zjednoczonych. Po krótkim pobycie w Kanadzie powróciła do USA, gdzie rozpoczęła międzynarodową karierę. W roku 1994 założyła własny zespół kameralny „Mullova Ensemble”.
Wiktorija Mułłowa występuje z wieloma orkiestrami symfonicznymi. Posiada skrzypce Stradivariego z roku 1723 i skrzypce Giovanniego Battisty Guadagniniego ze strunami z jelit.
Mieszka w Londynie z mężem – wiolonczelistą Matthew Barleyem. Jest matka trojga dzieci: córki z obecnym mężem, syna z dyrygentem Claudio Abbado i córki ze skrzypkiem Alanem Brindem.

</doc>
<doc id="2689381" url="https://pl.wikipedia.org/wiki?curid=2689381" title="Envee">
Envee

Envee, właściwie Maciej Goliński (ur. 9 stycznia 1974 w Lubaniu) – polski muzyk, kompozytor i producent muzyczny, a także DJ. Współzałożyciel kolektywu didżejskiego Niewinni Czarodzieje (Innocent Sorcerers). Prowadzi także solową działalność artystyczną.
Goliński współpracował ponadto m.in. z takimi grupami muzycznymi i wykonawcami jak: Husky, Andrzej Smolik, Reni Jusis, Miloopa, Natalia Kukulska, Tomasz Stańko, Maria Peszek, Łona i Webber.

</doc>
<doc id="2689384" url="https://pl.wikipedia.org/wiki?curid=2689384" title="Abdul Wahid an-Nur">
Abdul Wahid an-Nur

Abdul Wahid an-Nur (ur. 1968 w Zalinje) - przywódca Ruchu Wyzwolenia Sudanu (frakcji an-Nur).
Życiorys.
Urodził się w Zalinje w Darfurze Zachodnim. Ukończył w 1995 studia prawnicze na Uniwersytecie Chartumskim.
W czerwcu 1992 wraz z kilkoma innymi studentami Uniwersytetu Chartumskiego założył Ruch Wyzwolenia Sudanu (Sudan Liberation Army).

</doc>
<doc id="2689387" url="https://pl.wikipedia.org/wiki?curid=2689387" title="Brave">
Brave



</doc>
<doc id="2689392" url="https://pl.wikipedia.org/wiki?curid=2689392" title="Sebatik">
Sebatik

Sebatik – wyspa w Azji Południowo-Wschodniej, położona na wschód od Borneo (najmniejsza odległość między obiema wyspami wynosi 1 km). Przez wyspę przebiega granica indonezyjsko-malezyjska.
Wyspa znajduje się pomiędzy Zatoką Tawau na północy a Zatoką Sebuku na południu.
Malezyjską część wyspy zamieszkuje około 25 tysięcy osób, z kolei część indonezyjską około 80 tysięcy.

</doc>
<doc id="2689394" url="https://pl.wikipedia.org/wiki?curid=2689394" title="Uniwersytet Chartumski">
Uniwersytet Chartumski

Uniwersytet Chartumski – największy i najstarszy uniwersytet w Sudanie. Założony w 1902 jako "Gordon Memorial College", a w obecnej formie istnieje od momentu uzyskania niepodległości przez Sudan w 1956.

</doc>
<doc id="2689395" url="https://pl.wikipedia.org/wiki?curid=2689395" title="Leanid Eljaszewicz">
Leanid Eljaszewicz

Leanid Uładzimirawicz Eljaszewicz (, , "Leonid Władimirowicz Eljaszewicz"; ur. 20 lutego 1951 w Czerniakach w rejonie szczuczyńskim) – białoruski zootechnik, kołchoźnik, działacz państwowy i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 2 lutego 1951 roku we wsi Czerniaki, w rejonie szczuczyńskim obwodu grodzieńskiego Białoruskiej SRR, ZSRR. Ukończył Witebski Instytut Weterynaryjny ze specjalnością „zootechnika”. Pracę rozpoczął w kołchozie „Krasnoje Znamia” w rejonie szczuczyńskim. Następnie odbył służbę wojskową w szeregach Armii Radzieckiej. Po jej zakończeniu pracował jako kierownik oddziału nr 2, główny zootechnik w tym samym kołchozie, główny zootechnik Urzędu ds. Gospodarstwa Wiejskiego Szczuczyńskiego Rejonowego Komitetu Wykonawczego, główny zootechnik, pierwszy zastępca przewodniczącego Szczuczyńskiego Rejonowego Zjednoczenia Przemysłu Rolnego, pierwszy zastępca kierownika urzędu – kierownik Wydziału Intensyfikacji i Produkcji Zarządzania Gospodarstwa Rolnego i Żywności Szczuczyńskiego Rejonowego Komitetu Wykonawczego, przewodniczący kołchozu im. Włodzimierza Lenina w rejonie szczuczyńskim, przewodniczący Zelwieńskiego Rejonowego Komitetu Wykonawczego.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Wołkowyskiego Okręgu Wyborczego Nr 48. Pełnił w niej funkcję zastępcy przewodniczącego Stałej Komisji ds. Rolnych. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. Jego kadencja w Izbie Reprezentantów zakończyła się 18 października 2012 roku.
Życie prywatne.
Leanid Eljaszewicz jest żonaty, ma dwóch synów.

</doc>
<doc id="2689397" url="https://pl.wikipedia.org/wiki?curid=2689397" title="Leonid Eljaszewicz">
Leonid Eljaszewicz



</doc>
<doc id="2689399" url="https://pl.wikipedia.org/wiki?curid=2689399" title="FIS Ladies Grand Prix 2003">
FIS Ladies Grand Prix 2003

FIS Ladies Grand Prix 2003 (niem. "5. FIS-Ladies-Grand-Prix") – piąta edycja FIS Ladies Winter Tournee, przeprowadzona w sezonie 2002/2003 na skoczniach w Niemczech i Austrii. 
Początek turnieju nastąpił 19 lutego 2003, podczas zawodów indywidualnych na skoczni w Breitenbergu. Trzy dni później rozegrano konkurs indywidualny na skoczni w Saalfelden am Steinernen Meer. Następnego dnia na tym samym obiekcie odbył się konkurs drużynowy. Kolejne zmagania zostały rozegrane w Baiersbronn, a turniej zakończył się 1 marca konkursem na obiekcie w Schönwaldzie. 
Pierwszy konkurs indywidualny wygrała Daniela Iraschko, a następny Anette Sagen. Trzeci konkurs – drużynowy wygrała reprezentacja Stanów Zjednoczonych w składzie: Karla Keck, Alissa Johnson, Jessica Jerome, Lindsey Van. Trzecie i czwarte zmagania indywidualne wygrała Daniela Iraschko. Zwyciężczynią piątej edycji turnieju została Anette Sagen, która zdobyła najwięcej punktów w klasyfikacji łącznej FIS Ladies Grand Prix. Na drugim stopniu podium w generalnej klasyfikacji turnieju stanęła Eva Ganster, a na trzecim – Lindsey Van.
W cyklu wystartowało łącznie 40 zawodniczek z dziewięciu narodowych reprezentacji.
Przed FIS Ladies Grand Prix.
Tło.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską.
Spośród zawodniczek startujących w FIS Ladies Grand Prix w 2003 roku, dwadzieścia dziewięć brało udział w poprzedniej – czwartej edycji turnieju. Wśród zawodniczek sklasyfikowanych w pierwszej dwudziestce poprzedniej edycji, na stracie zabrakło tylko ósmej Ayumi Watase, osiemnastej Eriki Westlund (Szwecja) i dziewiętnastej Laury Gruß (Niemcy). Zwyciężczynią FIS Ladies Grand Prix 2002 była Daniela Iraschko przed Anette Sagen i Heleną Olsson.
W poprzednich edycjach turnieju trzykrotnie zwyciężała Daniela Iraschko (2000, 2001, 2002) i raz jej rodaczka Sandra Kaiser (1999). Austriaczka Eva Ganster dwukrotnie stawała na podium klasyfikacji łącznej turnieju (druga w 2000 roku, trzecia w 2001). Latem także był rozgrywany turniej na podobieństwo FLGP - FIS Sommer Ladies Tournee, dwukrotnie zwyciężała Daniela Iraschko (2001, 2002), Eva Ganster dwukrotnie była druga w FSLT (2001, 2002). Jessica Jerome w ostatniej edycji była trzecia.
Przed rozpoczęciem turnieju wśród faworytek wymieniano rekordzistkę świata w długości lotu Austriaczkę Danielę Iraschko oraz Norweżkę Anette Sagen.
Program turnieju.
Przed rozpoczęciem FIS Ladies Grand Prix 2003 podany został oficjalny program serii treningowych, próbnych i konkursowych oraz innych wydarzeń bezpośrednio związanych z turniejem. Poniższa tabela przedstawia szczegółowy wykaz tych wydarzeń, zgodny z pierwotnym planem organizacji turnieju.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Grand Prix zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty, i analogicznie za każdy metr poniżej punktu K minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Grand Prix w 2003 przeprowadzone zostały na czterech skoczniach narciarskich – Baptist-Kitzlinger-Schanze w Breitenbergu, Bibergschanze w Saalfelden am Steinernen Meer, Große Ruhestein w Baiersbronn oraz Adlerschanze w Schönwaldzie. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Grand Tournee byli kolejno: Alois Uhrmann, Adi Eder, ponownie Adi Eder, Fritz Bischoff i Uli Gasche. Sędzią technicznym podczas pierwszego konkursu w Breitenbergu był Gerhard Wenninger, a jego asystentem – Werner Lipicar. W zawodach na skoczni Bibergschanze sędzią technicznym był Heinz Kiehl, a asystował mu Max Sandbichler. W następnym konkursie ponownie funkcję sędziego technicznego sprawował ponownie Heinz Kiehl, a jego pomocnikiem był Max Sandbichler. W czwartym konkursie – w Baiersbronn, sędzią technicznym Gerhard Wenninger, a jego asystentem – Manfred Rink. W ostatnim konkursie na skoczni Adlerschanze sędzią technicznym był ponownie Gerhard Wenninger, a asystował mu Manfred Rink.
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Grand Prix 2003 wraz z zajmowanymi przez nich miejscami na wieży sędziowskiej.
Przebieg zawodów.
Breitenberg.
Pierwszy z konkursów indywidualnych, przeprowadzony w ramach FIS Ladies Grand Prix, odbył się na obiekcie normalnym w Breitenbergu. W pierwszej serii konkursowej czterem zawodniczkom udało się osiągnąć odległość powyżej, bądź równą punktu konstrukcyjnego, umieszczonego na 75 metrze. Pierwszą która tego dokonała, była skacząca z numerem 28 Daniela Iraschko, która skoczyła na 77,5 metra. Pół metra dalej lądowała Anette Sagen, co okazało się najdalszą odległością pierwszej serii. Notę łączną powyżej 100 punktów uzyskało jeszcze tylko sześć zawodniczek: Rieko Kanai (100,2 punktu), Helena Olsson (103,4 punktu), Lindsey Van (106,3 punktów), Alissa Johnson (107,8 punktu), Eva Ganster (114,0 punktów), Jessica Jerome (119,4 punktu). Po pierwszej serii liderką była Sagen, z siedmioma dziesiątymi punktu przewagi nad Jerome,i dwoma i jedną dziesiątą punktu nad trzecią Danielą Iraschko.
Jako pierwsza w serii finałowej, skok 70 metrowy oddała Monika Pogladič, która skoczyła 70,5 metra. Dzięki temu skokowi awansowała o jedną pozycję w klasyfikacji. Kolejne zawodniczki uzyskiwały podobne rezultaty do Słowenki, dopiero trzecia po pierwszej serii Daniela Iraschko uzyskała jako pierwsza odległość powyżej 80 metrów. Dzięki temu najdłuższemu skokowi całego konkursu, udało jej się awansować na pierwszą pozycję w klasyfikacji łącznej. Druga po pierwszej serii Amerykanka Jerome, spadła o jedną pozycję, gdyż skoczyła o półtora metra bliżej niż trzecia Sagen, i przewaga z pierwszej serii nie starczyła aby utrzymać druga pozycję. Zwyciężczynią konkursu została zatem Iraschko, a na kolejnych stopniach podium stanęły Sagen i Jerome.
Podczas zawodów temperatura wynosiła –10,0 °C.
Saalfelden am Steinernen Meer.
Pierwszy konkurs (indywidualny).
Drugimi zawodami rozegranymi w ramach FIS Ladies Grand Prix był konkurs indywidualny w Saalfelden am Steinernen Meer. W pierwszej serii dwóm zawodniczkom udało się, uzyskać odległość powyżej punktu konstrukcyjnego, umieszczonego na 85 metrze. Pierwszą która tego dokonała, była skacząca z 32 numerem Eva Ganster – uzyskała odległość 86,0 metrów. Tuż po niej na belce startowej usiadła Anette Sagen, skoczyła 10 metrów dalej (2 metry bliżej niż rekord skoczni należący do Kazuki Nishishity), jednak dzięki słabszym notom za styl uzyskała tylko cztery punkty przewagi nad Austriaczką. Trzecia po pierwszej serii plasowała się Helena Olsson (83,0 m) ex aequo z Lindsey Van (83,0 m), obie zawodniczki uzyskały notę 107,5 punktu. Po pierwszej serii na prowadzeniu była Sagen, przed Ganster i Olsson ex aequo z Van.
W serii finałowej, czterem zawodniczkom udało się uzyskać odległość powyżej 80 metrów. Pierwszą która tego dokonała była Helena Olsson (82,0 m). Odległościowo lepszy rezultat uzyskała, plasująca się ex aequo ze Szwedką na trzecim miejscu Lindsey Van (84,0 m). Rezultat ten został poprawiony przez drugą zawodniczkę pierwszej serii, Evę Ganster (86,0 m). Prowadząca po pierwszej serii Norweżka Sagen, uzyskała o osiem metrów lepszy rezultat niż wcześniej wspomniana Austriaczka, jednak dostała noty po 12 punktów, co spowodowało, że z czteropunktowej przewagi pozostały tylko trzy punkty. Na trzecim miejscu uplasowała się Amerykanka Lindsey Van.
Z zawodów została zdyskwalifikowana Daniela Iraschko, zwyciężczyni pierwszego konkursu indywidualnego oraz Jessica Jerome, trzecia zawodniczka konkursu z 19 lutego. Powodem dyskwalifikacji obu zawodniczek był nowy niezaplombowany przez FIS kombinezon, który obie zawodniczki dostały przed zawodami.
Podczas zawodów było słonecznie, a temperatura wynosiła –2,0 °C.
Drugi konkurs (drużynowy).
Trzecią konkurencją piątej edycji FIS Ladies Grand Prix były zawody drużynowe na skoczni normalnej w Saalfelden am Steinernen Meer, które odbyły się 23 lutego. W konkursie wystartowało siedem drużyn – sześć reprezentacji narodowych i jedna drużyna mieszana. Po pierwszej kolejce skoków, na prowadzeniu była reprezentacja Stanów Zjednoczonych. Najdalej skoczyła Yoshiko Kasai, która uzyskała 76,0 metrów, jednak jej skok Japonki zakończył się upadkiem. Tuż za Amerykankami znajdowała pierwsza ekipa Niemiec i ex aequo Japonki i Austriaczki. Najdalej w drugiej kolejce – 80 metrów – skoczyła reprezentantka Stanów Zjednoczonych, Alissa Johnson. Na prowadzeniu pozostała ekipa amerykańska. W trzeciej turze najdłuższy skok oddała Jessica Jerome (Stany Zjednoczone), która uzyskała o dziewięć metrów lepszy rezultat niż wcześniej wspomniana Johnson. W ostatniej grupie pierwszej serii najdalej skoczyła Daniela Iraschko (91,0 m), dzięki czemu Austriaczki utrzymały pozycję wicelidera. Skok o 7,0 metrów krótszy oddała Lindsey Van, co pozwoliło utrzymać drużynie Stanów Zjednoczonych prowadzenie w konkursie drużynowym. Na trzecim miejscu, uplasowały się Japonki ex aequo z Niemkami.
Najdłuższym skokiem piątej kolejki okazały się 74,0 metry Yoshiko Kasai, co pozwoliło reprezentacji Japonii pozostać na trzecim miejscu z przewagą 11,5 punktu nad Niemkami. Tylko trzy metry bliżej od Kasai lądowała Karla Keck, dzięki czemu Stany Zjednoczone pozostały liderem konkursu. W szóstej kolejce najdalej skoczyła Alissa Johnson, która uzyskała 84,0 metry. Izumi Yamada (77,0 m) uzyskała o metr krótszy rezultat niż Magdalena Kubli, ale dostała lepsze noty za styl, dzięki temu Japonia odrobiła cześć strat do Austriaczek. W przedostatniej – siódmej kolejce najdalej skoczyła Austriaczka Eva Ganster oraz Jessica Jerome. Po siódmej kolejce za prowadzącymi Amerykankami, na drugim miejscu plasowały się Austriaczki, które z przewagą osiemdziesięciu dziewięciu punktów, wyprzedzały drużynę Japonii. W ostatniej, ósmej kolejce, najdalej skoczyła reprezentantka Austrii, Daniela Iraschko (88,5 m), która w nieoficjalnej klasyfikacji indywidualnej zajęła pierwsze miejsce, z przewagą sześciu punktów nad Jessicą Jerome. Dzięki temu reprezentacja Austrii utrzymała drugie miejsce w końcowej klasyfikacji zawodów. Na pierwszym miejscu uplasowała się reprezentacja Stanów Zjednoczonych, a na trzecim ulokowała się reprezentacja Japonii.
Podczas konkursu było słonecznie, a temperatura wynosiła 0 °C. 
Baiersbronn.
Trzy dni po konkursie drużynowym w Saalfelden am Steinernen Meer, przeprowadzony został trzeci indywidualny konkurs FLGP, na skoczni Große Ruhestein (K-85) w Baiersbronn. W pierwszej serii trzem zawodniczkom udało się uzyskać odległość powyżej punktu konstrukcyjnego, umieszczonego na 85 metrze. Najdalej skoczyła Anette Sagen (93,0 m), przy notach punktowych po 10,5 punktu. Drugą odległość serii uzyskała Daniela Iraschko (90,0 m), jednak dzięki bardzo dobrym notom za styl, plasowała się przed wcześniej wspomnianą Norweżką. Na prowadzeniu po pierwszej serii była Iraschko, o sześć i pół punktu przed Van i o dziewięć punktów przed Ganster.
W serii finałowej wystartowało trzydzieści pięć zawodniczek, spośród których czternaście osiągnęło odległość 75 metrów, natomiast dwie osiągnęły odległość powyżej punktu konstrukcyjnego umieszczonego na 85 metrze. Pierwszą, która tego dokonała, była czwarta po pierwszej serii Anette Sagen, która skoczyła na 88,5 metra. Sklasyfikowane przed nią Ganster i Van, uzyskały odpowiednio 81,0 i 84,0 metry, jednak i to nie wystarczyło aby pokonać Norweżkę. Rezultat liderki konkursu został poprawiony przez pierwszą zawodniczkę pierwszej serii, Danielę Iraschko (89,0 m). Zwyciężczynią konkursu została zatem Iraschko, z przewagą piętnastu i pół punktu przewagi nad Sagen, i szesnastu i pół nad Ganster.
Podczas konkursu temperatura powietrza wynosiła 0 °C.
Schönwald.
Ostatni z konkursów indywidualnych, przeprowadzony w ramach FIS Ladies Grand Prix, odbył się na obiekcie normalnym w Schönwaldzie. W pierwszej serii konkursowej dwóm zawodniczkom udało się osiągnąć odległość powyżej, bądź równą punktu konstrukcyjnego, umieszczonego na 85 metrze. Pierwszą, która tego dokonała, była Daniela Iraschko, która skoczyła 89,0 metrów. Metr bliżej lądowała Anette Sagen, jednak uzyskała o 4,5 punktu gorsze noty za styl. Dzięki czemu Austriaczka, uzyskała sześć i pół punktu przewagi nad Norweżką. Notę łączną powyżej 100 punktów uzyskały jeszcze tylko cztery zawodniczki: Lindsey Van (105,0 punktów), Eva Ganster (106,0 punktów), Helena Olsson (106,5 punktu) i Jessica Jerome (107,0 punktu). Po pierwszej serii liderką była Daniela Iraschko, na drugim miejscu uplasowała się Anette Sagen, a na trzecim Jessica Jerome.
Jako pierwsza w serii finałowej, skok 80 metrowy oddała Eva Ganster, która skoczyła 80,5 metra. Skacząca po Austriaczce Helena Olsson, uzyskała pół metra lepszy rezultat. Jako następna na belce startowej usiadła Jessica Jerome (85,0 m), i to właśnie ona objęła prowadzenie w konkursie z 8,5 punktu przewagi nad Szwedką. Sklasyfikowana na drugim miejscu po pierwszej serii Norweżka Sagen, wyrównała rezultat Iraschko z pierwszej serii (89,0 m), natomiast skacząca tuż po niej 3-krotna zwyciężczyni turnieju oddała skok o 2 metry krótszy. Podobnie jak w pierwszej serii, lepsze noty dostała Austriaczka, i wygrała cały konkurs z sześcioma punktami przewagi Sagen, i dwudziestoma trzema i pół nad Jerome. 
Podczas zawodów było bezwietrznie i słonecznie, a temperatura wynosiła 8,0 °C.
Klasyfikacja generalna turnieju.
Poniżej znajduje się końcowa klasyfikacja FIS Ladies Grand Prix 2003 po przeprowadzeniu czterech konkursów. Łącznie, w tej edycji FIS Ladies Grand Prix sklasyfikowanych zostało 40 zawodniczek z dziewięciu państw.
Składy reprezentacji.
Poniższa tabela zawiera składy wszystkich dziewięciu reprezentacji, które uczestniczyły w FIS Ladies Grand Prix 2003. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.

</doc>
<doc id="2689403" url="https://pl.wikipedia.org/wiki?curid=2689403" title="Medhat Abdel-Hady">
Medhat Abdel-Hady

Medhat Abdel-Hady (; ur. 12 lipca 1974 w Kairze) – egipski piłkarz występujący podczas kariery na pozycji obrońcy.
Kariera klubowa.
Karierę piłkarską Abdel-Hady rozpoczął w stołecznego klubie Zamalek SC. Z Zamalekiem zdobył Puchar Egiptu w 1999. Na arenie międzynarodowej zdobył Ligę Mistrzów w 1996, Pucharu Zdobyców Pucharów w 2000, Superpuchar Afryki w 1994 i 1997.
W sezonie 2000/01 Abdel-Hady występował w tureckim Kocaelisporze. W 2001 powrócił do Zamaleku. Z Zamalekiem zdobył mistrzostwo Egiptu w 2001, 2003, 2004, Puchar Egiptu w 2002, Superpuchar Egiptu w 2001 i 2002. Na arenie międzynarodowej wygrał Afrykańską Ligę Mistrzów w 2002 i Superpuchar Afryki w 2003. Ostatnim klubem w jego karierze był Petrojet FC, w którym występował w latach 2006–2007.
Kariera reprezentacyjna.
W reprezentacji Egiptu Abdel-Hady zadebiutował w 1995 roku. W 1996 roku został powołany do kadry na Puchar Narodów Afryki 1996. Na turnieju w Południowej Afryce wystąpił w trzech meczach grupowych z Angolą i RPA oraz ćwierćfinałowym z Zambią.
W 1998 roku został powołany do kadry na Puchar Narodów Afryki 1998, który zakończył się zwycięstwem Egiptu. Na turnieju w Burkina Faso wystąpił w pięciu meczach z Mozambikiem, Zambią, Marokiem (czerwona kartka), Burkina Faso i finale z RPA.
W 1999 roku został powołany do kadry na Puchar Konfederacji 1999 w Meksyku, gdzie zagrał we wszystkich trzech meczach z Boliwią, Meksykiem i Arabią Saudyjską. Od 1995 do 2003 roku rozegrał w kadrze narodowej 52 mecze, w których strzelił bramkę.

</doc>
<doc id="2689405" url="https://pl.wikipedia.org/wiki?curid=2689405" title="Układ Flettnera">
Układ Flettnera

Układ Flettnera (układ krzyżowy) – konstrukcja śmigłowca opracowana w 1937 roku przez Antona Flettnera i zespół inżynierów z firmy Anton Flettner GmbH, a zastosowana w niemieckich helikopterach Kriegsmarine z czasów II wojny światowej: Flettner Fl 265 i Flettner Fl 282. Od 1947 roku układ Flettnera jest stosowany i rozwijany w Stanach Zjednoczonych Ameryki przez firmę Kaman. 
Opis konstrukcji.
Wiropłat zbudowany w układzie Flettnera posiada dwa zachodzące na siebie wirniki nośne, wychodzące z jednej przekładni, które obracają się w przeciwnych kierunkach. Wirniki są umieszczone jeden nad drugim i rozchylone wzajemnie wobec siebie pod kątem ostrym. 
W helikopterach budowanych w układzie Flettnera nie występuje zjawisko momentu obrotowego, spotykanego w przypadku układu klasycznego, wobec czego nie stosuje się w tego typu konstrukcjach śmigła ogonowego.
Zaletami układu Flettnera jest prosta i zwarta konstrukcja śmigłowca, dobra sterowność statku latającego w zawisie oraz jego duży udźwig. Wadą jest ograniczenie możliwości budowania dużych wiropłatów w tym układzie.

</doc>
<doc id="2689407" url="https://pl.wikipedia.org/wiki?curid=2689407" title="François Norbert Blanchet">
François Norbert Blanchet

François Xavier Norbert Blanchet (ur. 30 września 1795 w St. Pierre Riviere de Sud w Kanadzie, zm. 18 czerwca 1883 w Portlandzie w stanie Oregon) – amerykański duchowny katolicki pochodzenia kanadyjskiego, pierwszy arcybiskup Oregon City, nazywany Apostołem Oregonu.
Życiorys.
Przyszedł na świat w rodzinie kanadyjskiego farmera Pierre Blancheta. Wraz z młodszym bratem Augustinem-Magloire udał się w roku 1810 do Quebecu, by tam rozpocząć naukę w seminarium duchownym. Święcenia kapłańskie otrzymał 18 lipca 1819 i skierowany został do pracy misyjnej w Nowym Brunszwiku, gdzie był proboszczem wśród Indian i osadników. Spędził tam siedem ciężkich lat w ubóstwie, izolacji i niezliczonych trudach. W roku 1827 odwołany został do Montrealu, gdzie objął parafię św. Józefa (miał tam pod opieką 2000 dusz). Odważne zaangażowanie podczas epidemii cholery sprawiło, iż szacunkiem obdarzyli go nawet miejscowi protestanci. W roku 1837 mianowany został wikariuszem generalnym arcybiskupa Quebecu dla misji na Terytorium Oregonu, terenu nigdy wcześniej nie odwiedzanego przez katolickiego kapłana. Ks. Blanchet dotarł tam wraz z ks. Modestem Demersem w październiku roku 1838. Początkowo jego siedzibą było miasteczko Walla Walla, następnie przeniósł się do Fortu Vancouver. Z powodu braku świątyni msze celebrował najczęściej w prywatnych budynkach, a zainteresowanie tubylców religią katolicką było niewielkie.
1 grudnia 1843 ks. Blanchet otrzymał nominację na wikariusza apostolskiego Terytorium Oregonu. Wiązało się to z przyjęciem sakry biskupiej i biskupiej stolicy tytularnej ("Filadelfia in Lydia"). List w sprawie nominacji dotarł do niego dopiero w sierpniu następnego roku. Sakrę przyjął w katedrze w Montrealu, a konsekratorem był ówczesny miejscowy ordynariusz Ignace Bourget. Wyjechał następnie do Europy, by jak wielu innych ówczesnych biskupów amerykańskich działać na rzecz interesów swej diecezji. Powrócił do Oregonu wraz z kilkoma jezuickimi kapłanami, trzema świeckimi braćmi i kilkoma siostrami zakonnymi. Na jego wniosek przyznano mu również nowa stolicę tytularną "Adrasus", by ta nie kojarzyła się z Filadelfią w Pensylwanii. Rok 1846 przyniósł ważne wydarzenia w życiu lokalnego Kościoła. 24 lipca wikariat Terytorium Oregonu podniesiony został do rangi diecezji, a oprócz tego utworzono diecezje Walla Walla (ordynariuszem został tam jego brat) i Wyspa Vancouver (pierwszym biskupem został jego współtowarzysz z pierwszej wyprawy ks. Demers). 29 lipca 1850 jego diecezja została podniesiona do rangi metropolii, a on sam mianowany arcybiskupem metropolitą Oregon City. Przez kolejne dziesięciolecia jego talenty organizacyjne doprowadziły do ustawicznego rozwoju prowincji kościelnej z wybrzeży Pacyfiku. Brał udział w Synodach Plenarnych w Baltimore, podróżował do odległych krajów by pozyskiwać nowych kapłanów, a także był autorem publikacji historycznych dotyczących misji w Oregonie. W roku 1869 obchodził złoty jubileusz święceń kapłańskich, a rok później brał udział w pracach Soboru Watykańskiego I, gdzie był zwolennikiem dogmatu o nieomylności papieskiej. Niedługo po otrzymaniu do pomocy koadiutora, zrezygnował z rządów w archidiecezji i przeszedł na emeryturę, po czterdziestu sześciu latach heroicznej pracy na rozległych terenach Terytorium Oregonu. Przez potomnych nazwany zostanie Apostołem Oregonu. Pochowany został na cmentarzu w St. Paul.

</doc>
<doc id="2689411" url="https://pl.wikipedia.org/wiki?curid=2689411" title="Biskupi Oregon City">
Biskupi Oregon City



</doc>
<doc id="2689412" url="https://pl.wikipedia.org/wiki?curid=2689412" title="We the Best Music Group">
We the Best Music Group

We the Best Music Group - wytwórnia muzyczna założona przez producenta muzycznego i DJ-a Khaled Bin "DJ Khaled" Abdul Khaled w 2008 roku. 2 maja 2012 wytwórnia dołączyła do Cash Money Records i stała się wspólną marką pod nazwą YMCMB. Wydała głównie albumy DJ-a Khaleda i Ace Hood'a.
W wytwórni wydają: DJ Khaled, Ace Hood, Cubic Z, Red Rum, Nino Brown, The Chemist Music Group, Mavado, Shad Star, The Renegades, DJ Nasty &amp; LVM i Lee Major.

</doc>
<doc id="2689414" url="https://pl.wikipedia.org/wiki?curid=2689414" title="Tarantul">
Tarantul



</doc>
<doc id="2689415" url="https://pl.wikipedia.org/wiki?curid=2689415" title="Patrycjusz Kochanowski">
Patrycjusz Kochanowski



</doc>
<doc id="2689416" url="https://pl.wikipedia.org/wiki?curid=2689416" title="Samir Kamouna">
Samir Kamouna

Samir Ibrahim Kamouna (arab. سمير كمونة) (ur. 2 kwietnia 1972 w Kairze) – egipski piłkarz występujący podczas kariery na pozycji obrońcy.
Kariera klubowa.
Karierę piłkarską Samir Kamouna rozpoczął w stołecznym klubie Al-Mokawloon Al-Arab. Z Al-Mokawloon zdobył Puchar Egiptu w 1995 oraz Pucharu Zdobyców Pucharów w 1996. W latach 1996-1998 był zawodnikiem najsłynniejszego egipskiego klubu Al-Ahly. Z Al-Ahly zdobył mistrzostwo Egiptu w 1997 i 1998. W latach 1998-1999 występował w niemieckim 1. FC Kaiserslautern.
W 1999 przeniósł się do Turcji do Bursasporu. Na początku 2001 był wypożyczony do Al-Ahly, z którym wygrał Ligę Mistrzów. W latach 2001-2002 Kamouna występował w Arabii Saudyjskiej w klubie Al-Ettifaq, po czym po raz kolejny wrócił do Al-Ahly. Z Al-Ahly zdobył Puchar i Superpuchar Afryki Pucharu Zdobyców Pucharów w 2000, Superpuchar Egiptu w 2003. W latach 2004-2006 był zawodnikiem Al-Masry. Ostatnim klubem w jego karierze był Petrojet FC, w którym występował w latach 2006-2008.
Kariera reprezentacyjna.
W reprezentacji Egiptu Kamouna zadebiutował w 1995 roku. W 1996 roku został powołany do kadry na Puchar Narodów Afryki 1996. Na turnieju w Południowej Afryce wystąpił w trzech meczach grupowych z Angolą, Kamerunem oraz ćwierćfinałowym z Zambią, w którym zdobył bramkę.
W 1998 roku został powołany do kadry na Puchar Narodów Afryki 1998, który zakończył się zwycięstwem Egiptu. Na turnieju w Burkina Faso wystąpił w pięciu meczach z Mozambikiem, Zambią, Wybrzeżem Kości Słoniowej, Burkina Faso i finale z RPA.
W 1999 roku został powołany do kadry na Puchar Konfederacji 1999 w Meksyku, gdzie zagrał we wszystkich trzech meczach z Meksykiem (bramka) i Arabią Saudyjską (bramka i czerwona kartka). Od 1995 do 2003 roku rozegrał w kadrze narodowej 47 meczów, w których strzelił 7 bramek.

</doc>
<doc id="2689418" url="https://pl.wikipedia.org/wiki?curid=2689418" title="Samir Ibrahim Kamouna">
Samir Ibrahim Kamouna



</doc>
<doc id="2689423" url="https://pl.wikipedia.org/wiki?curid=2689423" title="Dobricz (obwód Chaskowo)">
Dobricz (obwód Chaskowo)

Dobricz (bułg. "Добрич") – wieś w południowej Bułgarii, w obwodzie Chaskowo, w gminie Dimitrowgrad.
Wioska Dobricz jest położona w odległości 7 km od Dimitrowgradu. Przez wieś przepływa rzeka Banska.
Do zabytków Dobricza należy cerkiew pw. św. Iwana Riłskiego i monaster pw. Wniebowzięcia Najświętszej Maryi Panny.

</doc>
<doc id="2689426" url="https://pl.wikipedia.org/wiki?curid=2689426" title="Turniej kwalifikacyjny Ameryki Południowej w piłce siatkowej mężczyzn do Letnich Igrzysk Olimpijskich 2012">
Turniej kwalifikacyjny Ameryki Południowej w piłce siatkowej mężczyzn do Letnich Igrzysk Olimpijskich 2012

Turniej kwalifikacyjny Ameryki Południowej w piłce siatkowej mężczyzn do Igrzysk Olimpijskich w Londynie odbył się w Almirante Brown w dniach od 11 do 13 maja 2012 roku. Wzięły w nim udział 4 reprezentacje narodowe, z których awans uzyskała drużyna - zwycięzca turnieju.
Rozgrywki.
Wyniki spotkań.
Dzień 1
Dzień 2
Dzień 3

</doc>
<doc id="2689433" url="https://pl.wikipedia.org/wiki?curid=2689433" title="Teodor Brandowski">
Teodor Brandowski

Teodor Wilhelm Brandowski (ur. 1894, zm. 1949) – polski literat, kustosz Biblioteki Miejskiej w Bydgoszczy.
Życiorys.
Urodził się 19 września 1894 r. w miejscowości Purkersdorf koło Wiednia. Był synem Stanisława Brandowskiego i Elżbiety z Sonnetów. Szkołę przygotowawczą i pierwszą klasę gimnazjalną skończył w prywatnym Gimnazjum oo. Jezuitów w Chyrowie. Następnie uczył się w III Gimnazjum we Lwowie, uzyskując w 1913 r. świadectwo dojrzałości. W tym samym roku rozpoczął studia na wydziale filozoficznym Uniwersytetu Jana Kazimierza we Lwowie, które następnie kontynuował w Wiedniu. Studia ukończył ostatecznie we wrześniu 1920 r. we Lwowie. 
W latach 1913-1914 należał do Związku Strzeleckiego we Lwowie. Po wybuchu I wojny światowej służył w Legionie Wschodnim, a po jego rozwiązaniu w wojsku austriackim. W latach 1919-1920 służył w Wojsku Polskim. W 1922 r. pracował w archiwum miejskim we Lwowie w charakterze wolontariusza. W lutym tego roku uzyskał stopień doktora filozofii na Uniwersytecie Jana Kazimierza na podstawie rozprawy „"Krytyka lwowska wobec poezji dramatycznej"”. Już we Lwowie rozpoczął działalność literacką i dziennikarską. 1 lipca 1922 r. rozpoczął pracę w Bibliotece Miejskiej w Bydgoszczy na stanowisku wicekustosza. W 1929 r. otrzymał tytuł kustosza. 
Oprócz pracy zawodowej, czynnie uczestniczył w życiu społecznym Bydgoszczy. Działał w Komitecie Budowy Pomnika Henryka Sienkiewicza (1924-1927). Jako członek Towarzystwa Czytelni Ludowych zabiegał o rozwój bibliotek i czytelni. Patronował powstaniu bydgoskiego Instytutu Literackiego „"Lektor"”, dysponującego księgarnią i wypożyczalnią książek. Organizował odczyty i akademie. Był członkiem Poznańsko-Pomorskiego Koła Związku Bibliotekarzy Polskich. Propagował w bydgoskiej prasie i radiu wiedzę o przeszłości miasta i regionu. W latach 1934-1939 wchodził w skład Komitetu Redakcyjnego „Przeglądu Bydgoskiego”. Na jego łamach opublikował m.in. artykuły: „"Początki i rozwój Bydgoskiego Towarzystwa Numizmatycznego"” (1937), „"Bydgoski sen malarza"” (1937) oraz recenzje. Podobnie jak jego ojciec Stanisław, związał się z „Dziennikiem Bydgoskim”, prowadząc dział literacko-naukowy i teatralny. Pisał również wiersze, opowiadania i monografie np. „"Bydgoszcz jako ostoja polskiej kultury na Pomorzu"” (1927), „"Cronica"” - historia Biblioteki Miejskiej w Bydgoszczy (1931). Jego działalność społeczno-kulturalna wyzwoliła na terenie miasta sporo inicjatyw, on sam był autorem pierwszego, syntetycznego opracowania międzywojennej literatury bydgoskiej.
Lata okupacji niemieckiej spędził w Wieliczce i Krakowie. W kwietniu 1945 r. powrócił do działalności literackiej i publicystycznej. Owocem jego wcześniejszych przemyśleń stało się opracowanie pozostające w maszynopisie pt. „"Przedwojenna literatura i prasa"” (1945), poświęcone ocenie międzywojennej literatury w Bydgoszczy. Publikował również na łamach „Arkony”. W czerwcu 1948 r. wraz z rodziną opuścił Bydgoszcz i przeniósł się do Krakowa. Zmarł 10 lutego 1949 r. w Krakowie. 
Rodzina.
Teodor Brandowski od 1922 r. był żonaty z Janiną z Piaseczyńskich. Posiadał córki: Marię Janinę (ur. 1922) i Elżbietę Barbarę (ur. 1925), obie urodzone w Bydgoszczy.

</doc>
<doc id="2689436" url="https://pl.wikipedia.org/wiki?curid=2689436" title="Koko Euro Spoko">
Koko Euro Spoko



</doc>
<doc id="2689438" url="https://pl.wikipedia.org/wiki?curid=2689438" title="Nellie Spicer">
Nellie Spicer



</doc>
<doc id="2689444" url="https://pl.wikipedia.org/wiki?curid=2689444" title="Francinilson Meirelles">
Francinilson Meirelles



</doc>
<doc id="2689445" url="https://pl.wikipedia.org/wiki?curid=2689445" title="Dwe mogili">
Dwe mogili

Dwe mogili (bułg. "Две могили") – miasto w północnej Bułgarii, w obwodzie Ruse. Siedziba administracyjna gminy Dwe mogili. Dwe mogili znajdują się 32 km od miasta Ruse.
W mieście znajduje się muzeum Filipa Totju, który spędził ostatnie lata swojego życia w Dwe mogili. Niedaleko miejscowości znajduje się jaskinia Orłowa czuka.
W mieście działa klub piłkarski FK Dwe mogili.

</doc>
<doc id="2689452" url="https://pl.wikipedia.org/wiki?curid=2689452" title="Zbigniew Krzeszowiec">
Zbigniew Krzeszowiec

Zbigniew Krzeszowiec (ur. 19 marca 1948 w Drogoszowie) – polski kolarz szosowy, reprezentant Polski, medalista mistrzostw Polski.
Życiorys.
Był zawodnikiem Piasta Gliwice i Legii Warszawa. Był mistrzem Polski w drużynowym wyścigu na 100 km (1969 z Legią), wicemistrzem Polski w indywidualnym wyścigu szosowym ze startu wspólnego (1972), brązowym medalistą górskich mistrzostw Polski (1969).
Dwukrotnie wystąpił w szosowym wyścigu indywidualnym mistrzostw świata. W 1970 wycofał w trakcie jazdy, w 1971 zajął 22. miejsce. Czterokrotnie brał udział w Wyścigu Pokoju, wygrywając łącznie trzy etapy (1970 – 31 m., 1971 – 15 m. i wygrana etapowa, 1972 – 29 m. i wygrana etapowa, 1973 – 12 m. i wygrana etapowa). Startował także kilkukrotnie w Tour de Pologne, m.in. w 1974 zajął 4. miejsce. Był także zwycięzcą Małopolskiego Wyścigu Górskiego (1971) i wyścigu Pasmem Gór Świętokrzyskich (1972).
Pozostaje czynnym zawodnikiem, zwycięzcą wielu wyścigów w kategorii masters. Jego synem jest kolarz Artur Krzeszowiec.

</doc>
<doc id="2689454" url="https://pl.wikipedia.org/wiki?curid=2689454" title="Ochotnicza Straż Pożarna w Dziebałtowie">
Ochotnicza Straż Pożarna w Dziebałtowie

Ochotnicza Straż Pożarna w Dziebałtowie – jednostka ochotniczej straży pożarnej w Nowym Dziebałtowie wchodząca w skład Krajowego Systemu Ratowniczo-Gaśniczego (KSRG).
Historia.
Jednostkę Ochotniczej Straży Pożarnej w Dziebałtowie utworzono w 1926 z inicjatywy mieszkańców miejscowości. Po zaakceptowaniu wniosku przez ówczesne władze i spełnieniu wszystkich wymogów formalnych w dniu 28 maja 1926 decyzją Wojewody Kieleckiego do rejestru stowarzyszeń i związków wpisano stowarzyszenie pod nazwą "Towarzystwo Ochotniczej Straży Pożarnej w Dziebałtowie". Była to czwarta tego typu jednostka w gminie Końskie po OSP w Końskich, Kornicy i w odlewni Końskie (obecnie Koneckie Zakłady Odlewnicze). 
W czasie II wojny światowej działalność OSP w Dziebałtowie została ograniczona, jednak kontynuowała ona działalność.
W 1953 roku jednostka otrzymała od Powiatowej Komendy Straży Pożarnej w Końskich pierwszą motopompę z silnikiem spalinowym. W tym samym roku ze środków własnych straży rozpoczęła się również budowa nowej murowanej strażnicy, którą ukończono w 1956.
W 1975 z Powiatowej Komendy Straży Pożarnej w Końskich jednostka otrzymała samochód pożarniczy Star 26 Gm-8, który w 1979 został zastąpiony Żukiem.
W 1988 przy pomocy Komendy Rejonowej Straży Pożarnej i PZU rozpoczęto modernizację strażnicy. Do istniejącego już budynku dobudowano garaż i pomieszczenie na piętrze.
Z powodu zużycia w 1989 Żuk został wycofany ze służby, jednak na nowy samochód przyszło jednostce czekać do 1992 roku. Rok wcześniej utrzymanie jednostek straży pożarnych przejęły samorządy gminne i to właśnie gmina Końskie zakupiła i przekazała jednostce nowy samochód pożarniczy Star GBA-2,5/16.
W 2001 jednostka została wpisana do rejestru stowarzyszeń pod numerem KRS 0000026296.
We wrześniu 2007 jednostka OSP Dziebałtów została włączona do Krajowego Systemu Ratowniczo-Gaśniczego.
1 października 2011 odbył się jubileusz 85-lecia powstania OSP Dziebałtów. Poświęcono nowy sztandar i figurkę patrona strażaków św. Floriana umieszczoną na fasadzie budynku strażnicy. Jednostka otrzymała również w tym dniu nowy wóz bojowy Mercedes ATEGO 1329. W uroczystościach tych uczestniczyli m.in. przedstawiciele władz gminnych, powiatowych, Zarządu Wojewódzkiego OSP.
Działalność kulturalna i sportowa.
Ochotnicza Straż Pożarna w Dziebałtowie promuje wśród młodzieży zdrowy styl życia organizując i biorąc czynny udział w szeregu zawodów sportowych oraz z sukcesami w zawodach OSP. Jest również czynnym uczestnikiem wielu imprez kulturalnych przeznaczonych przede wszystkim dla dzieci i młodzieży oraz organizatorem festynów m.in. Piknik Historyczny z okazji Dnia Dziecka, na który zapraszały również władze wojewódzkie.

</doc>
<doc id="2689458" url="https://pl.wikipedia.org/wiki?curid=2689458" title="Jan Prekier">
Jan Prekier

Jan Prekier (ur. 1909, zm. 1999) – polski radca prawny, prezes Towarzystwa Muzycznego im. I.J. Paderewskiego, główny organizator (obok Felicji Krysiewicz) Studia Operowego w Bydgoszczy. 
Życiorys.
Urodził się w 1909 r. w Daragowie na ziemi mińskiej. Był jedynym synem Jana, zawiadowcy stacji i Izabeli z Szabuniów. Burzliwy okres I wojny światowej i rewolucji bolszewickiej sprawił, że od 1924 r. opiekę nad nim objął stryj - dyrektor jednego z banków wileńskich. Jego mecenat pomógł mu w ukończeniu prawa na Uniwersytecie im. Stefana Batorego w Wilnie, a następnie podjęciu pracy w Ministerstwie Oświaty w Warszawie.
Okupację hitlerowską spędził w Warszawie, zaliczając w tym czasie aplikację adwokacką. Powstanie warszawskie przeżył wraz z rodziną w wiosce pod Milanówkiem. W 1946 r. przybył do Bydgoszczy, gdzie znalazł zatrudnienie w Urzędzie Likwidacji Mienia Poniemieckiego. W latach późniejszych pracował jako radca prawny w Bydgoskiej Fabryce Akordeonów, Makrum, PDT i Wojewódzkim Zarządzie Kin.
Pełniąc przypisane jego wykształceniu stanowiska, działał równocześnie na niwie kulturalnej. Został wybrany prezesem Bydgoskiego Towarzystwa Muzycznego oraz gorąco orędował za utworzeniem nad Brdą sceny operowej. W tym ambitnym zamierzeniu wspierał swoją wiedzą i urzędniczym doświadczeniem Felicję Krysiewicz i był obok niej głównym architektem powstania w 1956 r. bydgoskiego Studia Operowego, a potem przekształcenia go w placówkę państwową. Sprowadzał do Bydgoszczy wpływowych krytyków, m.in. Romana Jasińskiego, Jerzego Waldorffa, Stefana Kisielewskiego, organizował odczyty i wykłady, zachęcał do wspierania bydgoskich inicjatyw na centralnych szczeblach. 
Był zagorzałym melomanem, który pokazywał się na co ważniejszych koncertach tak w Polsce, jak i za granicą. Był m.in. stałym gościem Praskich Wiosen Muzycznych i innych festiwali. Swoją muzyczną wiedzą dzielił się na licznych prelekcjach i wykładach. Wygłaszał słowa wstępne przed niektórymi koncertami i pisał teksty do programów operowych premier, m.in. do "„Strasznego dworu”" S. Moniuszki (1958), "„Dziadka do orzechów”" P. Czajkowskiego (1958).
W 1960 r. ze względów rodzinnych opuścił Bydgoszcz, wrócił do stolicy, gdzie został radcą prawnym w Teatrze Wielkim oraz w stołecznej Desie. W 1986 r. był honorowym gościem obchodów 30-lecia Opery Nova, jako główny „ojciec chrzestny” tej instytucji w Bydgoszczy. Zmarł w 1999 r. w Warszawie.

</doc>
<doc id="2689459" url="https://pl.wikipedia.org/wiki?curid=2689459" title="Tej nocy będziesz mój">
Tej nocy będziesz mój

Tej nocy będziesz mój (ang. "You Instead") – brytyjska komedia romantyczna z 2011 roku oparta na scenariuszu Thomasa Leveritta i reżyserii Davida Mackenziego. W filmie występują Luke Treadaway, Natalia Tena, Gavin Mitchell i Alastair MacKenzie.
Film miał premierę w lutym 2011 roku podczas Festiwalu Filmowego w Glasgow. Premiera filmu w Wielkiej Brytanii odbyła się 16 września 2011 roku, natomiast w Polsce odbyła się 1 czerwca 2012 roku.
Opis fabuły.
Bohaterami filmu są Adam (Luke Treadaway) i Morello (Natalia Tena). Oboje są muzykami – on gra elektropop, ona jest liderką punkowego zespołu The Dirty Pinks.
Kiedy czekają na występ, wdają się w sprzeczkę, którą słyszy przechodzący obok kaznodzieja. Mężczyzna w imię miłości skuwa ich ze sobą kajdankami i znika z kluczem. Wkrótce okazuje się, że parę więcej łączy niż dzieli.

</doc>
<doc id="2689460" url="https://pl.wikipedia.org/wiki?curid=2689460" title="Pałasz ogoniasty">
Pałasz ogoniasty

Pałasz ogoniasty ("Lepidopus caudatus") – gatunek ryby z rodziny pałaszowatych (Trichiuridae).
Występowanie.
Kosmopolityczna ryba żyjąca we wszystkich ciepłych i umiarkowanych morzach wszechoceanu.
Ryba nad dnem piaszczystym na głębokości od 100 do 250 m, poza krawędzią płyty kontynentalnej do głębokości 400 m. Występuje w stadach w strefie otwartego morza.
Opis.
Dorasta do 2 m długości i masy do 3 kg. Ciało wydłużone, taśmowate. Pysk spiczasty z szerokim otworem gębowym, żuchwa wystająca. Na szczęce górnej i dolnej występują silne zęby chwytne, w szczęce górnej 4–6, a w żuchwie 1–2. Ciało bezłuskie. Długa płetwa grzbietowa wsparta 100–105 twardymi promieniami. Płetwa odbytowa podparta 31–36 twardymi promieniami osadzonymi w skórze i 21–25 promieniami miękkimi objętymi błoną płetwową. Płetwy piersiowe małe, a płetwy brzuszne łuskowate. Płetwa ogonowa silnie wcięta.
Ubarwienie srebrzyście lśniące ze złocistymi smugami wzdłuż boków.
Odżywianie.
Odżywia się skorupiakami i rybami ławicowymi.
Rozród.
Biologia rozrodu słabo poznana.

</doc>
<doc id="2689461" url="https://pl.wikipedia.org/wiki?curid=2689461" title="Lepidopus caudatus">
Lepidopus caudatus



</doc>
<doc id="2689463" url="https://pl.wikipedia.org/wiki?curid=2689463" title="Kevin Dallman">
Kevin Dallman

Kevin Jonathan Dallman (ur. 26 lutego 1981 w St. Catharines) – kanadyjski hokeista. Reprezentant Kazachstanu.
Kariera.
Urodził się w St. Catharines nieopodal Niagara Falls. Od lipca 2008 roku był zawodnikiem i kapitanem kazachskiego klubu Barys Astana. W każdym z czterech sezonów rozegranych w drużynie był jednym z najskuteczniejszych graczy, plasując się także wysoko w generalnych klasyfikacjach ligowych. Po trzech latach występów pojawiła się sprawa nadania mu kazachskiego obywatelstwa i tym samym umożliwienia jego gry w reprezentacji Kazachstanu. Wówczas Dallman nie zgodził się na to. Po sezonie KHL (2011/2012) pierwotnie zaproponowano mu przedłużenie kontraktu o kolejne trzy lata. Jednak w kwietniu 2012 roku zawodnik wraz z rodziną zostali wydaleni z Kazachstanu po tym, jak jego żona Stacy na swoim blogu "Adventures in Kaziland" wyraziła się krytycznie na temat działań władz państwa oraz panującej korupcji. Ponadto wycofano złożoną mu wcześniej propozycję przedłużenia kontraktu, a prezes klubu Nurlan Orasbajew uzasadniał to później względami sportowymi i zbyt wysokimi żądaniami finansowymi stawianymi przez hokeistę. 
Od końca maja 2012 zawodnik SKA Sankt Petersburg, związany dwuletnim kontraktem. Od maja 2014 ponownie był graczem Barysu Astana, związany trzyletnim kontraktem. W sierpniu 2019 ogłosił zakończenie kariery zawodniczej.
W styczniu 2012 nadano mu obywatelstwo Kazachstanu. W reprezentacji zadebiutował w lutym 2013 na turnieju kwalifikacyjnym do Zimowych Igrzysk Olimpijskich 2014. W barwach Kazachstanu uczestniczył w turniejach mistrzostw świata w mistrzostw świata w 2014 (Elita), 2015, 2017, 2018 (Dywizja I).
Życie rodzinne.
Jego wujek Marty Dallman (ur. 1963) także był hokeistą.
Jego żoną została Stacy, z którą ma troje dzieci: córkę Ava oraz synów Noah i Jacksona. Jego żona założyła Fundację Żon Łokomotiwu (ang. Lokomotiv Wives Fund) mającą na celu pomoc żonom hokeistów i trenerów byłej drużyny klubu Łokomotiw Jarosław zmarłych w wyniku katastrofy z 7 września 2011.

</doc>
<doc id="2689467" url="https://pl.wikipedia.org/wiki?curid=2689467" title="Spirit of Saint Louis">
Spirit of Saint Louis



</doc>
<doc id="2689470" url="https://pl.wikipedia.org/wiki?curid=2689470" title="Fribourg (ujednoznacznienie)">
Fribourg (ujednoznacznienie)

Francja:
Szwajcaria:
Inne:
Zobacz też:

</doc>
<doc id="2689472" url="https://pl.wikipedia.org/wiki?curid=2689472" title="Qubbat al-Khazna">
Qubbat al-Khazna



</doc>
<doc id="2689474" url="https://pl.wikipedia.org/wiki?curid=2689474" title="Dawid Napierała">
Dawid Napierała



</doc>
<doc id="2689475" url="https://pl.wikipedia.org/wiki?curid=2689475" title="Stadion im. Andonisa Papadopulosa">
Stadion im. Andonisa Papadopulosa

Stadion im. Andonisa Papadopulosa – stadion piłkarski w Larnace. Swoje mecze rozgrywa na nim drużyna: Anorthosis Famagusta.

</doc>
<doc id="2689477" url="https://pl.wikipedia.org/wiki?curid=2689477" title="Stanisław Józef Grochmal">
Stanisław Józef Grochmal

Stanisław Józef Grochmal (ur. 13 kwietnia 1911 w Jureczkowej, zm. 17 kwietnia 1995 w Krakowie) – polski naukowiec, profesor medycyny, w latach 1965–1968 rektor Wyższej Szkoły Wychowania Fizycznego w Krakowie, wykładowca Akademii Medycznej im. Mikołaja Kopernika, działacz społeczny.
Życiorys.
Stanisław Grochmal był najmłodszym z czworga dzieci Michała (zm. 1916) i Heleny Zającówny. Ukończył szkołę powszechną w Korczynie i gimnazjum w Krośnie. Po złożeniu w 1929 roku egzaminu dojrzałości rozpoczął studia na Wydziale Lekarskim Uniwersytetu Poznańskiego. W 1933 roku został młodszym asystentem Wydziału Fizjologii, dwa lata później uzyskał tytuł doktora nauk medycznych. Po ukończeniu studiów odbył w latach 1935–1936 służbę wojskową w Szkole Podchorążych Sanitarnych Rezerwy. Następnie pracował w szpitalach Warszawy i Krakowa oraz w Zakładzie Patologii Ogólnej i Doświadczalnej Uniwersytetu Jagiellońskiego, gdzie przygotowywał się do specjalizacji w zakresie fizjopatologii. 
Po mobilizacji w sierpniu 1939 roku otrzymał przydział do 16 pułku piechoty Ziemi Tarnowskiej. W jego składzie, jako naczelny lekarz, uczestniczył w działaniach kampanii wrześniowej. Po złożeniu broni przez jednostkę 20 września został wzięty do niewoli i osadzony w obozie przejściowym w Bochni. Zwolniony 6 października, został skierowany do Tuchowa, gdzie wraz z sześcioma innymi lekarzami miał się zająć przeciwdziałaniem epidemiom dyzenterii i tyfusu plamistego. Został kierownikiem miejscowego ośrodka zdrowia, od 1942 roku szpitala epidemicznego. W konspiracji przyjął pseudonim „Lechita”. Był szefem sanitarnym tarnowskiego Inspektoratu Armii Krajowej, prowadził szkolenia dla partyzanckich sanitariuszy, sam udzielał pomocy medycznej rannym i ukrywał ich na terenie podległego szpitala. Dwukrotnie aresztowany przez gestapo, był jednak wkrótce zwalniany.
Po zakończeniu wojny powrócił do Krakowa. Pracując w Szpitalu św. Łazarza zorganizował i został pierwszym kierownikiem Centralnej Poradni Lekarskiej PCK. Następnie pracował między innymi na Oddziale Neurologiczno-Psychiatrycznym Państwowego Szpitala Klinicznego. W 1954 roku został kierownikiem Katedry Fizjologii Wyższej szkoły Wychowania Fizycznego. Habilitację uzyskał w 1962 roku, stanowisko profesora nadzwyczajnego sześć lat później. W latach 1965–1968 był rektorem Wyższej Szkoły Wychowania Fizycznego. Swą dalszą karierę naukową związał z krakowską Akademią Medyczną. W latach 1972–1981 był kierownikiem Oddziału Rehabilitacji Instytutu Neurologii. Specjalizował się w zagadnieniach rehabilitacji, opublikował około 20 prac naukowych i 200 artykułów, był autorem około 50 referatów naukowych. Był członkiem Krajowego Zespołu ds. Rehabilitacji, wojewódzkim specjalistą i konsultantem ds. rehabilitacji. Otrzymał tytuł Zasłużonego Lekarza PRL. Na emeryturę przeszedł w 1981 roku.
Działał społecznie, popularyzował medycynę sportową, rehabilitację i higienę psychiczną, był członkiem fundacji profesorów Juliana Aleksandrowicza i Adama Kunickiego. Należał do Związku Bojowników o Wolność i Demokrację, Związku Inwalidów Wojennych i Światowego Związku Żołnierzy Armii Krajowej. Był współzałożycielem Koła Krośnian w Krakowie. Tworzył poezje, opublikował dwa tomiki wierszy: "Tęczowa droga" (1994) i "Ścieżki życia" (1997). Został pochowany na Cmentarzu Rakowickim w Krakowie.
Był odznaczony między innymi Krzyżem Srebrnym Orderu Virtuti Militari (1968), Krzyżem Kawalerskim Orderu Odrodzenia Polski (1971), Krzyżem Walecznych, Srebrnym Krzyżem Zasługi z Mieczami, Krzyżem Partyzanckim, Krzyżem Armii Krajowej, medalami 10-lecia, 30-lecia i 40-lecia Polski Ludowej oraz „Za udział w wojnie obronnej 1939” i złotą Odznaką „Za zasługi dla Ziemi Krakowskiej”. Został Honorowym Obywatelem Miasta Krosna (1978) i Zasłużonym Obywatelem Miasta Krakowa (1984). 
Pośmiertnie uhonorowano go między innymi awansem do stopnia podpułkownika Wojska Polskiego, honorowym członkostwem Polskiego Towarzystwa Rehabilitacji, odznaczeniem przez Prezydenta Krakowa odznaką „Honoris Gratia” (2006), nazwaniem jego imieniem jednej z sal wykładowych Akademii Wychowania Fizycznego w Krakowie, szlaku turystycznego w okolicy Korczyny oraz ulicy w Tuchowie, a także kilkoma tablicami pamiątkowymi, w tym w kościele Na Piasku, kościele redemptorystów w Tuchowie i w Radwanowicach.

</doc>
<doc id="2689480" url="https://pl.wikipedia.org/wiki?curid=2689480" title="Nabój .300 Winchester Magnum">
Nabój .300 Winchester Magnum

 
Nabój .300 Winchester Magnum (7,62 x 67 mm, .300 Win Mag) - amerykański nabój karabinowy wprowadzony w roku 1963. Początkowo skonstruowany jako nabój myśliwski. Obecnie używany w policyjnych karabinach wyborowych.

</doc>
<doc id="2689483" url="https://pl.wikipedia.org/wiki?curid=2689483" title="Wyższa Szkoła Gospodarcza w Przemyślu">
Wyższa Szkoła Gospodarcza w Przemyślu



</doc>
<doc id="2689484" url="https://pl.wikipedia.org/wiki?curid=2689484" title="SuperSprytek i Sprytusie">
SuperSprytek i Sprytusie

SuperSprytek i Sprytusie (kor. "눈보리", "Nunbori", ang. "Noonbory and the Super Seven") – południowokoreańsko-kanadyjski serial animowany wyprodukowany przez Knowledge Network, CTV Two Alberta, BBC Kids, Saskatchewan Communications Network (SCN), Daewon Media i Cookie Jar Entertainment.
Światowa premiera serialu miała miejsce 19 września 2009 roku na kanale CBS. Ostatni odcinek został wyemitowany 12 grudnia 2009 roku. W Polsce premiera serialu odbyła się 9 czerwca 2012 roku na kanale TVP2.
Opis fabuły.
Przygody siódemki pozytywnych superbohaterów, którzy łącząc swoje siły i współdziałając ze sobą pokonują piętrzące się przeciwności losu.
Wersja polska.
Wersja polska: TELEWIZJA POLSKA AGENCJA FILMOWA
Reżyseria:
Tłumaczenie i dialogi: Dorota Dziadkiewicz
Dźwięk i montaż:
Kierownik produkcji:
Wystąpili:
oraz:
i inni
Teksty piosenek: Krzysztof Rześniowiecki
Śpiewał: Jakub Szydłowski
Lektor: Krzysztof Mielańczuk

</doc>
<doc id="2689488" url="https://pl.wikipedia.org/wiki?curid=2689488" title="Sergio Ávila">
Sergio Ávila

Sergio Gabriel "Gaucho" Ávila Valle (ur. 2 września 1985 w Irapuato) – meksykański piłkarz występujący na pozycji ofensywnego pomocnika.
Kariera klubowa.
Ávila jest wychowankiem zespołu Chivas de Guadalajara, do którego pierwszej drużyny został włączony przez szkoleniowca Benjamína Galindo. W meksykańskiej Primera División zadebiutował 1 maja 2005 w przegranym 2:3 spotkaniu z Tecos UAG, natomiast premierowego gola strzelił 4 maja 2006 w konfrontacji z Jaguares, także przegranej 2:3. W sezonie Apertura 2006 wywalczył z Chivas mistrzostwo Meksyku, jednak pozostawał głębokim rezerwowym ekipy. Rok później doszedł za to do finału Pucharu Mistrzów CONCACAF; kilkakrotnie brał udział w InterLidze i Copa Libertadores. Miejsce w wyjściowej jedenastce miał zapewnione jedynie za kadencji trenera Efraína Floresa, później występował głównie w drugoligowych rezerwach. Wiosną 2011 został wypożyczony na okres pół roku do Querétaro FC, gdzie także nie potrafił wygrać rywalizacji o grę w pierwszym składzie. W kwietniu 2012, w wieku zaledwie 26 lat, podjął decyzję o zakończeniu piłkarskiej kariery z powodu trapiących go licznych kontuzji.
Kariera reprezentacyjna.
W 2008 roku Ávila otrzymał powołanie do reprezentacji Meksyku U-23 prowadzonej przez Hugo Sáncheza. Wystąpił wówczas w pięciu meczach towarzyskich i trzech spotkaniach wchodzących w skład eliminacji do Igrzysk Olimpijskich w Pekinie i zdobył w nich jedną bramkę. Meksykanie nie zakwalifikowali się ostatecznie na olimpiadę.

</doc>
<doc id="2689489" url="https://pl.wikipedia.org/wiki?curid=2689489" title="Gra akcji">
Gra akcji



</doc>
<doc id="2689494" url="https://pl.wikipedia.org/wiki?curid=2689494" title="Antoni Rarogiewicz">
Antoni Rarogiewicz

Antoni Rarogiewicz (ur. 1858 w Przeworsku, zm. 1925 tamże) – snycerz i stolarz, twórca ołtarzy w kościołach przeworskich.
Życiorys.
Pochodził z rodziny szewskiej. Jego dom i warsztat był usytuowany przy ul. Słowackiego 311 w Przeworsku.
Działał w przeworskim cechu stolarzy. Należał do Towarzystwa Mieszczan Chrześcijańskich „Gwiazda” w Przeworsku, w 1892 na walnym zgromadzeniu wybrany skarbnikiem (funkcję pełnił do końca życia), zaś od 1917 piastował urząd prezesa.
Antoni Rarogiewicz przygotował dekoracje nowo wybudowanej siedziby „Gwiazdy”. W 1894 na Powszechnej Wystawie Krajowej we Lwowie otrzymał srebrny medal za figurę Jezusa.
Wykonał ołtarze boczne w bazylice przeworskiej. Około 1900 gruntownie odnowił ołtarz główny w kościele oo. Bernardynów w Przeworsku. Jest również twórcą ołtarzy w kościele w Żołyni.
Zmarł w 1925, pochowany na Starym Cmentarzu w Przeworsku.
Z żoną Filipiną (ur. 1865 w Przeworsku) miał dwoje dzieci: Stanisława (ur. 1885) i Marię (ur. 1894)

</doc>
<doc id="2689495" url="https://pl.wikipedia.org/wiki?curid=2689495" title="Zwiefalten-Hayingen">
Zwiefalten-Hayingen



</doc>
<doc id="2689496" url="https://pl.wikipedia.org/wiki?curid=2689496" title="Nabój .338 Winchester Magnum">
Nabój .338 Winchester Magnum

 
Nabój .338 Winchester Magnum - amerykański nabój karabinowy wprowadzony w roku 1958 wraz z karabinem Winchester Model 70 Alaskan. Obecnie używany w policyjnych karabinach wyborowych.

</doc>
<doc id="2689497" url="https://pl.wikipedia.org/wiki?curid=2689497" title="Międzynarodowa Konferencja Marksistowsko-Leninowskich Partii i Organizacji (hodżystowska)">
Międzynarodowa Konferencja Marksistowsko-Leninowskich Partii i Organizacji (hodżystowska)

Międzynarodowa Konferencja Marksistowsko-Leninowskich Partii i Organizacji – międzynarodowa sieć partii i organizacji o profilu hodżystowskim i marksistowsko-leninowskim, które podtrzymują linię albańskiego przywódcy Envera Hodży i Albańskiej Partii Pracy. Jest częścią ruchu antyrewizjonistycznego wewnątrz marksizmu-leninizmu.
Sieć nazywana jest także jako Międzynarodowa Konferencja Marksistowsko-Leninowskich Partii i Organizacji (Jedność i Walka) aby odróżnić ją od maoistowskiej organizacji pod taką samą nazwą. ICMLPO organizuje walne zgromadzenie raz w roku. Dodatkowo, organizowane są spotkania regionalne w Europie i Ameryce Łacińskiej.
Teoretyczny organem konferencji, jest "Jedność i walka", publikowana co 6 miesięcy w wielu językach.

</doc>
<doc id="2689498" url="https://pl.wikipedia.org/wiki?curid=2689498" title="Pfäffikon">
Pfäffikon



</doc>
<doc id="2689499" url="https://pl.wikipedia.org/wiki?curid=2689499" title="Pfaffikon">
Pfaffikon



</doc>
<doc id="2689500" url="https://pl.wikipedia.org/wiki?curid=2689500" title="Hilary z Chichesteru">
Hilary z Chichesteru

Hilary z Chichesteru (ur. ok. 1110, zm. 1169) – angielski duchowny, biskup Chichesteru.
Anglik z urodzenia, studiował prawo kanoniczne i pracował w Rzymie jako notariusz papieski. Poznał tam wielu dostojników kościelnych łącznie z przyszłym papieżem Hadrianem IV i pisarzem Janem z Salisbury. W Anglii był notariuszem z otoczenia Henryka z Blois, biskupa Winchesteru i brata króla Stefana z Blois. Po nieudanej nominacji na arcybiskupa Yorku, papież Eugeniusz III wynagrodził go biskupstwem Chichesteru w 1147.
Hilary spędził wiele lat zmagając się z opactwem Battle usiłując wyegzekwować swe prawo jako biskupa do nadzoru nad tym klasztorem. Zmagał się również z Tomaszem Becketem, ówczesnym kanclerzem króla Henryka II Plantageneta, późniejszym arcybiskupem Canterbury. Hilary popierał króla Henryka II Plantageneta w jego konflikcie z Becketem. Henryk mianował Hilarego szeryfem i zatrudnił jako sędziego na dworze królewskim. Na polecenie papiestwa Hilary służył jako sędzia-delegat, by rozpoznawać sprawy, które przekazano do Anglii. Znany ze wspierania swych duchownych oraz jako specjalista od prawa kanonicznego, Hilary pracował nad kanonizacją Edwarda Wyznawcy, dawnego króla Anglii.
Młodość.
Hilary urodził się prawdopodobnie około 1110 i zapewne pochodził z niższych warstw społeczeństwa, jednak nic nie wiadomo o jego przodkach. Jego brat był kanonikiem przy katedrze w Salisbury, więc obaj mogli pochodzić z okolic Salisbury. Hilary był notariuszem przy Henryku z Blois, biskupa Winchester i dziekanem kościoła Christchurch w Twynham w hrabstwie Hampshire, prawdopodobnie otrzymując oba stanowiska dzięki wpływom Henryka z Blois. Christchurch był kościołem kolegiackim duchownych świeckich, czyli tych, którzy nie byli mnichami. Hilary został dziekanem kolegiaty przed 1139. Wykształcony w prawie kanonicznym, pracował w Rzymie w 1144 jako adwokat lub prawnik. W Kancelarii Apostolskiej bądź w innym papieskim urzędzie pracował również w 1146. Wśród jego współpracowników w kancelarii byli Robert Pullen, Jan z Salisbury i Nicholas Breakspear, późniejszy papież Hadrian IV.
Jako dziekan kapituły Christchurch, Hilary przywrócił tradycyjny cykl uroczystości religijnych, który został zarzucony przez jego poprzedników; dbał również o dotacje, przywileje i własności ziemskie. Nakazał ponadto spisać dzieje kościoła Christchurch (dzieło to istnieje do dziś). W 1147 Hilary był jednym z kandydatów na arcybiskupa Yorku. Jego kandydatura była wspierana przez Hugh de Puiset, ówczesnego skarbnika Yorku i późniejszego biskupa Durham oraz przez Roberta z Ghent, dziekana Yorku i Lorda Kanclerza Anglii, jak również przez króla Stefana z Blois. Wydaje się, że dostał najwięcej głosów, ale wyniki wyborów były kwestionowane przez zwolenników jego rywala, Murdaca. O rozstrzygnięcie zwrócono się do papieża, a ten wybrał Murdaca. Papież Eugeniusz III postanowił zrekompensować Hilaremu tę porażkę, mianując go biskupem Chichesteru. Hilary został mianowany biskupem Chichesteru w lipcu 1147 i otrzymał sakrę biskupią 3 sierpnia 1147. Theobald z Bec, arcybiskup Canterbury, konsekrował go w Canterbury, wraz z Nigelem, biskupem Ely, Robertem, biskupem Bath i Williamem de Turbeville, biskupem Norwich, asystującymi przy ceremonii. Przez szereg lat Hilary sprawował urząd dziekana, posiadając tym samym w swym ręku dwa kościelne beneficja jednocześnie.
Rządy Stefana.
Król Stefan wysłał Hilarego na synod w Reims w 1148 wraz z Robertem de Bethune, biskupem Hereford i Williamem de Turbeville. Theobald z Bec również był obecny, pomimo że król zabronił mu uczestnictwa. Średniowieczny kronikarz Gervase z Canterbury stwierdził, że Stefan chciał osłabić pozycję Theobalda względem papiestwa, lecz Stefan także mógł chcieć zagwarantować sobie zwierzchnictwo nad angielskim Kościołem powołując się stanowczo na prawo do ograniczania papieskich kontaktów z angielskimi biskupami, co było praktykowane przez jego poprzedników.
Hilary próbował uzasadniać królewską próbę wykluczenia Theobalda z obrad synodu, co okazało się być głównym powodem, dlaczego Stefan zezwolił Hilaremu w nim uczestniczyć. Hilary został nagrodzony za swą lojalność nominacją na kapelana królowej. Wkrótce po synodzie w Reims Robert de Bethune zmarł, a na biskupa Hereford został wybrany, za wskazaniem papieża, Gilbert Foliot. Theobald był na wygnaniu we Flandrii, ponieważ przeciwstawił się królowi, więc papież nakazał Robertowi de Sigello, biskupowi Londynu, Joscelinowi de Bohon, biskupowi Salisbury i Hilaremu, udać się do Flandrii i pomóc Theobaldowi wyświęcić Gilberta. Jednakże biskupi byli niechętni i oświadczyli papieżowi, że nie wyświęcą Gilberta, ponieważ nie otrzymał on królewskiej zgody, ani nie złożył hołdu Stefanowi. Theobald wyświęcił więc Gilberta z pomocą kilku miejscowych biskupów. Hilary był jednym z biskupów którzy pogodzili Theobalda i Stefana po synodzie w Reims, pomagając w negocjacjach po powrocie Theobalda do Anglii. Theobald osiadł na zamku Framlingham. Negocjacje między stronnikami króla i arcybiskupa zakończyły się ustępstwem króla i przywróceniem arcybiskupstwa Theobaldowi.
Zmagania z opactwem Battle.
Hilary przez wiele lat toczył spór z opatem Battle, który utrzymywał, że jego opactwo, choć znajduje się na terenie diecezji Chichester, jest wyłączone spod nadzoru biskupa. Opactwo nigdy nie otrzymało papieskiego zwolnienia, lecz powoływało się na fakt, iż jest królewską fundacją Wilhelma Zdobywcy i na swój status jako prywatnego kościoła króla. Pod rządami króla Stefana roszczenia opactwa wzięły górę, ale po śmierci króla Hilary ekskomunikował opata. Ten odwołał się do papieża, ale odwołanie odniosło odwrotny skutek – Hilary otrzymał od obu papieży Eugeniusza III i Hadriana IV nakaz dla opata, by ten okazał posłuszeństwo biskupowi. W 1157 ówczesny opat Battle, Walter de Luci, brat Ryszarda de Luci królewskiego ministra, wytoczył sprawę przed królem Henrykiem II, podczas obrad rady w Colchesterze.
Podczas obrad, Walter de Lucy przedstawił akt fundacyjny Wilhelma Zdobywcy i potwierdzenie króla Henryka I Beauclerca, dziada Henryka II. Potwierdzono autentyczność obu dokumentów i fakt zwolnienia opactwa z nadzoru kościelnego, ponieważ Henryk II podczas swej koronacji potwierdził wszystkie akty swego dziada. Współczesne badania dowodzą jednak, że co najmniej jeden z dokumentów był wcześniej podrobiony, krótko przed 1155. Historyk Eleanor Searle twierdzi, że akty były podrobione trzykrotnie: raz krótko po śmierci Stefana między 1154 a 1157, kilka z nich ponownie w okresie między 1157 a 1174 i kolejne w pierwszej połowie XIII wieku. Co najmniej jeden akt prawdopodobnie został podrobiony po śmierci Hilarego, ponieważ zawiera jego imię jako świadka. Hilary twierdził, że tylko papieski przywilej mógłby zwolnić klasztor z nadzoru biskupiego i że opactwo nie posiada tego przywileju. Hilary dowodził, że żaden król nie ma prawa wydać takiego zwolnienia, o ile nie otrzymałby go od papieża. Henry nie ugiął się przed tym argumentem, gdyż uderzał on w jego królewskie prerogatywy. Tomasz Becket, wówczas kanclerz Henryka, a później znany ze swojego sporu z Henrykiem o przywileje kościelne, był jednym z głównych oponentów Hilarego podczas rady. Ostatecznie przekonano Hilarego do wycofania wszelkich biskupich roszczeń wobec opactwa.
Biograf Henryka II, historyk W. L. Warren, wyjaśnia, że Hilary był zmuszany do wytoczenia procesu opactwu Battle przez swoją kapitułę katedralną i że Hilary nie prowadził sprawy energicznie. Historyk Henry Mayr-Harting uważa proces z opactwem za jedyny wyjątek w długiej karierze Hilarego jako stronnika króla przeciw papiestwu i twierdzi, że jedynym powodem dla którego Hilary sprzeciwił się królowi było zlekceważenie jego praw jako biskupa diecezjalnego. Mayr-Harting wskazuje ponadto, że Theobald z Bec wspierał wysiłki Hilarego w obronie jego praw.
Według badacza Nicholasa Vincenta cała podstawa tego zapisu, która ostatecznie opiera się na "Kronice opactwa Battle", jest częścią fałszerstw spreparowanych przez mnichów z Battle. Według niego jedyne świadectwa pisane szczegółowo opisujące przebieg prawnego sporu, poza "Kroniką", to podrobiony akt Henryka II dla opactwa oraz list Theobalda, który również może być podrobiony, gdyż powtarza relację "Kroniki" niemal słowo w słowo. Według Vincenta kluczową kwestią jest to, że – chociaż nie ma wątpliwości co do sporu między Hilarym a opactwem o kwestię wyłączenia spod władzy biskupa, co poświadcza list Becketa z 1170 wzmiankujący o jakiejś formie ugody między mnichami a biskupem – zapisy "Kroniki" są niewiarygodne. Niestety list z 1170 nie podaje szczegółów sporu, stwierdza jedynie że biskup był „zmuszony zawrzeć ugodę z opatem”.
Rządy Henryka II.
Hilary sprawował urząd szeryfa Sussex w 1155, a później ponownie od 1160 do 1162. Powierzenie stanowiska szeryfa biskupowi było czymś niezwykłym i świadczy o zaufaniu jakim król Henryk II darzył Hilarego. Hilary był jedynym biskupem, który sprawował urząd szeryfa podczas panowania Henryka (z wyjątkiem – być może – Roberta de Chesney, biskupa Lincoln). Synod Kościoła angielskiego w 1143 zabronił duchownym sprawować urzędów zarządców lub poborców podatkowych dla osób świeckich. Ponieważ do urzędowych obowiązków szeryfa należało pobieranie dochodów z majątków królewskich i podatków z terenu hrabstwa, a także przekazywanie tych dochodów skarbnikowi, duchowny sprawujący urząd szeryfa działałby wbrew postanowieniom synodu z 1143 roku. Hilary był znany jako znawca prawa kanonicznego i papież często korzystał z jego usług jako sędziego-delegata do sądzenia spraw, w których odwołano się do Rzymu i odesłanych do kraju pochodzenia, by zostały rozstrzygnięte w kraju. Towarzyszył również innym sędziom papieskim, m.in. Theobaldowi z Bec. Hilary służył w Anglii jako królewski sędzia w 1156, potem przebywał z królem w Normandii od końca 1156 do kwietnia 1157. Hilary działał jako sędzia-delegat dla papiestwa w co najmniej 15 sprawach podczas swej posługi biskupiej. Działał jako doradca prawny Henryka II w szeregu spraw, a jego urzędnicy czasami sporządzali dokumenty dla króla.
Hilary stworzył urzędy skarbnika i kanclerza diecezji Chichester w celu uporządkowania i poprawienia finansów kapituły katedralnej i diecezji. Ponadto brał udział w procesie kanonizacyjnym Edwarda Wyznawcy pisząc list do papieża Aleksandra III potwierdzający świętość Edwarda. Był jednym z trzech biskupów którzy ogłosili kanonizację w Opactwie Westminsterskim i celebrowali mszę ku czci nowego świętego. Pozostali dwaj biskupi to Robert de Chesney i Nigel, biskup Ely.
W maju 1162 Hilary wszedł w skład poselstwa wysłanego do członków kapituły katedry w Canterbury przez króla Henryka II by zapewnić wybór Tomasza Becketa na arcybiskupa Canterbury. Gdy Gilbert Foliot, biskup Hereford sprzeciwił się kandydaturze Becketa, Hilary zajął stanowisko, że król życzył sobie, by wybrano tego właśnie kandydata, więc biskupi i elektorzy powinni uszanować wolę króla. Kiedy zwrócono uwagę, że biskupem Canterbury powinien zostać mnich, tak jak to było dotychczas w zwyczaju, Hilary zapytał adwersarzy czy uważają, że tylko jeden styl życia jest miły Bogu.
W kolejnym roku synod w Westminster okazał się wstępem do narastającego konfliktu między królem a Becketem w sprawie zakresu jurysdykcji sądów królewskich i sądów kościelnych. Istotą sporu była kwestia duchownych, którzy popełnili przestępstwa; Becket bronił pozycji Kościoła, że wszyscy duchowni, łącznie z tymi, którzy przyjęli święcenia niższe mogą być sądzeni tylko przez sądy kościelne. Ponieważ prawdopodobnie aż 20 procent populacji Anglii mogło być objęte jakąś formą święceń kapłańskich, łącznie z święceniami niższymi, więc zgoda na to zmniejszyła by znacząco zakres władzy królewskiej. W przeszłości na mocy angielskiego prawa sądzono duchownych, którzy popełnili poważne wykroczenia w sądach królewskich, ale ostatnie zmiany w prawie kanonicznym zmieniły tę praktykę. W Westminsterze Henryk próbował zmusić ważniejsze osoby świeckie i biskupów, by przysięgli stać na straży starych angielskich zwyczajów, a nie nowych praktyk opartych na prawie kanonicznym. Wszyscy biskupi przysięgli, ale z zastrzeżeniem, że dawne zwyczaje nie mogą być w sprzeczności z prawem kanonicznym. Hilary jednakże nie dodał tego zastrzeżenia do swej przysięgi. Chociaż przysięga wspierała pozycję Becketta, po radzie większość biskupów, łącznie z Hilarym, została przekonana przez króla do poparcia kompromisowego rozwiązania i wsparcia Henryka.
Po synodzie w Westminster Hilary wspierał króla podczas sporu z Becketem, a jednym z czynników decydujących o jego prokrólewskim stanowisku mogło być to, że Hilary pamiętał, kto mu się sprzeciwiał w sprawie opactwa Battle i dlatego odmówił poparcia arcybiskupa. Pod koniec 1163 Henryk wysłał Hilarego do Becketa, by przekonał arcybiskupa do zmiany swego stanowiska, ale Becket pozostał nieugięty. W 1164 Hilary wziął udział w królewskim poselstwie do papieża Aleksandra III i króla Ludwika VII Młodego. Poselstwa te usiłowały przekonać papieża i króla Francji do udzielenia poparcia Henrykowi przeciwko Becketowi i sprawić, by ten ostatni nie znalazł przyjaznego schronienia podczas wygnania we Francji.
Śmierć i spuścizna.
Hilary zmarł w lipcu 1169, prawdopodobnie 13 lipca. Historyk David Knowles opisuje Hilarego jako „wyjątkowo bystrego, skutecznego, pewnego siebie, elokwentnego, w pewnym sensie płytkiego człowieka, w pełni zaznajomionego z nowym prawem kanonicznym, ale niegotowego do przestrzegania prawa do końca. Choć był bardzo utalentowany, pozostał oportunistą.”. Na jego korzyść przemawia fakt, że był mocno zaangażowany w zapewnianie środków do życia wikarym rezydującym w kościołach parafialnych i sprawującym właściwe obowiązki duszpasterskie w jego diecezji. Był dobroczyńcą bibliotek i dokładał wielu starań by odzyskać ziemie, które kiedyś należały do jego kościoła, a które zostały utracone podczas rządów Stefana. Ponadto przeprowadził reformy w swej diecezji, zmieniając liczne kościoły z kapitułami złożonymi ze duchownych świeckich w kościoły z kapitułami złożonymi z kanoników augustianów. Hilary uzyskał zgodę swojej kapituły katedralnej na wszystkie nadania ziemskie, nawet te, które otrzymał osobiście. Z czasów jego posługi biskupiej przetrwało 35 dokumentów, ale tylko kilka z nich jest datowanych. Jednym z nich jest deklaracja posłuszeństwa arcybiskupowi Canterbury, inne to statuty, wyroki sądowe Hilarego oraz potwierdzenia praw i przywilejów.
Urzędnicy Hilarego byli wyszkoleni w kwestiach administracyjnych, a jeden z nich, bratanek Hilarego Jocelin, został przez swego wuja mianowany kanclerzem katedry w Chichesterze. Jocelin został później archidiakonem Lewes i królewskim sędzią. Niektórzy urzędnicy Hilarego przez pewien czas służyli u boku Tomasza Becketa, większość z nich po opuszczeniu służby u Hilarego.

</doc>
<doc id="2689503" url="https://pl.wikipedia.org/wiki?curid=2689503" title="Kim Yong-sik (piłkarz)">
Kim Yong-sik (piłkarz)

Kim Yong-sik (kor. 김용식, ur. 25 lipca 1910 w Sinch’ŏn, zm. 8 marca 1985) – koreański i południowokoreański piłkarz i trener występujący podczas kariery na pozycji pomocnika, reprezentant Japonii i Korei Płd., olimpijczyk.
Kariera klubowa.
Kim karierę piłkarską rozpoczął w Gyeongshin High School FC w 1927. W barwach Gyeongshin zadebiutował 5 października 1927 w przegranym 2-3 meczu z drużyną szkolną Baejae. Dobra gra zaowocowała transferem do Gyeongseong FC. Z Gyeongseong dwukrotnie ówczesne mistrzostwa Korei, znane jako "All Joseon Football Tournament" w 1936 i 1937 oraz Puchar Cesarza w 1935, stając się jedyną niejapońską drużyną w historii, która sięgła po to trofeum. W 1937 Kim występował w japońskiej drużynie Waseda University FC, po czym wrócił do Korei i do końca II wojny światowej występował w: Boseong All-Stars i Pyeongyang FC. Po odzyskaniu przez Koreę niepodległości ponownie występował w Gyeongseong. Do końca swojej kariery piłkarskiej w 1952 Kim występował jeszcze w zespołach Joseon Industries FC, Army Reserve Academy FC, Korean Air Force FC i 227th Army Transportation Unit FC.
Kariera reprezentacyjna.
W reprezentacji Japonii Kim występował w latach 1936–1940. W 1936 wziął udział w igrzyskach olimpijskich. Na turnieju w Berlinie wystąpił w wygranym 3-2 meczu ze Szwecją oraz przegranym 0-8 meczu ćwierćfinałowym z Włochami. Ogółem w latach 1936–1940 rozegrał w reprezentacji Japonii 3 mecze.
W reprezentacji Korei Południowej Kim występował w latach 1945–1950. W 1948 wziął udział w igrzyskach olimpijskich. Na turnieju w Londynie wystąpił w wygranym 5-3 meczu z Meksykiem oraz przegranym 0-12 meczu ćwierćfinałowym ze Szwecją.
Kariera trenerska.
Po zakończeniu kariery piłkarskiej Kim został trenerem. W latach 1954–1955 prowadził reprezentację Korei Południowej. W 1954 roku wystąpił z reprezentacją na mistrzostwach świata. Na mundialu w Szwajcarii prowadzona przez niego Korea odpadła w fazie grupowej po przegranych meczach z Turcją 0-7 i Węgrami 0-9. W 1960 po raz drugi prowadził reprezentacje Korei Południowej na Pucharze Azji. Korea po zwycięstwach z Południowym Wietnamem, Izraelem i Tajwanem wygrała cały turniej.
W 1969 po raz ostatni był selekcjonerem reprezentacji Korei Południowej. Odszedł po przegraniu z Australią eliminacji mistrzostw świata. W swojej karierze trenował również kluby Yangzee FC, Trust Bank of Korea i Hallelujah FC.

</doc>
<doc id="2689504" url="https://pl.wikipedia.org/wiki?curid=2689504" title="Ludowa Partia Demokratyczna (Nigeria)">
Ludowa Partia Demokratyczna (Nigeria)

Ludowa Partia Demokratyczna (, PDP) – nigeryjska neoliberalna gospodarcza i konserwatywna obyczajowo partia polityczna założona w 1998. Od wyborów prezydenckich przeprowadzonych w 1999 do wyborów generalnych w 2015 była dominującą partią polityczną.
Historia.
12 kwietnia 2003 w wyborach parlamentarnych, partia zdobyła 53,69% głosów poparcia co przełożyło się na 223 z 360 miejsc w Izbie Reprezentantów oraz 76 na 109 mandatów w Senacie. Jej kandydat Olusẹgun Ọbasanjọ w wyborach prezydenckich przeprowadzonych 19 kwietnia 2003, został wybrany na drugą kadencję uzyskując 61,94% głosów.
Ideologia.
PDP przejawia neoliberalne stanowisko w polityce gospodarczej państwa i utrzymuje konserwatywne poglądy w niektórych sprawach dotyczących kwestii społecznych, takich jak m.in. stosunki homoseksualne.

</doc>
<doc id="2689505" url="https://pl.wikipedia.org/wiki?curid=2689505" title="Stanisław Olejnik">
Stanisław Olejnik



</doc>
<doc id="2689509" url="https://pl.wikipedia.org/wiki?curid=2689509" title="Silnik wiatrowy">
Silnik wiatrowy



</doc>
<doc id="2689513" url="https://pl.wikipedia.org/wiki?curid=2689513" title="Pulli">
Pulli



</doc>
<doc id="2689521" url="https://pl.wikipedia.org/wiki?curid=2689521" title="Areszt Śledczy w Poznaniu">
Areszt Śledczy w Poznaniu

Areszt Śledczy w Poznaniu (gwara więzienna: "Młyn") – znajduje się w centrum Poznania przy ul. Młyńskiej 1.
Historia.
Areszt przy ul. Młyńskiej powstał w latach 70. XIX wieku jako kontynuacja więzienia istniejącego wcześniej przy placu Sapieżyńskim (obecna nazwa: plac Wielkopolski) od 1802; obecnie budynek dawnego więzienia zajmuje Archiwum Państwowe.
Budynek penitencjarny III (C) przy ul. Młyńskiej zbudowano około 1907. Całość zmodernizowano w latach 70. XX wieku.
11 sierpnia 1930 wybuchł kilkugodzinny bunt więźniów opanowany przez policję i straż pożarną.
W czasie II wojny światowej w areszcie miało siedzibę Gestapo.
28 czerwca 1956 po godzinie 11 demonstranci poznańskiego czerwca zaczęli niszczyć akta znajdujące się w przyległym do aresztu sądzie i prokuraturze. Jednocześnie w budynku aresztu śledczego dostali się do magazynu broni.
Organizacja.
Areszt podlega Okręgowemu Inspektoratowi Służby Więziennej w Poznaniu. Podlegają mu Oddziały Zewnętrzne w Poznaniu przy ul. Nowosolskiej oraz w Baranowie i Rosnowie.
W areszcie funkcjonuje szpital (oddziały: chorób wewnętrznych, obserwacji sądowo-psychiatrycznej, dermatologiczny) i ośrodek diagnostyczny. W sali widzeń znajduje się 38 stanowisk i 4 stanowiska do udzielania widzeń w sposób uniemożliwiający bezpośredni kontakt z osobą odwiedzającą.
Cele budynku przy ul. Młyńskiej są zradiofonizowane.

</doc>
<doc id="2689523" url="https://pl.wikipedia.org/wiki?curid=2689523" title="Buchowo (Bułgaria)">
Buchowo (Bułgaria)



</doc>
<doc id="2689524" url="https://pl.wikipedia.org/wiki?curid=2689524" title="German (obwód miejski Sofia)">
German (obwód miejski Sofia)



</doc>
<doc id="2689525" url="https://pl.wikipedia.org/wiki?curid=2689525" title="Behaviour">
Behaviour

Behaviour – czwarty album (czwarty z nowym, studyjnym materiałem) brytyjskiego zespołu synthpopowego Pet Shop Boys, wydany 22 października 1990 roku. Reedycje ukazywały się w 2001 i 2009 roku.
Lista utworów.
Muzyka i teksty napisane przez Neila Tennanta i Chrisa Lowe’a.

</doc>
<doc id="2689527" url="https://pl.wikipedia.org/wiki?curid=2689527" title="Alloprzeszczep">
Alloprzeszczep



</doc>
<doc id="2689529" url="https://pl.wikipedia.org/wiki?curid=2689529" title="Nowy Iskyr">
Nowy Iskyr



</doc>
<doc id="2689530" url="https://pl.wikipedia.org/wiki?curid=2689530" title="Włodzimierz Dembiński">
Włodzimierz Dembiński

Włodzimierz Leon Dembiński (ur. 28 lutego 1889 w Nowym Siole, zm. 13 grudnia 1973 w Londynie) – polski prawnik, doktor praw, pułkownik artylerii Wojska Polskiego, w 1964 mianowany przez władze emigracyjne generałem brygady.
Życiorys.
Syn Augusta Leona. Na Uniwersytecie Lwowskim ukończył studia prawnicze. W czasie I wojny światowej walczył w szeregach cesarsko-królewskiej Obrony Krajowej. 1 listopada 1917 został mianowany porucznikiem rezerwy artylerii. Jego oddziałem macierzystym był 143 pułk artylerii polowej.
Z dniem 1 listopada 1918 został przyjęty do Wojska Polskiego, w stopniu porucznika, i przydzielony do Dowództwa Stacji Zbornej i Uzupełnień Formacji Artyleryjskich WP w Krakowie. Następnie objął dowództwo nad sformowaną w Krakowie 4 baterią 11 pułku artylerii polowej, który 28 czerwca 1919 został włączony w skład 4 pułku artylerii polowej. Później dowodził dywizjonem 5 pułku artylerii polowej i w końcu dowódcą baterii zapasowej artylerii konnej. 9 września 1920 został zatwierdzony z dniem 1 kwietnia 1920 w stopniu kapitana, w artylerii, w grupie oficerów byłej armii austro-węgierskiej.
Na przełomie 1920 i 1921 ukończył kurs dowódców szwadronów w Grudziądzu. 12 marca 1921 został przeniesiony do Rezerwy armii. 27 kwietnia 1921, na własną prośbę, został powołany do służby czynnej.
3 maja 1922 został zweryfikowany w stopniu majora ze starszeństwem z dniem 1 czerwca 1919 roku i 104. lokatą w korpusie oficerów artylerii. W tym samym miesiącu objął dowództwo 7 dywizjonu artylerii konnej w Poznaniu. W marcu 1924 został wyznaczony na stanowisko dowódcy II dywizjonu 1 pułku artylerii górskiej w Nowym Sączu. W maju 1924 został przeniesiony do garnizonu Bydgoszcz, gdzie został organizatorem i pierwszym dowódcą 11 dywizjonu artylerii konnej. 12 kwietnia 1927 awansował do stopnia podpułkownika ze starszeństwem z dniem 1 stycznia 1927 roku i 16. lokatą w korpusie oficerów artylerii, a 21 grudnia 1932 awansował do stopnia pułkownika ze starszeństwem z dniem 1 stycznia 1933 roku i 2. lokatą w korpusie oficerów artylerii. W maju 1934, po dwunastu latach dowodzenia dywizjonem, został wyznaczony na stanowisko dowódcy 21 pułku artylerii lekkiej w Białej i w Oświęcimiu. W 1938 został dowódcą artylerii dywizyjnej 28 Dywizji Piechoty w Warszawie. Na tym stanowisku walczył w kampanii wrześniowej między innymi w obronie Modlina. Po kapitulacji załogi twierdzy dostał się do niewoli niemieckiej, z której zbiegł.
Następnie, przez Węgry, przedostał się do Francji. W styczniu 1940 został dowódcą artylerii dywizyjnej 2 Dywizji Strzelców Pieszych. Walczył w kampanii francuskiej, a następnie został internowany w Szwajcarii. Od marca 1945 pozostawał w dyspozycji dowódcy I Korpusu Polskiego. Po demobilizacji pozostał w Anglii.
Naczelny Wódz, generał broni Władysław Anders mianował go generałem brygady ze starszeństwem z dniem 1 stycznia 1964 w korpusie generałów. Zmarł 13 grudnia 1973 w Londynie. Pochowany na Streatham Park Cemetery.

</doc>
<doc id="2689531" url="https://pl.wikipedia.org/wiki?curid=2689531" title="Bistrica (Obwód miejski Sofia)">
Bistrica (Obwód miejski Sofia)



</doc>
<doc id="2689533" url="https://pl.wikipedia.org/wiki?curid=2689533" title="Drzewo skrótów">
Drzewo skrótów

Drzewo skrótów, drzewo hasz, drzewo Merkle, H-drzewo () – rodzaj struktury danych w postaci drzewa zawierającego haszowane skróty informacji na temat danych (większego fragmentu danych). Drzewa skrótów są uogólnieniem listy skrótów i łańcucha skrótów, które z kolei są przedłużeniem haszowania. Drzewa skrótów, w których podstawową funkcją skrótu jest Tiger, są często nazywane drzewami Tiger.
Drzewa skrótów zostały wynalezione w 1979 przez Ralpha Merkle. Pierwotnym celem ich istnienia było umożliwienie efektywnej obsługi wielu jednorazowych podpisów elektronicznych Lamporta. Uważa się, że podpisy Lamporta są odporne na atak za pomocą komputerów kwantowych. Każdy klucz Lamporta może być używany tylko do podpisania pojedynczej wiadomości, ale w połączeniu z drzewami skrótów mogą one być wykorzystywane do podpisywania wielu wiadomości, skutkując dość wydajnym schematem podpisu cyfrowego.
Zastosowanie.
Drzewa skrótów mogą być używane do weryfikacji integralności wszelkiego rodzaju przechowywanych danych, przechowywane i przenoszone między komputerami. Obecnie głównym zastosowaniem drzew skrótów jest upewnienie się, że bloki danych otrzymanych od innych użytkowników za pośrednictwem sieci peer-to-peer są odbierane w stanie nieuszkodzonym i niezmienionym. Mogą być użyte do weryfikacji poprawności bloków danych otrzymywanych od innych użytkowników. Firma Sun Microsystems wykorzystywała drzewa skrótów w systemie plików ZFS. Drzewa skrótów były również używane w programie Google Wave, rozproszonych systemach kontroli wersji, w rozproszonym systemie plików Tahoe-LAFS oraz w technologii blockchain i kryptowalutach (np. Bitcoin).
Działanie drzewa skrótów.
Drzewo skrótów to drzewo, w którym liście są blokami danych. Danymi tymi może być plik lub zestaw plików.
Wierzchołki położone wyżej (rodzice) są skrótami wierzchołków, które są jego dziećmi. Na przykład na ilustracji skrót S12 jest wynikiem obliczenia skrótu z połączenia skrótu S1 oraz S2. Oznacza to, że skrót S12 = H (skrót S1 || skrót S2). Większość implementacji drzew skrótów jest binarnych (dwa węzły potomne pod każdym węzłem), ale mogą równie dobrze korzystać z wielu węzłów potomnych pod każdym węzłem.
Zwykle kryptograficzna funkcja skrótu taka jak SHA-1, Whirlpool czy Tiger jest stosowana do haszowania. Jeśli drzewo skrótów służy tylko do ochrony przed przypadkowym uszkodzeniem, zamiast niego mogą być użyte mniej bezpieczne sumy kontrolne takie jak CRC.
Na szczycie drzewa skrótów znajduje się korzeń (). Przed pobraniem pliku w sieci p2p, w większości przypadków korzeń uzyskuje się z zaufanego źródła lub ze strony internetowej, która jest znana z dobrych rekomendacji plików do pobrania. Kiedy korzeń jest dostępny, drzewo skrótów można pobrać z dowolnego niezaufanego źródła, jak użytkownik w sieci p2p. Potem otrzymane drzewo skrótów jest ponownie sprawdzane i jeśli jest uszkodzone lub fałszywe, inne drzewo z innego źródła będzie wypróbowane, dopóki program nie znajdzie tego, gdzie zgadza się korzeń. Główną różnicą od listy skrótów jest to, że pojedyncza gałąź drzewa skrótów może być pobrana osobno i integralność każdej gałęzi można sprawdzić od razu, nawet jeśli całe drzewo nie jest jeszcze dostępne.
Na przykład obraz integralności bloku danych 2 można sprawdzić natychmiast, jeśli drzewo zawiera już skrót S1 i skrót S12 w wyniku haszowania bloku danych. Ostatecznie można porównać wynik z korzeniem. Podobnie, integralność bloku danych 3 można sprawdzić, jeśli drzewo ma już skrót S4 i S34. Zaletą może być to, że można skutecznie dzielić pliki w bardzo małych blokach danych tak, że tylko małe bloki muszą być ponownie pobrane, jeśli ulegną uszkodzeniu. Jeśli haszowany plik jest bardzo duży to drzewo lub lista skrótów również stają się dość duże. Ale jeśli jest to drzewo to jedną małą gałąź można pobrać szybko, integralność gałęzi może być sprawdzona, a następnie pobieranie bloków danych może zostać rozpoczęte.
Drzewo Tiger.
Drzewo skrótów Tiger jest powszechnie stosowaną formą drzewa skrótów. Używa binarnych drzew skrótów (dwa węzły potomne pod każdym węzłem), zazwyczaj ma rozmiar bloku danych 1024 – bajtów i używa kryptograficznego skrótu Tiger. Drzewo Tiger jest wykorzystywane w Gnutella, Gnutella2, w protokołach udostępniania plików Direct Connect oraz w aplikacjach do wymiany plików, takich jak Phex, BearShare, LimeWire, Shareaza, DC++ i Valknut.

</doc>
<doc id="2689537" url="https://pl.wikipedia.org/wiki?curid=2689537" title="Paweł Artymowicz">
Paweł Artymowicz

Paweł Artymowicz (ur. 24 czerwca 1961 w Warszawie; ps. "You-Know-Who", używany w blogach) – polski astrofizyk, doktor habilitowany nauk fizycznych w zakresie astronomii, profesor i wykładowca University of Toronto.
Życiorys.
W latach 1980–1985 studiował astronomię na Wydziale Fizyki Uniwersytetu Warszawskiego i uzyskał tytuł zawodowy magistra astronomii. W 1984 roku otrzymał nagrodę drugiego stopnia w Konkursie Młodych Polskiego Towarzystwa Astronomicznego. W latach 1984–1985 był asystentem w Obserwatorium Astronomicznym Uniwersytetu Warszawskiego, a w latach 1985–1986 asystentem w Centrum Astronomicznym im. Mikołaja Kopernika PAN. W latach 1986–1990 asystent naukowy w Instytucie Teleskopu Kosmicznego (Space Telescope Science Institute, STScI) w Baltimore w Stanach Zjednoczonych i jednocześnie doktorant specjalny w Johns Hopkins University. W 1990 roku uzyskał stopień naukowy doktora nauk fizycznych w zakresie astronomii ze specjalnością astronomia za rozprawę "Fale gęstości w galaktykach", przygotowaną w Centrum Astronomicznym im. Mikołaja Kopernika PAN. W latach 1990–1993 pracował w Obserwatorium Licka w Santa Cruz w Kalifornii jako stypendysta NASA (Hubble Fellow).
W 1993 roku zamieszkał w Sztokholmie i w latach 1993–1997 pełnił funkcję asystenta naukowego i wykładowcy na Uniwersytecie w Sztokholmie. W 1994 roku uzyskał najwyższy szwedzki stopień naukowy docenta na Wydziale Astronomii Uniwersytetu w Sztokholmie, a w 1996 roku stopień naukowy doktora habilitowanego w zakresie astronomii ze specjalnością astrofizyka za rozprawę "Oddziaływania dysków astrofizycznych z układami gwiazdowymi i planetarnymi" przygotowaną na Uniwersytecie Warszawskim. Od 1997 roku naukowiec ("NFR Senior Researcher") w Sztokholmskim Obserwatorium Astronomicznym w Saltsjöbaden. Wiosną 2005 roku przeprowadził się ze Sztokholmu do Toronto w Kanadzie, opuszczając Sztokholmskie Obserwatorium Astronomiczne, by objąć stanowisko profesora astronomii, astrofizyki i fizyki na University of Toronto. Pracuje na Wydziale Nauk Fizycznych i Nauk o Środowisku ("Department of Physical and Environmental Sciences") oraz na Wydziale Astronomii i Astrofizyki (Department of Astronomy and Astrophysics), gdzie zajmuje się badaniami nad pochodzeniem i ewolucją gwiazd podwójnych i układów planetarnych, dynamiką dysków astrofizycznych, fizyką pyłu międzygwiazdowego, częściowo również podwójnymi czarnymi dziurami i galaktykami aktywnymi. Buduje i popularyzuje superkomputery i fizyczne podstawy nauki obliczeniowej.
Autor i współautor licznych publikacji naukowych (w roku 2015: 88 publikacji, ponad 4000 cytowań). Posiada wysokie wskaźniki cytowań: h=31, i10=43 według Google Scholar. Jego specjalnościami KBN są astrofizyka, astronomia, astrofizyka teoretyczna, dynamika dysków astrofizycznych i układy planetarne także aerodynamika i aeronautyka. Prowadził badania m.in. w Max-Planck-Institut Jena (Niemcy), Service d’Astrophysique w Saclay (Francja), Uniwersytecie Hawajskim (USA), Université de Grenoble (Francja), Instytucie Teleskopu Kosmicznego w Baltimore (USA), Princeton University (USA), Kavli Institute for Theoretical Physics (USA) oraz na Uniwersytecie Kalifornijskim w Santa Cruz (USA), spędzając tam urlopy naukowe. W latach 2000–2004, w okresie pobytu w Szwecji, był zapraszany do nominowania kandydatów do Nagrody Nobla w dziedzinie fizyki i chemii. Współorganizował ponad 9 konferencji międzynarodowych i wygłosił ponad 25 referatów na konferencjach międzynarodowych. Dodatkowo pełnił funkcję członka redakcji miesięcznika "Planetary and Space Science", kierownika szwedzkiego węzła Naukowej Sieci Europejskiej „Planet Origins” i koordynatora sieci europejskiej INTAS (2000–2003). Jest członkiem Polskiego Towarzystwa Astronomicznego, Międzynarodowej Unii Astronomicznej (dział F: Układy Planetarne i Astrobiologia, komisja 53 Układy Pozasłoneczne) i American Astronomical Society.
Badania katastrofy smoleńskiej.
Bada naukowo katastrofę polskiego Tu-154 w Smoleńsku. Jest jednym z głównych krytyków analiz Wiesława Biniendy, profesora University of Akron, i innych ekspertów w sprawie jej przyczyn. Przy użyciu obliczeń aerodynamicznych otrzymał rezultaty zbliżone do podanych w raportach Międzypaństwowego Komitetu Lotniczego (MAK) i Komisji Badania Wypadków Lotniczych Lotnictwa Państwowego (KBWLLP). Swoje obliczenia, wyniki, wizualizacje ostatnich 5 sekund lotu Tu-154M nr boczny 101 i komentarze publicystyczne przedstawia na cytowanym niżej blogu, w prasie, telewizji i w portalach publicystycznych. W 2011 roku zainteresował katastrofą smoleńską Grzegorza Szuladzińskiego, polskiego inżyniera pracującego w Australii. 28 maja 2012 roku podczas konferencji naukowej „Mechanika w Lotnictwie” w Kazimierzu Dolnym wygłosił referat pt. "Aerodynamiczne obliczenia ostatnich sekund lotu PLF 101 w porównaniu z danymi zebranymi przez komisje badania wypadków".
14 czerwca 2012 roku zwołano specjalne posiedzenie Zespołu Parlamentarnego ds. zbadania przyczyn katastrofy), działającego w Sejmie Rzeczypospolitej Polskiej, aby umożliwić Pawłowi Artymowiczowi i Wiesławowi Biniendzie naukową dyskusję nad wynikami swoich badań. Do dyskusji nie doszło, gdyż Paweł Artymowicz wziął w tym dniu udział w umówionej rozmowie w Naczelnej Prokuraturze Wojskowej (NPW) w sprawie przekazania wyników badań. NPW i Artymowicz wydali w tej sprawie oświadczenia, a Naczelna Prokuratura Wojskowa wyjaśniła, że to Artymowicz skontaktował się z prokuratorami. Paweł Artymowicz uznał formę zaproszenia za obraźliwą i nazwał Zespół „de facto politycznym klubem dyskusyjnym”. Zespół Parlamentarny w swoim oświadczeniu stwierdził, że „Artymowicz po raz kolejny uniknął bezpośredniej dyskusji z prof. Wiesławem Biniendą i użył wobec prof. Wiesława Biniendy, Zespołu Parlamentarnego i jego Przewodniczącego języka pomówień i insynuacji”.
W kwietniu 2013 Artymowicz opublikował korelację dźwięku z kokpitu (zapisu CVR, "cockpit voice recorder") z obrazem terenu katastrofy i szczątków samolotu, która wskazuje jakie kępy drzew i pojedyncze drzewa (w tym kluczową brzozę) ciął nisko lecący samolot w jakim czasie, z dokładnością kilku metrów i kilku setnych części sekundy. Ta praca podważa niektóre oficjalne interpretacje ścieżki dźwiękowej i dowodzi, że w samolocie nie nastąpiły wybuchy sugerowane przez ZP pod przew. A. Macierewicza.
W październiku 2013 Artymowicz opublikował list otwarty do prof. Biniendy, w którym ponowił prośbę o opublikowanie pełnego zbioru danych wejściowych do symulacji Biniendy, bez których są one niemożliwe do powtórzenia ani zweryfikowania (Binienda w oparciu o symulacje twierdzi, że TU-154M "nie miał prawa" stracić części lewego skrzydła na brzozie). Podkreślił, że nie ma przeszkód prawnych, aby dane zostały opublikowane. Zarzucił Biniendzie, że przy wsparciu "machiny propagandowej klubu sejmowego Macierewicza" wprowadził wielu Polaków w błąd, "nie zna się na aerodynamice", pomijał dane eksperymentalne FAA/NASA niesprzyjające jego opiniom, a jego wyniki są sprzeczne z fizyką lotu i stanem faktycznym na miejscu katastrofy. Pełny tekst listu opublikował na swoim blogu (zob. Linki zewnętrzne). W wywiadzie dla Faktów i Mitów skrytykował prace prof. Cieszewskiego i oświadczył, że "zebrani przez Macierewicza dyletanci lotniczy nie potrafili przez 3 lata działalności wnieść do sprawy nic ważnego". Zasiadał w komitecie naukowym konferencji PTMTS "Mechanics in Aviation XVI" (26-29 maja 2014). Współpracował z zespołem Laska (Zespołem ds. wyjaśniania opinii publicznej treści informacji i materiałów dotyczących przyczyn i okoliczności katastrofy pod Smoleńskiem, organem pomocniczym Prezesa Rady Ministrów), na stronach sieciowych którego zaprezentował w 2014 r. wyniki obliczeń fizycznych procesu uderzenia skrzydła samolotu Tu-154M w brzozę i jego skutków oraz symulacji półobrotu samolotu wyjaśniającej przycięcia drzew, trójwymiarową trajektorię i ułożenie samolotu w ciągu ostatnich sekund lotu, jak też ścisłą korelację zdarzeń obliczonych i śladów na ziemi z zapisem rejestratora dźwiękowego, w postaci prezentacji multimedialnych Zespołu Laska oraz referatów z konferencji "Mechanics in Aviation XVI". W 2016 r. wystąpił z wyjaśnieniem dlaczego dowódca PLF 101 zniżył się nieprzepisowo do małej wysokości, zanim załoga podjęła zarejestrowaną w czarnych skrzynkach próbę odejścia na drugi krąg. Okolicznością silnie sprzyjającą katastrofie było wg Artymowicza to, że ze względu na brak szkoleń w 36. pułku lotnictwa transportowego w zakresie rosyjskiej frazeologii komunikacji radiowej obowiązującej w 2010 r., na pokładzie Tupolewa zrozumiano błędnie dwa najważniejsze polecenia wydane przez kontrolerów lotu w Smoleńsku, "Posadka dopolnitiel'no; 120, 3 metra" oraz "Gorizont 101". Pierwsze polecenie miało zostać źle zrozumiane jako zezwolenie na lądowanie (por. blog Artymowicza w NaTemat.pl cyt. poniżej). Artymowicz stwierdził, że osoby z Zespołu Parlamentarnego pod przew. A. Macierewicza, które zatrudniono w 2015 r. w KBWL LP, nie są ekspertami lotniczymi i nie znają fizyki. Posądzają oni bezpodstawnie poprzednie komisje eksperckie o fałszowanie danych, gdyż nie rozumieją jak działają niektóre rejestratory tupolewa i manipulują opinią publiczną, przemilczając fakty sprzeczne z ich, z góry ustalonymi, tezami.
W kwietniu 2017 r. Artymowicz wystąpił jako niezależny ekspert na posiedzeniu posiedzeniu Parlamentarnego Zespołu Platformy Obywatelskiej, który został powołany "do zbadania przypadków manipulowania przyczynami katastrofy Tu-154M z dnia 10 kwietnia 2010 r. w Smoleńsku, w celu osiągnięcia korzyści politycznych". Artymowicz odniósł się m.in. do sformułowanej przez podkomisję PKBWL LP tezy o wybuchu ładunku termobarycznego. Według niego "wybuch bomby jakiejkolwiek, zarówno trotylowej, z innych materiałów wysokoenergetycznych, jak też paliwowo-powietrznej, czyli termobarycznej, jest wykluczony przez zapisy w licznych, zdublowanych, wyprodukowanych w trzech różnych krajach i odczytanych w trzech różnych krajach, czarnych skrzynkach". Podkreślał, że nie znaleziono świadków eksplozji termobarycznej, ani jej śladów na wraku (w którym np. podłoga byłaby rozerwana lub silnie wygięta, co nie zaszło); dodatkowo sekcje zwłok potwierdziły, że płuca ofiar i bębenki uszne nie były uszkodzone w sposób wskazujący na wybuch. Zapewnił, że po zderzeniu z brzozą samolot utracił sterowność. Szefowi podkomisji PKBWL LP w MON dr. Berczyńskiemu zarzucił́, że nie zna "fizyki na poziomie podstawowym" oraz nie ma wiedzy w zakresie aerodynamiki. W wywiadach dla TVN24 i Rzeczpospolitej Artymowicz krytykował roczną działalność podkomisji Berczyńskiego za niekompetencję techniczną i brak inicjatywy zebrania dowodów rzeczowych w Rosji. Wg niego podkomisja nie odnosi się do realiów katastrofy smoleńskiej, a tworzy jedynie kolejną bajkę z gatunku fantasy: hipotezę bomby termobarycznej, która nie zostawia śladów i jest niesłyszalna.
Artymowicz uczestniczył 9 kwietnia 2018 w posiedzeniu zespołu parlamentarnego PO Marcina Kierwińskiego i udzielił wywiadu Kamili Terpiał z portalu Wiadomo.co, w którym zaprzeczył tezie podkomisji KBWLLP Macierewicza, jakoby znalezienie na wrakowisku pod powierzchnią ziemi drzwi 2L samolotu TU-154M miało świadczyć o wbiciu ich w wielką prędkością pionową w ziemię. W jego ocenie to nierealne, gdyż potrzebna byłaby początkowa prędkość równa prędkości dźwięku, niemożliwa do wytworzenia nawet przez duży ładunek wybuchowy, zaś blachy drzwi po takim wstrzeleniu w ziemię byłyby kompletnie zmięte. W ósmą rocznicę katastrofy wystąpił w programie TVN24 Fakty po Faktach, gdzie zaprzeczył hipotezie prezentowanej przez podkomisję Macierewicza przy MON, jakoby wszystkich pasażerów tupolewa PLF 101 zabił wybuch w centropłacie pod tzw. salonką pasażerską nr 3, w pobliżu drzwi 2L, pokazując fotograficzny dowód rzeczowy. Podłoga pod salonką nr 3 znaleziona na wrakowisku nie nosiła żadnych śladów hipotetycznego wybuchu: ani mechanicznych (nie była rozerwana ani nawet wygięta) ani chemicznych (analizy laboratorium kryminalistycznego policji nie stwierdziły obecności materiałów wybuchowych). Prof. Artymowicz pokazał też dowody fotograficzne potwierdzające brak wybuchu w lewym skrzydle. Szerzej przedyskutował kłamliwe wg niego hipotezy podkomisji Macierewicza w studiu TVN24 komentując na żywo zakończoną konferencję prasową tej podkomisji, jak też w audycji radiowej RMF FM, gdzie był gościem Marcina Zaborskiego. Podkreślił, że wybuchy wykluczyli w oparciu o badania wraku, którego podkomisja nigdy z bliska nie widziała, zarówno biegli Komisji Badania Wypadków, KBWLLP, jak i Prokuratury Krajowej. Argumenty rzekomo wspierające hipotezę wybuchu nawiązujące do zwiniętych blach, dużej liczby szczątków i drzwi znalezionych pod powierzchnią gruntu określił jako nierzetelne. Próba formalnego wycofania wniosków komisji KBWLLP Millera w 2011 r. dotyczących przyczyn katastrofy smoleńskiej jest wg Artymowicza groźna dla bezpieczeństwa lotów, gdyż może doprowadzić do anulowania poprawek do procedur stosowanych w lotnictwie wojskowym.
Życie osobiste.
Jest synem Mikołaja Artymowicza. Ma żonę, Dorotę Monikę Artymowicz, doktora inżynierii materiałowej, oraz dwoje dzieci: córkę Annę i syna Adama. Brat Pawła Artymowicza, Andrzej Artymowicz, jest filmowcem i fotografikiem, doktorem sztuk muzycznych w zakresie reżyserii dźwięku, absolwentem Wydziału Reżyserii Dźwięku i członkiem Katedry Reżyserii Dźwięku Uniwersytetu Muzycznego Fryderyka Chopina.
Wybrane publikacje.
Jest autorem podręcznika "Astrofizyka układów planetarnych" (Państwowe Wydawnictwo Naukowe 1995, ) i ponad 85 publikacji w czasopismach naukowych, m.in.:

</doc>
<doc id="2689538" url="https://pl.wikipedia.org/wiki?curid=2689538" title="Abeba Arigawe">
Abeba Arigawe



</doc>
<doc id="2689543" url="https://pl.wikipedia.org/wiki?curid=2689543" title="Lockheed F-16 Fighting Falcon">
Lockheed F-16 Fighting Falcon



</doc>
<doc id="2689546" url="https://pl.wikipedia.org/wiki?curid=2689546" title="Susan Price">
Susan Price

Susan Price (ur. 8 lipca 1955) − brytyjska pisarka, twórczyni literatury dla dzieci i młodzieży, autorka powieści fantasy i science fiction.
Otrzymała nagrody literackie: Carnegie Medal (za powieść "The Ghost Drum") i Guardian Award (za powieść "The Sterkarm Handshake").
Dzieła.
Powieści.
Seria "Ghost World"
Seria "Elfgift"
Seria "Sterkarm"
Seria "Olly Spellmaker"
Trylogia "Odin"

</doc>
<doc id="2689547" url="https://pl.wikipedia.org/wiki?curid=2689547" title="Praca zespołowa">
Praca zespołowa

Praca zespołowa – praca stanowiąca podstawową, a zarazem wyższą formę organizacji pracy. Polega na powierzeniu określonej grupie pracowników czynności lub operacji wydzielonych z procesów pracy.
Pracę zespołową cechuje przede wszystkim współdziałanie wykonawców - współpraca, udzielanie sobie pomocy, pełnienie różnych funkcji i zbiorowa odpowiedzialność za wyniki pracy. Staje się koniecznością, gdy nie można rozdzielić zadań między indywidualnych wykonawców wtedy, gdy proces ma charakter ciągły, kiedy ilość pracy przekracza możliwości jednej osoby lub istnieje duża współzależność realizowanych zadań.
Badania Google.
Firma Google opublikowała w 2015 roku wyniki przeprowadzonych przez nią badań nad efektywnością pracy zespołowej. Inspiracją do badań była obserwacja, że pracownicy pomimo dobrych warunków pracy oraz korzyści dodatkowych, takich jak np. darmowe jedzenie, czy masaże, nadal byli niezadowoleni ze swojej pracy i mieli problemy z efektywnym wykonywaniem powierzonych zadań. Początkowo celem badania było zidentyfikowanie cech osobowości oraz umiejętności, które pozwalają na stworzenie idealnego zespołu. W toku badań zauważono jednak, że te zmienne nie mają istotnego wpływu na efektywność współpracy. Dwuletnia analiza ponad 200 zespołów pracowniczych pozwoliła określić warunki, które muszą zostać spełnione, aby zespół działał efektywnie. Należą do nich:

</doc>
<doc id="2689552" url="https://pl.wikipedia.org/wiki?curid=2689552" title="Piotr Przerywacz">
Piotr Przerywacz

Piotr Przerywacz (ur. 15 listopada 1972 w Jaworze) – piłkarz polski grający na pozycji obrońcy.
Kariera.
Karierę piłkarską Przerywacz rozpoczął w klubie Kuźnia Jawor. Grał w nim w latach 1989-1991. Latem 1991 roku przeszedł do drugoligowej Miedzi Legnica. W sezonie 1991/1992 zdobył z Miedzią Puchar Polski. W Miedzi występował do końca sezonu 1993/1994.
Latem 1994 Przerywacz przeszedł do Zagłębia Lubin. Swój debiut w pierwszej lidze zaliczył 30 lipca 1994 w meczu ze Stomilem Olsztyn (2:2) i w debiucie zdobył gola. W Zagłębiu od czasu debiutu był podstawowym zawodnikiem. Latem 1998 został na rok wypożyczony do GKS Bełchatów. W 1999 roku wrócił do Zagłębia i występował w nim do lata 2002 roku. W 2002 roku podpisał kontrakt z beniaminkiem Ekstraklasy, Szczakowianką Jaworzno. W Szczakowiance spędził roku. w sezonie 2002/2003 spadł z nią z pierwszej do drugiej ligi.
W 2005 roku Przerywacz został zawodnikiem klubu Górnik/Zagłębie Wałbrzych. W 2007 roku doszło do podziału klubu, a Przerywacz został piłkarzem Górnika Wałbrzych. Grał w nim do końca swojej kariery, czyli do 2011 roku.
Ogółem w polskiej Ekstraklasie Przerywacz rozegrał 226 meczów i strzelił 5 goli.

</doc>
<doc id="2689564" url="https://pl.wikipedia.org/wiki?curid=2689564" title="Xperia">
Xperia

Xperia – seria smartfonów produkowanych początkowo pod marką Sony Ericsson, a od 2012 roku przez Sony. Nazwa Xperia pochodzi od angielskiego słowa "experience" (doświadczenie) i została zastosowana po raz pierwszy w kampanii promującej telefon Xperia X1 "I (Sony Ericsson) xperia the best".
Historia.
Pierwszym urządzeniem z serii Xperia był smartfon Xperia X1 wydany we wrześniu 2008 roku. Drugim był wydany rok później model Xperia X2 wyposażony w aparat 8,1 MP, Wi-Fi oraz GPS. W tym czasie nastąpił wzrost zainteresowania konsumentów smartfonami. Model Xperia Pureness był telefonem z przezroczystym wyświetlaczem, nie zawierał kamery i był dostępny u wybranych sprzedawców w wybranych miastach.
Zaprezentowany na początku 2010 roku model Xperia X10 był pierwszym smartfonem z serii Xperia wyposażonym w system operacyjny Android, w przeciwieństwie do swych poprzedników opartych na Windows Mobile. Model był chwalony za projekt, ale krytykowany za przestarzałą wersję Androida 1.6 (następnie aktualizowany do wersji 2.1, finalnie 2.3), gdy modele konkurencji były wyposażone w wersję 2.1. Opóźnienia aktualizacji miały miejsce ze względu na nakładkę Timescape, która musiała być przeprogramowana przy każdej aktualizacji. Modelowi brakowało również nagrywania wideo w jakości HD (dostępna dopiero w późniejszych aktualizacjach) oraz zoomu cyfrowego. 2011 rok był ostatnim, w którym seria Xperia była sprzedawana z logiem Sony Ericsson. Pierwszym modelem z serii Xperia pod marką Sony był smartfon Xperia S wydany na początku 2012 roku. W styczniu 2013 roku Sony zaprezentowało model Xperia Z, będący sztandarowym modelem marki, a wraz z nim nową filozofię stylistyki - Omnibalance. Był on pierwszym smartfonem Sony zbudowanym ze szkła i metalu Nowe modele serii Z ukazywały się mniej więcej co pół roku, aż do serii modelu Z5, który został pokazany światu na targach IFA 2015. Najdroższa reprezentantka serii Z5, czyli Xperia Z5 Premium, jako pierwsza na świecie miała wyświetlacz o przekątnej 5,5 cala i rozdzielczości 4K. Xperie Z1, Z3 i Z5 występowały również w wersji Compact. Kompaktowe smartfony były unikalne, ponieważ żaden inny producent nie decydował się na tworzenie sztandarowych modeli w mniejszej wersji. Na początku 2016 roku zapowiedziano uśmiercenie serii Z i zaprezentowało nowe modele z serii X. We wrześniu 2016 roku Sony pokazało światu model XZ, który zastąpił wysłużony już model Xperia Z5. Na początku 2018 roku zaprezentowano światu rodzinę modeli XZ2 a wraz z nią nową filozofię stylistyki nazwaną Ambient Flow.

</doc>
<doc id="2689565" url="https://pl.wikipedia.org/wiki?curid=2689565" title="Papirus Oxyrhynchus 1089">
Papirus Oxyrhynchus 1089

Papirus Oxyrhynchus 1089 oznaczany jako "P.Oxy.VIII 1089" – rękopis zawierający fragment "Acta Alexandrinorum" (Kroniki aleksandryjskiej) napisany w języku greckim przez nieznanego autora. Papirus ten został odkryty w Oksyrynchos. Manuskrypt ten jest datowany na III wiek n.e. Przechowywany jest w Bodleian Library (Ms. Gr. Class. d 101). Tekst został opublikowany przez Arthura Hunta w 1911 roku.
Manuskrypt został napisany na papirusie w formie zwoju. Rozmiary zachowanego fragmentu wynoszą 25 na 14,1 cm.

</doc>
<doc id="2689566" url="https://pl.wikipedia.org/wiki?curid=2689566" title="Stanisław Brodziński (komunista)">
Stanisław Brodziński (komunista)

Stanisław Brodziński (ur. 30 kwietnia 1915, zm. 8 marca 2009) – polski komunista, organizator i żołnierz GL i AL w Obwodzie Krakowskim i Okręgu Miechowskim. Brał udział w walkach z Niemcami. Po wojnie członek prezydium Rady Krajowej Żołnierzy Armii Ludowej ZKRPiBWP. 3 maja 1945 został posłem do Krajowej Rady Narodowej, reprezentując Polską Partię Robotniczą. Od stycznia do października 1956 I sekretarz Komitetu Wojewódzkiego PZPR w Krakowie. Od 1965/1966 jeden z przywódców założonej przez Kazimierza Mijala maoistowskiej Komunistycznej Partii Polski.
Odznaczony Krzyżem Srebrnym Orderu Virtuti Militari, Krzyżem Partyzanckim, Krzyżem Grunwaldu III klasy, Orderem Sztandaru Pracy, Pamiątkowym Medalem z okazji 40 rocznicy powstania Krajowej Rady Narodowej (1983) i wieloma innymi odznaczeniami. Pochowany na Cmentarzu Wojskowym na Powązkach (kwatera 29B kolumbarium-2-5).

</doc>
<doc id="2689567" url="https://pl.wikipedia.org/wiki?curid=2689567" title="Ólafur Þórðarson">
Ólafur Þórðarson

Ólafur Þórðarson (ur. 22 sierpnia 1965) – islandzki piłkarz grający na pozycji pomocnika. W swojej karierze rozegrał 72 mecze w reprezentacji Islandii i strzelił w niej 5 goli.
Kariera klubowa.
Karierę piłkarską Þórðarson rozpoczął w klubie Akraness. W 1983 roku zadebiutował w nim w pierwszej lidze islandzkiej. W latach 1983 i 1984 wywalczył z Akranes dwa tytuły mistrza Islandii. W tych samych latach wygrywał również rozgrywki Pucharu Islandii.
W 1989 roku Þórðarson przeszedł do norweskiego klubu SK Brann. Spędził w nim dwa sezony. Na początku 1991 roku został zawodnikiem Lyn Fotball, w którym występował do końca sezonu 1992.
W 1993 roku Þórðarson wrócił do Islandii, do ÍA Akranes. W latach 1993, 1994, 1995 i 1996 wywalczył z Akranes kolejne tytuły mistrza Islandii. W 1993 i 1996 roku zdobył też krajowy puchar, a w 1995 roku został dodatkowo mianowany Piłkarzem Roku w Islandii. W 1998 roku odszedł do Fylkir, w którym grał także w 1999 roku. W latach 2000-2002 ponownie był zawodnikiem ÍA Akranes. W 2000 roku zdobył Puchar Islandii, a w 2001 roku - mistrzostwo kraju. W zespole Akranes zakończył karierę.
Kariera reprezentacyjna.
W reprezentacji Islandii Þórðarson zadebiutował 1 sierpnia 1984 roku w zremisowanym 0:0 meczu Pucharu Grenlandii z Wyspami Owczymi, rozegranym w Thorshavn. W swojej karierze grał w: eliminacjach do Euro 88, MŚ 1990, Euro 92, MŚ 1994, Euro 96 i MŚ 1998. Od 1984 do 1996 roku rozegrał w kadrze narodowej 72 mecze i strzelił w nich 5 goli.
Kariera trenerska.
Po zakończeniu kariery piłkarskiej Þórðarson został trenerem. W latach 1998-1999 był grającym trenerem Fylkir, a w latach 1999-2006 prowadził Akraness. W 2003 roku doprowadził go do zdobycia Pucharu Islandii, Pucharu Ligi Islandzkiej i Superpucharu Islandii. W 2007 roku pracował we Fram, a w latach 2008-2011 - ponownie w Fylkirze. W 2011 roku objął Víkingur Reykjavík.

</doc>
<doc id="2689568" url="https://pl.wikipedia.org/wiki?curid=2689568" title="Olafur Thordarson">
Olafur Thordarson



</doc>
<doc id="2689572" url="https://pl.wikipedia.org/wiki?curid=2689572" title="Þórarinn Ingi Valdimarsson">
Þórarinn Ingi Valdimarsson

Þórarinn Ingi Valdimarsson (ur. 23 kwietnia 1990 w Vestmannaeyjar) – islandzki piłkarz, grający na pozycji obrońcy.
Jego pierwszym klubem w dotychczasowej profesjonalnej karierze był islandzki Vestmannaeyja. W 2013 roku został z niego wypożyczony do Sarpsborg 08 FF. W reprezentacji Islandii zadebiutował w 2012 roku.

</doc>
<doc id="2689573" url="https://pl.wikipedia.org/wiki?curid=2689573" title="Serie A1 (2012/2013)">
Serie A1 (2012/2013)

Sezon Serie A1 rozegrany będzie na przełomie 2012 i 2013 roku. Będzie to 79. sezon rozgrywek o Mistrzostwo Włoch w hokeju na lodzie. W rozgrywkach weźmie udział 10 zespołów.
Obrońca tytułu, drużyna HC Bolzano, nie obroniła trofeum po tym, jak przegrała z późniejszym mistrzem Włoch - Asiago Hockey. W finale drużyna z Asiago pokonała HC Valpellice 4:1.
Sezon zasadniczy.
Sezon zasadniczy rozpoczął się w 20 września 2012, a zakończył się 16 lutego 2013 roku. Uczestniczyło w nim 10 drużyn. Pięć najlepszych drużyn po rozegraniu czterech rund spotkań awansowało do grupy mistrzowskiej, w której rywalizowały o miejsca w fazie play-off. Pozostałe walczyły w grupie słabszej. Trzy najlepsze kluby z grupy słabszej wystąpiły w play-off. Pozostałe dwa rozegrały między sobą o utrzymanie.
Druga faza.
Grupa mistrzowska
Grupa spadkowa
Faza play-off.
Faza play-off w rozgrywkach Serie A1 w sezonie 2012/2013 składała się z trzech rund. Uczestniczyły w niej drużyny z miejsc od 1 do 8 sezonu zasadniczego. Drużyna, która zajęła w sezonie zasadniczym wyższe miejsce w sezonie zasadniczym (1-4), miały przywilej roli gospodarza ewentualnego siódmego meczu w rywalizacji. Przy tym Ritten Sport (zwycięzca drugiej rundy sezonu zasadniczego) mógł być ewentualnie zawsze gospodarzem siódmego meczu. Wszystkie cztery rundy rozgrywane były w formule do czterech zwycięstw w/g schematu: 1-1-1-1-1-1-1 (co oznacza, że klub wyżej rozstawiony rozgrywał w roli gospodarza mecze nr 1, 3, oraz ewentualnie 5 i 7). Niżej rozstawiona drużyna rozgrywała w swojej hali mecz drugi, czwarty i ewentualnie szósty.
Play-out.
W rywalizacji dziewiąte miejsce ligi Serie A1 w sezonie 2013/2014 walczyły dwa zespoły. Seria była rozgrywana w formule do czterech zwycięstw. Wygrała ją drużyna SHC Fassa i uzyskała miejsce w Serie A1 w kolejnym sezonie.
SHC Fassa – SG Pontebba 4:0 (7:1, 2:0, 2:1, 4:2)

</doc>
<doc id="2689576" url="https://pl.wikipedia.org/wiki?curid=2689576" title="Fuji Dream Airlines">
Fuji Dream Airlines

 to japońskie krajowe linie lotnicze z siedzibą w Makinoharze w prefekturze Shizuoka i głównym węźle w Porcie lotniczym Shizuoka. Z tego też miasta linie te zaczęły swoją działalność 23 lipica 2009 roku.
Historia.
Fuji Dream Airlines zostały założone 24 czerwca 2008 roku przez prezesa i dyrektora generalnego Yohei Suzuki z kapitałem finansowym 450 mln ¥. Linie lotnicze są "spółką córką" firmy Suzano &amp; Co., Ltd., której podstawową działalność stanowi: spedycja krajowa i międzynarodowa, obsługa portowa, "customs broking" oraz składowanie i dystrybucja towarów.
Linie lotnicze FDA zainaugurowały swój pierwszy lot 23 lipca 2009 roku. W tamtym czasie rozkład obejmował dwa loty dziennie do Komatsu i po jednym do Kagoshimy i Kumamoto, wszystkie z Shizuoki.
Obsługiwane kierunki lotów.
1 czerwca 2010 roku linie lotnicze Fuji Dream są operatorem lotów rejsowych na następujących kierunkach krajowych:

</doc>
<doc id="2689578" url="https://pl.wikipedia.org/wiki?curid=2689578" title="Beñat Etxebarria">
Beñat Etxebarria

Beñat Etxebarria Urkiaga (ur. 19 lutego 1987 w Igorre) – hiszpański piłkarz grający na pozycji defensywnego pomocnika.
Kariera klubowa.
Jest wychowankiem akademii Athletic Bilbao. 29 października 2006 rozegrał swój jedyny mecz w La Liga w barwach Athleticu.
W sezonie 2008/09 grał w UB Conquense w trzeciej lidze, a potem został zwolniony z kontraktu przez Athletic. Latem podpisał kontrakt z Realem Betis, ale pierwszy sezon spędził w rezerwach, w trzeciej lidze.
29 sierpnia 2010 roku zadebiutował w pierwszym składzie Betisu. Wystąpił w drugiej połowie w wygranym 4:1 spotkaniu z Granada CF i asystował przy golu. Trzy dni później pierwszy raz zagrał od pierwszych minut i trafił bramkę przeciwko UD Salamanca w Copa del Rey. W lidze zagrał 36 spotkań i przyczynił się do awansu do najwyższej klasy rozgrywkowej.
2 maja 2012 trafił dwie bramki w derbowym spotkaniu przeciwko Sevilla FC.
24 listopada 2012 trafił jedynego gola w meczu z Realem Madryt. Jego drużyna zakończyła sezon na 7. miejscu i zakwalifikowała się do Ligi Europejskiej.
W czerwcu 2013 roku powrócił do Athletic Bilbao.
Kariera reprezentacyjna.
Beñat występował w reprezentacji Hiszpanii U-17.
26 maja 2012 roku zadebiutował w "La Furia Roja" w spotkaniu towarzyskim z reprezentacją Serbii w St. Gallen. Hiszpania wygrała 2:1, a Beñat zagrał 45 minut.

</doc>
<doc id="2689579" url="https://pl.wikipedia.org/wiki?curid=2689579" title="Guy Essame">
Guy Essame

Guy Stephane Essame (ur. 25 listopada 1984 w Jaunde) − kameruński piłkarz występujący na pozycji pomocnika w FK Atyrau, do którego trafił w 2013 roku. W reprezentacji Kamerunu zadebiutował w 2008 roku. Rozegrał w niej dwa spotkania.

</doc>
<doc id="2689580" url="https://pl.wikipedia.org/wiki?curid=2689580" title="Andrzej Konopka (aktor)">
Andrzej Konopka (aktor)

Andrzej Konopka (ur. 1969) – polski aktor filmowy, teatralny i telewizyjny.
Życiorys.
Wychowywał się w Wyśmierzycach. Tam uczęszczał do szkoły podstawowej. Następnie ukończył I Liceum Ogólnokształcące im. Mikołaja Kopernika w Radomiu. Podjął studia na Akademii Wychowania Fizycznego w Warszawie. Po tych studiach ukończył Studium Nauczycielskie w Radomiu. Przez rok pracował w Warszawie jako nauczyciel wychowania fizycznego. Następnie zatrudnił się jako montażysta w Teatrze Nowym kierowanym przez Adama Hanuszkiewicza. Rok później dostał się na Wydział Sztuki Lalkarskiej w Białymstoku. Przeniósł się do Krakowa, gdyż dostał się na tamtejszą uczelnię. Jest absolwentem Państwowej Wyższej Szkoły Teatralnej im. Ludwika Solskiego w Krakowie (1997). Po studiach rozpoczął pracę w Teatrze Słowackiego w Krakowie. Następnie przeniósł się do Teatru Nowego w Łodzi. Ostatecznie zamieszkał w Warszawie, gdzie założył rodzinę. Przez pewien czas pracował w Teatrze Studio, współpracował z wieloma warszawskimi teatrami. Obecnie nie jest związany z żadnym z nich. Od września 2012 odgrywa postać burdel taty w założonym przez Michała Walczaka kabarecie „Pożar w Burdelu”.

</doc>
<doc id="2689583" url="https://pl.wikipedia.org/wiki?curid=2689583" title="Reguła Hume’a-Rothery’ego">
Reguła Hume’a-Rothery’ego

Reguła Hume’a-Rothery’ego – zbiór podstawowych reguł określających warunki, w których pierwiastek może rozpuścić się w metalach tworzących roztwory stałe. Istnieją dwa główne podziały reguł odnoszące się do roztworów stałych substytucyjnych oraz międzywęzłowych. Twórcą reguł jest brytyjski metalurg William Hume-Rothery (1899–1968).

</doc>
<doc id="2689584" url="https://pl.wikipedia.org/wiki?curid=2689584" title="Odznaka Honorowa PZK">
Odznaka Honorowa PZK



</doc>
<doc id="2689585" url="https://pl.wikipedia.org/wiki?curid=2689585" title="Tsegaye Kebede">
Tsegaye Kebede



</doc>
<doc id="2689586" url="https://pl.wikipedia.org/wiki?curid=2689586" title="Formacja podwójnego szczytu">
Formacja podwójnego szczytu



</doc>
<doc id="2689587" url="https://pl.wikipedia.org/wiki?curid=2689587" title="Tomasz Donocik">
Tomasz Donocik



</doc>
<doc id="2689591" url="https://pl.wikipedia.org/wiki?curid=2689591" title="Adam Kunicki">
Adam Kunicki

Adam Kunicki (ur. 3 lipca 1903 we Frysztacie, zm. 19 listopada 1989 w Warszawie) – polski lekarz, neurochirurg, współtwórca krakowskiej i polskiej neurochirurgii. Członek rzeczywisty Polskiej Akademii Nauk.
Życiorys.
Adam Kunicki urodził się we Frysztacie na późniejszym Zaolziu. Jego ojciec, Ryszard, również był lekarzem. Jako piętnastolatek brał udział w walkach z Czechami na Śląsku Cieszyńskim. W latach 1920–1922 uczył się w Szkole Morskiej w Tczewie, ale zrezygnował z dalszej nauki w Szkole Morskiej i rozpoczął studia na Wydziale Lekarskim Uniwersytetu Jagiellońskiego. Tytuł doktora nauk lekarskich uzyskał w 1928 roku. Od 1925 roku pracował jako asystent i starszy asystent w Klinice Neurologiczno-Psychiatrycznej Uniwersytetu Jagiellońskiego u profesora Jana Piltza, następnie jako asystent oddziału neurologicznego Szpitala Kasy Chorych w Łodzi u profesora Władysława Dzierżyńskiego. W 1934 roku wykonał pierwsze operacje neurochirurgiczne. Od 1936 roku współpracował z Jerzym Choróbskim przy organizacji oddziału neurochirurgicznego Kliniki Neurologicznej Uniwersytetu Warszawskiego. W Warszawie pracował do 1944 roku. Po powstaniu warszawskim znalazł się w obozie przejściowym w Pruszkowie, po jego opuszczeniu praktykował jako lekarz w Godzianowie.
W lipcu 1945 roku wrócił do Krakowa, początkowo pracował w Szpitalu Bonifratrów. Zorganizował oddział neurochirurgiczny Kliniki Neurologiczno-Psychiatrycznej UJ, który rozpoczął działalność w lutym 1946 roku. Dwa lata później uzyskał habilitację na podstawie pracy "Morfologiczne podstawy podziału guzów wyściółkowych". Również w 1948 roku wyjechał do Montrealu jako stypendysta Fundacji Rockefellera. W 1951 roku otrzymał stanowisko profesora nadzwyczajnego, w 1956 tytuł profesora zwyczajnego. W 1970 roku wyjechał do Warszawy, gdzie został dyrektorem Centrum Medycyny Doświadczalnej i Klinicznej Polskiej Akademii Nauk i kierownikiem Zespołu Neurochirurgii PAN. Na emeryturę przeszedł w 1976 roku, wciąż pozostając aktywnym naukowcem. W latach 1972-1987 był członkiem Komisji do Badań Obrzęku Mózgu i Ciśnienia Wewnątrzczaszkowego PAN.
Był członkiem korespondentem (od 1965) i członkiem rzeczywistym (od 1973) Polskiej Akademii Nauk, przewodniczącym Komitetu Nauk Neurologicznych PAN. Był członkiem honorowym towarzystw neurochirurgicznych Wielkiej Brytanii, ZSRR, Bułgarii, Czechosłowacji, NRD, Jugosławii, Hiszpanii i Włochy. W 1960 roku otrzymał nagrodę resortową a w 1975 Nagrodę Sekretarza Naukowego PAN. Został odznaczony między innymi Krzyżem Komandorskim z Gwiazdą, Kawalerskim i Oficerskim Orderu Odrodzenia Polski, Złotym Krzyżem Zasługi (1954, "za zasługi w pracy naukowej i dydaktycznej w dziedzinie medycyny") i Medalem 10-lecia Polski Ludowej. Zmarł w 1989 roku w Warszawie i został pochowany na cmentarzu w Myślenicach.
Bibliografia.
"Kto jest kim w Polsce 1989", Wydawnictwo Interpress, Warszawa 1989, str. 670-671

</doc>
<doc id="2689593" url="https://pl.wikipedia.org/wiki?curid=2689593" title="Pokrycie galwaniczne">
Pokrycie galwaniczne



</doc>
<doc id="2689595" url="https://pl.wikipedia.org/wiki?curid=2689595" title="Puchar Świata w skokach narciarskich 2012/2013">
Puchar Świata w skokach narciarskich 2012/2013

Puchar Świata w skokach narciarskich 2012/2013 – 34. edycja Pucharu Świata mężczyzn w skokach narciarskich, która rozpoczęła się 23 listopada 2012 na skoczni Lysgårdsbakken w norweskim Lillehammer. Po raz pierwszy od 11 lat inauguracja cyklu nie miała miejsca w Ruce. W Lillehammer rozegrany został – po raz pierwszy w historii Pucharu Świata – mieszany konkurs drużynowy, w którym w każdym zespole wystąpili dwaj mężczyźni i dwie kobiety. Zawody tego typu rozegrano również w ramach mistrzostw świata. W sezonie tym po raz pierwszy w historii konkursy Pucharu Świata odbyły się na terenie Rosji (w Krasnej Polanie, w ramach próby przedolimpijskiej), oraz po raz pierwszy w Polsce w mieście innym niż Zakopane (w Wiśle). Finałowy konkurs został rozegrany 24 marca 2013 na Letalnicy w słoweńskiej Planicy. Ostateczny terminarz zawodów został zatwierdzony na przełomie maja i czerwca 2012 w koreańskim Kangwonland.
Od sezonu 2012/2013 zostały wprowadzone nowe przepisy dotyczące kombinezonów skoczków narciarskich. Zmianą w stosunku do wcześniejszych zasad był wymóg, aby wymiary stroju były takie same, jak wymiary ciała zawodnika. Nowe przepisy dały ponadto trenerom możliwość zmiany długości najazdu dla swojego podopiecznego, maksymalnie o pięć belek startowych. Za skrócenie rozbiegu zawodnikowi dodaje się odpowiednią liczbę punktów, a za wydłużenie – odejmuje.
Podczas trwania sezonu nastąpiły następujące zmiany w kalendarzu Pucharu Świata:
Kryształową Kulę za zwycięstwo w klasyfikacji generalnej cyklu zdobył – po raz drugi – Austriak Gregor Schlierenzauer. Miejsca na podium zajęli również, broniący tytułu, Norweg Anders Bardal oraz Polak Kamil Stoch. Schlierenzauer zwyciężył również w Pucharze Świata w lotach narciarskich i 61. Turnieju Czterech Skoczni. W tym pierwszym na podium obok niego stanęli Robert Kranjec i Andreas Stjernen, a w drugim Anders Jacobsen i Tom Hilde.
Kalendarz zawodów.
Na sezon 2012/2013 zaplanowanych zostało 35 konkursów, a spośród nich 6 konkursów drużynowych, 1 konkurs mieszany, 9 na skoczniach mamucich oraz 4 na skoczniach normalnych. Najwięcej – siedem konkursów – zaplanowano w Norwegii i Niemczech, jednak z powodu odwołania zawodów indywidualnych w Willingen, Niemcy zorganizowały zawody sześciokrotnie.
Klasyfikacje.
Klasyfikacja generalna Pucharu Świata.
"Klasyfikacja końcowa"
Klasyfikacja generalna Pucharu Narodów.
"Klasyfikacja końcowa"
Klasyfikacja Turnieju Czterech Skoczni.
"Klasyfikacja końcowa"
Klasyfikacja Pucharu Świata w lotach narciarskich.
"Klasyfikacja końcowa"
Klasyfikacja FIS Team Tour.
"Klasyfikacja końcowa"
Zwycięzcy kwalifikacji do zawodów.
Przed każdymi zawodami Pucharu Świata rozgrywane są kwalifikacje, których 40 najlepszych uczestników (30 w przypadku konkursów lotów) bierze udział w konkursie głównym. Pierwsza dziesiątka klasyfikacji generalnej Pucharu Świata udział w konkursie ma zapewniony.
Liderzy klasyfikacji generalnej Pucharu Świata.
Pozycja lidera Pucharu Świata należy do zawodnika, który w dotychczas rozegranych zawodach zgromadził najwięcej punktów do klasyfikacji generalnej cyklu. W przypadku równej liczby punktów, liderem Pucharu Świata jest ten zawodnik, który ma na swoim koncie więcej wygranych konkursów. W konkursie inaugurującym nowy sezon, rolę lidera przyjmuje zawodnik, który zwyciężył w poprzedniej edycji.
Man of the Day.
W sezonie 2012/2013 tytuł Man of the Day przyznawano podczas Turnieju Czterech Skoczni i FIS Team Tour.
Trenerzy.
Trenerzy poszczególnych reprezentacji w sezonie 2012/2013:
Kwoty startowe.
Na podstawie Światowej Listy Rankingowej (WRL) wyznaczono kwoty startowe dla poszczególnych krajów na dane periody Pucharu Świata 2012/2013. Kwota oznacza maksymalną liczbę reprezentantów, którą dany kraj ma prawo wystawić w zawodach. Państwo, które było gospodarzem zawodów mogło w swoim kraju dwa razy w sezonie wystawić dodatkowo grupę krajową, składającą się z maksymalnie sześciu skoczków.
Poniżej wykaz kwot startowych, przysługujących danym krajom w poszczególnych periodach. Państwa, których nie podano w poniższej tabeli mogły wystawić do każdego konkursu co najwyżej dwóch skoczków.

</doc>
<doc id="2689596" url="https://pl.wikipedia.org/wiki?curid=2689596" title="Jordy Clasie">
Jordy Clasie

Jordy Clasie (wym. [], ur. 27 czerwca 1991 w Haarlemie) – holenderski piłkarz grający na pozycji pomocnika. Obecnie jest zawodnikiem AZ Alkmaar. Gra także w reprezentacji narodowej Holandii.
Kariera klubowa.
Wczesna kariera.
Clasie w wieku 9 lat dołączył do akademii Feyenoordu w 2000r. Latem 2010 r. został wypożyczony do Excelsioru Rotterdam. 15 sierpnia 2010 zadebiutował w derbach przeciwko Feyenoordowi, a Excelsior wygrał 3-2.
Feyenoord Rotterdam.
Na początku sezonu 2011/12 Clasie został włączony do pierwszej drużyny Feyenoordu. Nowy trener Ronald Koeman dostrzegł potencjał młodego pomocnika i od razu stał się podstawowym piłkarzem. 31 lipca 2011 zadebiutował w barwach Feyenoordu w meczu towarzyskim z Malagą. W sierpniu 2014 r. pomógł zespołowi awansować do fazy grupowej Ligi Europejskiej. Następnie przedłużył kontrakt do 2018 roku. Clasie explained the decision that he was keen on developing himself as a player within the team as well as developing together with the team as a whole. Sam piłkarz podkreślił, że zależy mu na rozwinięciu swoich umiejętności, ale też i drużyny.
Southampton.
W dniu 15 lipca 2015 r. przeniósł się do Southampton na zasadzie 5-letniej umowy. Kwota transferu wyniosła 8 mln funtów. Tym samym dołączył do drużyny, którą prowadzi jego trener z lat gry w holenderskiej lidze Ronald Koeman. 30 listopada 2016 roku zdobył pierwszą bramkę dla "Świętych" w ćwierćfinale Pucharu Ligi Angielskiej z Arsenalem.
Kariera reprezentacyjna.
W listopadzie 2010 r. został powołany do kadry narodowej U-21. W lutym 2012r. trener dorosłej kadry przyglądał się Clasiemu i zastanawiał się czy nie powołać go na Mistrzostwa Europy 2012. Clasie znalazł się w 23-osobowej kadrze Holandii na Mistrzostwach Świata w 2014 r. Holendrzy zajęli trzecie miejsce na tym turnieju. Zagrał w dwóch spotkaniach z Argentyną (zmienił Nigela de Jonga) i w meczu o trzecie miejsce (z Reprezentacją Brazylii w piłce nożnej) zagrał w podstawowym składzie.

</doc>
<doc id="2689599" url="https://pl.wikipedia.org/wiki?curid=2689599" title="Hotel śmierci">
Hotel śmierci

Hotel śmierci (tytuł oryg. "See No Evil") – amerykański film fabularny z 2006 roku, z wrestlerem Kane'm obsadzonym w roli głównej.
Fabuła.
Ponad dwumetrowy, ważący dwieście kilogramów i mający w głowie metalową płytkę psychopata, Jacob Goodnight, mieszka w opuszczonym i zrujnowanym hotelu Blackwell. Pewnego dnia do budynku przyjeżdżają młodzi przestępcy, którzy w ramach kary mają posprzątać wnętrze. Pilnujący ich policjant cztery lata temu, strzelając do Godnighta, umieścił w jego czaszce kulę. Kiedy jeden z nastolatków zostaje porwany przez psychopatę, staje się jasne, że reszta, aby przeżyć, musi się zjednoczyć i stanąć do walki z bezwzględnym mordercą.
Sequel.
W październiku 2014 roku wydano sequel filmu, "See No Evil 2". Projekt wyreżyserowały siostry Jen i Sylvia Soska, w rolach głównych obsadzono Danielle Harris, Katharine Isabelle oraz Glenna Jacobsa. Polska telewizja emitowała film pod tytułem "Oczy zła".

</doc>
<doc id="2689600" url="https://pl.wikipedia.org/wiki?curid=2689600" title="Bruno Da Col">
Bruno Da Col

Bruno Da Col (ur. 25 lutego 1913 w Cibiana di Cadore, zm. 29 lipca 1995 w Mediolanie) – włoski skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen oraz Zimowych Igrzysk Olimpijskich 1948 w Sankt Moritz.
Igrzyska olimpijskie.
Uczestniczył w Zimowych Igrzyskach Olimpijskich 1936 w Garmisch-Partenkirchen oraz Zimowych Igrzysk Olimpijskich 1948 w Sankt Moritz. Na tych pierwszych wystąpił w zawodach na skoczni normalnej K-80. Zawody ukończył na 37. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Na igrzyskach w 1948 w Sankt Moritz wystąpił w zawodach na skoczni normalnej K-68. Zawody ukończył na 18. miejscu wśród 49 zawodników biorących udział w konkursie.

</doc>
<doc id="2689601" url="https://pl.wikipedia.org/wiki?curid=2689601" title="Hans Mariacher">
Hans Mariacher

Hans Mariacher (ur. 11 sierpnia 1910 – zm. 24 czerwca 1985) – austriacki skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Igrzyska olimpijskie.
Hans Mariacher uczestniczył w Zimowych Igrzyskach Olimpijskich 1936 w Garmisch-Partenkirchen. Na tych igrzyskach wystąpił w zawodach na skoczni normalnej K-80. Zawody ukończył na 25. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Były to jego jedyne igrzyska w karierze.

</doc>
<doc id="2689602" url="https://pl.wikipedia.org/wiki?curid=2689602" title="Rudolf Rieger">
Rudolf Rieger

Rudolf Rieger (ur. 5 stycznia 1916 w Brunn am Gebirge, zm. 13 marca 1996) – austriacki skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Igrzyska olimpijskie.
Rudolf Rieger uczestniczył w Zimowych Igrzyskach Olimpijskich 1936 w Garmisch-Partenkirchen. Na tych igrzyskach wystąpił w zawodach na skoczni normalnej K-80. Zawody ukończył na 26. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Były to jego jedyne igrzyska w karierze.

</doc>
<doc id="2689604" url="https://pl.wikipedia.org/wiki?curid=2689604" title="Franz Aschenwald">
Franz Aschenwald

Franz Aschenwald (ur. 11 stycznia 1913 w Mayrhofen, zm. 31 stycznia 1945 w Wiedniu) – austriacki skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Igrzyska olimpijskie.
Franz Aschenwald uczestniczył w Zimowych Igrzyskach Olimpijskich 1936 w Garmisch-Partenkirchen. Na igrzyskach wystąpił w konkursie skoków na skoczni normalnej K-80. Zawody ukończył na 36. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce konkursu. Były to jego jedyne igrzyska w karierze.
Aschenwald poległ 31 stycznia 1945 roku podczas II wojny światowej.

</doc>
<doc id="2689605" url="https://pl.wikipedia.org/wiki?curid=2689605" title="Naften">
Naften



</doc>
<doc id="2689607" url="https://pl.wikipedia.org/wiki?curid=2689607" title="Marcel Raymond">
Marcel Raymond

Marcel Raymond (ur. 20 grudnia 1897 w Genewie, zm. 28 listopada 1981 w Genewie) – szwajcarski krytyk literacki, założyciel i członek szkoły genewskiej.
Życiorys.
Marcel Raymond był synem nauczycieli Charlesa i Alice Bordairon oraz mężem Claire Duchosal. Studiował w Genewie, a następnie na Sorbonie w Paryżu. Doktoryzował się w 1927 r. pracą na temat wpływu Pierre'a de Ronsarda na literaturę francuską, która z czasem stała się poważanym opracowaniem. W swojej książce "De Baudelaire au surréalisme" z 1933 r. rozważał problem odbioru poezji, której odczytywanie wymaga pełnego zaangażowania się przez czytelnika.
Raymond wykładał na Uniwersytecie w Lipsku, Uniwersytecie w Bazylei, a od 1936 r. na Uniwersytecie Genewskim, gdzie pozostał do emerytury w 1962 r. W późniejszej pracy badawczej skupiał się nad twórczością Jean-Jacquesa Rousseau.
W Genewie wraz z Jeanem Starobinskim oraz Jeanem Rusettem uczestniczył w tzw. szkole genewskiej, której był inicjatorem.

</doc>
<doc id="2689608" url="https://pl.wikipedia.org/wiki?curid=2689608" title="Norman Gagne">
Norman Gagne

Norman Curris Gagne (ur. 3 listopada 1911 – zm. 28 listopada 1986) – kanadyjski skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Przebieg kariery.
U czestniczył w Zimowych Igrzyskach Olimpijskich 1936 w Garmisch-Partenkirchen. Na tych igrzyskach wystąpił w zawodach na skoczni normalnej K-80. Zawody ukończył na 38. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Były to jego jedyne igrzyska w karierze.

</doc>
<doc id="2689609" url="https://pl.wikipedia.org/wiki?curid=2689609" title="Michaił Anisin">
Michaił Anisin

Michaił Wiaczesławowicz Anisin, ros. Михаил Вячеславович Анисин (ur. 1 marca 1988 w Moskwie) – rosyjski hokeista.
Jego ojciec Wiaczesław Anisin (ur. 1951) także był hokeistą, reprezentantem ZSRR, a matka Irina Czerniajewa (ur. 1955) łyżwiarką figurową (reprezentowała ZSRR na Zimowych Igrzyskach Olimpijskich 1972. Jego siostra Marina (ur. 1975), podobnie jak matka, także została łyżwiarką figurową. Michaił Anisin ze strony matki ma pochodzenie ukraińskie, jest potomkiem kozaków dońskich.
Kariera.
Wychowanek CSKA Moskwa. W 2011 zawodnik Witiazia Czechow, następnie grający w Dinamo Moskwa na zasadzie wypożyczenia, po czym podpisał z klubem kontrakt. W grudniu 2012 roku ogłosił strajk po tym, jak władze klubu zamierzały przekazać go do drużyny farmerskiej Dinamo Bałaszycha i postanowił nie uczestniczyć w jej treningach. 17 grudnia klub zwolnił go w trybie dysplinarnym. Za zerwanie umowy zawodnik został obciążony koniecznością zapłaty kwoty 2/3 sumy, jaką otrzymałby do końca wypełnienia kontraktu w kwietniu 2014 roku. W sprawie interwieniowały władze ligi KHL, które celem zażegnania sporu wykupiły prawa sportowe zawodnika od Dinama za kwotę 500 000 dolarów. 31 grudnia 2012 roku nowym Anisin został zawodnikiem Siewierstali Czerepowiec. W maju 2013 podpisał dwuletni kontrakt z Nieftiechimikiem Niżniekamsk. 20 października 2013 został zawodnikiem ukraińskiego klubu Donbas Donieck. W listopadzie został zwolniony dyscyplinarnie (rozwiązanie umowy nastąpiło po incydencie z bójką Anisina z kolegą z drużyny, Serhijem Warłamowem). Od sierpnia 2014 zawodnik HK Soczi. Od sierpnia do końca listopada 2016 zawodnik Mietałłurga Nowokuźnieck. Od stycznia 2017 zawodnik Saryarki Karaganda. Od lipca 2017 zawodnik Dinama Moskwa. Sezon 2018/2019 spędził w rumuńskiej drużynie HSC Csíkszereda. Pod koniec października 2019 został zawodnikiem uzbeckiego zespołu Humo Taszkent. W czerwcu 2020 został graczem szwedzkiego zespołu IK Guts. Pod koniec grudnia 2020 ogłoszono jego transfer do Iżstali Iżewsk. W marcu 2021 przeszedł do HC 19 Humenné. Od stycznia 2022 zawodnik HK Czeboksary. W sierpniu 2022 został zaangażowany przez białoruski Mietałłurg Żłobin.

</doc>
<doc id="2689610" url="https://pl.wikipedia.org/wiki?curid=2689610" title="Reto Badrutt">
Reto Badrutt

Reto Badrutt (ur. 10 lipca 1908, zm. w kwietniu 1974) – szwajcarski skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Igrzyska olimpijskie.
Uczestniczył w Zimowych Igrzyskach Olimpijskich 1936 w Garmisch-Partenkirchen. Na tych igrzyskach wystąpił w zawodach na skoczni normalnej K-80. Zawody ukończył na 34. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Były to jedyne igrzyska w jego karierze.

</doc>
<doc id="2689612" url="https://pl.wikipedia.org/wiki?curid=2689612" title="Dzieci prerii">
Dzieci prerii

Dzieci prerii (tytuł oryg. "Children of the Dust") – amerykański telewizyjny film fabularny z 1995 roku, zdobywca trzech nominacji do nagrody Emmy. Film oparto na podstawie powieści Clancy’ego Carlile’a pod tym samym tytułem.

</doc>
<doc id="2689613" url="https://pl.wikipedia.org/wiki?curid=2689613" title="Josef Kahl">
Josef Kahl

Josef Kahl (ur. 31 marca 1913 – zm. 23 lutego 1942) – czechosłowacki skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Igrzyska olimpijskie.
Josef Kahl uczestniczył w Zimowych Igrzyskach Olimpijskich 1936 w Garmisch-Partenkirchen. Na tych igrzyskach wystąpił w zawodach na skoczni normalnej K-80. Zawody ukończył na 29. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Były to jego jedyne igrzyska w karierze.

</doc>
<doc id="2689615" url="https://pl.wikipedia.org/wiki?curid=2689615" title="Leslie Gagne">
Leslie Gagne

 Leslie Gagne (ur. 27 grudnia 1906 – zm. 1 czerwca 1962) – kanadyjski skoczek narciarski, uczestnik Zimowych Igrzysk Olimpijskich 1932 w Lake Placid.
Igrzyska olimpijskie.
Uczestniczył w Zimowych Igrzyskach Olimpijskich 1932 w Lake Placid. Na tych igrzyskach wystąpił w zawodach na skoczni normalnej K-61. Zawody ukończył na 30. miejscu wśród 34 zawodników biorących udział w konkursie.
Były to jego jedyne igrzyska w karierze.

</doc>
<doc id="2689616" url="https://pl.wikipedia.org/wiki?curid=2689616" title="Shunji Tatsuta">
Shunji Tatsuta

 – japoński skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Igrzyska olimpijskie.
Uczestniczył w Zimowych Igrzyskach Olimpijskich 1936 w Garmisch-Partenkirchen. Na tych igrzyskach wystąpił w zawodach na skoczni normalnej K-80. Zawody ukończył na 46. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Były to jego jedyne igrzyska w karierze.

</doc>
<doc id="2689617" url="https://pl.wikipedia.org/wiki?curid=2689617" title="Wojna radziecko-japońska">
Wojna radziecko-japońska

Wojna radziecko-japońska (także wojna sowiecko-japońska) − wojna Związku Socjalistycznych Republik Radzieckich z Cesarstwem Wielkiej Japonii wypowiedziana przez ZSRR 9 sierpnia 1945 roku, będąca częścią II wojny światowej. Była prowadzona na terytorium okupowanego przez Japonię Mandżukuo i Korei. Ofensywa Armii Czerwonej przeciw Armii Kwantuńskiej trwała od 9 sierpnia do 19 sierpnia 1945 roku, gdy Japończycy skapitulowali. Działania w południowej części Sachalinu i desant na Kuryle zostały przeprowadzone pomiędzy 11 a 31 sierpnia. 2 września 1945 roku na pokładzie pancernika USS „Missouri” Japonia podpisała akt bezwarunkowej kapitulacji, kończący działania wojenne.
Kontekst i wybuch wojny.
W dniu 13 kwietnia 1941 ZSRR i Japonia podpisały pakt o nieagresji, z ważnością do 13 kwietnia 1946 roku. Po ataku Niemiec na ZSRR (operacja Barbarossa) 22 czerwca 1941 roku, Japonia zachowała neutralność decydując się na rozpoczęcie wojny z USA, co uchroniło ZSRR przed groźbą wojny na dwa fronty. ZSRR i Japonia były zatem jedynymi sąsiadującymi i należącymi do dwóch wrogich sobie koalicji mocarstwami, które nie prowadziły ze sobą wojny.
Podpisanie w Moskwie przez japońskiego ministra spraw zagranicznych układu o nieagresji z ZSRR było niezwykle korzystne dla Józefa Stalina, gdyż w trakcie wojny z Niemcami mógł ściągnąć z Dalekiego Wschodu wiele dywizji i użyć ich do walk w Europie. Japończycy zaś uzyskali pewność, że w przypadku walk z Amerykanami Rosjanie nie zaatakują z Syberii. Japonia i ZSRR dotrzymały paktu. Po uderzeniu Niemiec na ZSRR wywiad radziecki potwierdził, że wojska japońskie nie uderzą na Syberię. Radziecki szpieg Richard Sorge powiadomił, że Japonia przygotowywała się do uderzenia na południe, przeciwko Stanom Zjednoczonym i Wielkiej Brytanii. Japońscy przywódcy postanowili podczas tajnej konferencji w Tokio 2 lipca 1941 nie włączać się do wojny z ZSRR, dopóki nie nastąpi całkowita klęska Armii Czerwonej.
W trakcie konferencji teherańskiej w listopadzie 1943 Józef Stalin zgodził się jednak na przystąpienie ZSRR do wojny z Japonią po pokonaniu Niemiec, natomiast podczas konferencji jałtańskiej w lutym 1945 zapowiedział udział ZSRR w wojnie z Japonią w ciągu trzech miesięcy od zakończenia wojny w Europie. W zamian miał otrzymać nabytki terytorialne na Dalekim Wschodzie – część Japonii (Wyspy Kurylskie i południowy Sachalin). Mimo zawartego układu o nieagresji z Japonią, przez cały okres II wojny światowej na Dalekim Wschodzie stacjonowało czterdzieści sowieckich dywizji. Wywiad japoński doniósł o transportach ciężkiego sprzętu wojskowego Koleją Transsyberyjską na Daleki Wschód. ZSRR zagroził strategicznym terenom Imperium Japońskiego – Mandżurii i Korei, które stanowiły podstawę japońskiej gospodarki. Wydobywano tam węgiel, rudę żelaza, produkowano elektryczność, stal oraz ponad połowę japońskiego paliwa syntetycznego. Dodatkowo japońskie fabryki, zagrożone amerykańskimi nalotami, zostały przeniesione do Mandżurii. Wybuch wojny jednak całkowicie zaskoczył Japończyków; nie spodziewali się jej w tak krótkim terminie.
27 kwietnia 1945 roku radziecki marszałek Aleksandr Wasilewski rozpoczął opracowywanie planu wojny z Japonią. ZSRR wypowiedział wojnę Japonii 8 sierpnia 1945, od dnia 9 sierpnia – dokładnie trzy miesiące po kapitulacji Niemiec (9 maja o 9:34 czasu moskiewskiego) oraz trzy dni po zrzuceniu przez Amerykanów bomby na Hiroszimę (6 sierpnia 1945 roku).
Operacja kwantuńska.
Rozpoczęła się 9 sierpnia 1945 roku, tuż po wypowiedzeniu wojny Japonii przez ZSRR. Ta operacja militarna zaplanowana została przez marszałka Wasilewskiego, a jej celem było wyzwolenie spod okupacji japońskiej Mandżurii i Korei do 38 równoleżnika (24 sierpnia 1945 roku) oraz zajęcie Sachalinu i Kuryli.
Ze strony japońskiej działania prowadziła tam Armia Kwantuńska. Po stronie sowieckiej działania były organizowane przez wojska Frontu Dalekowschodniego. Część wojsk radzieckich przerzucano na ten odcinek frontu tuż po opanowaniu Berlina. Główną operacyjną jednostką atakującą Armii Czerwonej był Front Zabajkalski, dowodzony przez Rodiona Malinowskiego (wcześniej dowódca II Frontu Ukraińskiego, potem minister obrony ZSRR), atakujący na kierunku Bajkał - Morze Wschodniochińskie.
Ofensywa radziecka nie natrafiła na silny opór. Wojska sowieckie pokonały trasę ok. 2000 km oraz góry Wielki Chingan, w ciągu około tygodnia zdobyły Qiqihar. Ciężkie walki rozgorzały pod Mudanjiang, gdzie do walki ruszyli japońscy żołnierze-samobójcy, detonując miny pod radzieckimi wozami bojowymi. 18 sierpnia zdobyty został Harbin. W trakcie desantu radzieckiego w Mukdenie został ujęty przez Armię Czerwoną cesarz Mandżukuo Puyi. Zajęty został również Port Artur, co stanowiło symboliczny rewanż za klęskę Rosji w wojnie z Japonią 40 lat wcześniej. Armia Czerwona zniszczyła równie liczną Armię Kwantuńską, zajmując Mandżurię w zaledwie 12 dni, a posuwając się dalej naprzód wraz z koreańską partyzantką komunistyczną wyzwoliła północną część Korei do 38 równoleżnika zdobywając m.in. Ch’ŏngjin oraz 24 sierpnia Pjongjang. 19 sierpnia Armia Kwantuńska skapitulowała, mimo to niektóre jej oddziały walczyły do końca sierpnia. Ponad pół miliona żołnierzy japońskich dostało się do niewoli radzieckiej.
Zajęcie Sachalinu i Kuryli.
11 sierpnia radziecka 16 Armia rozpoczęła natarcie w południowej należącej do Japonii części Sachalinu, zaś 18 sierpnia wielki desant radziecki wylądował na Kurylach gdzie zdobywały wyspę po wyspie napotykając na silny opór wojsk japońskich. Osiągnięcie ostatecznego celu – zdobycia Kuryli – ogłoszono 31 sierpnia 1945.
Kapitulacja Japonii i rezultaty wojny.
2 września 1945 na pokładzie pancernika „Missouri” w Zatoce Tokijskiej został podpisany akt kapitulacji Japonii. W imieniu ZSRR podpisał go gen. Dierewianko.
Rezultaty terytorialne wojny radziecko-japońskiej: 
Pomimo zakończenia działań wojennych traktat pokojowy między ZSRR a Japonią do dziś nie został podpisany, gdyż Japonia domaga się zwrotu Kuryli. Japonia niezmiennie utrzymuje, że są one integralną częścią Japonii (określane jako "Terytoria Północne"), nielegalnie okupowaną przez Rosję.

</doc>
<doc id="2689618" url="https://pl.wikipedia.org/wiki?curid=2689618" title="Franc Palme">
Franc Palme

Franc Palme (ur. 14 grudnia 1914 w Lublanie, zm. 27 lutego 1946 tamże) – jugosłowiański skoczek narciarski, zwycięzca pierwszego w historii konkursu na skoczni mamuciej, olimpijczyk z 1936.
Przebieg kariery.
W 1932 r. podczas zawodów w Bohinjskiej Bistricy ustanowił trzy rekordy Jugosławii w długości skoku (pierwszy z nich na 43 m). W 1933 r. zajął 39. miejsce w konkursie na dużej skoczni (K-70) podczas mistrzostw świata w narciarstwie klasycznym w Innsbrucku. 4 lutego 1934 wygrał mistrzostwa Królestwa Jugosławii, które zainaugurowały zarazem pierwszą mamucią skocznię narciarską na świecie – Bloudkovą velikankę w Planicy (K-90), skacząc na odległość 55 m i 60 m. W pierwszych międzynarodowych zawodach na tej skoczni, zorganizowanych 25 marca 1934, zajął ostatnie (14.) miejsce. W 1935 r. zajął 54. miejsce w konkursie na dużej skoczni (K-55) podczas mistrzostw świata w narciarstwie klasycznym w Wysokich Tatrach. W 1936 r. po raz pierwszy - i jak się okazało jedyny - wziął udział w igrzyskach olimpijskich, zajmując 43. miejsce w olimpijskim konkursie na dużej skoczni (K-80) w Garmisch-Partenkirchen. W 1939 r. zajął 24. miejsce w konkursie na dużej skoczni (K-75) podczas mistrzostw świata w narciarstwie klasycznym w Zakopanem.

</doc>
<doc id="2689623" url="https://pl.wikipedia.org/wiki?curid=2689623" title="Pokój negatywny i pozytywny">
Pokój negatywny i pozytywny

Pokój negatywny i pozytywny – kategorie powstałe w wyniku badań nad pokojem oraz konfliktami prowadzonych przez norweskiego socjologa w 1964 roku.
W swoich rozważaniach postanowił podzielić pokój na dwie kategorie:
Pokój pozytywny charakterystyczny jest dla państw wysoko rozwiniętych, gdzie występują silne społeczeństwa obywatelskie zaangażowane w procesy społeczno-polityczne.
Galtung sformułował również trzy pytania, na jakie należy odpowiedzieć chcąc przeciwdziałać zagrożeniom dla pokoju:
Jego rozważania przyczyniły się do zainteresowania kwestią pokoju w bardziej rozbudowanym znaczeniu niż „brak wojny”.

</doc>
<doc id="2689631" url="https://pl.wikipedia.org/wiki?curid=2689631" title="Aleksander Stpiczyński">
Aleksander Stpiczyński

Aleksander Stpiczyński vel Jerzy Wilski, vel Aleksander Starzyński, vel Feliks Cieszkowski, vel Jan Nowak, vel Arnold von Lückner, vel Andre Luckner, vel Jacques Fourdan, vel Jan Górski, vel Janusz Zalewski, ps. „ Wilski”, „Klara” (ur. 7 kwietnia 1898 we Włocławku, zm. 21 września 1987 w Warszawie) – major kawalerii Wojska Polskiego, oficer wywiadu i kurier Związku Walki Zbrojnej / Armii Krajowej, cichociemny, więzień obozów koncentracyjnych, dziennikarz, kawaler Orderu Virtuti Militari.
Życiorys.
Uczył się w szkole handlowej we Włocławku, w 1917 ukończył szkołę średnią (Polską Centralną Szkołę Komitetu Obywatelskiego) w Mohylewie, od tegoż roku służył w armii rosyjskiej, a od schyłku 1917 w I Korpusie Polskim. Jako żołnierz Wojska Polskiego brał udział w wojnie polsko-ukraińskiej w walkach o Lwów, a następnie w wojnie polsko-bolszewickiej.
Po wojnach pełnił służbę wojskową jako dowódca plutonu, następnie szwadronuw 4 pułku Ułanów Zaniemeńskich w Podbrodziu, a później w Wilnie. 3 maja 1922 został zweryfikowany w stopniu porucznika ze starszeństwem z dniem 1 czerwca 1919 i 279. lokatą w korpusie oficerów jazdy. Urlopowany z wojska studiował architekturę na Politechnice Warszawskiej, zdał tzw. egzamin półdyplomowy. 19 marca 1928 awansował na rotmistrza ze starszeństwem z dniem 1 stycznia 1928 i 8. lokatą w korpusie oficerów kawalerii.
Od 1934 w Oddziale II Sztabu Generalnego, od września do listopada 1934 uczestnik kursu radiowo–szyfrowego oraz informacyjnego. Jako agent "F-8" Wydziału "Wschód" pracował w polskim konsulacie w Kijowie do 1936, a w pierwszej połowie 1939 w Bratysławie. Od czerwca do sierpnia 1939 uczestnik kursu unifikacyjnego dla kapitanów w Centrum Wyszkolenia Piechoty w Rembertowie. Pod koniec sierpnia mianowany delegatem Sztabu Głównego WP przy planowanym do sformowania Korpusie Czeskim w Polsce.
5 września 1939 ewakuował się z Oddziałem II, 22 stycznia 1940 w Paryżu wstąpił do Polskich Sił Zbrojnych pod dowództwem francuskim. Od 19 kwietnia 1940 przydzielony do Komendy Głównej Związku Walki Zbrojnej w Angers. 21 kwietnia 1940 zaprzysiężony na rotę ZWZ (ZWZ-AK), wyznaczony emisariuszem Naczelnego Wodza gen. Władysława Sikorskiego do Komendy Głównej ZWZ.
Oficer Wydziału Wywiadu Ofensywnego Oddziału II KG ZWZ, organizator i kierownik sieci wywiadowczej „Wschód”, następnie referatu wschodniego WW-72, „Pralnia”, obejmującego Litwę, Wileńszczyznę, Łotwę i Białoruś. Po wybuchu wojny niemiecko–sowieckiej organizator oraz do kwietnia 1942 kierownik ośrodka wywiadowczego w Wilnie. Od końca 1942 przydzielony do komórki przerzutowo – wywiadowczej Oddziału II KG AK o kryptonimie „666”, kierowanej przez Kazimierza Leskiego. We współpracy z Działem łączności Zagranicznej Oddziału „B” KG AK organizowali trasy przerzutowe dla kurierów, przez Niemcy, Francję i Hiszpanię.
26 grudnia 1942 wysłany jako kurier gen. Stefana Roweckiego z Warszawy do gen. Władysława Sikorskiego w Londynie wyruszył jako fałszywy pułkownik baron Arnold von Lückner (rzekomy potomek marszałka Francji Mikołaja Lücknera, straconego na szafocie w 1794). Na ówczesnej granicy niemiecko–francuskiej w Elfrigen, wobec braku przepustki granicznej, skierowany do komendy okręgu wojskowego w Strasburgu. Przyjęty przez feldmarszałka Rzeszy Wilhelma von Lista, który udostępnił mu samochód, podwożąc na dworzec kolejowy.
W lutym 1943 wyruszył ponownie w stronę granicy francusko – hiszpańskiej jako Andre Luckner, dzięki pomocy francuskiego ruchu oporu przez część drogi ukryty w tendrze lokomotywy pociągu premiera Vichy Pierre’a Lavala. W nocy 6 lutego 1943 w przygranicznej miejscowości Amelie des Bains aresztowany, osadzony w cytadeli Perpignan. Po podejmowanych kilkakrotnie próbach ucieczki 26 kwietnia 1943 wysłany do obozu koncentracyjnego KL Compiegne. Podczas transportu wraz z czterema współwięźniami uciekł przez wyciętą dziurę w podłodze wagonu. Doznał poważnego urazu kolana, aresztowany, osadzony w szpitalu więziennym w Metz, 11 maja 1943 operowany. 22 lipca uciekł ze szpitala, wykręcając śruby mocujące kratę w oknie oraz schodząc z trzeciego piętra po linie z prześcieradeł. Po nawiązaniu kontaktu z lokalnym ruchem oporu 17 października 1943 przekroczył granicę niemiecko-francuską, 17 października 1943, z konspiracyjnego lądowiska w okolicach Tours odleciał angielskim samolotem do Londynu, tam ponownie poddany operacji kolana. 24 stycznia 1944 odznaczony Orderem Virtuti Militari przez Naczelnego Wodza gen. Kazimierza Sosnkowskiego.
Zgłosił się do służby w okupowanej Polsce, przeszkolony na kursie spadochronowym. Zrzucony do Polski jako cichociemny, w nocy 21/22 września 1944 w sezonie operacyjnym „Odwet”, w operacji lotniczej „Przemek 1”, z samolotu Liberator KG-834 „U” (1586 Eskadra PAF), po starcie z lotniska Campo Casale nieopodal Brindisi, zrzut na placówkę odbiorczą „Rozmaryn”, w okolicach miejscowości Czaryż, 6 km od Secemina. Razem z nim skoczyli cichociemni: ppor. Marian Leśkiewicz, płk Przemysław Nakoniecznikoff-Klukowski, ppor. Zenon Sikorski, por. Tadeusz Sokół, plt. Kazimierz Śliwa. Skoczkowie przerzucili 303 tys. dolarów w banknotach, 3,6 tys. dolarów w złocie oraz 3 miliony złotych na potrzeby AK. Zrzucono także dwanaście zasobników i dwie paczki, razem ze skoczkami w czterech nalotach na placówkę odbiorczą w godz. 00.12 – 00.25. Zrzut skoczków oraz broni przyjął oddział 1 batalionu 3 Pułku Piechoty Legionów AK, dowodzony przez kpt. Jerzego Niemcewicza ps. Kłos. Po skoku w dyspozycji szefa Oddziału II KG AK, uczestniczył w walkach na Kielecczyźnie.
23 grudnia 1944 aresztowany w Krakowie przez Niemców, osadzony w więzieniu Montelupich, przesłuchiwany przez funkcjonariuszy gestapo i abwehry, torturowany. 16 stycznia 1945 wywieziony do obozu koncentracyjnego Groß-Rosen, później w obozach Mittelbau-Dora, Sachsenhausen i Mauthausen-Gusen. 5 maja 1945 uwolniony przez oddziały amerykańskiej 11 Dywizji Pancernej.
Od 4 sierpnia 1945 w Wielkiej Brytanii, od 14 września przydzielony do Centrum Wyszkolenia Piechoty Polskich Sił Zbrojnych. Od października 1946 do października 1948 w Polskim Korpusie Przysposobienia i Rozmieszczenia. Publikował artykuły m.in. w „Orle Białym”, „Dzienniku Polskim i Dzienniku Żołnierza” a także w „Dzienniku Polskim” (Detroit, USA).
Od stycznia 1949 do września 1974 wraz z żoną i synem mieszkał w Ekwadorze, gdzie miał plantację, a później był właścicielem baru "Cafe Central" oraz garbarni skór w Quito. Od 1969 zarządzał Kolegium Salezjanów w San Cristobal.
W 1972 doznał udaru mózgu, został częściowo sparaliżowany. 24 września 1974 razem z rodziną powrócił na stałe do Polski, zamieszkał w Warszawie. Wydał książkę o swych przeżyciach „Wbrew wyrokowi losu” (wydania 1981 i 1988, oba w wyd. PAX).
Jego żoną była Anna z domu Mirecka (1901-1981), uczestniczka powstania warszawskiego. Oboje zostali pochowani na cmentarzu na Powązkach w Warszawie (kw. B rz. 6 gr. 13)

</doc>
<doc id="2689635" url="https://pl.wikipedia.org/wiki?curid=2689635" title="Medal za Osiągnięcie Lotnicze">
Medal za Osiągnięcie Lotnicze

Medal za Osiągnięcie Lotnicze (ang. "Aerial Achievement Medal") – amerykańskie odznaczenie wojskowe ustanowione w 3 lutego 1988 przez Sekretarza Sił Powietrznych USA, przyznawane żołnierzom tych sił za „trwałe chwalebne osiągnięcie dokonane podczas lotu” ("sustained meritorious achievement while participating in aerial flight"). W hierarchii odznaczeń zajmuje miejsce przed Medalem Pochwalnym, a po Medalu Lotniczym i jest nadawany osobom, które nie kwalifikują się do otrzymania tego ostatniego. Medal mogą otrzymać piloci oraz pozostała załoga samolotów lub helikopterów, jak również operatorzy samolotów bezzałogowych.
Odznaczenie może być nadane wielokrotnie. Kolejne nadanie jest oznaczane poprzez nałożenie na wstążkę (oraz baretkę) brązowej odznaki w formie pęku liści dębowych ("oak leaf cluster"). Pięć odznak brązowych jest zastępowanych odznaką srebrną.

</doc>
<doc id="2689637" url="https://pl.wikipedia.org/wiki?curid=2689637" title="Franz Haslberger">
Franz Haslberger

Franz Haslberger (ur. 3 grudnia 1914 – zm. 17 września 1939) – niemiecki skoczek narciarski, uczestnik Zimowych Igrzysk Olimpijskich 1936 w Garmisch-Partenkirchen.
Igrzyska olimpijskie.
Franz Haslberger uczestniczył w Zimowych Igrzyskach Olimpijskich 1936 w Garmisch-Partenkirchen. Na tych igrzyskach wystąpił w zawodach na skoczni normalnej K-80. Zawody ukończył na 17. miejscu wśród 48 zawodników biorących udział w konkursie. Zawody zostały zdominowane przez Norwegów, którzy zajęli trzy miejsca w pierwszej piątce zawodów.
Były to jego jedyne igrzyska w karierze. Poległ podczas kampanii wrześniowej.

</doc>
<doc id="2689645" url="https://pl.wikipedia.org/wiki?curid=2689645" title="Mirosława Czarnecka">
Mirosława Czarnecka

Mirosława Elżbieta Czarnecka (ur. 4 sierpnia 1956 r. w Kłodzku) – polska filolog germańska, nauczycielka akademicka związana z Uniwersytetem Wrocławskim.
Życiorys.
Urodziła się w 1956 roku w Kłodzku, gdzie ukończyła szkołę podstawową, a następnie Liceum Ogólnokształcące im. Bolesława Chrobrego. Po pomyślnie zdanym egzaminie maturalnym w 1975 roku podjęła studia na kierunku filologia germańska na Uniwersytecie Wrocławskim, które ukończyła w 1979 roku, uzyskawszy magisterium. Bezpośrednio po ukończeniu studiów podjęła pracę na macierzystym Instytucie Filologii Germańskiej UWr, gdzie kolejno przeszła przez wszystkie stopnie awansu zawodowego nauczyciela akademickiego od asystenta przez adiunkta i profesora nadzwyczajnego w 1999 roku do profesora zwyczajnego w 2006 roku.
W roku akademickim 1976/1977 studiowała germanistykę na Uniwersytecie Humboldta w Berlinie. Często wyjeżdżała na stypendia i staże do Niemiec w ramach fundacji DAAD, Volkswagen Stiftung oraz Herzog August Bibliothek w Wolfenbüttel. Stopień naukowy doktora uzyskała w 1986 roku na podstawie pracy pt. "Frauenliteratur der 70er und 80er in der Bundesrepublik Deutschland", napisanej pod kierunkiem prof. Mariana Szyrockiego. Rada Wydziału Filologicznego UWr nadała jej w 1997 roku stopień naukowy doktora habilitowanego nauk humanistycznych w zakresie literaturoznawstwa o specjalności historia literatury na podstawie rozprawy "Die 'verse schwangere' Elysie. Zum Anteil der Frauen an der literarischen Kultur Schlesiens im 17. Jahrhundert". W 2005 roku prezydent Aleksander Kwaśniewski nadał jej tytuł profesora nauk humanistycznych.
W Instytucie Filologii Germańskiej UWr pełniła funkcję kierownika Zakładu Literatury Niemiec, Austrii i Szwajcarii XIX i XX wieku, a w latach 1993-2002 zastępcy dyrektora jednostki naukowo-dydaktycznej do spraw dydaktycznych i studenckich. W tym czasie zreformowała program studiów, wprowadzając ich dwustopniowość oraz system punktów kredytowych ECTS, co zaowocowało przyznaniem instytutów pierwszej akredytacji w kraju. Poza Uniwersytetem Wrocławskim wykładała jeszcze na Państwowej Wyższej Szkole Zawodowej im. Angelusa Silesiusa w Wałbrzychu.
Dorobek naukowy.
Jej zainteresowania naukowe koncentrują się wokół problematyki związanej z literaturą i kulturą śląskiego baroku, dawną i współczesną kobiecą literaturą w Niemczech oraz literaturą niemieckiego modernizmu. W ramach swoich głównych badań, dotyczących baroku niemieckiego, współpracuje z najważniejszymi badaczami zagranicznymi w Niemczech, Szwajcarii, Austrii, Francji, Czechach i USA. Organizuje międzynarodowe konferencje poświęcone tym badaniom oraz uczestniczy w sympozjach zagranicznych. Jest współpracownikiem Pracowni badań nad literaturą i kulturą baroku śląskiego. Wydaje regularnie tomy poświęcone kulturze i literaturze śląskiego baroku wraz z reprintami XVII-wiecznych druków ze zbiorów Biblioteki Uniwersyteckiej we Wrocławiu. Wypromowała 5 doktorów. 
Opublikowała 77 pozycji, w tym 10 współautorskich. Jest autorką 3 przekładów z języka niemieckiego na polski. Do najważniejszych jej publikacji należą:

</doc>
<doc id="2689646" url="https://pl.wikipedia.org/wiki?curid=2689646" title="Peter Putnam">
Peter Putnam

Peter Matthew Putnam (ur. 6 sierpnia 1976 w Dalton w stanie Georgia) to amerykański kulturysta, zawodnik fitness i trener. Zwycięzca zawodów 2004 NPC Collegiate Nationals, 2007 NPC National w kategorii lekkociężkiej oraz 2008 NPC Nationals, w tej samej kategorii. Uczestnik zmagań IFBB 2009 Europa Supershow oraz 2010 Sacramento Pro Championships. Gościł na okładkach czasopism: "Flex", "IronMan", "Muscle and Fitness", "Muscle Mag International".

</doc>
<doc id="2689647" url="https://pl.wikipedia.org/wiki?curid=2689647" title="Shinji Tatsuta">
Shinji Tatsuta



</doc>
<doc id="2689649" url="https://pl.wikipedia.org/wiki?curid=2689649" title="Madox (piosenkarz)">
Madox (piosenkarz)

Madox, właśc. Marcin Majewski (ur. 9 września 1989 w Złotoryi) – polski piosenkarz, kompozytor, autor tekstów oraz model.
Pseudonim artystyczny wymyślił, będąc nastolatkiem, gdy prowadził fotobloga. Pod zdjęciami pojawiały się kontrowersyjne notki, w których sprzeciwiał się nietolerancji i dyskryminacji, z którą spotykał się podczas konkursów i festiwali muzycznych oraz fotograficznych. Pseudonim miał być uniwersalny i wymawiany tak samo w każdym języku.
Młodość.
Wczesne lata dzieciństwa spędził w Paryżu. W wieku czterech lat wystąpił po raz pierwszy przed publicznością z okazji Dnia Matki, wykonując utwór „To Ty mamo” w polskim kościele pw. Wniebowzięcia Najświętszej Maryi Panny niedaleko Place de la Concorde w centrum Paryża. W drugiej połowie lat 90. powrócił do Polski, gdzie przez kolejną dekadę uczył się w Lubinie. Uczęszczał do Salezjańskiego Gimnazjum im. Św. Dominika Savio w Lubinie. W trakcie nauki w I Liceum Ogólnokształcącym im. Mikołaja Kopernika stawiał pierwsze kroki na scenie muzycznej.
Po ukończeniu liceum przeniósł się do Wrocławia, gdzie studiował dziennikarstwo i komunikację społeczną na Wyższej Szkole Zarządzania „Edukacja”, którą skończył na poziomie licencjata oraz chemię środowiska na Uniwersytecie Wrocławskim. Z kierunku ścisłego zrezygnował, by móc się skoncentrować na karierze muzycznej.
Kariera muzyczna.
W 2007 zdobył Grand Prix oraz nagrodę publiczności na Międzyszkolnym Festiwalu Piosenki Francuskiej dzięki wykonaniu utworu „Déshabillez-moi” z repertuaru Juliette Gréco. W tym samym czasie zajął pierwsze miejsce w Regionalnym Konkursie Piosenki Anglojęzycznej na Dolnym Śląsku, wykonując „Like a Virgin” z repertuaru Madonny.
W 2009 wziął udział w przesłuchaniach do drugiej edycji programu TVN "Mam talent!". Podczas castingów wykonał utwory „Paparazzi” Lady Gagi i „Bambino” Dalidy. Występ piosenkarza wywołał wiele kontrowersji ze względu na jego androgyniczną urodę. O jego występie napisał m.in. amerykański bloger Perez Hilton na swoim Twitterze, dzieląc się linkiem do występu. Majewski doszedł do półfinałów programu. Początkowo miał wykonywać utwór Madonny „Frozen”. Ostatecznie zaśpiewał piosenkę „Stop!” z repertuaru Sam Brown. W głosowaniu telewidzów był drugi z różnicą niespełna 0,5% głosów, ale decyzją jurorów nie przeszedł do finału.
W grudniu 2009 do sieci trafił utwór i teledysk „Na całej połaci śnieg”, nagrany wspólnie z Katarzyną Sawczuk oraz Anną Gogolą. W tym samym czasie oznajmił w trakcie programu "Dzień dobry TVN", że zaczął współpracę z Grupa 13 nad swoim debiutanckim krążkiem.
W maju 2011 zaprezentował teledysk do singla „High on You”. Klip wywołał burzę w Internecie ze względu na mocno erotyczny charakter obrazu. Piosenkarz przeszedł metamorfozę wizerunkową. Teledysk znalazł się w czołówce najchętniej oglądanych teledysków na portalach Onet.pl oraz Interia.pl, zajął też pierwsze miejsce na liście najchętniej oglądanych teledysków w duńskim oddziale MTV. W czerwcu wydał singiel „On and On”, który powstał we współpracy z Pawbeats. Teledysk do utworu pojawił się 11 lipca 2011 roku. Utwór znalazł się ponownie w zestawieniach najlepiej oglądanych teledysków na portalach Onet.pl, Interia.pl oraz debiutował na drugiej pozycji w holenderskim oddziale MTV i pozostał przez trzy tygodnie w „top 5” najchętniej oglądanych teledysków. W tym okresie utwór pojawił się w notowaniach w Hongkongu. W międzyczasie artysta promował swój materiał serią koncertów klubowych w Warszawie, Krakowie, Trójmieście, Łodzi, Poznaniu, Wrocławiu, Katowicach, Toruniu, Bydgoszczy i Olsztynie. W wakacje wystąpił na hit festiwalu Radio Eska oraz finale Miss Polski Nastolatek. Na kilka tygodni przed wydaniem albumu wystąpił jako jeden z gości w programie „Kuba Wojewódzki”, promując swoją nadchodzącą płytę. 4 października nakładem EMI Music Poland ukazał się debiutancki album pt. "La révolution Sexuelle". Trzecim singlem z tego albumu został utwór tytułowy, do którego powstał teledysk zrealizowany przez duet Grymuza&amp;Lewicka. Trasa koncertowa zakończyła się oficjalnie 24 lipca 2012 roku, podczas koncertu w trójmiejskiej Ergo Arena, gdzie Madox wystąpił jako support duetu Roxette. Jak wiadomo z mediów społecznościowych artysty cały nakład debiutanckiego albumu został wyprzedany.
W 2013 wystąpił na gali magazynu „Moda i Styl”, dając ostatni występ przed swoim wyjazdem do Francji. W następnym roku pojawił się na okładce czasopisma, udzielając obszernego wywiadu na temat podróży, którą odbył do kraju dzieciństwa, aby znaleźć inspiracje na nową płytę. W 2014 uzyskał licencjat na kierunku „Dziennikarstwo i komunikacja społeczna”. 
W 2015, podczas gościnnego udziału w programie "Project Runway Polska", w którym wystąpił w roli modela, potwierdził wydanie nowego materiału. Madox zamykał pokaz zwycięzcy II edycji programu stacji TVN Michała „Vandis” Zielińskiego. W czerwcu podpisał kontrakt z wytwórnią Universal Music Polska, jesienią wydał singiel „Warszawski sen”. W lipcu 2016 zaprezentował singiel „Les roses noires”. W 2017 rozwiązał kontrakt z wytwórnią i rozpoczął karierę jako artysta niezależny. 
W 2018 wydał singiel „QRVA”. Utwór wzbudził wiele kontrowersji ze względu na tytuł oraz mroczny teledysk. Tydzień po premierze teledysku do utworu wystąpił na festiwalu ENEA Spring Break Show Case, prezentując kilka przedpremierowych utworów z nadchodzącego albumu oraz swój nowy wizerunek. 2 sierpnia wydał singiel „One More Show”, do którego zrealizował teledysk w reżyserii Piotra Smoleńskiego. Utwór został oficjalnym hymnem wyborów Mister Gay Europe, które odbyły się w Poznaniu. Utwór doczekał się swojej reedycji w postaci maxi singla z remixami oraz polską wersją językową „Emoji”.
W latach 2018–2019 był jednym z jurorów talent-show telewizji Polsat "„Śpiewajmy razem. All Together Now”". W tym samym czasie dołączył do akcji "Artyści przeciw nienawiści". W październiku 2019 wydał singiel „S.E.X.”, do którego zrealizował teledysk. Na 2020 zaplanował premierę albumu pt. "Colours".

</doc>
<doc id="2689650" url="https://pl.wikipedia.org/wiki?curid=2689650" title="Zaghawa">
Zaghawa

Zaghawa – grupa etniczna zamieszkująca we wschodniej części Czadu oraz na zachodzie Sudanu, w większości w Darfurze. Liczą około 171 tys. osób. 
Nazywają siebie samych "beri", natomiast określenie "zaghawa" zostało im nadane przez sąsiadujące plemiona arabskie. Posługują się językiem zaghawa. Zajmują się pasterstwem bydła i wielbłądów oraz w dosyć znacznym stopniu uprawą ziemi. W XVII wieku przyjęli islam, jednak ciągle żywe są zapożyczenia z wierzeń tradycyjnych.
Były prezydent Czadu Idriss Déby wywodził się z ludu Zaghawa, tak jak wielu członków rządu. Na terenie Sudanu przedstawiciele tej grupy etnicznej są aktywni w wielu ruchach zbrojnych zaangażowanych w konflikt w Darfurze.

</doc>
<doc id="2689651" url="https://pl.wikipedia.org/wiki?curid=2689651" title="Język hiszpański w Stanach Zjednoczonych">
Język hiszpański w Stanach Zjednoczonych

Język hiszpański w Stanach Zjednoczonych jest drugim po angielskim najczęściej używanym językiem. Liczba osób posługująca się nim to ponad 48 mln osób, co czyni ten kraj drugim na świecie (po Meksyku) z największą populacją osób hiszpańskojęzycznych. Przewiduje się, że do roku 2050 Stany Zjednoczone wyprzedzą Meksyk i staną się największym hiszpańskojęzycznym państwem na świecie. Ponadto wiele instytucji, czy stron rządowych jest dwujęzyczna m.in.: Oficjalny Portal Rządowy USA, Biały Dom - "La Casa Blanca", FBI czy Strona Opieki Zdrowotnej. W 1973 założona została w Nowym Jorku "Academia Norteamericana de la Lengua Española", będąca w strukturach Stowarzyszenia Akademii Języka Hiszpańskiego, która reguluje normy i zasady języka hiszpańskiego. 
Historia.
Język hiszpański ma długą historię na terenie Stanów Zjednoczonych i jest obecny na tych terenach począwszy od XVI wieku. W 1513 r. Juan Ponce de León hiszpański żeglarz i konkwistador przybył na ziemie dzisiejszej Florydy, 1565 r. na te same tereny dotarł inny hiszpański konkwistador Pedro Menéndez de Avilés, który założył tu miasto "San Agustín" dzisiejsze St. Augustine. W wyniku wojny amerykańsko-meksykańskiej w latach 1846-1848, Meksyk utracił około połowy swojego terytorium na rzecz Stanów Zjednoczonych. Na mocy traktatu pokojowego z Guadalupe Hidalgo Meksykanie mieszkający na terenach stanów przyłączonych do USA otrzymali amerykańskie obywatelstwo. Traktat ten regulował również status języka hiszpańskiego w Kalifornii mówiąc iż: "wszystkie ustawy, dekrety, rozporządzenia i przepisy pochodzące z jednego z trzech mocarstw najwyższych tego stanu, które ze swej natury wymaga publikacji muszą być publikowane w języku angielskim i hiszpańskim." W 1870 r. Anglosasi stali się większością w stanie Kalifornia tym samym w 1879 r. władze stanu ustanowiły nową konstytucję zgodnie, z którą wszystkie oficjalne postępowania powinny być prowadzone w języku angielskim, zachowując tę klauzulę, która weszła w życie dopiero w 1966 roku. Jednakże dziś język hiszpański jest powszechnie stosowany w całym stanie zarówno we wszystkich instytucjach stanowych, środkach transportu czy w mediach publicznych. Ponadto wszystkie dokumenty stanowe stanu Kalifornia wydawane są w dwóch językach: angielskim i hiszpańskim. 
Hiszpański jest używany również w całym stanie Nowy Meksyk, gdzie jest językiem urzędowym wraz z językiem angielskim i cieszy się tam ochroną konstytucyjną, także w stanie Kolorado i na południu całych Stanów Zjednoczonych wzdłuż granicy z Meksykiem począwszy od XVII wieku. W Teksasie, angielski jest używany w sposób konwencjonalny, ale stan ten nie ma języka urzędowego, a język hiszpański jest tu drugim po angielskim najpowszechniej używanym językiem. Począwszy od II połowy XX wieku język hiszpański został wzmocniony w Stanach Zjednoczonych przez duży napływ imigrantów z krajów Ameryki Środkowej, Karaibów i Meksyku i stał się drugim językiem komunikacji w tym kraju, obecnie ten trend trwa i hiszpański rozprzestrzenia się po coraz większej ilości miast i stanów (tzw. proces latynizacji Stanów Zjednoczonych), zaś Amerykanie, dla których językiem ojczystym jest angielski, uczą się hiszpańskiego obowiązkowo w szkołach i na uczelniach, począwszy od edukacji przedszkolnej.
Ludność hiszpańskojęzyczna w USA.
Nowa większość hiszpańska w Nowym Meksyku.
W stanie "Nowy Meksyk" od 1 lipca 2006 r. ludność pochodzenia hiszpańskiego stała się większością, w wyniku największego przyrostu ludności; taki stan rzeczy zdarzył się ostatni raz w 1850 roku, dwa lata po włączeniu tego terenu do Stanów Zjednoczonych.
Ponadto na Wyspach Dziewiczych Stanów Zjednoczonych ludność hiszpańska stanowi około 15% ogółu ludności, czyli 16 788 osób.
Nauczanie języka hiszpańskiego.
Po języku angielskim język hiszpański jest językiem, w którym studiuje największa liczba studentów. Język ten jest najpopularniejszym językiem obcym nauczanym w amerykańskich szkołach, szkołach typu "college" czy uniwersytetach (ponad 75% wszystkich uczniów i studentów). Obecnie na terenie Stanów Zjednoczonych istnieje pięć Instytutów Cervantesa w: Nowym Jorku, Chicago, Albuquerque, Seattle i San Francisco. W najbliższych latach planowane jest znacznie zwiększenie ilości tej instytucji o kolejne miasta takie jak: Waszyngton, Los Angeles, Boston, Houston czy Denver.
"Mass media" w języku hiszpańskim.
Telewizja.
12 największych stacji telewizyjnych nadających w języku hiszpańskim: Univision (52% amerykańskich gospodarstw domowych), Telemundo, TeleFutura, V-me, Estrella TV, Azteca América, LATV, Mexicanal, Tr3s, Inmigrante TV, Mega TV, CaribeVisión. Wiele amerykańskich stacji telewizyjnych takich jak: Discovery Channel, MTV, Fox Deportes ("Fox Sports en Español"), CNN en español, Mun2 czy Fox nadaje programy w dwóch językach.
Radio.
Istnieje wiele stacji radiowych nadających po hiszpańsku, największymi są: Univisión Radio, Hispanic Radio Network oraz Entravision Radio. Jednocześnie istnieje wiele innych mniejszych lub większych stacji radiowych nadających po hiszpański, którymi są m.in.: Americans for Radio Diversity, Amor 107.5, El Cucuy, eRitmo.com, Estéreo Latino, Estéreo Sol, Frecuencia Latina, La Campeona, La Cubanísima, La Fantástica, La Favorita, La Ley 1079, La Ley 941, La Mega, La Mexicana, La Nueva, La Nueva Tropical, La Nueva 105.9, La Primerísima, La Tremenda, La Zeta, Latino Mix FM, Latino USA, Los Dudes.com, Radio Alerta, Radio América, Radio Avance, Radio Bilingüe, Radio Esperanza, Radio Fiesta, Radio Interativa FM, Radio Mambi La Grande, Radio Omega, Radio Única, Radio y Música, Ritmo Guanaco, Romance FM, Solo Para Mujeres, Stereo Fiesta, Super Estrella, Rhythm Radio, W Radio 690 AM.
Prasa.
La Opinión wydawaną w Kalifornii jest najczęściej czytaną gazetą w języku hiszpańskim, następnie w kolejności są: El Nuevo Herald wydawaną na Florydzie oraz El Diario La Prensa w Nowym Jorku. Ponadto istnieje wiele gazet wydawanych w języku hiszpańskim na terenie Stanów Zjednoczonych w poszczególnych stanach; na poniżej liście znajdują się tylko najważniejsze i największe wydawane w poszczególnych stanach:
Nazwy w języku hiszpańskim.
W Stanach Zjednoczonych istnieje wiele nazw pochodzących z języka hiszpańskiego, co związane było z hiszpańską kolonizacją tych terenów, głównie są to obszary południowych stanów. Wiele miast, rzek, gór czy dróg posiada swe oryginalne hiszpańskie nazewnictwo. Ponadto, zarówno typowe nazwy miejsc, które są oparte na charakterystycznych cechach danego krajobrazu mają swe nazwy w języku hiszpańskim, są to np.:

</doc>
<doc id="2689656" url="https://pl.wikipedia.org/wiki?curid=2689656" title="Zjawisko quasi - periodyczne">
Zjawisko quasi - periodyczne



</doc>
<doc id="2689657" url="https://pl.wikipedia.org/wiki?curid=2689657" title="Sierp i Młot">
Sierp i Młot



</doc>
<doc id="2689659" url="https://pl.wikipedia.org/wiki?curid=2689659" title="Karoly Gombos">
Karoly Gombos



</doc>
<doc id="2689662" url="https://pl.wikipedia.org/wiki?curid=2689662" title="Homopolikondensacja">
Homopolikondensacja



</doc>
<doc id="2689663" url="https://pl.wikipedia.org/wiki?curid=2689663" title="Kazimierz Światopełk-Mirski">
Kazimierz Światopełk-Mirski

Kazimierz Światopełk-Mirski (ur. 3 lipca 1891 w Worońcu k. Białej Podlaskiej, zm. 8 lipca 1941 w KL Auschwitz-Birkenau) – polski ziemianin, działacz społeczny, polityk, poseł na Sejm w II RP.
Życiorys.
Syn Czesława Światopełk-Mirskiego h. Białynia (1862–1920) i Marii Antoniny z Fragetów (1869–1938). Był bratem Julii (1890–1981), Józefa (1893–1970) i Marii Ludwiki (1901–1998). W 1910 ukończył gimnazjum gen. P. Chrzanowskiego w Warszawie. W latach 1910–1914 studiował rolnictwo w Wyższej Szkole Rolniczej w Stuttgarcie i na uniwersytecie w Berlinie. W 1917 wstąpił do I Korpusu gen. J. Dowbor-Muśnickiego. Od 1918 służył w 3 pułku ułanów, później w wojnie polsko-bolszewickiej 1920 brał udział jako oficer 203 pułku ułanów. W latach 30. piastował urząd prezesa okręgowego Towarzystwa Organizacji i Kółek Rolniczych (TOiKR), prezesa Związku Ziemian, członka rady wojewódzkiej i stanowisko radcy Izby Rolniczej w Lublinie.
W 1935 został posłem IV kadencji (1935–1938) wybranym 41 701 głosami z okręgu nr 37 (powiat bialski, włodawski i radzyński).
W czasie II wojny światowej, w czerwcu 1940 został aresztowany przez gestapo i uwięziony, początkowo w Białej Podlaskiej, a następnie w Zamku w Lublinie. 15 października 1940 został wywieziony do obozu koncentracyjnego Auschwitz, gdzie zmarł.
Od 3 czerwca 1924 był mężem Izabeli hr. Potulickiej h. Grzymała (1899–1980), z którą miał synów: Krzysztofa (1925–1944) i Michała.

</doc>
<doc id="2689665" url="https://pl.wikipedia.org/wiki?curid=2689665" title="Jerzy Piekalski">
Jerzy Piekalski

Jerzy Piekalski (ur. 19 grudnia 1956 roku w Górze) – polski archeolog, specjalizujący się w archeologii późnego średniowiecza i nowożytności, architekturze i budownictwie ogólnym; nauczyciel akademicki związany z Uniwersytetem Wrocławskim.
Życiorys.
Urodził się w 1956 roku w Górze, w województwie dolnośląskim, gdzie spędził swoje dzieciństwo i wczesną młodość. W latach 1976–1982 studiował na Wydziale Filozoficzno-Historycznym Uniwersytetu Wrocławskiego zdobywając magisterium z archeologii. Bezpośrednio po ukończeniu studiów podjął pracę w Muzeum Zamkowym w Malborku. W latach 1984–1991 był zatrudniony w Instytucie Historii Architektury, Sztuki i Techniki Politechniki Wrocławskiej. W międzyczasie na swojej macierzystej uczelni uzyskał stopień naukowy doktora nauk humanistycznych na podstawie pracy pt. "Wrocław-Ołbin we wczesnym średniowieczu", którą napisał pod kierunkiem prof. Józefa Kaźmierczyka. 
W 1991 roku został zatrudniony w Katedrze, a następnie po jej przekształceniu w Instytucie Archeologii UWr. Korzystając ze stypendiów programu TEMPUS, Fundacji Alexandra von Humboldta i Fundacji Lanckorońskich, odbył liczne staże naukowe na uniwersytetach w: Tybindze (1995), Getyndze (1996–1998, 2000) i Wiedniu (2000). Rada Wydziału Nauk Historycznych i Pedagogicznych UWr nadała mu w 2000 roku stopień naukowy doktora habilitowanego nauk humanistycznych w zakresie archeologii o specjalności archeologia średniowiecza na podstawie rozprawy nt. "Od Kolonii do Krakowa. Przemiana topografii wczesnych miast". W 2002 roku otrzymał stanowisko profesora nadzwyczajnego. W 2005 roku prezydent Aleksander Kwaśniewski nadał mu tytuł profesora nauk humanistycznych. Poza tym byłdyrektorem Instytutu Archeologii UWr (do 2012).
W 2019 został członkiem Rady Doskonałości Naukowej I kadencji.
Dorobek naukowy.
Jego zainteresowania naukowe koncentrują się wokół zagadnień związanych z archeologią późnego średniowiecza i nowożytności, architekturą i budownictwem ogólnym, ze szczególnym uwzględnieniem archeologii miast, zamków i rezydencji oraz klasztorów i kościołów. O uznaniu jego dorobku naukowego świadczy fakt powołania go do Polskiej Akademii Nauk. Jest autorem 42 publikacji, w tym współautorem 3 książek. Ponadto napisał samodzielnie lub z zespołem ponad 120 nieopublikowanych sprawozdań z wykopalisk archeologicznych. Wypromował jak dotychczas 6 doktorów. Do ważniejszych jego publikacji należą:

</doc>
<doc id="2689666" url="https://pl.wikipedia.org/wiki?curid=2689666" title="Osanna of Mantua">
Osanna of Mantua



</doc>
<doc id="2689670" url="https://pl.wikipedia.org/wiki?curid=2689670" title="Niekrasow">
Niekrasow

Zobacz też:

</doc>
<doc id="2689671" url="https://pl.wikipedia.org/wiki?curid=2689671" title="Andriej Niekrasow (pisarz)">
Andriej Niekrasow (pisarz)

Andriej Siergiejewicz Niekrasow (; ur. w Moskwie, zm. 15 lutego 1987) – radziecki marynarz i pisarz.
Życiorys.
Najbardziej popularnym dziełem Niekrasowa jest powieść dla młodzieży "Przygody kapitana Załganowa" (tytuł oryginału transkr. "Prikliuczenija kapitana Vrungela"), publikowana początkowo (od 1928) w komsomolskim miesięczniku „Pionier” w formie komiksu, a w 1939 wydana w pełnej wersji książkowej.
W Polsce książka ta ukazała się w tłumaczeniu Ireny Tuwim; w latach 1976-1979 na motywach tej powieści powstał radziecki serial rysunkowy "Przygody kapitana Wrungla".
Został pochowany na Cmentarzu Wagańkowskim w Moskwie.

</doc>
<doc id="2689672" url="https://pl.wikipedia.org/wiki?curid=2689672" title="Andorski związek piłki nożnej">
Andorski związek piłki nożnej



</doc>
<doc id="2689677" url="https://pl.wikipedia.org/wiki?curid=2689677" title="Xavi Andorrà">
Xavi Andorrà

Xavier „Xavi” Andorrà Julià (wym. ; ur. 7 czerwca 1985 r.) – andorski piłkarz występujący na pozycji pomocnika lub napastnika, reprezentant kraju.
Andorrà rozpoczynał karierę piłkarską w klubie FC Andorra. W późniejszych latach występował w katalońskich CD Benicarló, Gimnástico Alcázar, czy CD Binéfar. Od 2009 roku ponownie gra dla rywalizującego w hiszpańskich rozgrywkach zespołu FC Andorra.
Xavi Andorrà jest również reprezentantem swojego kraju na różnych szczeblach wiekowych, począwszy od reprezentacji do lat 16. Od roku 2005 występuje w seniorskiej reprezentacji.

</doc>
<doc id="2689679" url="https://pl.wikipedia.org/wiki?curid=2689679" title="Tomáš Mičola">
Tomáš Mičola

Tomáš Mičola (ur. 26 września 1988 w Opawie) – czeski piłkarz występujący na pozycji ofensywnego pomocnika w czeskim klubie SFC Opava B. Były młodzieżowy reprezentant Czech. 
Kariera klubowa.
W trakcie swojej kariery reprezentował barwy takich zespołów jak Baník Ostrawa. 10 czerwca 2010 roku podpisał 4–letni kontrakt z pierwszoligowym Stade Brestois 29.
28 sierpnia 2012 roku Mičola podpisał kontrakt z SK Slavia Praga.

</doc>
<doc id="2689681" url="https://pl.wikipedia.org/wiki?curid=2689681" title="Nakajima Ki-19">
Nakajima Ki-19

 – japoński, prototypowy samolot bombowy, przeznaczony dla lotnictwa Cesarskiej Armii Japonii. Maszyna nie została skierowana do produkcji seryjnej, przegrywając rywalizację z samolotem Mitsubishi Ki-21. Jedyny zachowany egzemplarz zmodyfikowano do pełnienia funkcji maszyny komunikacyjnej pod oznaczeniem N-19.
Historia.
We wrześniu 1935 roku Wydział Techniczny Kwatery Głównej Lotnictwa Armii Lądowej ("Rikugun Kōkū Honbu Gijutsubu") wyszedł z propozycją budowy nowej maszyny bombowej, mającej zastąpić samoloty Mitsubishi Ki-1 w lotnictwie armii. Propozycja skierowana do firm Nakajima, Mitsubishi i Kawasaki była częścią dużego programu modernizacji sił zbrojnych, rozpoczętego w połowie lat 30. ubiegłego wieku. 
Szczegółowa specyfikacja techniczna wydana została 15 lutego 1936 roku. Wymagano, aby nowy samolot napędzany był dwoma silnikami gwiazdowymi Nakajima Ha-5 lub Mitsubishi Ha-6. Były to wówczas najnowsze dostępne jednostki napędowe. Miała być to konstrukcja metalowa, wolnonośna, jednopłatowa z chowanym podwoziem głównym. Zdolna do udźwigu 750 kg bomb lub 1000 kg w przypadku zabrania mniejszej ilości paliwa. Nowością był wymóg wewnętrznej komory bombowej, mieszczącej się w kadłubie maszyny. Operująca na pułapie rzędu 2000 - 4000 m z prędkością przelotową 300 km/h i maksymalną 400 km/h. Wymagano, aby samolot uzbrojony był w trzy karabiny maszynowe kalibru 7,7 mm, umieszczone w przednim, górnym i dolnym stanowisku strzeleckim. Przewidywano, że wyłonienie najlepszej konstrukcji nastąpi w wyniku prób porównawczych dostarczonych prototypów. Wymagano, aby każda z biorących udział w konkursie wytwórni dostarczyła po dwie maszyny.
Projekt.
Firma Nakajima skierowała do prac zespół pod kierunkiem Ken'ichiego Matsumury. Konstruktor i jego zespół posiadali już doświadczenie w budowie wolnonośnych, jednopłatowych maszyn, pracując przy uruchomieniu licencyjnej produkcji samolotów DC-2 i biorąc udział w pracach projektowych nad przeznaczonym dla marynarki bombowcem Nakajima LB-2. Obydwa prototypy ukończono na przełomie 1936 i 1937 roku, a w marcu 1937 roku znalazły się w Ośrodku Badawczym Techniki Lotniczej Armii ("Rikugun Kōkū-gijutsu Kenkyūsho") w Tachikawa, gdzie do maja tego samego roku trwały próby porównawcze z konstrukcją wytwórni Mitsubishi (konstrukcja Kawasaki została odrzucona na etapie prac projektowych). 
Wyniki prób nie przyniosły jednoznacznego rozstrzygnięcia. Lepsze osiągi miał samolot Mitsubishi, również mniejsze obciążenie jego powierzchni nośnej otwierało większe możliwości modernizacyjne w przyszłości. Maszyna Nakajimy była jednak bardziej stabilna podczas bombardowania, posiadała mocniejsze silniki Ha-5 w porównaniu z zastosowanymi przez Mitsubishi Ha-6. W zaistniałej sytuacji, przy braku jednoznacznego rozstrzygnięcia nakazano przeprowadzenie dalszych badań, ale ze zmodernizowanymi prototypami. Nakajima miała w swoim samolocie zamontować silniki Ha-6, a Mitsubishi Ha-5. Nie ma wystarczających danych, aby stwierdzić, czy Nakajima zbudowała kolejne dwa, nowe prototypy, czy modernizację przeprowadzono na już istniejących samolotach. Zamiana silników okazała się korzystna dla konstrukcji Mitsubishi, oznaczonej jako Ki-21 i to ona została skierowana do produkcji seryjnej.
Nakajima N-19.
Przy braku zamówienia na bombowiec, jeden z prototypów (drugi lub czwarty, jeśli istotnie zbudowano do dalszych prób kolejne dwie maszyny) pozbawiono uzbrojenia, wyposażenia bombowego i przebudowano na samolot cywilny pod oznaczeniem N-19. 
W kwietniu 1939 roku maszyna została zakupiona przez agencję informacyjną "Dōmei Tsūshinsha" (istniała w latach 1936-1945, poprzedniczka obecnych agencji prasowych Kyodo i Jiji) ze znakami J-BACN i nazwą własną "Dōmei Dai 2-Go" (Dōmei nr 2).
Konstrukcja.
Ki-19 był całkowicie metalowym (stery i lotki pokryte płótnem), wolnonośnym średniopłatem. Podwozie główne chowane do wnęk w gondolach silnikowych, kółko ogonowe stałe. Metalowy kadłub o półskorupowej konstrukcji. Trzyczęściowe (centropłat obejmujący gondole silnikowe, części zewnętrzne) skrzydła o trapezowym obrysie ze wzniosem, prostą krawędzią natarcia i skośną (do przodu) krawędzią spływu wyposażone w lotki i krokodylowe klapy. Usterzenie klasyczne również o trapezowym obrysie. Maszyna napędzana była dwoma, 14-cylindrowymi, chłodzonymi powietrzem silnikami gwiazdowymi Ha-5 a po modernizacji Ha-6 z trójłopatowymi, przestawialnymi śmigłami Hamilton Standard o średnicy 3,3 m. Załoga składała się z czterech osób: pilota, drugiego pilota pełniącego również rolę nawigatora, bombardiera pełniącego rolę przedniego strzelca i radiooperatora pełniącego również rolę tylnego strzelca. Potencjalnie w skład załogi mógł wejść kolejny strzelec odciążający radiooperatora.
Uzbrojenie.
Samolot posiadał trzy stanowiska strzeleckie, każde wyposażone w ruchomy pojedynczy karabin maszynowy Typ 89 kalibru 7,7 mm. Ki-19 w wewnętrznej, kadłubowej komorze bombowej mógł przenosić 750 kg bomb. W przypadku zabrania na pokład mniejszej ilości paliwa masa bomb mogła ulec zwiększeniu do 1000 kg.

</doc>
<doc id="2689682" url="https://pl.wikipedia.org/wiki?curid=2689682" title="Vanuatu na Letnich Igrzyskach Olimpijskich 1992">
Vanuatu na Letnich Igrzyskach Olimpijskich 1992

Vanuatu na Letnich Igrzyskach Olimpijskich 1992 reprezentowało sześcioro zawodników: czterech mężczyzn i dwie kobiety. Był to 2 start reprezentacji Vanuatu na letnich igrzyskach olimpijskich.
Skład kadry.
Lekkoatletyka.
Mężczyźni
Mężczyźni

</doc>
<doc id="2689684" url="https://pl.wikipedia.org/wiki?curid=2689684" title="Vanuatu na Letnich Igrzyskach Olimpijskich 1988">
Vanuatu na Letnich Igrzyskach Olimpijskich 1988

Vanuatu na Letnich Igrzyskach Olimpijskich 1988 reprezentowało czworo zawodników: trzech mężczyzn i jedna kobieta. Był to debiut reprezentacji Vanuatu na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Kobiety
Mężczyźni

</doc>
<doc id="2689689" url="https://pl.wikipedia.org/wiki?curid=2689689" title="Angelika (seria powieści)">
Angelika (seria powieści)

Angelika (fr. "Angélique") – cykl trzynastu powieści historyczno-przygodowych autorstwa Anne i Serge’a Golona, których akcja toczy się w XVII-wiecznej Francji rządzonej przez Ludwika XIV oraz niekiedy innych krajach. 
Bohaterką jest piękna markiza Angelika de Sancé de Monteloup, młoda arystokratka, która wskutek licznych zdarzeń losowych jest często zmuszona do życia w nędzy, by potem znów powrócić na salony. Jej uroda, wdzięk, mądrość, dobroć i szlachetność sprawiają, że zakochuje się w niej wielu mężczyzn różnych stanów społecznych. 
Ekranizacje.
W latach sześćdziesiątych XX wieku powstał cykl francuskojęzycznych filmów z tą bohaterką, w którym główną rolę grała Michèle Mercier. Na cykl złożyło się pięć filmów:

</doc>
<doc id="2689690" url="https://pl.wikipedia.org/wiki?curid=2689690" title="CXO J122518.6 144545">
CXO J122518.6 144545

CXO J122518.6 144545 – źródło rentgenowskie znajdujące się w galaktyce SDSS J122518.86+144547.7.
Obiekt znajduje się około 3200 parseków od centrum galaktyki i jego dokładna natura nie jest znana. Może być to bardzo niebieska supernowa typu IIn, obiekt typu ULX (czarna dziura o masie pośredniej) lub supermasywna czarna dziura wyrzucona z galaktyki po zderzeniu galaktyk.

</doc>
<doc id="2689691" url="https://pl.wikipedia.org/wiki?curid=2689691" title="Boleszczyce">
Boleszczyce

Boleszczyce: Powieść z czasów Bolesława Szczodrego – powieść historyczna Józefa Ignacego Kraszewskiego z 1877 r., należąca do cyklu "Dzieje Polski".
Ukończona przez pisarza w lutym 1877, w pierwodruku wydana w dwóch tomach kilka miesięcy później. Zaliczana do lepszych dzieł w historycznym cyklu autora, a poświęcona „bratnim rodom, co Jastrzębca w godle noszą”. Należąc do kategorii powieści Kraszewskiego cieszących się dużą poczytnością, osiągnęła dotychczas ok. 20 wydań.
Zarys fabuły.
Akcja toczy się u schyłku panowania Bolesława Śmiałego, rozpoczynając się wiosną 1079 roku. Choć kraj pod jego rządami jest liczącym się państwem z silną władzą monarszą, rosnące niezadowolenie wśród poddanych wywołuje autorytaryzm króla i jego swobodny tryb życia. Otoczony wierną drużyną przyboczną – "Boleszczycami", władca nie ma jawnych oponentów i nie toleruje najmniejszej krytyki swych poczynań. Jedynym mającym odwagę upominać króla jest powszechnie szanowany krakowski biskup Stanisław ze Szczepanowa, często wytykający mu występki i wady moralne. Na tle wzajemnej niechęci tych postaci dojrzewa też i tworzy się opozycja wśród rycerstwa i możnych, podżegana przez Mścisława z Bużenina, któremu władca uwiódł młodą żonę i jawnie uczynił swą kochanką. Po stronie króla pozostają coraz mniej liczni, m.in. Borzywój, Dobrogost, Zbilut, Zema i inni z rodu Jastrzębców należący do jego drużyny.
Tymczasem konflikt narasta powodując w końcu obłożenie władcy kościelną klątwą przez biskupa działającego w imieniu nieprzychylnej części poddanych. Reakcja porywczego monarchy prowadzi do tragicznej śmierci duchownego. Wywołuje to powszechne potępienie i zupełne odrzucenie władcy przez możnych i rycerstwo, którzy podejmując bezkrwawe oblężenie wawelskiego zamku, domagają się w ten sposób jego ustąpienia. Po dłuższym biernym oporze zrezygnowany Bolesław opuszcza Kraków udając się na Węgry. Spośród otoczenia jedynie sześciu synów Mszczuja Jastrzębca, ostatni Boleszczyce – już wcześniej wyklęci przez własny ród i odtrąceni przez innych – dochowują mu wiary i odchodzą z nim na wygnanie. Po latach uzyskują odpuszczenie swych win, oficjalne przywrócenie do czci, a po pogrzebie patriarchy rodu zostają też ponownie przyjęci do niego.
Cechy powieści.
Jak zauważył już Wincenty Danek, całość wypadków opisanych w fabule to równocześnie zdarzenia historyczne opisane za głównym informatorem – Janem Długoszem. „Kompozycyjnie powieść jest dobrze przemyślana, nie ma w niej motywów luźnych, każdy wprowadzony w jej pole motyw służy w dalszym toku rozwiązaniom fabularnym i znajduje uzasadnienie”. Wyróżniają się dwa wątki powieściowe: główny, polityczny, dotyczący konfliktu w państwie pomiędzy władzą świecką i duchowną (na tle podobnych konfliktów w ówczesnej Europie, przede wszystkim między cesarstwem i papiestwem), a konstruowany rozwijaniem nabrzmiewającego sporu króla i biskupa. Drugi, poboczny, lecz nie mniej istotny – to wątek "rodowy", w którym pisarz ukazał osobisty dramat niektórych członków licznego rodu Jastrzębców, wprawdzie wyklętych przez swoich i potępionych przez ogół, lecz honorowo wiernych swemu monarsze do końca.
Co do galerii osób tego historycznego dramatu, to „charaktery postaci literackich przedstawione są w powieści raczej statycznie, niezależnie od przeżyć i wydarzeń zewnętrznych, są one jednolite i na ogół posiadają już w założeniu cechy wyznaczające los bohaterów”. Opierając się głównie na relacjach Galla Anonima, Wincentego Kadłubka i Długosza, samą postać władcy nakreślił autor według wzorów tradycyjnej historiografii przedstawiającej tamte wydarzenia i oceniającej Śmiałego. W ujęciu Kraszewskiego król jednak jest też człowiekiem cierpiącym, uwikłanym w sprzeczności własnego losu, choć opanowanym przez pospolite namiętności.
Podstawą pomysłu powieści było wykorzystanie niezmiennie popularnej w polskiej literaturzelegendy św. Stanisława Biskupa jako męczennika o krwi przelanej za wiarę i ku chwale Kościoła. Ten wciąż „pobudzający fantazję dramat” pozwolił ukazać swoistą postać kościelnego hierarchy, który w ujęciu Kraszewskiego (za Kadłubkiem) stanowi nie tylko głos moralny, ale i głos polityczny narodu. Osoba jego potraktowana jest jednak przez autora dość ogólnikowo i przy wyposażeniu w typowe cnoty duchownego – mało wyraziście. Krytycznie uznawano też, że kontrastowość postaci biskupa i króla znajduje tylko częściowy równoważnik w motywacji ich czynów i w konstrukcji charakterów.
Również skąpą kronikarską wzmiankę o królewskiej kochance – pięknej Kryście (Krystynie) uprowadzonej mężowi, pisarz umiejętnie rozwinął przetwarzając w atrakcyjny i istotny dla fabuły wątek miłosny. Jeśli zaś chodzi o tytułowych Boleszczyców (uważanych przez autora za protoplastów własnego rodu), to powieść w zamierzeniu miała stanowić ich "beletrystyczną" rehabilitację: zarówno poprzez analityczne ukazanie ich szczególnej sytuacji, jak i przez uzasadnienie psychologiczne, tj. wskazanie kierujących nimi głębszych motywów. Zarazem powszechnym argumentom moralnym i racjonalnym pisarz przeciwstawił rycersko-szlachecki ideał absolutnej wierności koronie (panującemu) bez względu na okoliczności.

</doc>
<doc id="2689694" url="https://pl.wikipedia.org/wiki?curid=2689694" title="Obraz Matki Bożej Pocieszenia">
Obraz Matki Bożej Pocieszenia



</doc>
<doc id="2689695" url="https://pl.wikipedia.org/wiki?curid=2689695" title="Urach">
Urach

Niemcy:
Inne:

</doc>
<doc id="2689696" url="https://pl.wikipedia.org/wiki?curid=2689696" title="Małcużyński">
Małcużyński



</doc>
<doc id="2689697" url="https://pl.wikipedia.org/wiki?curid=2689697" title="Breg">
Breg

Niemcy:
Słowenia:

</doc>
<doc id="2689699" url="https://pl.wikipedia.org/wiki?curid=2689699" title="Stryjeński">
Stryjeński

Zobacz też:

</doc>
<doc id="2689702" url="https://pl.wikipedia.org/wiki?curid=2689702" title="Lars Unnerstall">
Lars Unnerstall

Lars Unnerstall (ur. 20 lipca 1990 w Ibbenbüren) – niemiecki piłkarz występujący na pozycji bramkarza w holenderskim klubie VVV, do którego jest wypożyczony z PSV Eindhoven. Były reprezentant Niemiec do lat 20.
Kariera.
Karierę piłkarską Unnerstall rozpoczynał w takich klubach jak: SV Uffeln, Grün-Weiß Steinbeck i Preußen Münster. Następnie w 2008 roku został zawodnikiem FC Schalke 04. W sezonie 2008/2009 zaliczył debiut w rezerwach tego klubu w Regionallidze. W sezonach 2009/2010 i 2010/2011 był podstawowym bramkarzem rezerwowej drużyny Schalke. W 2011 roku awansował do kadry pierwszego zespołu, a 15 października 2011 zadebiutował w Bundeslidze w przegranym 1:2 domowym meczu z 1. FC Kaiserslautern, gdy w 28. minucie zmienił w bramce Ralfa Fährmanna. Od czasu debiutu był podstawowym bramkarzem Schalke w sezonie 2011/2012. W 2014 roku był wypożyczony do FC Aarau, a następnie odszedł do Fortuny Düsseldorf.

</doc>
<doc id="2689709" url="https://pl.wikipedia.org/wiki?curid=2689709" title="Ghoulies">
Ghoulies

Ghoulies – amerykański horror komediowy z 1985 roku w reżyserii Luca Bercovici. Film zapoczątkował serię filmów "Ghoulies".
Opis fabuły.
Młody chłopak wraz ze swoją dziewczyną mieszkają w starym domu. Chłopak, dla zabawy, zajmuje się czarną magią. Pewnego dnia nieopatrznie przywołuje z piekła grupę obrzydliwych i niebezpiecznych małych potworów.

</doc>
<doc id="2689710" url="https://pl.wikipedia.org/wiki?curid=2689710" title="Ghoulies (seria filmów)">
Ghoulies (seria filmów)

Ghoulies - amerykański cykl komediowych filmów grozy z lat 1985-1994, opowiadających o małych, obrzydliwych i niebezpiecznych demonach sprowadzonych na ziemię z piekła, za pomocą czarnej magii.
Na cykl składają się:

</doc>
<doc id="2689714" url="https://pl.wikipedia.org/wiki?curid=2689714" title="Kinga Stefańska">
Kinga Stefańska

Kinga Stefańska (ur. 22 stycznia 1980 w Sosnowcu) – polska tenisistka stołowa, dwukrotna indywidualna mistrzyni Polski, mistrzyni Polski w grze podwójnej i mieszanej.
Absolwentka: SP nr 3 (1995) i Liceum Ogólnokształcącego im. Mikołaja Kopernika w Tarnobrzegu (1999) oraz Dziennikarstwa i Komunikacji Społecznej w Wyższej Szkole Informatyki i Zarządzania w Rzeszowie (2006).
Zajmuje 156. miejsce w światowym, 71. w europejskim i 5. w narodowym rankingu ITTF.
Kariera.
Karierę rozpoczęła w Baildonie Katowice, następnie występowała w Górniku 09 Mysłowice i SKS Katowice. Od 1994 roku zawodniczka KTS Tarnobrzeg (od 2003 roku kapitan drużyny), z którym to klubem 25 razy zdobyła tytuł Drużynowego Mistrza Polski.
W 1993 roku w Lublanie wywalczyła brązowy medal Mistrzostw Europy kadetek w drużynie (razem z Anną Smykowską, Joanną Przybylską, Anną Sukiennik). W 1994 roku jako reprezentantka Polski zdobyła brązowy medal w deblu ze Słowenką Petrą Dermastiją na Mistrzostwach Europy Juniorów i Kadetów w Paryżu. W 1995 i 1997 roku Kinga Stefańska wywalczyła tytuł Mistrzyni Polski Juniorek w grze pojedynczej. W 1997 roku zdobyła tytuł wicemistrzyni na Międzynarodowych Młodzieżowych Mistrzostw Słowacji i Hiszpanii. Reprezentowała Polskę na Mistrzostwach Świata w Tianin i Eindhoven oraz na Mistrzostwach Europy w Bratysławie.
W 2012 roku na turnieju z cyklu Word Tour ITTF w Santos, dotarła do półfinału debla w parze z japonką Yuki Nonaka.

</doc>
<doc id="2689721" url="https://pl.wikipedia.org/wiki?curid=2689721" title="Skwer Pionierów Wrocławskich">
Skwer Pionierów Wrocławskich

Skwer Pionierów Wrocławskich ("Waterlooplatz") – plac i dawny skwer położony we Wrocławiu na osiedlu Nadodrze, w dawnej dzielnicy Śródmieście. Zlokalizowany jest przy ulicy Jedności Narodowej, u zbiegu z ulicą Józefa Poniatowskiego. Plac ten został zaprojektowany w 1887 roku przez A. Rappsilbera i G. v. Drabiziusa (przedsiębiorców). Wytyczony w terenie został w 1888 roku po zasypaniu odcinka starorzecza jednego z nieistniejących obecnie ramion bocznych rzeki Odry. Jego układ przestrzenny opierał się na planie trójkąta z urządzonym pośrodku skwerem. Do lat 90. XIX wieku obszar w otoczeniu placu zabudowany został kamienicami. Skwer został zlikwidowany po 1945 roku, także część kamienic uległa zniszczeniu podczas działań wojennych. Zachował się szalet miejski z około 1900 roku, wybudowany według typowego projektu z pracowni Karla Klimma (1856–1924), który pełnił funkcję architekta miejskiego w latach 1892–1924.
Niemiecka nazwa tego miejsca "Waterlooplatz" została zmieniona na "skwer Pionierów Wrocławskich" i obowiązuje jako nazwa urzędowa od 24 marca 1948 roku. Wcześniej, bo w latach 1945–1946, stosowano nieoficjalne, samowolne nazwy: "plac Waterloo" lub "plac Jeny".

</doc>
