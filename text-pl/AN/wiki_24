<doc id="2689724" url="https://pl.wikipedia.org/wiki?curid=2689724" title="Gorski izwor (obwód Chaskowo)">
Gorski izwor (obwód Chaskowo)

Gorski izwor (bułg. "Горски извор") – wieś w południowej Bułgarii, w obwodzie Chaskowo i gminie Dimitrowgrad.
Wieś znajduje się na trasie E80 i jest położona 15 km na zachód od miasta Chaskowo.

</doc>
<doc id="2689725" url="https://pl.wikipedia.org/wiki?curid=2689725" title="Dziady część I">
Dziady część I

Dziady część I – utwór dramatyczny Adama Mickiewicza należący do cyklu dramatów "Dziady". 
Utwór ma charakter nieukończony, nie został także wydany za życia artysty. Powstawał prawdopodobnie na początku 1821 roku. Po raz pierwszy do druku trafił w wydanym w Paryżu w 1860 roku podsumowaniu ważniejszych dzieł Mickiewicza. Zawiera zbiór niepowiązanych ze sobą scen. Pierwsza część "Dziadów" może być traktowana jako początek lub zakończenie cyklu.
W utworze pojawia się, podobnie jak w części II, postać Guślarza, opis obrzędu cmentarnego, oraz Chór młodzieńców i Chór młodzieży. Część badaczy uważa, że te Chóry stanowią literacką kreację filomatów, z którymi Mickiewicz w okresie pisania utworu prowadził spór filozoficzno-światopoglądowy.
Historycy literatury nie potrafią odpowiedzieć na pytanie, dlaczego autor ani nie ukończył tej części "Dziadów", ani nie zniszczył rękopisu. Niektórzy badacze utrzymują, że ten utwór jest ukończoną całością, złożoną z luźnych fragmentów.
Nawiązania we współczesnej kulturze.
Tytuł filmu "Niewinni czarodzieje" (1960) w reżyserii Andrzeja Wajdy jest cytatem z początkowego fragmentu utworu Mickiewicza: "Mędrce dawnych wieków / Zamykali się szukać skarbów albo leków/ I trucizn — my niewinni młodzi czarodzieje/ Szukajmy ich, by otruć własne swe nadzieje".

</doc>
<doc id="2689726" url="https://pl.wikipedia.org/wiki?curid=2689726" title="Przystanek Kanion">
Przystanek Kanion

Przystanek Kanion (ang. "Crash Canyon", od 2011) – kanadyjski serial animowany wyprodukowany przez Breakthrough Entertainment.
Światowa premiera serialu odbyła się 3 maja 2011 roku i jest emitowany do dnia dzisiejszego. W Polsce premiera odbyła się 8 marca 2012 roku na kanale MTV Polska.
Opis fabuły.
Akcja serialu rozgrywa się w tajemniczym kanionie, z którego nie da się wydostać. Osoby, które do niego trafiają, zostają zupełnie odcięte od świata. Nie grozi im jednak samotność. Każdego roku grono jego mieszkańców powiększa się o kolejne barwne osobowości.

</doc>
<doc id="2689727" url="https://pl.wikipedia.org/wiki?curid=2689727" title="Ruch Wyzwolenia Sudanu">
Ruch Wyzwolenia Sudanu

Ruch Wyzwolenia Sudanu (Sudan Liberation Movement/Army – SLM) – grupa partyzancka działająca na terenie Sudanu. Została założona jako Front Wyzwolenia Sudanu przez członków grup etnicznych Fur, Zaghawa i Masalit. Przywódcą ruchu został jego założyciel Abdul Wahid an-Nur. 
Grupy i frakcje.
W 2006 Ruch Wyzwolenia Sudanu rozdzielił się na dwie oddzielne frakcje, wskutek odmiennych żądań w sprawie porozumienia z rządem Sudanu:

</doc>
<doc id="2689728" url="https://pl.wikipedia.org/wiki?curid=2689728" title="Tormes">
Tormes

Tormes – rzeka w Hiszpanii, mająca źródło w Prado Tormejón, w paśmie górskim Gredos, w Prowincji Ávila uchodząca do rzeki Duero. Okresowemu wysychaniu podczas lata, zapopiega zbudowana w 1960 r. zapora Santa Teresa o pojemności 496 mln m³.

</doc>
<doc id="2689732" url="https://pl.wikipedia.org/wiki?curid=2689732" title="Władysław Wittstock">
Władysław Wittstock

Władysław Ignacy Wittstock (ur. 1896, zm. 1966) – polski nauczyciel, dyrygent chórów bydgoskich i w okręgu nakielsko-wyrzyskim.
Życiorys.
Urodził się 30 lipca 1896 r. we wsi Niemcz, w powiecie bydgoskim. Był synem Augustyna, urzędnika kolejowego i Weroniki z domu Wirwicka. Po ukończeniu szkoły ludowej w 1910 r., uczęszczał do Królewskiego Katolickiego Seminarium Nauczycielskiego w Bydgoszczy. Z powodu służby w wojsku niemieckim, maturę zdał dopiero w 1919 r.
Pracował w szkołach powszechnych w Polanowie i Wyrzysku, prowadził tam chóry amatorskie oraz współorganizował Nakielsko-Wyrzyski Okręg Śpiewaczy zrzeszający dziesięć chórów. W Bydgoszczy, w latach 1927-1930 uczył śpiewu i muzyki w 7-klasowej Szkole Powszechnej im. św. Jana przy ul. Świętojańskiej 20. W uznaniu jego umiejętności pedagogicznych, muzycznych, organizacyjnych i znajomości języka niemieckiego, został oddelegowany do pracy pedagogicznej w Niemczech. Kierował 4-klasową szkołą polską w Zakrzewie w powiecie złotowskim, gdzie brał udział w działalności młodzieżowych stowarzyszeń polskich.
Organizował chóry polskie w powiecie złotowskim. W Zakrzewie założył 90-osobowy chór wiejski, który z czasem stał się reprezentacyjnym chórem Związku Polaków w Niemczech, a na konkursie chórów polonijnych w 1936 r. w Warszawie zdobył II nagrodę. Dla chórów polskich ustalił wspólny repertuar i przygotował zestaw nut. Był inicjatorem i współautorem śpiewnika dla polskich szkół powszechnych, wydanego przez Związek Polskich Towarzystw Szkolnych w Niemczech. Po powrocie do Bydgoszczy w październiku 1935 r. uczył w Męskiej Szkole Wydziałowej, a po jej likwidacji, od 1936 r. ponownie w szkole św. Jana, gdzie pracował do wybuchu II wojny światowej.
Od 1945 r. do przejścia na emeryturę w 1957 r. należał do wybitnych dyrygentów chórów amatorskich w Bydgoszczy. W latach 1928-1930, 1935-1937 i ponownie od 1946 do 1954 r. dyrygował chórem „Dzwon”. Kierował także chórem „Harmonia” i kolejarskim chórem „Hasło” (1945-1950 oraz 1954-1961), z którym osiągnął największe sukcesy. Pod jego kierownictwem chór ten zdobył pierwsze miejsce na Zjeździe Śpiewaczym zorganizowanym w ramach obchodów uroczystości 600-lecia nadania praw miejskich Bydgoszczy.
Zmarł 13 czerwca 1966 r. w Bydgoszczy. Został pochowany na cmentarzu katolickim Najświętszego Serca Pana Jezusa przy ul. Ludwikowo.

</doc>
<doc id="2689743" url="https://pl.wikipedia.org/wiki?curid=2689743" title="Andrea Rolla">
Andrea Rolla

Andrea Rolla (ur. 4 grudnia 1983 w Piano di Sorrento) – włoski pływak, specjalizujący się w stylu dowolnym.
Mistrz Europy na krótkim basenie ze Szczecina w sztafecie 4 × 50 m stylem dowolnym, srebrny medalista mistrzostw Europy z Debreczyna w sztafecie 4 x 100 m stylem dowolnym.
Uczestnik igrzysk olimpijskich w Londynie (2012) w sztafecie 4 × 100 m stylem dowolnym (7. miejsce).

</doc>
<doc id="2689745" url="https://pl.wikipedia.org/wiki?curid=2689745" title="Referat 993">
Referat 993

Referat 993/W kryptonim „Wapiennik” – referat w Wydziale Bezpieczeństwa i Kontrwywiadu w ramach Oddziału II Informacyjno-Wywiadowczego Komendy Głównej Armii Krajowej, a zarazem specjalny oddział bojowy pozostający w dyspozycji kontrwywiadu AK.
„Wapiennik” był swoistym „oddziałem szybkiego reagowania”, a jednym z głównych jego zadań była likwidacja osób skazanych wyrokami sądów podziemnych w okupowanej Polsce. Oddział powstał pod koniec 1941 roku i operował na terenie Warszawy. Pod koniec lipca 1944 został przekształcony w kompanię strzelecką, która walczyła następnie w powstaniu warszawskim w składzie batalionu „Pięść”.
Struktura.
Referaty kontrwywiadu AK były kodowane cyframi 99 stąd liczba 993 oznacza, iż był to trzeci tego typu referat. Referat 993 był ofensywnym, najbardziej rozbudowany ze wszystkich wydziałów kontrwywiadowczych i był prowadzony bezpośrednio przez zastępcę szefa kontrwywiadu „Józefa”. W jego skład wchodziły:
Geneza.
Zanim osobne służby kontrwywiadowcze ZWZ rozpoczęły wykonywanie wyroków na zdrajcach, zadanie to spoczywało na barkach kontrwywiadu Okręgu ZWZ Warszawa-Miasto, w ramach którego powstała specjalna grupa likwidacyjna o nazwie „ZOM” – skrót od „Zakład Oczyszczania Miasta” (sarkastyczna nazwa nadana oddziałowi). Na czele „ZOM” stał kapitan Zbigniew Makusz Woronicz ps. „Grom”. Członkowie oddziału przebrani w niemieckie mundury przeprowadzali również akcje bojowe w instytucjach niemieckich.
Pierwsze wyroki śmierci wykonywane były już w 1939 roku, zanim utworzono Armię Krajową. Osoby uznane za zdrajców i konfidentów były likwidowane przez żołnierzy Służby Zwycięstwu Polski oraz Związku Walki Zbrojnej na podstawie wniosków komendantów okręgów. W 1940 roku w ramach ZWZ utworzono przy Komendzie Głównej służbę kontrwywiadu, która wówczas będąc w fazie organizacyjnej, korzystała w dalszym ciągu ze wsparcia żołnierzy okręgów tej organizacji. Wiosną 1941 roku kontrwywiad zreorganizowano i przekształcono w osobny pion w ramach Oddziału II Informacyjno-Wywiadowczego KG ZWZ. W ramach tego pionu powołano dziewięć referatów, zajmujących się różnymi aspektami służby kontrwywiadowczej: monitorowaniem aktywności obcych wywiadów działających w okupowanej Polsce, działalnością komunistów itp.
Jednym z referatów służby kontrwywiadowczej Oddziału II ZWZ/AK był Referat 993/W. Jego zadaniem była ochrona Komendy Głównej ZWZ/AK oraz eliminacja zdrajców skazanych przez polskie sądy podziemne. Pod koniec 1941 roku kontrwywiad ZWZ powołał przy tym referacie specjalny oddział bojowy, któremu nadano kryptonim „Wapiennik”. Miał to być swego rodzaju „oddział szybkiego reagowania”, uczestniczący w akcjach niecierpiących zwłoki ze względu na nagłe zagrożenie strony wroga (osłona spotkania, ewakuacja zagrożonego lokalu, likwidacja niemieckiego agenta, który tylko na krótko przybył do Warszawy itp.). Dotychczas przy tego typu akcjach angażowano zebranych "ad hoc" żołnierzy Okręgu Warszawskiego ZWZ, co zwiększało zagrożenie dekonspiracją. Utworzenie „Wapiennika” pozwoliło więc ograniczyć krąg wtajemniczonych. Zadaniem oddziału pozostawało przede wszystkim przeprowadzanie akcji zbrojnych, których wymagały potrzeby ochrony KG ZWZ oraz wykonywanie akcji specjalnych na zlecenie Oddziału II KG ZWZ. Na czele zespołu stanął porucznik Leszek Kowalewski ps. „Leszek”, „Twardy” (dotychczas zastępca dowódcy grupy likwidacyjnej „ZOM”). Drugim żołnierzem „Wapiennika”, a zarazem zastępcą jego dowódcy, został podchorąży Tadeusz Towarnicki ps. „De Vran”/„Naprawa”. Aż do jesieni 1942 w skład „Wapiennika” wchodziło tylko tych dwóch żołnierzy. Referat 993/W podlegał bezpośrednio majorowi Stefanowi Rysiowi ps. „Józef”/„Fischer” – zastępcy szefa kontrwywiadu ZWZ.
Rozbudowa oddziału.
W październiku 1942 „De Vran” wprowadził do oddziału pięciu nowych żołnierzy – swoich kolegów z pułku ZWZ „Madagaskar-Garłuch”. W ten sposób powstał pierwszy patrol „Wapiennika”, tzw. patrol „Gila” lub „Ptaszki”. Kryptonim patrolu pochodził od pseudonimu jego dowódcy – Ryszarda Duplickiego ps. „Gil”. W jego skład wchodzili również Lucjan Wiśniewski „Sęp”, Zygmunt Szadokierski „Puchacz”, Stanisław Salach „Kobuz” oraz Jerzy Pajdziński „Jur I”. Patrol „Ptaszków” dotrwał w niezmienionym składzie do 1 sierpnia 1944, biorąc udział w większości akcji bojowych oddziału.
Jesienią 1942 także „Twardy” wprowadził od oddziału kilku nowych żołnierzy, z których w późniejszym czasie utworzono tzw. patrol „Szlaka”. W jego składzie znaleźli się: Bolesław Bąk „Szlak”, podchorąży Jan Kowalczyk „Kieł”, Józef Fabisiak „Bokser”, Kazimierz Markiewicz „Cug”, sierżant Czesław Teofilak „Zadra”, Hipolit Bąk „Sosna”, Stanisław Bąk „Burza” oraz Leon Bąk „Doktur”.
Pierwsza połowa 1943 roku to okres licznych akcji bojowych 993/W, a także jego rozbudowy. W marcu 1943 oddział liczył już ok. 30 żołnierzy, podzielonych na kilka patroli zwanych „piątkami”. W skład każdej piątki wchodziło kilku mężczyzn-bojowców oraz kobieta-łączniczka. Na czele patroli stali zazwyczaj podoficerowie lub podchorążowie. W owym czasie byli to:
„Wapiennik” był blisko powiązany z inną jednostką specjalną o podobnych zadaniach – tj. komórką likwidacyjną Oddziału II komendy Obszaru Warszawskiego AK. Prawdopodobnie przez pewien czas porucznik „Twardy” dowodził obydwoma oddziałami. Ponadto od wiosny 1943 „Twardy” ściśle współpracował z porucznikiem Stefanem Matuszczykiem ps. „Porawa” – dowódcą plutonu „214” w Obwodzie AK „Żoliborz”, a zarazem kierownikiem kursu Szkoły Podchorążych tego obwodu.
19 lipca 1943 porucznik Leszek Kowalewski „Twardy” został aresztowany przez Niemców w trakcie próby wydobycia broni ukrytej w 1939. Na wniosek dowódcy kontrwywiadu KG AK dowództwo nad oddziałem 993/W objął wówczas porucznik „Porawa”. Odchodząc z Żoliborza zabrał ze sobą – za zgodą dowódcy obwodu – 17 podoficerów i żołnierzy (członków plutonu „214” oraz swych wychowanków z żoliborskiej podchorążówki). Napływ nowych żołnierzy wymusił reorganizację oddziału. Zreorganizowano oddziałową łączność, a także system szkolenia na kursach podchorążych i w szkole podoficerskiej. Założono dobrze zakonspirowane magazyny broni (odpowiadał za nią podchorąży Andrzej Zawadzki „Andrzejewski”). Oddział rozpoczął także współpracę z grupą granatowych policjantów, których nadzorował podchorąży Janusz Radke „Gozdawa”. W tym czasie „Wapiennik” posiadał już własną służbę sanitarną. Tworzyło ją dwóch stałych lekarzy: kapitan Wacław Jastrzębski „Bujny” i podporucznik Stanisław Trawiński „Willi”, a także dwóch lekarzy współpracujących – Roman Borkowski i Józef Kubiak.
Jesienią 1943 oddział liczył już 87 żołnierzy, podzielonych na dwa plutony. Wyraźnie rzucało się w oczy ich zróżnicowanie środowiskowe. W skład dawnego oddziału „Twardego” wchodzili bowiem doświadczeni żołnierze podziemia, będący w sile wieku i wywodzący się zazwyczaj ze środowisk robotniczych i rzemieślniczych. Z kolei żołnierze, którzy dołączyli do 993/W wraz z „Porawą” byli zazwyczaj młodymi robotnikami z Powązek, Młocin, Marymontu lub Wawrzyszewa. Znalazła się także wśród nich liczna grupa maturzystów i młodzieży szkolnej. Ponadto w styczniu 1944 do oddziału doszlusowała nowa i stosunkowo liczna grupa żołnierzy (30 osób), wywodzących się z plutonu dywersyjnego Obwodu AK „Praga” (DB „22”). W efekcie 993/W został przekształcony w ok. 120-osobową kompanię. W jej skład weszły trzy plutony:
Jednocześnie ponownie zreorganizowano łączność oddziału, która od tego momentu funkcjonowała jedynie poprzez „skrzynki kontaktowe” i wyznaczone łączniczki – a więc z pełnym zachowaniem zasad konspiracji. Utworzono także osobny zespół rozpoznawczy pod dowództwem podchorążego Jerzego Zbrożka ps. „Bomir” (zastąpionego później przez kapitana Felicjana Zawadzkiego ps. „Fez”). Dzięki temu dokonano, pożądanego z punktu widzenia zasad walki konspiracyjnej, podziału na żołnierzy zajmujących się wyłącznie rozpoznaniem oraz żołnierzy uczestniczących wyłącznie w akcjach bojowych.
Akcje bojowe.
W ciągu trzech lat swego istnienia „Wapiennik” wykonał około 70 akcji bojowych na terenie Warszawy (dziesięć innych nie wyszło z fazy planowania). W wyniku działalności referatu wykonawczego 993 zginęło około 70 Niemców oraz kolaborantów niemieckich. 60 osób zlikwidowanych przez 993/W zostało skazanych przez polskie sądy podziemne. Kolejnych dziesięciu było nieprzyjacielskimi funkcjonariuszami, którzy włączyli się do walki w trakcie akcji. Zadania bojowe realizowane były w ramach szerszych akcji likwidacyjnych zarządzonych przez KG AK: akcji „Topiel”, akcji „Główki” oraz akcji „Kośba”. Najbardziej znanymi akcjami „Wapiennika” były:
Powstanie warszawskie.
W połowie maja 1944 dowództwo AK poleciło przekształcić oddział 993/W w normalną kompanię strzelecką. Było to związane z przygotowaniami do akcji „Burza”, a co za tym idzie – koniecznością przystosowania jednostki do zupełnie nowego rodzaju walki. Dokonano ponownej reorganizacji oddziału, m.in. przekształcając dotychczasowe sekcje w drużyny strzeleckie. Przeprowadzono także wymianę dowódców pododdziałów. Kompania uzyskała wówczas następującą strukturę:
Pod koniec lipca 1944 kompania została wcielona do nowo powstałego batalionu AK „Pięść” (dowódca: major Alfons Kotowski ps. „Okoń”), w składzie którego walczyła następnie w powstaniu warszawskim. Ze względu na swą liczebność i doświadczenie dawny oddział 993/W stanowił odtąd główną siłę uderzeniową „Pięści”. Kompania przystąpiła do powstania w składzie 150 żołnierzy. Po śmierci podporucznika „Naprawy” (poległ 1 sierpnia 1944 na Woli) jej nazwę zmieniono na „Zemsta”.
Kompania „Zemsta” przeszła wraz z batalionem „Pięść” cały szlak bojowy Zgrupowania „Radosław”. Wraz z resztą batalionu poniosła bardzo poważne straty podczas walk na Woli. Po przejściu na Stare Miasto wykrwawiony batalion „Pięść” został rozwiązany, a jego żołnierzy wcielono do batalionu „Czata 49”. W jego szeregach walczyli oni następnie na Starówce, Czerniakowie i Mokotowie.

</doc>
<doc id="2689747" url="https://pl.wikipedia.org/wiki?curid=2689747" title="Maksim Czudinow">
Maksim Czudinow

Maksim Walerjewicz Czudinow, ros. Максим Валерьевич Чудинов (ur. 25 marca 1990 w Czerepowcu) – rosyjski hokeista, reprezentant Rosji.
Kariera.
Wychowanek Siewierstali Czerepowiec. Od końca maja 2012 zawodnik SKA Sankt Petersburg. Pod koniec kwietnia 2014 przedłużył kontrakt z klubem o dwa lata. Od października 2017 zawodnik Awangardu Omsk. W sierpniu 2021 jego kontrakt został rozwiązany. Po rocznej przerwie bez gry w lipcu 2022 został zawodnikiem Ak Barsa Kazań. W listopadzie 2022 przeszedł do Spartaka Moskwa.
Uczestniczył w turniejach mistrzostw świata w 2014, 2015, 2016.

</doc>
<doc id="2689751" url="https://pl.wikipedia.org/wiki?curid=2689751" title="Reutlingen (ujednoznacznienie)">
Reutlingen (ujednoznacznienie)

Niemcy:
Szwajcaria:

</doc>
<doc id="2689769" url="https://pl.wikipedia.org/wiki?curid=2689769" title="Puchar Świata w narciarstwie alpejskim 2012/2013">
Puchar Świata w narciarstwie alpejskim 2012/2013

Sezon 2012/2013 Pucharu Świata w narciarstwie alpejskim rozpoczął się 27 października 2012 tradycyjnie już w austriackim Sölden, a następne starty miały miejsce 10 i 11 listopada w Levi. Ostatnie zawody z tego cyklu zostały rozegrane między 13 a 17 marca 2013 w szwajcarskim Lenzerheide. Rozegrano łącznie 35 konkurencji kobiecych i 34 konkurencje męskie oraz dwa mieszane slalomy równoległe.
W sezonie tym odbyły się także 42. Mistrzostwa Świata w Narciarstwie Alpejskim w Austriackim Schladming.
Puchar Świata w narciarstwie alpejskim kobiet.
Wśród kobiet Pucharu Świata z sezonu 2011/12 broniła Lindsey Vonn. Tym razem najlepsza okazała się Tina Maze.
W poszczególnych klasyfikacjach tryumfowały:
Puchar Świata w narciarstwie alpejskim mężczyzn.
Pucharu Świata z sezonu 2011/12 bronił Marcel Hirscher, który okazał się także najlepszy w sezonie 2012/13.
W poszczególnych klasyfikacjach tryumfowali:

</doc>
<doc id="2689770" url="https://pl.wikipedia.org/wiki?curid=2689770" title="Riccardo Maestri">
Riccardo Maestri

Riccardo Maestri (ur. 20 kwietnia 1994 w Cernusco sul Naviglio) – włoski pływak, specjalizujący się głównie w stylu dowolnym. 
Srebrny medalista mistrzostw Europy w sztafecie 4 x 200 m stylem dowolnym. Mistrz Europy juniorów z Antwerpii w tej samej sztafecie oraz na dystansie 200 m stylem dowolnym. 
Uczestnik igrzysk olimpijskich w Londynie (2012) w sztafecie 4 x 200 m stylem dowolnym (11. miejsce).

</doc>
<doc id="2689780" url="https://pl.wikipedia.org/wiki?curid=2689780" title="Federbrau">
Federbrau



</doc>
<doc id="2689802" url="https://pl.wikipedia.org/wiki?curid=2689802" title="Erica Buratto">
Erica Buratto

Erika Buratto (ur. 31 grudnia 1984 w Udine) - włoska pływaczka, specjalizująca się głównie w stylu dowolnym oraz w stylu zmiennym.
Mistrzyni Europy z Debreczyna w sztafecie 4 x 200 m stylem dowolnym oraz brązowa medalistka tych mistrzostw w sztafecie 4 x 100 m stylem dowolnym.

</doc>
<doc id="2689812" url="https://pl.wikipedia.org/wiki?curid=2689812" title="Brandon Bochenski">
Brandon Bochenski

Brandon Bochenski (ur. 4 kwietnia 1982 w Blaine) – amerykański hokeista pochodzenia polskiego. Reprezentant Stanów Zjednoczonych i Kazachstanu. Od 2020 burmistrz Grand Forks.
Życie prywatne.
Jego dziadkowie byli polskimi emigrantami w USA. Ma żonę Jenny i dwoje dzieci.
Kariera hokejowa.
Ukończył studia na Uniwersytecie Dakoty Północnej, gdzie grał w drużynie hokejowej.
Od maja 2010 zawodnik kazachskiego klubu Barys Astana. W maju 2012 przedłużył kontrakt z klubem o trzy lata i jest związany z klubem do końca sezonu 2014/2015. W zespole Norfolku, Tampa Bay i w Barysie wraz z nim występują jego rodacy: Andrew Hutchinson (2011-2013) i Mike Lundin (od 2013). W maju 2017 ogłosił zakończenie kariery zawodniczej. Na początku lipca 2018 ogłoszono, że podpisał roczny kontrakt na występy w Barysie Astana. W połowie 2019 ogłoszono, że zakończył karierę zawodniczą. W tym czasie na oficjalnej stronie KHL w zestawieniu najlepszych w historii nabytków Barysu Astana wymieniono jego osobę.
W barwach Stanów Zjednoczonych uczestniczył w turnieju mistrzostw świata w 2007. Po kilku latach występów w Barysie Astana, w marcu 2016 roku wraz z innymi zawodnikami tego klubu – Kanadyjczykami Nigelem Dawesem i Dustinem Boydem, został reprezentantem Kazachstanu. W barwach Kazachstanu uczestniczył w turniejach mistrzostw świata w 2016 (Elita), 2017, 2019 (Dywizja I). W turnieju z 2017 był kapitanem kadry.
Kariera samorządowa.
W czerwcu 2020 wygrał wybory na burmistrza Grand Forks.

</doc>
<doc id="2689828" url="https://pl.wikipedia.org/wiki?curid=2689828" title="Jacinto Furtado de Brito Sobrinho">
Jacinto Furtado de Brito Sobrinho

Jacinto Furtado de Brito Sobrinho (ur. 16 czerwca 1947 w Bacabal) – brazylijski duchowny katolicki, arcybiskup Teresiny w latach 2012-2023.
Życiorys.
15 stycznia 1972 otrzymał święcenia kapłańskie i został inkardynowany do diecezji Bacabal. Po święceniach został proboszczem parafii św. Benedykta w Pedreiras, gdzie pracował przez 22 lata. Pełnił także funkcje członka wielu komisji i rad diecezjalnych oraz (w latach 1990-1994) wikariusza generalnego diecezji. W 1994 został wicerektorem seminarium w São Luís do Maranhão, a rok później objął funkcję jego rektora.
18 lutego 1998 został mianowany biskupem diecezji Crateús. Sakry biskupiej udzielił mu 24 maja 1998 poprzednik - biskup Antônio Batista Fragoso.
22 lutego 2012 papież Benedykt XVI mianował go ordynariuszem archidiecezji Teresiny.
4 stycznia 2023 papież Franciszek przyjął jego rezygnację z urzędu metropolity.

</doc>
<doc id="2689832" url="https://pl.wikipedia.org/wiki?curid=2689832" title="Alice Nesti">
Alice Nesti

Alice Nesti (ur. 18 lipca 1989 w Pistoi) – włoska pływaczka, specjalizująca się głównie w stylu dowolnym.
Mistrzyni Europy z Debreczyna w sztafecie 4 x 200 m stylem dowolnym oraz brązowa medalistka w sztafecie 4 x 100 m stylem dowolnym.
Uczestniczka igrzysk olimpijskich w Londynie (2012) w sztafecie 4 x 200 m stylem dowolnym (7. miejsce)

</doc>
<doc id="2689834" url="https://pl.wikipedia.org/wiki?curid=2689834" title="Królewskie Norweskie Siły Powietrzne">
Królewskie Norweskie Siły Powietrzne



</doc>
<doc id="2689836" url="https://pl.wikipedia.org/wiki?curid=2689836" title="Alojzy Śliwa">
Alojzy Śliwa

Alojzy Śliwa, ps. Kuba spod Gietrzwałdu (ur. 16 lutego 1885 w Skajbotach, zm. 24 listopada 1969 w Olsztynie) – prozaik, poeta, publicysta, działacz społeczny. Rodowity Warmiak, z wykształcenia krawiec. 
Życiorys.
__SPIS__
W 1909 r. przeprowadził się do Berlina, gdzie rozpoczął współpracę z organizacjami polonijnymi i został berlińskim korespondentem „Gazety Olsztyńskiej” oraz poznańskiego tygodnika „Praca”. W 1919 roku zaangażował się w Plebiscyt na Warmii i Mazurach, reprezentując Mazurski Komitet Plebiscytowy jako kierownik okręgowy w Dźwierzutach. W 1920 r. zamieszkał w Poznaniu, gdzie działał w Polskim Związku Zachodnim oraz w Towarzystwie Byłych Pracowników Plebiscytowych. W 1940 r. został wysiedlony do Małopolski, pracował jako tłumacz w urzędzie gminy w Mędrzechowie. Po wojnie wrócił na Warmię i został wójtem w Gutkowie pod Olsztynem. Był radnym powiatu olsztyńskiego. Od 1952 r. do śmierci pracował w oddziale Stowarzyszenia PAX w Olsztynie i w redakcji tygodnika Słowo dla Warmii i Mazur (dodatek do dziennika Słowo Powszechne). Jego imieniem nazwano ulicę w Olsztynie oraz pieszy szlak turystyczny. Jest pochowany na cmentarzu kościoła św. Wawrzyńca w Olsztynie-Gutkowie.

</doc>
<doc id="2689844" url="https://pl.wikipedia.org/wiki?curid=2689844" title="Diletta Carli">
Diletta Carli

Diletta Carli (ur. 7 maja 1996 w Pietrasanta) – włoska pływaczka, specjalizująca się głównie w stylu dowolnym. 
Mistrzyni Europy z Debreczyna w sztafecie 4 x 200 m stylem dowolnym. Mistrzyni Europy juniorów z Antwerpii na 400 m stylem dowolnym i wicemistrzyni na 200 m stylem dowolnym oraz w sztafecie 4 x 200 m stylem dowolnym.
Uczestniczka igrzysk olimpijskich w Londynie (2012) w sztafecie 4 x 200 m stylem dowolnym (7. miejsce).

</doc>
<doc id="2689864" url="https://pl.wikipedia.org/wiki?curid=2689864" title="Karol Gustaw Polityński">
Karol Gustaw Polityński

Karol Gustaw Polityński (ur. ok. 1870, zm. po 1944) – polski malarz i konserwator malarstwa, zamieszkały we Lwowie.
Studiował w latach 1887– 1893 w krakowskiej Szkole Sztuk Pięknych u Władysława Łuszczkiewicza. Kontynuował studia w Akademii Sztuk Pięknych w Monachium. W roku 1898 zamieszkał we Lwowie. Zajmował się pracami malarskimi i konserwacją malarstwa w kościołach we Lwowie i na terenie Galicji, m.in. w Żółkwi, Tarnopolu, Szczercu i Leżajsku. W roku 1923 zamieszkał w Tarnobrzegu. Od roku 1929 posiadał pracownię malarską we Lwowie przy ulicy Łyczakowskiej. 
Zajmował się też projektami scenografii dla lwowskich teatrów: Miejskiego i Nowego, oraz teatru letniego w Okocimiu.

</doc>
<doc id="2689869" url="https://pl.wikipedia.org/wiki?curid=2689869" title="Iwan Andrzejewicz Chowański (zm. 1682)">
Iwan Andrzejewicz Chowański (zm. 1682)



</doc>
<doc id="2689879" url="https://pl.wikipedia.org/wiki?curid=2689879" title="Edoardo Rovida">
Edoardo Rovida

Edoardo Rovida (ur. 26 sierpnia 1927 w Alessandrii) – duchowny katolicki, arcybiskup, emerytowany nuncjusz apostolski.
Życiorys.
29 czerwca 1950 otrzymał święcenia kapłańskie i został inkardynowany do diecezji Alessandria. W 1953 rozpoczął przygotowanie do służby dyplomatycznej na Papieskiej Akademii Kościelnej.
31 lipca 1971 został mianowany przez Pawła VI nuncjuszem apostolskim w Panamie oraz biskupem tytularnym diecezji "Tauromenium". Sakry biskupiej 10 października 1971 udzielił mu ówczesny Sekretarz Stanu – kardynał Jean-Marie Villot.
Następnie w 1977 został przedstawicielem Watykanu w Zairze (1977-1981). W latach 1981–1985 pracował w watykańskim Sekretariacie Stanu. Następnie jako nuncjusz reprezentował Stolicę Apostolską w Szwajcarii (1985-1993) i Portugalii (1993-2002). 12 października 2002 przeszedł na emeryturę.

</doc>
<doc id="2689905" url="https://pl.wikipedia.org/wiki?curid=2689905" title="Oppidum">
Oppidum

Oppidum – miejsce obwarowane, osiedle obronne zakładane najczęściej w miejscu chronionym ukształtowaniem terenu.
Oppida istniały od połowy II w. p.n.e. do połowy I w. p.n.e. (na terenach Brytanii do połowy I w. n.e.). Terminu używa się do określenia celtyckich osad obronnych. Największe z odkrytych oppidów znajduje się w pobliżu miejscowości Grabenstetten w Wirtembergii, zajmuje ono powierzchnię 1400 ha i ma długość wałów równą 30 km. Każde oppidum było otoczone wałami ziemnymi lub drewniano-ziemnymi ("murus gallicus"), czasami wzmocnione kamieniem. Wokół wałów głębiono rów. Według opisu Gajusza Juliusza Cezara bramy i mury oppidum Avaricum były wzmocnione wieżami.
Inne znane oppida to:

</doc>
<doc id="2689965" url="https://pl.wikipedia.org/wiki?curid=2689965" title="Iwan Nikitycz Chowański">
Iwan Nikitycz Chowański



</doc>
<doc id="2689975" url="https://pl.wikipedia.org/wiki?curid=2689975" title="Existir">
Existir

Existir (z por.: "istnieć") – drugi album studyjny portugalskiego zespołu Madredeus. Został po raz pierwszy wydany w 1990 roku przez Blue Note Records.

</doc>
<doc id="2689981" url="https://pl.wikipedia.org/wiki?curid=2689981" title="Puchar Świata w narciarstwie alpejskim kobiet 2012/2013">
Puchar Świata w narciarstwie alpejskim kobiet 2012/2013

Puchar Świata w narciarstwie alpejskim kobiet 2012/2013 była to 47. edycja tej imprezy. Cykl ten rozpoczął się w Sölden (Austria) 27 października 2012 roku, a zakończył 17 marca 2013 roku w Lenzerheide (Szwajcaria).

</doc>
<doc id="2689985" url="https://pl.wikipedia.org/wiki?curid=2689985" title="Opactwo Cystersów w Bélapátfalva">
Opactwo Cystersów w Bélapátfalva

Opactwo cystersów w Bélapátfalva – dawne opactwo cystersów w Bélapátfalva, na Węgrzech położone u stóp wzgórza Bélkő w Górach Bukowych w Komitacie Heves. Kościół poklasztorny opactwa w Bélapátfalva jest jedyną w całości zachowaną świątynią romańską na Węgrzech.
Historia.
Opactwo założone zostało w 1232 przez biskupa Egeru Kilita II (Cletusa), Grunty pod fundację opactwa przekazała rodzina Bél. Opactwo zasiedlone zostało przez mnichów z klasztoru Pilis, przez co stało się filią pośrednią opactwa Clairvaux. Budowa kościoła została zakłócona najazdami mongolskimi w 1241. Odbudowane po nich sklepienie zyskało cechy wczesnogotyckie. Kryzys klasztor przeżywał również w XIV wieku, kiedy oprócz opata mieszkało w nim tylko dwóch mnichów. Początek XV wieku to okres krótkotrwałego rozkwitu klasztoru. Opactwo funkcjonowało do XVI wieku. Po inwazji tureckiej w 1596 kościół i klasztor popadły w ruinę. W latach trzydziestych XVIII wieku kościół odbudowano. Sklepienie zyskało wtedy cechy barokowe. Zachodnie skrzydło klasztoru odbudowano jako Dom Myśliwski, funkcjonujący później jako siedziba parafii (w 1925 budynek ten uległ zniszczeniu). Kolejna renowacja kościoła miała miejsce w latach 1953–1956. Kilka lat później odkryto jako trwałą ruinę fundamenty klasztoru.
Architektura kościoła i klasztoru.
Kościół wzniesiony został na planie krzyża, z korpusem o długości 37 m. Trzynawowy z transeptem, z nawą główną główną wyższą niż nawy boczne. Fasada zachodnia trzyczęściowa, z częściowo zachowanymi filarami. Część środkowa wykonana jest z ozdobnych czerwono–szarych pasów utworzonych przez odpowiednio dobrane kamienne ciosy. Fasada ozdobiona jest piękną gotycką rozetą. 
Klauzura klasztorna znajdowała się po prawej (południowej) stronie kościoła. Obecnie zachowały się jedynie fundamenty założenia klasztornego, rozmieszczone na planie prostokąta o wymiarach 21 x 17 metrów. 
Ciekawostki.
W okresie letnim (od Wielkanocy do końca sierpnia) w kościele odbywają się codziennie msze święte, w czasie których wykonywane są chorały gregoriańskie przy akompaniamencie drewnianych klasztornych organów. 

</doc>
<doc id="2689991" url="https://pl.wikipedia.org/wiki?curid=2689991" title="Głupi, głupszy, najgłupszy">
Głupi, głupszy, najgłupszy

Głupi, głupszy, najgłupszy (ang. "The Three Stooges") – amerykańska komedia z 2012 roku w reżyserii Petera i Bobby’ego Farrellich. Wyprodukowany przez 20th Century Fox.
Fabuła.
Trzej bracia, Curly (Will Sasso), Moe (Chris Diamantopoulos) i Larry (Sean Hayes), zostają podrzuceni pod drzwi klasztornego sierocińca. Chłopcy są tak żywiołowi, że wywracają życie sióstr i innych dzieci do góry nogami. Zakonnice zabiegają o to, aby jak najszybciej zostali adoptowani, ale zgłaszający się do nich rodzice decydują się na innego chłopca, Teddy’ego. Mija 25 lat. Bracia nadal mieszkają w sierocińcu, opiekując się młodszymi wychowankami. Dostają dramatyczną wiadomość, że dom dziecka ma zostać zamknięty, chyba że zdobędą w ciągu 30 dni 830 tys. dolarów na ubezpieczenia. Curly, Moe i Larry zrobią wszystko, aby zasilić konto podupadającej placówki. Planują nawet popełnić zbrodnię. Nie dochodzi do niej tylko dlatego, że bracia jak zwykle mają pecha. Pewnego dnia uczestniczą w castingu do filmu, ale tylko Moe zostaje zatrudniony na planie. Curly i Larry dalej starają się o pieniądze. Proszą o nie Teddy’ego, który odziedziczył fortunę po przybranych rodzicach. Jednak ten odmawia, twierdząc, że zakonnice oddały go rodzinie, która zamieniła jego życie w koszmar. Gdy bracia przestają wierzyć, że kiedykolwiek zdobędą fundusze, okazuje się, że Moe zarobił duże pieniądze jako aktor. Może też liczyć na finansowe wsparcie kolegów z show-biznesu.

</doc>
<doc id="2689995" url="https://pl.wikipedia.org/wiki?curid=2689995" title="Miłosna pułapka">
Miłosna pułapka



</doc>
<doc id="2689998" url="https://pl.wikipedia.org/wiki?curid=2689998" title="Ambasada Demokratycznej Republiki Konga w Polsce">
Ambasada Demokratycznej Republiki Konga w Polsce

Ambasada Demokratycznej Republiki Konga w Polsce (fr. "Ambassade de la République démocratique du Congo en Pologne") – placówka dyplomatyczna znajdująca się w Warszawie przy ul. Bogatki 3.
Siedziba.
Stosunki dyplomatyczne nawiązano w 1960. W latach 1974–1976 w Warszawie był akredytowany ambasador dawnego Zairu z siedzibą w Berlinie przy "Hermann-Duncker-Straße" 92, obecnie "Treskowallee". Następnie przeniesiono ją do Warszawy i mieściła się w pensjonacie Zgoda przy ul. Szpitalnej 1 (1977–1978), ul. J.M. Hoene-Wrońskiego 9 (1979), ul. Niegolewskiego 14 (1981–1990), ul. Kubickiego 11 (1991–1993), ul. Starościńskiej 1 (2002-2003), ul. Miączyńskiej 50 (2006), ul. Szarotki 11a (2009), ul. Bobrowieckiej 3/78 (2010–2020), ul. Wołodyjowskiego 48a (2020), obecnie przy ul. Bogatki 3 (2020-).

</doc>
<doc id="2690003" url="https://pl.wikipedia.org/wiki?curid=2690003" title="TSR Góra Jawor">
TSR Góra Jawor

TSR Góra Jawor (Telewizyjna Stacja Retransmisyjna Góra Jawor) – wieża usytuowana na szczycie góry Jawor (578 m n.p.m.) nad Jeziorem Solińskim.
Parametry.
Wysokość zawieszenia systemów antenowych: 
Transmitowane programy.
Programy radiowe.
Źródło.
Nienadawane analogowe programy telewizyjne.
Programy telewizji analogowej wyłączone 17 czerwca 2013 roku.
Źródło

</doc>
<doc id="2690012" url="https://pl.wikipedia.org/wiki?curid=2690012" title="60 mm moździerz LRM vz. 99 ANTOS">
60 mm moździerz LRM vz. 99 ANTOS

 
LRM vz. 99 ANTOS – czeski lekki moździerz. Zaprojektowany dla sił specjalnych oraz jako dodatkowe wyposażenie pojazdów. 

</doc>
<doc id="2690015" url="https://pl.wikipedia.org/wiki?curid=2690015" title="Miłosna pułapka (film 2008)">
Miłosna pułapka (film 2008)

Miłosna pułapka (ang. "Fatal Kiss") – amerykańsko-kanadyjski thriller z 2008 roku.
Fabuła.
Piękna Francis Sweete uwodzi bogatych mężczyzn i skłania ich do ślubu. Po ślubie namawia męża, aby zapisał jej w testamencie cały majątek. Potem pozoruje nieszczęśliwy wypadek i dziedziczy majątek. Jej następną ofiarą ma być Nicholas Landon, wdowiec i bogaty prawnik.

</doc>
<doc id="2690031" url="https://pl.wikipedia.org/wiki?curid=2690031" title="Stanisław Pazda">
Stanisław Pazda

Stanisław Wojciech Pazda (ur. 28 kwietnia 1936 w Sypniewie) – polski archeolog, specjalizujący się w archeologii Polski i powszechnej epoki żelaza; nauczyciel akademicki związany z Uniwersytetem Wrocławskim.
Życiorys.
Urodził się w 1936 roku w Sypniewie. Po ukończeniu szkoły średniej, podjął studia archeologiczne na Uniwersytecie Wrocławskim, które ukończył w 1957 roku magisterium. Bezpośrednio po ukończeniu studiów podjął pracę na macierzystej uczelni, gdzie przeszedł kolejne stopnie awansu zawodowego nauczyciela akademickiego do asystenta przez adiunkta (1966), docenta (1982), profesora nadzwyczajnego (1993) i profesora zwyczajnego (1995). Stopień naukowy doktora nauk humanistycznych uzyskał w 1966 na podstawie pracy „Plemiona kultury przeworskiej w okresie wypływów rzymskich na Dolnym Śląsku”, doktora habilitowanego nauk humanistycznych w zakresie archeologii w 1979 na podstawie pracy „Studia nad rozwojem i zróżnicowaniem lokalnym kultury przeworskiej na Dolnym Śląsku”, a tytuł profesora w 1995 r.
W latach 1983-1987 pełnił funkcję kierownika Katedry Archeologii UWr. Był członkiem licznych towarzystw naukowych, w tym m.in.: Wrocławskiego Towarzystwa Naukowego, Stowarzyszenia Naukowego Archeologów Polskich.
Jego zainteresowania badawcze koncentrują się wokół problematyki związanej z kulturą przeworską na Dolnym Śląsku, starożytnymi pracowniami garncarskimi na Śląsku, metalurgią żelaza u schyłku starożytności w rejonie brzeskim. Do jego najważniejszych publikacji należą:
Za swoją działalność naukowo-dydaktyczną, a także organizacyjną otrzymał liczne nagrody i odznaczenia, a do najważniejszych z nich należą: Zasłużony Działacz Kultury, Zasłużony Opolszczyźnie, Złoty Krzyż Zasługi i Krzyż Kawalerski Orderu Odrodzenia Polski.

</doc>
<doc id="2690034" url="https://pl.wikipedia.org/wiki?curid=2690034" title="Czarna wdowa (film 2007)">
Czarna wdowa (film 2007)

Czarna wdowa (ang. "Black Widow") − amerykański thriller z 2007 roku. Remake filmu z 1987 roku o tym samym tytule.
Główne role.
i inni. 

</doc>
<doc id="2690039" url="https://pl.wikipedia.org/wiki?curid=2690039" title="Artur Krzeszowiec">
Artur Krzeszowiec

Artur Krzeszowiec (ur. 20 lipca 1972 w Gliwicach) – polski kolarz szosowy, medalista mistrzostw Polski, reprezentant Polski.
Życiorys.
Był wychowankiem Kolejarza Gliwice, następnie Grupy Kolarskiej Gliwice (1991), Paradoxu Katowice (1991), Krupińskiego Suszec (1992), Mazdy Motor Vitesse Częstochowa (1993), Legii Warszawa (1994-1995), Weltouru Sosnowiec (1996-1998) i grup zawodowych Amore &amp; Vita (1999-2000) i 2004-2006), CCC MAT (2001-2002), Servisco-Koop (2002) i Joko-Velamos (2003).
W 1990 został brązowym medalistą mistrzostw świata juniorów w wyścigu drużynowym na 75 km. Jego największymi sukcesami w karierze sportowej było wicemistrzostwo Polski w indywidualnym wyścigu szosowym ze startu wspólnego (2004) oraz zwycięstwo w wyścigu Szlakiem Grodów Piastowskich (1992). W 1994 wystąpił w reprezentacji Polski w Wyścigu Pokoju, zajmując 41. miejsce. Kilkukrotnie startował w Tour de Pologne, wygrywał etapy tego wyścigu w 1992 i 1998. W 1998 startował w mistrzostwach świata w wyścigu szosowym ze startu wspólnego, zajmując 66. miejsce.
Jego ojcem jest były kolarz Zbigniew Krzeszowiec.

</doc>
<doc id="2690045" url="https://pl.wikipedia.org/wiki?curid=2690045" title="Eugenio Sbarbaro">
Eugenio Sbarbaro

Eugenio Sbarbaro (ur. 26 czerwca 1934 w Belpiano di Borzonasca we Włoszech) – duchowny katolicki, arcybiskup, emerytowany nuncjusz apostolski.
Życiorys.
11 czerwca 1960 otrzymał święcenia kapłańskie i został inkardynowany do diecezji Guastalla. W 1966 rozpoczął przygotowanie do służby dyplomatycznej na Papieskiej Akademii Kościelnej.
14 września 1985 został mianowany przez Jana Pawła II nuncjuszem apostolskim w Zambii i Malawi oraz arcybiskupem tytularnym "Tiddi". Sakry biskupiej 19 października 1985 r. udzielił mu ówczesny Sekretarz Stanu - kard. Agostino Casaroli.
Następnie reprezentował Stolicę Świętą w regionie Małych Antyli (1991-2000). 26 kwietnia 2000 został przeniesiony do nuncjatury w Belgradzie, gdzie na skutek zmian politycznych był kolejno nuncjuszem w Jugosławii, Serbii i Czarnogórze oraz w Serbii. 8 sierpnia 2009 przeszedł na emeryturę.

</doc>
<doc id="2690051" url="https://pl.wikipedia.org/wiki?curid=2690051" title="FightBox">
FightBox

FightBox – kanał sportowy dystrybuowany na terenie Polski od 1 czerwca 2012 roku przez SPI International Polska. Od 1 września 2012 część programów nadawana jest z polskim komentarzem. Natomiast 1 stycznia 2013 uruchomiona została wersja HDTV kanału.
Oferta.
Oferta kanału jest poświęcona sztukom walki. Stacja nadaje relacje z rozgrywek różnych lig i federacji z USA, Japonii i Europy oraz amerykańskie programy poświęcone tematyce sportów walki.

</doc>
<doc id="2690074" url="https://pl.wikipedia.org/wiki?curid=2690074" title="Małgorzata Lipmann">
Małgorzata Lipmann

Małgorzata Lipmann (ur. 10 stycznia 1976 w Warszawie) – polska aktorka teatralna i filmowa.
Życiorys.
W wieku 19 lat debiutowała w teatrze. Miało to miejsce 23 kwietnia 1995 roku na scenie Teatru Ochoty w Warszawie. Aktorka wcieliła się w rolę Iherve w spektaklu „Królik, królik”. W 2000 roku ukończyła studia na Akademii Teatralnej w Warszawie.
Występowała w następujących teatrach:

</doc>
<doc id="2690079" url="https://pl.wikipedia.org/wiki?curid=2690079" title="Wielka Brytania na Letnich Igrzyskach Olimpijskich 1920">
Wielka Brytania na Letnich Igrzyskach Olimpijskich 1920

Wielką Brytanię na Letnich Igrzyskach Olimpijskich w roku 1920 w Antwerpii reprezentowało 235 sportowców (219 mężczyzn i 16 kobiet) startujących w 21 dyscyplinach. Był to szósty start reprezentacji Wielkiej Brytanii na letnich igrzyskach olimpijskich.
Skład kadry.
Boks.
Mężczyźni
Gimnastyka.
Mężczyźni
Hokej na trawie.
Mężczyźni
Kolarstwo.
Mężczyźni
Lekkoatletyka.
Mężczyźni
Pięciobój nowoczesny.
Mężczyźni
Piłka nożna.
Mężczyźni
Piłka wodna.
Mężczyźni
Pływanie.
Kobiety
Mężczyźni
Podnoszenie ciężarów.
Mężczyźni
Polo.
Mężczyźni
Przeciąganie liny.
Mężczyźni
Skoki do wody.
Kobiety
Mężczyźni
Strzelectwo.
Mężczyźni
Szermierka.
Mężczyźni
Tenis ziemny.
Kobiety
Mężczyźni
Miksty
Wioślarstwo.
Mężczyźni

</doc>
<doc id="2690092" url="https://pl.wikipedia.org/wiki?curid=2690092" title="Libia na Letnich Igrzyskach Olimpijskich 1968">
Libia na Letnich Igrzyskach Olimpijskich 1968

Libię na Letnich Igrzyskach Olimpijskich 1968 reprezentował jeden zawodnik. Był to drugi start reprezentacji Libii na letnich igrzyskach olimpijskich.
Mohamed Asswai Khalifa wystartował w biegu na 400 m przez płotki odpadając w eliminacjach.

</doc>
<doc id="2690098" url="https://pl.wikipedia.org/wiki?curid=2690098" title="Bony (ujednoznacznienie)">
Bony (ujednoznacznienie)

Zobacz też: Bőny, Bon

</doc>
<doc id="2690103" url="https://pl.wikipedia.org/wiki?curid=2690103" title="Główny Urząd SS">
Główny Urząd SS



</doc>
<doc id="2690110" url="https://pl.wikipedia.org/wiki?curid=2690110" title="Tonga na Letnich Igrzyskach Olimpijskich 1992">
Tonga na Letnich Igrzyskach Olimpijskich 1992

Tonga na Letnich Igrzyskach Olimpijskich 1992 reprezentowało pięciu zawodników (sami mężczyźni). Był to 3 start reprezentacji Tonga na letnich igrzyskach olimpijskich. Paea Wolfgramm zdobył pierwszy medal dla Tonga na igrzyskach olimpijskich.
Skład kadry.
Lekkoatletyka.
Mężczyźni
Podnoszenie ciężarów.
Mężczyźni

</doc>
<doc id="2690112" url="https://pl.wikipedia.org/wiki?curid=2690112" title="Giulio Salvadori">
Giulio Salvadori

Giulio Salvadori (ur. 14 września 1862 w Monte San Savino, zm. 7 października 1928 w Rzymie) – włoski poeta, krytyk literacki, Sługa Boży Kościoła katolickiego.
Życiorys.
Był czwartym z siedmiorga dzieci Bernarda i Elisy Nenci Salvadori. Kształcił się na uniwersytecie La Sapienza w Rzymie, gdzie zaprzyjaźnił się z Gabriele D’Annunzio. W 1885 roku nawrócił się na katolicyzm. Uczył się w szkołach średnich, a następnie został asystentem profesora w Rzymie. W 1923 roku został mianowany profesorem języka i literatury włoskiej. Zmarł 7 października 1928 roku w opinii świętości. Obecnie trwa jego proces beatyfikacyjny.

</doc>
<doc id="2690119" url="https://pl.wikipedia.org/wiki?curid=2690119" title="Fidżi na Letnich Igrzyskach Olimpijskich 1992">
Fidżi na Letnich Igrzyskach Olimpijskich 1992

Fidżi na Letnich Igrzyskach Olimpijskich 1992 reprezentowało 18 sportowców : 14 zawodników i cztery zawodniczki. Był to 8 start reprezentacji Fidżi na letnich igrzyskach olimpijskich.
Skład kadry.
Judo.
Kobiety
Mężczyźni
Lekkoatletyka.
Kobiety
Mężczyźni
Pływanie.
Kobiety
Mężczyźni

</doc>
<doc id="2690127" url="https://pl.wikipedia.org/wiki?curid=2690127" title="Samoa na Letnich Igrzyskach Olimpijskich 1992">
Samoa na Letnich Igrzyskach Olimpijskich 1992

Samoa na Letnich Igrzyskach Olimpijskich 1992 reprezentowało pięciu zawodników: sami mężczyźni. Był to 3 start reprezentacji Samoa na letnich igrzyskach olimpijskich.
Skład kadry.
Boks.
Mężczyźni
Podnoszenie ciężarów.
Mężczyźni

</doc>
<doc id="2690138" url="https://pl.wikipedia.org/wiki?curid=2690138" title="Jobyna Ralston">
Jobyna Ralston

Jobyna Ralston (ur. 21 listopada 1899 w South Pittsburg, zm. 22 stycznia 1967 w Los Angeles) – amerykańska aktorka kina niemego.
Życiorys.
Za namową rodziców, w wieku 15 lat wstąpiła do Ned Wayburn's Company, gdzie ćwiczyła taniec. Wkrótce zaczęła występować na Broadwayu. By pomóc chorej matce i zdobyć pieniądze na lekarstwa, zdecydowała się na grę w filmach. W 1923 roku wygrała prestiżową Nagrodę WAMPAS Baby Stars. Niebawem zaczęła grywać role w komediach u boku wielkich gwiazd komediowych (m.in. Harolda Lloyda).
W 1927 roku zagrała w głośnym filmie "Skrzydła" ("Wings") w którym partnerowali jej Clara Bow, Charles Buddy Rogers i Richard Arlen. Był to pierwszy film, który dostał Oscara. Sławę przyniosły jej też takie tytuły jak: "Lightning" i "Pretty Clothes" (oba z 1927 roku).
Była zamężna 2-krotnie. Jej drugim mężem był jej partner z filmu "Skrzydła" Richard Arlen. Małżeństwo nie trwało jednak długo, mimo narodzin syna w 1933 roku. Kiedy zaczęto kręcić filmy dźwiękowe wystąpiła tylko w kilku z nich. Potem odeszła na emeryturę. Przez następne 20 lat ciężko chorowała, głównie na reumatyzm i na raka. Zmarła w wieku 67 lat w Woodland Hills w Kalifornii.

</doc>
<doc id="2690143" url="https://pl.wikipedia.org/wiki?curid=2690143" title="Eda Erdem">
Eda Erdem



</doc>
<doc id="2690145" url="https://pl.wikipedia.org/wiki?curid=2690145" title="Tomb Raider 2">
Tomb Raider 2



</doc>
<doc id="2690150" url="https://pl.wikipedia.org/wiki?curid=2690150" title="Józef Dionizy Ludwik Padilla Gómez">
Józef Dionizy Ludwik Padilla Gómez

Józef Dionizy Ludwik Padilla Gómez, hiszp. "José Dionisio Luis Padilla Gómez" (ur. 9 grudnia 1899 w Guadalajarze w Meksyku, zm. 1 kwietnia 1927 tamże) – współzałożyciel Katolickiego Stowarzyszenia Młodych Meksykanów (hiszp. "Asociación Católica de la Juventud Mexicana"), działacz Narodowej Ligi Obrony Wolności Religijnej, błogosławiony Kościoła rzymskokatolickiego.
Życiorys.
Jego rodzicami byli Denis i Mercedes Gómez Padilla. W dniu 24 września 1908 roku przystąpił do pierwszej Komunii Świętej. W listopadzie 1915 roku wstąpił w rodzinnym mieście do seminarium duchownego św. Józefa (katolickie apostolstwo świeckich). 17 lipca 1916 dołączył jako członek założyciel do Katolickiego Stowarzyszenia Młodych Meksykanów (ACJM).
Został zamordowany 1 kwietnia 1927 roku.
Beatyfikował go Benedykt XVI w dniu 20 listopada 2005 roku w grupie trzynastu męczenników meksykańskich.

</doc>
<doc id="2690153" url="https://pl.wikipedia.org/wiki?curid=2690153" title="Nowa Zelandia na Letnich Igrzyskach Olimpijskich 1992">
Nowa Zelandia na Letnich Igrzyskach Olimpijskich 1992

Nową Zelandię na Letnich Igrzyskach Olimpijskich 1992 reprezentowało 134 zawodników: 92 mężczyzn i 42 kobiety. Był to 17 start reprezentacji Nowej Zelandii na letnich igrzyskach olimpijskich.
Skład kadry.
Badminton.
Kobiety
Mężczyźni
Boks.
Mężczyźni
Hokej na trawie.
Kobiety
Mężczyźni
Judo.
Kobiety
Mężczyźni
Kajakarstwo górskie.
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Pływanie.
Kobiety
Mężczyźni
Skoki do wody.
Kobiety
Strzelectwo.
Kobiety
Mężczyźni
Szermierka.
Mężczyźni
Tenis stołowy.
Kobiety
Mężczyźni
Wioślarstwo.
Kobiety
Mężczyźni

</doc>
<doc id="2690159" url="https://pl.wikipedia.org/wiki?curid=2690159" title="Papua-Nowa Gwinea na Letnich Igrzyskach Olimpijskich 1992">
Papua-Nowa Gwinea na Letnich Igrzyskach Olimpijskich 1992

Papuę-Nową Gwineę na Letnich Igrzyskach Olimpijskich 1992 reprezentowało 13 zawodników: 12 mężczyzn i jedna kobieta. Był to 4. start reprezentacji Papui-Nowej Gwinei na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Kobiety
Mężczyźni
Podnoszenie ciężarów.
Mężczyźni

</doc>
<doc id="2690167" url="https://pl.wikipedia.org/wiki?curid=2690167" title="Neslihan Demir Darnel">
Neslihan Demir Darnel



</doc>
<doc id="2690171" url="https://pl.wikipedia.org/wiki?curid=2690171" title="Herve Xavier Zengue">
Herve Xavier Zengue

Herve Xavier Zengue (ur. 22 stycznia 1984 w Jaunde) − piłkarz Burkina Faso kameruńskiego pochodzenia, występujący na pozycji obrońcy. W reprezentacji Burkiny Faso zadebiutował w 2011 roku. Rozegrał w niej 7 spotkań.

</doc>
<doc id="2690179" url="https://pl.wikipedia.org/wiki?curid=2690179" title="Józef Lucjan Ezechiel Huerta Gutiérrez">
Józef Lucjan Ezechiel Huerta Gutiérrez

Józef Lucjan Ezechiel Huerta Gutiérrez, hiszp. "Ezequiel Huerta Gutiérrez" (ur. 7 stycznia 1876 w Magdalenie, zm. 3 kwietnia 1927 w Guadalajarze) – meksykański błogosławiony Kościoła rzymskokatolickiego.
Życiorys.
Był bratem Salwatora Gutiérreza. Jego żoną była Florence Gutiérrez Oliva, z tego związku miał pięcioro dzieci. Został zamordowany 3 kwietnia 1927 roku.
Beatyfikował go Benedykt XVI 20 listopada 2005 roku w grupie trzynastu męczenników meksykańskich.

</doc>
<doc id="2690184" url="https://pl.wikipedia.org/wiki?curid=2690184" title="Anke Köninger">
Anke Köninger

Anke Köninger (ur. 22 marca 1961) – niemiecka lekkoatletka specjalizująca się w biegach sprinterskich. W czasie swojej kariery reprezentowała Republikę Federalną Niemiec.
Sukcesy sportowe.
Największy sukces w karierze odniosła w 1979 r. podczas rozegranych w Bydgoszczy mistrzostw Europy juniorek, zdobywając brązowy medal w biegu sztafetowym 4 x 100 metrów. Startowała również w pięcioboju, zajmując IV miejsce. 
W 1984 r. zdobyła tytuł mistrzyni RFN w siedmioboju. Była również dwukrotną mistrzynią kraju w biegu sztafetowym 4 x 100 metrów (1986, 1988), jak również halową mistrzynią kraju w sprinterskim biegu sztafetowym (1987). W 1986 r. zdobyła tytuł wicemistrzyni RFN w biegu na 200 metrów oraz reprezentowała narodowe barwy na rozegranych w Stuttgarcie mistrzostwach Europy.

</doc>
<doc id="2690187" url="https://pl.wikipedia.org/wiki?curid=2690187" title="René Rast">
René Rast

René Rast (ur. 26 października 1986 w Minden) – niemiecki kierowca wyścigowy. Od sezonu 2019/20 zawodnik zespołu Audi Sport ABT Schaeffler Formula E Team w Formule E. Na swoim koncie ma starty między innymi w takich seriach wyścigowych jak Porsche Supercup, Formuła BMW ADAC, WEC, IMSA SportsCar Championship czy DTM. Wraz z zespołem Volkswagen Motorsport wygrał serię ADAC Volkswagen Polo Cup. W 2010, 2011 i 2012 roku triumfował w Porsche Supercup. W roku 2017, 2019 oraz 2020 wygrał niemiecką serię samochodów turystycznych DTM.
Kariera.
Rast rozpoczął swoją karierę w 1996 roku od startów gokartami, w których to zawodach brał udział do 2002 roku. Nie oznaczało to jednak jego rozstania z wyścigami samochodów jednomiejscowych. Już rok po rozstaniu z gokartami Rast zadebiutował w Formule BMW, w której bez większych sukcesów spędził dwa sezony. Pierwszym znaczącym sukcesem Niemca było odniesienie w 2005 tytułu mistrza w ADAC Volkswagen Polo Cup. Kolejnym dużym sukcesem Rasta było odniesienie zwycięstwa w Niemieckiej Porsche Carrera Cup. Od 2008 startuje w Porsche Supercup, gdzie już w pierwszym sezonie startów zajął piąte miejsce. Rok później był już drugi, a w 2010 po raz pierwszy triumfował, co powtórzył w dwóch kolejnych sezonach odchodząc z serii w 2012 roku jako jej trzykrotny mistrz. W sezonie 2011 zwyciężył w Porsche Carrera World Cup W 2012 wygrał również drugi raz w karierze niemiecką Porsche Carrera Cup. Rast w sezonach 2010-2012 startował również w ADAC GT Masters. Został mistrzem tej serii w ostatnim sezonie, w którym wziął udział. Kolejnym sukcesem w roku 2012 było zwycięstwo za oceanem w 24h Daytona w klasie GT. W kolejnym roku brał udział w FIA GT Series, gdzie zdobył 5 podiów, z czego przypisał sobie jedno zwycięstwo jeżdżąc samochodem Audi R8 LMS ultra w zespole WRT. W 2014 wystartował po raz pierwszy w słynnym 24h Le Mans w zespole Sébastien Loeb Racing samochodem klasy LMP2 zajmując 4 pozycję na mecie. W 2015 roku wystartował w dwóch rundach długodystansowych mistrzostw świata FIA na fabrycznym Audi R18 e-tron quattro, zajmując czwarte miejsce w 6-godzinnym wyścigu na torze Spa i siódme w 24-godzinnym wyścigu Le Mans. W 2016 roku ścigał się w pełnym wymiarze godzin dla G-Drive w aucie Oreca-Nissan w klasie LMP2, odnosząc zwycięstwo w Bahrajnie i zajmując drugie miejsce w 24-godzinnym wyścigu Le Mans oraz dwa trzecie miejsca na Silverstone oraz w Austin.
René Rast zadebiutował w Formule E podczas ePrix Berlina 2016, zastępując Antonio Felixa da Coste w Team Aguri. Później startował w dwóch rundach Deutsche Tourenwagen Masters jeżdżąc Audi RS5.
Wygrał mistrzostwa DTM w swoim pierwszym pełnym sezonie dla Team Rosberg. W sezonie 2018, po rekordowych sześciu zwycięstwach z rzędu, stracił tylko cztery punkty do zwycięzcy, tracąc szansę na obronę tytułu. Niemiec wygrał jednak mistrzostwa w 2019 roku. W kolejnym sezonie startów w DTM zdobył swój trzeci tytuł mistrzowski.
Niemiec powrócił do Formuły E na sześć ostatnich wyścigów sezonu 2019-20 w Berlinie, zastępując Daniela Abta w zespole Audi Sport ABT Schaeffler. Udało mu się zdobyć podium w piątym wyścigu, gdzie przekroczył linię mety na trzecim miejscu. 
W sezonie 2020/21 reprezentował barwy Audi Sport ABT Schaeffler. W swoim pierwszym pełnym sezonie Formuły E zajął 13 miejsce w klasyfikacji generalnej z 78 punktami i jednym podium, które zdobył podczas ePrix Puebli. Zajął wtedy drugie miejsce w wyścigu. 
Sezon 2010.
Sezon 2010 był dla Rasta kluczowy w jego karierze, gdyż po raz pierwszy udało mu się osiągnąć triumf w tak wysoko stawianej serii wyścigowej. Podczas wyścigu w Bahrajnie zdobył Pole Position i na pierwszej pozycji dojechał do mety. Dodatkowo wykręcił najszybszy czas okrążenia w wyścigu. W drugim Grand Prix odbywanym również na tym samym torze, Rast ponownie był najszybszy w kwalifikacjach i tę samą pozycję dowiózł do mety. W Hiszpanii Niemiecki kierowca odpadł z wyścigu. Zdobył PP w Monako, gdzie po kolejnym pierwszym polu startowym Rast finiszował przed brytyjczykiem Nickiem Tandy. Po Monako przyszła pora na drugi w sezonie hiszpański wyścig, tym razem na torze w Walencji i znów Niemiec nie miał sobie równych, zdobywając Pole Position, najszybsze okrążenie i ostatecznie wygrywając wyścig. GP Wielkiej Brytanii było pierwszym wyścigiem w 2010 roku, w którym Rast dojechał do mety, ale nie wygrał. Tym razem znów jego największy rywal, Nick Tandy nie dał się pokonać. Pech dał się Rastowi we znaki również podczas domowego wyścigu, w Niemczech, gdzie tak jak w pierwszym hiszpański wyścigu, nie dotarł do mety. Na Węgrzech i w Belgii Niemiec stanął na najniższym stopniu podium, a sezon, z czwartym miejscem na Monzy zakończył jako Mistrz. Na koniec sezonu jego przewaga nad drugim Tandym wynosiła sześć punktów, co pokazało, jak zacięty i emocjonujący był dla Rasta ten sezon.
Sezon 2011.
Do tego sezonu Rast po raz pierwszy przystępował jako kierowca broniący tytułu. Z piątym i siódmym miejscem odpowiednio w Turcji i Hiszpanii mogło się wydawać, że nie uda mu się obronić tytułu. Kierowca Lechner Racing rozpoczął walkę, która trwała do końca sezonu. Na początek zdobył cztery zwycięstwa z rzędu w Monako, Wielkiej Brytanii i dwukrotnie w Niemczech. Na Hungaroringu nie udało mu się dojechać do mety przez własny błąd, ale później do końca sezonu stawał już na podium, trzykrotnie będąc drugim i raz wygrywając, na koniec sezonu, w drugim wyścigu w Abu Zabi. Rast zdominował przeciwników w drugim mistrzowskim sezonie, lecz po zdobyciu drugiego tytułu zapowiedział odejście z Porsche Supercup. Nie znalazł jednak posady w innej serii wyścigowej, przez co pozostał w obecnej na kolejny sezon. Zgłosił się jednak za późno i stracił przywilej startowania z numerem jeden w sezonie 2012.
Formuła E.
W sezonach 2019/2020 i 2020/2021 był zawodnikiem zespołu Audi Sport Abt Schaeffler Formula E Team.

</doc>
<doc id="2690188" url="https://pl.wikipedia.org/wiki?curid=2690188" title="Nilay Benli Özdemir">
Nilay Benli Özdemir



</doc>
<doc id="2690193" url="https://pl.wikipedia.org/wiki?curid=2690193" title="Deutsche Tourenwagen Meisterschaft 1991">
Deutsche Tourenwagen Meisterschaft 1991

Deutsche Tourenwagen Meisterschaft 1991 – ósmy sezon w niemieckiej serii wyścigowej Deutsche Tourenwagen Meisterschaft, który rozpoczął się 31 marca, a zakończył 20 października. Zwyciężył Niemiec – Frank Biela, który w klasyfikacji generalnej zdobył 174 pkt.

</doc>
<doc id="2690195" url="https://pl.wikipedia.org/wiki?curid=2690195" title="Deutsche Tourenwagen Masters 1991">
Deutsche Tourenwagen Masters 1991



</doc>
<doc id="2690201" url="https://pl.wikipedia.org/wiki?curid=2690201" title="Abel Dhaira">
Abel Dhaira

Abel Dhaira (ur. 9 września 1987, zm. 27 marca 2016) – ugandyjski piłkarz występujący na pozycji bramkarza. Reprezentant Ugandy.
Zawodnik od 2011 roku występował w islandzkim klubie Vestmannaeyja. W reprezentacji Ugandy zadebiutował w 2009 roku, łącznie rozegrał w niej trzynaście meczów.
Zmarł 27 marca 2016 w wyniku nowotworu jamy brzusznej.

</doc>
<doc id="2690209" url="https://pl.wikipedia.org/wiki?curid=2690209" title="Salwator Huerta Gutiérrez">
Salwator Huerta Gutiérrez

Salwator Huerta Gutiérrez, hiszp. "Salvador Huerta Gutiérrez" (ur. 18 marca 1880 w Magdalenie, zm. 3 kwietnia 1927 w Guadalajarze) – meksykański błogosławiony Kościoła rzymskokatolickiego.
Życiorys.
Jego bratem był Józef Gutiérrez. Po ukończeniu szkoły podstawowej we wsi, wraz z bratem został zakwalifikowany do liceum dla chłopców. Został zamordowany 3 kwietnia 1927 roku.
W dniu 20 listopada 2005 roku beatyfikował go Benedykt XVI w grupie trzynastu męczenników meksykańskich.

</doc>
<doc id="2690217" url="https://pl.wikipedia.org/wiki?curid=2690217" title="Zmarli w czerwcu 2012">
Zmarli w czerwcu 2012



</doc>
<doc id="2690224" url="https://pl.wikipedia.org/wiki?curid=2690224" title="Ludwik Magańa Servín">
Ludwik Magańa Servín

Ludwik Magańa Servín, hiszp. "Luis Magaña Servín" (ur. 24 sierpnia 1902 w Arandas, zm. 9 lutego 1928 w Guadalajarze) – działacz Katolickiego Stowarzyszenia Młodych Meksykanów, członek Bractwa Nocnej Adoracji Najświętszego Sakramentu, męczennik chrześcijański i błogosławiony Kościoła rzymskokatolickiego.
Urodził się w bardzo religijnej rodzinie. Jego żoną była Elvira Camarena Méndez, z tego związku miał dwoje dzieci. Został zamordowany w 1928 roku.
Został beatyfikowany przez Benedykta XVI 20 listopada 2005 roku w grupie trzynastu męczenników meksykańskich.

</doc>
<doc id="2690225" url="https://pl.wikipedia.org/wiki?curid=2690225" title="Friedericke Vombohr">
Friedericke Vombohr

Friedericke Vombohr (ur. 25 lutego 1961) – niemiecka lekkoatletka specjalizująca się w biegach sprinterskich. W czasie swojej kariery reprezentowała Republikę Federalną Niemiec.
Największe sukcesy odniosła w karierze odniosła w zawodach z cyklu mistrzostw Europy juniorek, trzykrotnie zdobywając medale w biegach sztafetowych: złoty (Donieck 1977 – na dystansie 4 x 400 metrów), srebrny (Bydgoszcz 1979 – na dystansie 4 x 400 metrów) oraz brązowy (Bydgoszcz 1979 – na dystansie 4 x 100 metrów).

</doc>
<doc id="2690229" url="https://pl.wikipedia.org/wiki?curid=2690229" title="Puchar Świata w narciarstwie alpejskim mężczyzn 2012/2013">
Puchar Świata w narciarstwie alpejskim mężczyzn 2012/2013

Puchar Świata w narciarstwie alpejskim mężczyzn 2012/2013 była to 47 edycja tej imprezy. Cykl ten rozpoczął się tradycyjnie w Sölden (Austria) 28 października 2012 roku, a zakończył 17 marca 2013 roku w Lenzerheide (Szwajcaria).

</doc>
<doc id="2690242" url="https://pl.wikipedia.org/wiki?curid=2690242" title="Michał Gómez Loza">
Michał Gómez Loza

Michał Gómez Loza, hiszp. "Miguel Gómez Loza" (ur. 11 sierpnia 1888 w Tepatitlán w Meksyku, zm. 21 marca 1928 w Atotonilco el Alto) – założyciel Narodowego Kongresu Katolickich Robotników (1919), członek Narodowej Ligi Obrony Wolności Religijnej (od 1927), gubernator stanu Jalisco, błogosławiony Kościoła rzymskokatolickiego.
Pochodził z chłopskiej rodziny. Studiował na Uniwersytecie Morelos i w 1922 roku został adwokatem. Pod koniec grudnia 1922 roku poślubił Marię Sanchez Barragana.
Za swoją działalność w szerzeniu katolickich nauk społecznych był wielokrotnie aresztowany. Podczas antykatolickich prześladowań został rozstrzelany w 1928 roku przez wojsko federalne.
Beatyfikował go Benedykt XVI w dniu 20 listopada 2005 w grupie trzynastu męczenników meksykańskich.

</doc>
<doc id="2690248" url="https://pl.wikipedia.org/wiki?curid=2690248" title="Województwo zielonogórskie (1975–1998)">
Województwo zielonogórskie (1975–1998)

Województwo zielonogórskie – jedno z 49 województw istniejących w Polsce w latach 1975–1998. Siedzibą jego władz była Zielona Góra. Zlokalizowane w zachodniej części kraju, graniczyło z 5 województwami: od północy z gorzowskim, od wschodu z poznańskim i leszczyńskim, a od południa z legnickim i jeleniogórskim. Zachodnia granica województwa stanowiła granicę państwową do 3 października 1990 z Niemiecką Republiką Demokratyczną, później z Republiką Federalną Niemiec.
Według danych na 31 grudnia 1998 zajmowało obszar o powierzchni 8 868 km² (7 miejsce w Polsce), licząc 679 300 mieszkańców. W 1998 było podzielone na 50 gmin, a na jego terenie funkcjonowało 28 miast.
1 czerwca 1975 z północnej części dawnego województwa zielonogórskiego utworzono województwo gorzowskie, natomiast powiat głogowski został przyłączony do województwa legnickiego. Po reformie administracyjnej z 1998 terytorium dawnego województwa znalazło się prawie w całości w nowo utworzonym województwie lubuskim, jedynie wschodni kraniec przyłączono do województwa wielkopolskiego. Na siedzibę wojewody nowego województwa wybrano Gorzów Wielkopolski, a Zielona Góra została siedzibą urzędu marszałkowskiego.
Największe miasta.
Największe miasta województwa zielonogórskiego według stanu na 31 grudnia 1998:
Urzędy Rejonowe.
Na mocy "ustawy z dnia 22 marca 1990 r. o terenowych organach rządowej administracji ogólnej" (), na obszarze województwa zielonogórskiego utworzono 6 rejonowych organów rządowej administracji ogólnej, zrzeszających po kilka gmin:

</doc>
<doc id="2690249" url="https://pl.wikipedia.org/wiki?curid=2690249" title="Województwo zielonogórskie (1950–1975)">
Województwo zielonogórskie (1950–1975)

Województwo zielonogórskie – jedno z 17 województw istniejących w Polsce w latach 1950–1975, położone w zachodniej części kraju. Graniczyło z 3 województwami: od północy ze szczecińskim, od wschodu z poznańskim, od południa z wrocławskim, a od zachodu z NRD.
Województwo zielonogórskie zostało utworzone 6 lipca 1950 z zachodniej części województwa poznańskiego (powiaty: babimojski – przemianowany później na sulechowski, gorzowski, gubiński – zniesiony w 1962 r., krośnieński, międzyrzecki, rzepiński – przemianowany później na słubicki, skwierzyński – zniesiony w 1962 r., strzelecki, sulęciński, świebodziński, wschowski, zielonogórski), oraz północnej części województwa wrocławskiego (powiaty: głogowski, kożuchowski – przemianowany później na nowosolski, szprotawski, żarski, żagański). Ponad 40% ówczesnych mieszkańców stanowili przymusowi polscy wysiedleńcy z Kresów Wschodnich, pozostali pochodzili głównie z województwa poznańskiego (ponad 20%).
Województwo o powierzchni 14 580 km² (13 miejsce, 4,7% powierzchni kraju) i ludności 865 700 mieszkańców w 1967 r. (885 000 mieszkańców w 1970 r.). Województwo obejmowało obszar zbliżony do obecnego województwa lubuskiego. W 1967 r. podzielone było na 2 powiaty grodzkie (Gorzów Wielkopolski i Zielona Góra) oraz 16 powiatów ziemskich, których siedzibami były: Głogów, Gorzów Wielkopolski, Krosno Odrzańskie, Lubsko, Międzyrzecz, Nowa Sól, Słubice, Strzelce Krajeńskie, Sulechów, Sulęcin, Szprotawa, Świebodzin, Wschowa, Zielona Góra, Żagań i Żary.
W 1975 r. z południowej części dotychczasowego województwa zielonogórskiego utworzono nowe, mniejsze województwo zielonogórskie, a z północnej – województwo gorzowskie.
Charakterystyka.
Warunki geograficzne – województwo zielonogórskie położone było w środkowym dorzeczu Odry. Północno środkową część województwa stanowiły jednostki fizyczno-geograficzne zaliczane do regionu Pojezierzy Południowobałtyckich: południowy skraj Pojezierza Zachodniopomorskiego, zachodnia część Pradoliny Noteckiej (Kotlina Gorzowska), zachodnia część Pojezierza Wielkopolskiego (Pojezierze Lubuskie), zachodnia część Pradoliny Warciańsko-Odrzańskiej, zachodnia część Wzniesień Gubińsko-Żerkowskich (Wzniesienia Gubińskie, Wał Zielonogórski, Nowosolski Przełom Odry, Pojezierze Sławskie). Część Południową województwa zielonogórskiego znajdowała się na obszarze Nizin Środkowopolskich i obejmowała zachodni skrawek Niziny Południowowielkopolskiej (Pradolina Zasiecko-Nowosolska, prawie w całości Pradolina Głogowska, zachodnia część Wysoczyzny Leszczyńskiej), zachodnia część Wału Trzebnickiego (Wzniesienie Żarskie, Wzgórza Dalkowskie) i północno-zachodnia część Niziny Śląskiej (północny skraj Borów Dolnośląskich). Dla krajobrazu województwa zielonogórskiego charakterystyczny był wytworzony w wyniku ostatniego zlodowacenia układ naprzemianległych obniżeń typu pradolin i pasów wysoczyznowych. Najniższym punktem województwa zielonogórskiego było ujście Warty do Odry (13 m n.p.m.), najwyższe wzniesienia przekraczały 200 m n.p.m. (do 230 m na południe od Głogowa).
Gleby – województwo zielonogórskie leżało na obszarze składającym się głównie z gleb bielicowych i brunatnych wytworzonych z piasków słabo gliniastych i gliniastych. W okolicach Głogowa znajdował się niewielki obszar żyznych gleb brunatnych wytworzonych z utworów pyłowych wodnego pochodzenia. Wzdłuż rzek – mady; miejscami występowały płaty gleb bagiennych.
Bogactwa naturalne – przed II Wojną Światową na terenie województwa zielonogórskiego wydobywano wyłącznie węgiel brunatny (okolice Żar − Łuk Mużakowa, Słubic i Sulęcina − KWB Sieniawa), glinę, iły, żwiry i piaski. Po 1945 roku odkryto nowe bogactwa: w 1957 r. rudę miedzi (Lubińsko-Głogowskie Zagłębie Miedziowe); w 1961 r. ropę naftową (rejon Krosna Odrzańskiego); w 1963 gaz ziemny (okolice Nowej Soli).
Średnia temperatura – województwo zielonogórskie znajdowało się w jednym z cieplejszych obszarów Polski; średnia temperatura w lipcu wynosiła ok. 18 °C, w styczniu −1 °C, –1,5 °C (jeden z cieplejszych obszarów Polski w zimie); liczba dni mroźnych wahała się od poniżej 30 do 35 dni z przymrozkami od poniżej 100 do ok. 110 dni w roku. Okres wegetacyjny trał od 215 do 220 dni.
Warunki hydrologiczne – roczna suma opadów wahała się od 500 do 650 mm; pokrywa śnieżna zalegała średnio 30-50 dni oraz poniżej 40 dni na południo województwa. Główną rzeką województwa zielonogórskiego była Odra, która w okolicach Kostrzyna nad Odrą przyjmuje swój główny dopływ – Wartę (do Warty uchodziły na terenie województwa Noteć oraz Obra). Na obszarze województwa zielonogórskiego uchodziły do Odry jej największe dopływy sudeckie: Nysa Łużycka i Bóbr; gęsta sieć małych rzek, kanałów i rowów melioracyjnych. Województwo zielonogórskie stanowiło obszar, na którym występowała znacząca liczba jezior naturalnych (głównie polodowcowych). Około 500 jezior miało powierzchnię powyżej 1 ha, w tym 26 miało powierzchnię ponad 100 ha. Największymi jeziorami województwa były: Jezioro Sławskie (828 ha), Osiek (604 ha), Niesłysz (496 ha), Lubikowskie (340 ha). Najgłębszym jeziorem było Jezioro Ciecz k. Łagowa (56 m, pow. 174 ha).
Lesistość – w 1967 r. lasy zajmowały 44,5% powierzchni województwa (największa lesistość wśród województw); 91,4% powierzchni leśnej stanowił drzewostan iglasty, głównie sosnowy (Puszcza Rzepińska, zachodnia część Puszczy Nadnoteckiej, północna część Borów Dolnośląskich). Dla zachowania resztek pierwotnej przyrody do 1967 r. utworzono na terenie województwa zielonogórskiego 10 rezerwatów, w tym 2 faunistyczne.
Gęstość zaludnienia – województwo zielonogórskie należało do najsłabiej zaludnionych województw Polski. W 1967 roku gęstość zaludnienia wynosiła średnio 59 mieszkańców na km², gdzie w Polsce w tym czasie średnia gęstość zaludnienia wynosiła 103 mieszkańców na km². Najgęściej zaludnione były powiaty (nie licząc powiatów miejskich): nowosolski – 99 mieszkańców na km²; żarski – 77mieszkańców na km²; głogowski – 75 mieszkańców na km². Z kolej najrzadziej zaludnione były powiaty: sulęciński – 30 mieszkańców na km²; słubicki – 36 mieszkańców na km²; zielonogórski – 39 mieszkańców na km²; krośnieński – 40 mieszkańców na km² oraz międzyrzecki – 41 mieszkańców na km².
Przyrost naturalny – ludności w 1967 roku wynosił 11,3‰ (w tym samym okresie w Polsce 8,5‰).
Struktura zamieszkania – w 1967 roku, w województwie zielonogórskim, w miastach i osiedlach mieszkało 51,7% ogółu ludności (w tym samym czasie w Polsce wskaźnik ten wynosił 50,3%). Na terenie województwa zielonogórskiego znajdowało się (w 1967 r.) 38 miast i 4 osiedla, z czego 5 miast liczyło powyższej 20 tysięcy mieszkańców. Największymi miastami w tym czasie były (w tys. mieszk.): Gorzów Wielkopolski – 67,7; Zielona Góra – 66,2; Nowa Sól – 30,7; Żary – 28,4 oraz Żagań – 21,1.
Struktura zatrudnienia – w województwie zielonogórskim (w 1967 r.) ludność utrzymująca się głównie z rolnictwa stanowiła 31,0% (w Polsce – 33,5%); ze źródeł pozarolniczych – 69,0% (w Polsce 66,5%); w gospodarce uspołecznionej w 1967 r. zatrudnionych było 264,2 tys. osób, z czego 96,1 tys. w przemyśle.
Oświata – sieć szkół w województwie zielonogórskim na przełomie lat 1967/1968 obejmowała: 871 szkół podstawowych (w tym 734 na wsi); 25 liceów ogólnokształcących; 238 szkół zawodowych (w tym 114 zasadniczych, 7 szkół artystycznych) oraz jedną uczelnię wyższą – Wyższą Szkołę Inżynierską w Zielonej Górze (698 studentów).
Kultura – w 1967 r. na terenie województwa zielonogórskiego działały: 3 teatry; 153 kina; 222 publiczne biblioteki powszechne oraz 7 muzeów.
Charakter województwa – województwo zielonogórskie miało charakter przemysłowo-rolniczy, z dużym udziałem gospodarki leśnej. Przed 1945 rokiem teren województwa był słabo uprzemysłowiony. II Wojna Światowa przyniosła gospodarce województwa poważne zniszczenia; w przemyśle sięgające 80%. Po zakończeniu wojny nastąpiła – kosztem znaczących nakładów inwestycyjnych, odbudowa i rozbudowa przemysłu województwa. Do największych nowych inwestycji należała: budowa zakładów włókien sztucznych i zakłady mechaniczne w Gorzowie Wielkopolskim. fabryka celulozy i papieru w Kostrzynie, zakłady przemysłu elektronicznego w Zielonej Górze, Świebodzinie i Żarach, elektrownia wodna w Dychowie oraz huta miedzi w Głogowie.
Ludność.
Jednym ze źródeł danych na temat ludności województwa pozostaje Narodowy Spis Powszechny z dnia 3 grudnia 1950. Zawiera on m.in. informacje na temat pochodzenia ludności, która po II wojnie światowej zamieszkała na tzw. Ziemiach Odzyskanych. W przypadku województwa zielonogórskiego ludność w 1950 stanowili:
Podział administracyjny (1973).
Źródło:

</doc>
<doc id="2690251" url="https://pl.wikipedia.org/wiki?curid=2690251" title="Sin’s Kitchen">
Sin’s Kitchen

Sin’s Kitchen – niskobudżetowy amerykański film fabularny z 2004 roku, wyprodukowany i wyreżyserowany przez Fabiena Pruvota.

</doc>
<doc id="2690262" url="https://pl.wikipedia.org/wiki?curid=2690262" title="Józef Trynidad Rangel">
Józef Trynidad Rangel

Józef Trynidad Rangel, hiszp. "José Trinidad Rangel Montaño" (ur. 4 czerwca 1887 w Dolores Hidalgo, zm. 25 kwietnia 1927 w Rancho San Joaquín) – meksykański kapłan i błogosławiony Kościoła rzymskokatolickiego.
Życiorys.
Pochodził z religijnej rodziny. Sakrament święceń przyjął 13 kwietnia 1919 roku. Był wikariuszem i katechetą a następnie rektorem kościoła w Silao (Guanajuato).
Gdy nasiliło się w Meksyku prześladowanie Kościoła przez antychrześcijańską dyktaturę, Józef został w kraju i potajemnie sprawował liturgię w Rincón. Został tam aresztowany 22 kwietnia 1927 roku i sprowadzony do León. Po 3 dniach rozstrzelano go wraz z Andrzejem Solą Molistem i Leonardem Pérezem Láriosem.
Beatyfikacja.
Józef Trynidad został beatyfikowany przez Benedykta XVI w grupie trzynastu męczenników meksykańskich w dniu 20 listopada 2005 roku.

</doc>
<doc id="2690283" url="https://pl.wikipedia.org/wiki?curid=2690283" title="Roberto Cerri">
Roberto Cerri

Roberto Cerri (ur. 8 marca 1961) – włoski lekkoatleta specjalizujący się w skoku wzwyż.
Największy sukces w karierze odniósł w 1979 r. podczas rozegranych w Bydgoszczy mistrzostw Europy juniorów, zdobywając srebrny medal.
Rekord życiowy: 2,24 – Bydgoszcz 17/08/1979

</doc>
<doc id="2690286" url="https://pl.wikipedia.org/wiki?curid=2690286" title="Andrzej Solá Molist">
Andrzej Solá Molist

Andrzej Solá Molist, hiszp. " Andrés Solá y Molist" (ur. 7 października 1895 w Taradell w Hiszpanii, zm. 25 kwietnia 1927 w Rancho de San Joaquín w Meksyku) – hiszpański klaretyn (CMF) i misjonarz, błogosławiony Kościoła rzymskokatolickiego.
Gdy poczuł powołanie do życia zakonnego wstąpił do Zgromadzenia Misjonarzy Synów Niepokalanego Serca Błogosławionej Maryi Dziewicy (pot. "klaretyni") i 23 września 1922 roku w Segowii został wyświęcony na kapłana.
W 1923 udał się z misją do Meksyku. Podczas prześladowań antykatolickich został rozstrzelany 25 kwietnia 1927 roku razem z Józefem Trynidadem Rangelem i Leonardem Pérezem Láriosem.
Beatyfikował go Benedykt XVI 20 listopada 2005 roku w grupie trzynastu męczenników meksykańskich.

</doc>
<doc id="2690309" url="https://pl.wikipedia.org/wiki?curid=2690309" title="Harald Ehlke">
Harald Ehlke

Harald Ehlke (ur. 25 stycznia 1960) – niemiecki lekkoatleta specjalizujący się w skoku wzwyż. W czasie swojej kariery reprezentował Republikę Federalną Niemiec.
Największy sukces w karierze odniósł w 1979 r. podczas rozegranych w Bydgoszczy mistrzostw Europy juniorów, zdobywając brązowy medal.
Rekord życiowy: 2,21 – Karlsruhe 28/06/1981

</doc>
<doc id="2690316" url="https://pl.wikipedia.org/wiki?curid=2690316" title="Amerykański koszmar">
Amerykański koszmar



</doc>
<doc id="2690322" url="https://pl.wikipedia.org/wiki?curid=2690322" title="Magnetic Man">
Magnetic Man

Magnetic Man to trio składające się ze znanych w środowisku dubstepu producentów i DJ-ów: Bengi, Skreama i Artworka.
Panowie po raz pierwszy spotkali się jeszcze w latach 90., w słynnym sklepie Big Apple Records. Wspólnie występowali używając trzech komputerów z przygotowanymi samplami. Prowadzili imprezy serwując zarówno własne wspólne produkcje, solowe nagrania, jak i remiksy. Występom tria często towarzyszyły wizualizacje Novak Collective.

</doc>
<doc id="2690329" url="https://pl.wikipedia.org/wiki?curid=2690329" title="Dariusz Acosta Zurita">
Dariusz Acosta Zurita

Dariusz Acosta Zurita, hiszp. "Ángel Darío Acosta Zurita" (ur. 14 grudnia 1908 w Naolinco w diecezji Veracruz, zm. 25 lipca 1931 w Veracruz) – meksykański ksiądz, błogosławiony Kościoła rzymskokatolickiego.
Wychował się w religijnej rodzinie. Wcześnie stracił ojca i czterech braci, odtąd był wychowywany przez matkę. Wstąpił do seminarium i otrzymał święcenia kapłańskie. Był prezbiterem i wikariuszem w parafii Wniebowzięcia NMP w Veracruz.
Podczas prześladowań antykatolickich został zastrzelony w kościele 25 lipca 1931 roku.
Beatyfikował go papież Benedykt XVI 20 listopada 2005 roku w grupie trzynastu męczenników meksykańskich.

</doc>
<doc id="2690342" url="https://pl.wikipedia.org/wiki?curid=2690342" title="Amerykański koszmar (film 2002)">
Amerykański koszmar (film 2002)

Amerykański koszmar (ang. "American Nightmare") – amerykański thriller z 2002 roku.
Fabuła.
Trwa święto Halloween. Grupka młodych ludzi siedzi w kafejce i słucha pirackiej audycji radiowej. Dla żartu dzwonią do radia i wyznają na antenie swoje największe i najbardziej skrywane obawy i lęki. Ich wyznań słucha też obecna w kafejce psychopatyczna, seryjna morderczyni. Wkrótce ich lęki stają się rzeczywistością.

</doc>
<doc id="2690350" url="https://pl.wikipedia.org/wiki?curid=2690350" title="Józef Sánchez del Río">
Józef Sánchez del Río

Józef Sánchez del Río, hiszp. "José Sánchez del Río" (ur. 28 marca 1913 w Sahuayo w Meksyku, zm. 10 lutego 1928 w Sahuayo) – uczestnik powstania Cristeros, święty Kościoła rzymskokatolickiego.
Życiorys.
Urodził się 28 marca 1913 r. w Sahuayo w stanie Michoacán. Uczęszczał do szkoły w swoim rodzinnym miasteczku, a następnie w Guadalajarze w Jalisco.
Kiedy w 1926 r. wybuchło powstanie Cristero, jego bracia przyłączyli się do wojsk powstańczych. Mimo sprzeciwu matki i odmowy generała Prudencio Mendozy Józef został na własną prośbę wcielony do grupy powstańczej, gdzie powierzono mu obowiązek chorążego. Powstańcy ochrzcili go imieniem Tarsycjusza, starożytnego męczennika, który jako dziecko został zabity broniąc Eucharystii przed profanacją. Gdy podczas potyczki z wojskami federalnymi 25 stycznia 1928 r. padł koń dowódcy, Józef oddał mu swojego, by mógł ratować się ucieczką. W trakcie odwrotu chłopca zatrzymano wraz z grupą powstańców.
7 lutego odprowadzono go do rodzinnego Sahuayo i uwięziono w kościele parafialnym, sprofanowanym i zdewastowanym przez wojska federalne. Miejscowy burmistrz ("alcalde") Rafael Picazo zaproponował chłopcu dwie możliwości uniknięcia kary śmierci: wpłatę 5000 pesos albo dobrowolne wstąpienie do państwowej szkoły wojskowej. Ponieważ odmówił, w prowizorycznym więzieniu przetrzymano go do 10 lutego. Nocą z 7/8 lutego napisał do rodziców: „Moja kochana mamo, zostałem schwytany podczas dzisiejszej bitwy. Myślę o chwili, kiedy przyjdzie mi umrzeć. Nic to jednak, Mamo. Powinnaś zgodzić się z wolą Pana Boga. Umieram szczęśliwy u boku Naszego Pana. Nie chcę, żebyś się martwiła moją śmiercią. Powiedz raczej moim braciom, bo poszli w ślady najmłodszego spośród nas, tak wypełnisz wolę Bożą. Odwagi! Udziel mi swego błogosławieństwa razem z błogosławieństwem ojca. Pozdrów wszystkich ostatni raz. Otrzymacie serce Waszego syna, który Was oboje kocha i chciałby zobaczyć Was jeszcze przed śmiercią”.
Był torturowany, również za pozabijanie kur trzymanych przez żołnierzy w sprofanowanej świątyni. 8 lutego zmuszono go, ażeby był świadkiem egzekucji przez powieszenie nieletniego Lorenzo, który jednak ją przeżył, co zyskało mu potem miano Lazarus (Łazarza).
W dniu egzekucji Józefowi przecięto skórę na stopach i zmuszono go, by krwawiąc, o własnych siłach doszedł na cmentarz. Nad wykopanym grobem pchnięto go nożem, ponownie żądając wyparcia się wiary i oferując w zamian darowanie życia; wówczas zawołał „Viva Cristo Rey!”, prosząc, by go rozstrzelano. Kapitan żandarmerii zastrzelił go z pistoletu; chłopak padając zakreślił krwią znak krzyża na ziemi.
Beatyfikacja i kanonizacja.
Beatyfikował go papież Benedykt XVI 20 listopada 2005 r. w grupie trzynastu męczenników meksykańskich. 21 stycznia 2016 r. papież Franciszek uznał cud za wstawiennictwem bł. Józefa Sáncheza del Río zaś 15 marca 2016 r. podczas konsystorza wyznaczył datę jego kanonizacji.
16 października 2016 r., podczas uroczystej mszy świętej na placu Świętego Piotra w Watykanie, bł. Józef Sánchez del Río wraz z sześcioma innymi błogosławionymi, został przez papieża Franciszka ogłoszony świętym i włączony w poczet świętych Kościoła katolickiego.
14 maja 2017 r. ogłoszono go patronem Światowych Dni Młodzieży 2019 w Panamie.
Miejsca kultu.
W Szkocji znajduje się w Glasgow prywatna kaplica pod wezwaniem św. Józefa Sánchez del Río, należąca do parafii pw. Czarnej Madonny z Częstochowy.

</doc>
<doc id="2690352" url="https://pl.wikipedia.org/wiki?curid=2690352" title="Góry Górnoangarskie">
Góry Górnoangarskie

Góry Górnoangarskie (ros.: Верхнеангарский хребет; "Wierchnieangarskij chriebiet") – pasmo górskie w azjatyckiej części Rosji, na północny wschód od jeziora Bajkał, w Buriacji i obwodzie irkuckim. Rozciąga się na długości ok. 200 km. Najwyższy szczyt pasma ma wysokość 2608 m n.p.m. Góry zbudowane są ze skał krystalicznych z intruzjami granitów. Grzbiety pasma są wąskie; partie szczytowe strzeliste. Występują doliny lodowcowe i kary. Zbocza pokryte są lasami modrzewiowymi, w wyższych partiach – tundrą górską.

</doc>
<doc id="2690358" url="https://pl.wikipedia.org/wiki?curid=2690358" title="Waldemar Golanko">
Waldemar Golanko

Waldemar Golanko (ur. 15 lipca 1961 w Białej Podlaskiej) – polski lekkoatleta specjalizujący się w trójskoku oraz skoku w dal.
Sukcesy sportowe.
W roku 1978 zdobył złoty medal Gimnazjady w skoku w dal. Rok później zdobył w Bydgoszczy brązowy medal mistrzostw Europy juniorów w tej samej konkurencji. W roku 1984 reprezentował Polskę na rozegranych w Göteborgu halowych mistrzostwach Europy, zajmując w trójskoku 9. miejsce.
Jako reprezentant klubu AZS Biała Podlaska czterokrotnie zdobył medale mistrzostw Polski w trójskoku: dwa srebrne (Bydgoszcz 1983, Lublin 1984) oraz dwa brązowe (Bydgoszcz 1985, Grudziądz 1986). Był również dwukrotnym halowym mistrzem Polski w trójskoku (Zabrze 1985, Zabrze 1986). W roku 1985 zdobył złoty medal w trójskoku podczas międzynarodowych halowych mistrzostw Danii.

</doc>
<doc id="2690361" url="https://pl.wikipedia.org/wiki?curid=2690361" title="Amerykański koszmar (film 1983)">
Amerykański koszmar (film 1983)

Amerykański koszmar (ang. "American Nightmare") – kanadyjski thriller z 1983 roku.
Treść.
Eric Blade poszukuje zaginionej siostry, która dawno temu uciekła z domu i został prostytutką.
Nie mogąc liczyć na pomoc policji, zaczyna sam przeszukiwać miejsca, gdzie ją widziano. W tym samym czasie ktoś, brutalnie morduje prostytutki znające jego siostrę.

</doc>
<doc id="2690372" url="https://pl.wikipedia.org/wiki?curid=2690372" title="Martín Rodríguez (ur. 1970)">
Martín Rodríguez (ur. 1970)

Jorge Martín Rodríguez Alba (ur. 31 lipca 1970 w San José) – urugwajski piłkarz występujący na pozycji napastnika.
Kariera klubowa.
Rodríguez, opisywany jako zaawansowany technicznie gracz, rozpoczynał swoją karierę piłkarską w zespole San Lorenzo z siedzibą w swoim rodzinnym mieście, San José. Po występach w reprezentacji stanu i lidze regionalnej w 1991 roku przeszedł do jednego z najbardziej utytułowanych klubów na kontynencie południowoamerykańskim – CA Peñarol ze stołecznego Montevideo. Podczas pobytu w tej drużynie czterokrotnie z rzędu zdobywał mistrzostwo Urugwaju – w latach 1993–1996. W późniejszym czasie został zawodnikiem River Plate Montevideo, gdzie w sezonie 1998 wspólnie z Rubénem Sosą wywalczył tytuł króla strzelców ligi z trzynastoma bramkami na koncie.
Wiosną 1999 Rodríguez wyjechał do Meksyku, podpisując umowę ze stołecznym klubem Atlante FC. W meksykańskiej Primera División zadebiutował 28 stycznia 1999 w zremisowanym 1:1 spotkaniu z Américą, natomiast premierowego gola strzelił 21 marca tego samego roku w przegranej 2:3 konfrontacji z Leónem. Po kilku miesiącach przeszedł do CD Irapuato, w którym został czołowym strzelcem zespołu i w sezonie Invierno 2001 został najskuteczniejszym graczem ligi meksykańskiej, zdobywając dwanaście goli w osiemnastu meczach.
Udane występy Rodrígueza w Irapuato zaowocowały transferem do drużyny Tiburones Rojos de Veracruz, w której spędził dwa lata i był jej podstawowym zawodnikiem. Wiosną 2004 reprezentował barwy San Luis FC, jednak nie pomógł mu w utrzymaniu się w najwyższej klasie rozgrywkowej i po rozgrywkach 2003/2004 ekipa spadła do drugiej ligi meksykańskiej. Latem tego samego roku powrócił do ojczyzny, po raz drugi zostając zawodnikiem CA Peñarol. Po upływie pół roku zakończył profesjonalną grę w piłkę i w późniejszym czasie występował w zespołach z rodzinnego San José – San Lorenzo i Central. Grał też w lidze futsalu jako piłkarz Atlético Candelaria i pełnił funkcję drugiego trenera w klubie Rocha FC.

</doc>
<doc id="2690375" url="https://pl.wikipedia.org/wiki?curid=2690375" title="Błyszczyk karaibski">
Błyszczyk karaibski

Błyszczyk karaibski ("Peprilus paru") - gatunek ryby z rodziny żuwakowatych (Stromateidae).
Występowanie.
Zachodnie wybrzeże Atlantyku od płd. - wsch. USA na płn. po Rio de Janeiro w Brazylii na płd.; czasami notowany w Argentynie.
Gatunek pelagiczny. Żyje w dużych ławicach, w wodach przybrzeżnych: w zatokach, wokół wysp i na szelfie kontynentalnym, na głębokości 15 - 136 m (zwykle 50 - 70 m). Młode żyją w płytkich, przybrzeżnych wodach, często w słonawych ujściach rzek; spotykane są pod wodorostami a osobniki do 10 cm długości często również pod meduzami.
Cechy morfologiczne.
Osiąga średni 18 cm długości (max. 30 cm). Ciało zaokrąglone, bardzo wysokie (stosunek długości do wysokości 1/1,4 - 1/1,8), jednakowo mocno wygrzbiecone jak wybrzuszone, silnie bocznie spłaszczone. Linia boczna wysoko położona, biegnie równolegle do linii grzbietu. Pysk krótki i tępy. Usta małe, sięgające do wysokości granicy oka. w szczękach kruche zęby, ułożone w jednym rzędzie, proste i spiczaste, te w szczęce górnej nieznacznie zakrzywione. Na pierwszej parze łuków skrzelowych 20 - 23 wyrostki filtracyjne: 5 -7 na górze i 13 - 16 na dole. Łuski małe, łatwo odpadające, obecne również na policzkach i postawach pionowych płetw. Pod płetwą grzbietową brak porów. Płetwy grzbietowa i odbytowa jednakowej długości, obie sierpowato wydłużone, ich najdłuższe promienie są dłuższe niż wysokość głowy; w płetwie grzbietowej 2 - 5 twardych i 38 - 47 miękkich promieni, w płetwie odbytowej 3 twarde i 35 - 45 miękkich promieni. Płetwa ogonowa sztywna, głęboko rozwidlona, oba jej płaty dłuższe niż głowa. Płetwy piersiowe wąskie, znacznie dłuższe niż głowa, z 21 promieniami; płetw brzusznych brak.
Ubarwienie grzbietowej części ciała blade, niebieskie bądź zielone, brzusznej srebrzyste ze złotym bądź żółtym odcieniem.
Odżywianie.
Żywi się głównie meduzami, niewielkimi rybami, skorupiakami i innymi niewielkimi bezkręgowcami, młode osobniki również planktonem. 
Jego głównymi wrogami są "Lobotes surinamensis", skalnik prążkowany, tasergal, kulbiniec szary, "Cynoscion guatucupa", solandra i pelamida.
Znaczenie.
Posiada mniejsze znaczenie w rybołówstwie. Łowiony głównie sieciami ciąganymi, również niewodami. sprzedawany świeży i mrożony. Jego mięso jest cenione.

</doc>
<doc id="2690391" url="https://pl.wikipedia.org/wiki?curid=2690391" title="Mecze reprezentacji Polski w piłce siatkowej mężczyzn prowadzonej przez Ryszarda Boska">
Mecze reprezentacji Polski w piłce siatkowej mężczyzn prowadzonej przez Ryszarda Boska

Zestawienie oficjalnych międzynarodowych meczów reprezentacji Polski w piłce siatkowej mężczyzn prowadzonej przez Ryszarda Boska:
Oficjalne mecze międzypaństwowe.
! colspan="7" | 2000
! colspan="7" | 2001

</doc>
<doc id="2690404" url="https://pl.wikipedia.org/wiki?curid=2690404" title="Lublica (potok)">
Lublica (potok)

Lublica ("Lubla", "Lubia") – potok, lewostronny dopływ Wisłoka o długości 12,28 km.
Potok wypływa ze źródła pod Górą Wilczą na granicy z Sowiną w powiecie jasielskim. Przepływa przez Bieździadkę, Lublicę, gdzie dołącza Kukułkowy Potok, dalej przez Sieklówkę, Lublę i w Gliniku Dolnym w przysiółku „Budy” wpada do Wisłoka.

</doc>
<doc id="2690406" url="https://pl.wikipedia.org/wiki?curid=2690406" title="AZS PWSZ Płock">
AZS PWSZ Płock

Klub Uczelniany Akademickiego Związku Sportowego Państwowej Wyższej Szkoły Zawodowej w Płocku – wielosekcyjny uczelniany klub sportowy działający przy PWSZ w Płocku. Został założony 1 października 2003 roku.
Zespoły ligowe.
AZS PWSZ Jutrzenka Płock – kobieca drużyna piłki ręcznej uczestnicząca w rozgrywkach I ligi piłkarek ręcznych.

</doc>
<doc id="2690410" url="https://pl.wikipedia.org/wiki?curid=2690410" title="Ambasada Libii w Polsce">
Ambasada Libii w Polsce

Ambasada Libii w Polsce, Ambasada Państwa Libia (arab. سفارة ليبيا في بولندا) – placówka dyplomatyczna znajdująca się w Warszawie przy ul. Żołny 26/26b.
Siedziba.
Stosunki dyplomatyczne nawiązano w 1963. Ambasadę w Warszawie Libia otworzyła w 1976. Od 1980 przedstawicielstwo funkcjonowało pod nazwą Biura Ludowego Wielkiej Arabskiej Libijskiej Dżamahiriji Ludowo-Socjalistycznej (arab. الجماهيرية العربية الليبية الشعبية الاشتراكية العظمى). W 2007 przedstawicielstwo zamknięto, jednocześnie pozostawiając w Warszawie Libijskie Biuro Handlowe. 
Ambasada mieściła się w hotelu Forum przy ul. Nowogrodzkiej 24-26 (1976-1977), w budynku mieszkalnym z 1913 (proj. Franciszek Lilpop i Karol Jankowski) przy ul. Wspólnej 35 (1978), przy ul. Krynicznej 2 (1978-2006), obecnie przy ul. Żołny 26/26b (2009-).
W skład przedstawicielstwa wchodziły też: 

</doc>
<doc id="2690416" url="https://pl.wikipedia.org/wiki?curid=2690416" title="Pink Friday Tour">
Pink Friday Tour

Pink Friday Tour, znana także jako Roman Reloaded Tour – debiutancka trasa koncertowa Nicki Minaj promująca jej drugi solowy album . Trasa rozpoczęła się w maju 2012 roku. Ogłoszono 45 koncertów, które odbędą się na terenie: Australii, Azji, Europy i Ameryki Północnej.
Tło.
Nicki promując swój drugi album ujawniła daty koncertów po UK. Piosenkarka oficjalnie ogłosiła trasę w maju za pośrednictwem Twittera.
Scena przypomina domek lalek Barbie.
Dyrektorem choreografii podczas trasy jest Laurieann Gibson.
Setlista.
Część I
Część II
Część III
Część IV
Bis

</doc>
<doc id="2690417" url="https://pl.wikipedia.org/wiki?curid=2690417" title="Sobór św. Aleksandra Newskiego w Jekaterynburgu">
Sobór św. Aleksandra Newskiego w Jekaterynburgu

Sobór św. Aleksandra Newskiego (ros. Александро-Невский собор, Собор во имя святого благоверного Великого князя Александра Невского) – jeden z prawosławnych soborów w Jekaterynburgu. Wzniesiony w latach 1838–1854 na terenie żeńskiego monasteru Nowo-Tichwińskiego.
Historia.
Pierwsze pomysły budowy świątyni w tym miejscu pojawiły się już w 1807. Grupa jekaterynburskich kupców wystąpiła z pomysłem wzniesienia cerkwi, która poświęcona byłaby św. Aleksandrowi Newskiemu – w ten sposób chciano także uhonorować aktualnie panującego cesarza Aleksandra I. Prace przebiegać miały jednak bardzo wolno. Na rok 1811 datuje się pierwsze plany i projekty przyszłej świątyni. Jednak w 1814 okazało się, że pomysłodawcy zaczęli powoli wycofywać się z obietnic hojnego sfinansowania budowy, co znacząco utrudniło postępy dalszych prac. Tego samego roku postanowiono także, że przyszła świątynia będzie służyć także do upamiętnienia rosyjskiego zwycięstwa nad Napoleonem. Mimo ambitnych planów piętrzyły się trudności, głównie natury finansowej. Najbardziej zainteresowane budową świątyni były mniszki z klasztoru, które same brały udział przy pracach przygotowawczych. To głównie dzięki ich wytężonej pracy i staraniom w 1832 wzniesiono niewielką drewnianą cerkiew, której daleko było do ambitnych projektów sprzed ponad dwóch dziesięcioleci. Szybko okazała się ona za mała – nie mogła ona nie tylko pomieścić sióstr zakonnych, ale także licznych pielgrzymów, którzy przybywali na teren monasteru w miesiącach letnich, by móc uczcić znajdującą się tam kopię Tichwińskiej Ikony Matki Bożej. W 1836 Świątobliwy Synod Rządzący zgodził się wyasygnować odpowiednią sumę na budowę nowego, tym razem już znacznie większego, obiektu. Architektem został wybrany Michaił Małachow. Zaprojektował on budynek sakralny w stylu późnego rosyjskiego klasycyzmu, który zakładał, że świątynia będzie mogła pomieścić około 6 tysięcy wiernych. Jak się okazało fundusze przekazane przez Synod okazały się niewystarczające – mniszki rozpoczęły więc akcję zbierania datków wśród mieszkańców okolicznych miast, miasteczek i wsi, do których udawały się ze świętymi ikonami. Ofiary wiernych pozwoliły zebrać odpowiednie środki.
Świątynia dedykowana św. Aleksandrowi Newskiemu została ukończona w 1852, a jej konsekracja nastąpiła 21 września tego samego roku. Świątobliwy Synod Rządzący nadał jej tytuł soboru. Budynek był nieogrzewany, co sprawiało, że nabożeństwa mogły się tam odbywać jedynie od maja do października. Wewnątrz umieszczono kaplice poświęcone św. Mikołajowi Cudotwórcy i Zmartwychwstaniu Pańskiemu. Fasadę ozdobiły kolumny w porządku korynckim. Według opinii współczesnych sobór był jedną z najpiękniejszych cerkwi Jekaterynburga, szczególne wrażenie robiły harmoniczne proporcje budowli, majestatyczna biel oraz ikonostas. Przechowywano tu relikwie dziewiętnastu różnych świętych.
Przewrót bolszewicki zmienił sytuację Kościoła Prawosławnego w Rosji. We wrześniu 1920 jekaterynburski monaster Nowo-Tichwiński został zamknięty decyzją władz sowieckich. Sobór nie zaprzestał działalności – został przekształcony w zwykłą placówkę parafialną. Mimo prześladowań raporty policyjne podają, że na początku lat 20. XX wieku grupa wiernych skupiona wokół soboru była spora, liczyła prawie 5 tysięcy wiernych. Znaczna liczba wiernych miała także związek z metodyczną akcją zamykania większości obiektów kultu religijnego na terenie Swierdłowska. Na takiej zasadzie w skład parafii podległej pod sobór włączono m.in. wiernych z zamkniętej cerkwi Podwyższenia Krzyża Pańskiego.
Ostatecznie 17 marca 1930 sobór św. Aleksandra Newskiego w Jekaterynburgu został zamknięty. Tego samego roku zlikwidowano, a następnie wyburzono znajdujący się wokół niego cmentarz pochodzący z XVIII wieku. W czasach sowieckich budynek często zmieniał swoje przeznaczenie. W 1942 budowla została przekształcona by wspomóc sowiecki wysiłek wojenny. Początkowo mieściły się tam magazyny wojskowe. Wnętrza całkowicie przebudowano, pozbawiono większości elementów sakralnych i aby lepiej sprostać nowym funkcjom podzielono na kilka pięter. Od 1961 mieściły się tutaj pomieszczenia należące do Swierdłowskiego Obwodowego Muzeum Krajoznawczego oraz małe planetarium. W 1974 budynek znalazł się na liście zabytków. Pod kopułą dawnego soboru umieszczono eksponaty muzealne, w tym zrekonstruowany szkielet znalezionego na Uralu mamuta. Tutaj także, jako swoistą atrakcję turystyczną, przechowywano relikwie św. Symeona Wierchoturskiego, zrabowane w 1925 z soboru św. Katarzyny Aleksandryjskiej przez sowieckie władze miasta.
Sobór obecnie.
Na fali przemian w Związku Radzieckim rozpoczęły się starania o zwrot soboru prawowitym właścicielom i wznowienia nabożeństw. By wywrzeć presję na władzach, grupa wiernych podjęła dwudziestodwudniowy strajk głodowy. Ostatecznie 25 lipca 1991 władze obwodu swierdłowskiego zdecydowały o przekazaniu budynku dawnego soboru Kościołowi Prawosławnemu. W 1994 został reaktywowany monaster Nowo-Tichwiński. Tego samego roku z soboru św. Jana Chrzciciela w uroczystej procesji przeniesiono do świątyni wariant Tichwińskiej Ikony Matki Bożej.
Formalna decyzja władz o zwrocie budynku nie oznaczała jednak rozwiązania problemów. Tylko parter budynku nadawał się do odprawiania nabożeństw. Pozostałe cztery piętra były nadal zajmowane przez magazyny jednego z regionalnych muzeów. W 1993 udało się odzyskać część terenów, które należały do wojska. Dopiero w 2005 Rosyjski Kościół Prawosławny przejął cały budynek na własność. Jego stan nie nadawał się do regularnego kultu. Czasy sowieckie ogołociły go ze wszystkich dawnych sprzętów liturgicznych oraz dekoracji, a wnętrza w niczym nie przypominały świątyni. Mimo to sobór św. Aleksandra Newskiego był jedną z najaktywniejszych świątyń w Jekaterynburgu. Co niedzielę odwiedzało go od 500 do 700 wiernych, a w większe święta około 2 tysięcy. W 2004 na kopule umieszczono nowy krzyż wzorowany na krzyżu znajdującym się na kopule soboru Zaśnięcia Matki Bożej we Włodzimierzu nad Klaźmą. W lutym 2006 rozpoczęto renowację wnętrz świątyni. W pracach tych brali udział artyści związani z ławrą Troicko-Siergijewską. Przed 1930 wnętrza jekaterynburskiego soboru św. Aleksandra Newskiego słynęły z pięknych malowideł. Te jednak, wskutek działalności władz sowieckich, nie zachowały się i zostały całkowicie zniszczone. W pracach rekonstrukcyjnych artyści wzorowali się na sztuce bizantyjskiej z XIII i XIV wieku. Prawie sześćdziesiąt osób było odpowiedzialnych za stworzenie dekoracji świątyni, a kolejna setka im asystowała. Ściany soboru wyłożone zostały marmurem i onyksem, a posadzki wykonano z granatu. Materiały te zostały specjalnie na ten cel sprowadzone z Włoch. Przy wznoszeniu ikonostasu wykorzystano natomiast biały i różowy marmur. Latem 2008, w świątyni, pochowane zostały szczątki duchowieństwa wydobyte na terenie placu 1905 Roku, w miejscu gdzie znajdował się niegdyś sobór Objawienia Pańskiego. 
W 2013 zakończyły się prace rekonstrukcyjne na terenie świątyni. 19 maja 2013 odbyła się uroczystość poświęcenia soboru. Boskiej Liturgii przewodniczył patriarcha Moskwy i całej Rusi Cyryl I. Wzięło w niej udział wielu dostojników Rosyjskiego Kościoła Prawosławnego, m.in. metropolita jekaterynburski Cyryl, metropolita sarański i mordowski Warsonofiusz, metropolita symbirski Prokl, biskup niżnotagilski Innocenty, biskup kamieński Sergiusz, przedstawiciel wspólnoty z Athos, a także duchowieństwo. W soborze i na placu przed nim zebrało się z tej okazji kilka tysięcy wiernych. W uroczystościach wzięli udział także lokalni przedsiębiorcy, a także przedstawiciele władz regionu i miasta, w tym gubernator obwodu swierdłowskiego Jewgienij Kujwaszew. Przebieg ceremonii można było śledzić na żywo w internecie, na antenie rosyjskiej telewizji prawosławnej, a także na specjalnych ekranach rozstawionych na terenie monasteru Nowo-Tichwińskiego.

</doc>
<doc id="2690424" url="https://pl.wikipedia.org/wiki?curid=2690424" title="Sekcja Alfa">
Sekcja Alfa

Sekcja Alfa (ang. "Supreme Sanction") – amerykański sensacyjny film telewizyjny z 1999 roku.
Fabuła.
Młoda, wykwalifikowana snajperka, Jenna (Kristy Swanson), pracuje dla Sekcji Alfa, jednej z komórek CIA. Dostaje rozkaz zlikwidowania popularnego dziennikarza telewizyjnego, Jordana MacNamarę, który bada okoliczności śmierci wysokiego oficera Thomasa Adlena. Jenna, jednak, widząc MacNamarę na plaży z 6-letnią córeczką, odmawia wykonania rozkazu. Sekcja Alfa podejmuje decyzję likwidacji niesubordynowanej agentki.

</doc>
<doc id="2690454" url="https://pl.wikipedia.org/wiki?curid=2690454" title="Karol Kiczka">
Karol Kiczka

Karol Kiczka (ur. 1967) – polski prawnik i administratywista specjalizujący się w prawie administracyjnym gospodarczym, profesor nauk prawnych, nauczyciel akademicki, dziekan Wydziału Prawa, Administracji i Ekonomii Uniwersytetu Wrocławskiego w kadencji 2016–2020. Od czerwca 2022 r. sędzia Naczelnego Sądu Administracyjnego.
Życiorys.
Urodził się w 1967. Po ukończeniu szkoły średniej w 1986 podjął studia na kierunku administracja, a rok później studia prawnicze na Uniwersytecie Wrocławskim, które ukończył w 1992 magisterium. W okresie studiów aktywnie uczestniczył w samorządzie domów studenckich (DS „Ul”). Bezpośrednio po ukończeniu studiów pracował przez kilka lat w administracji skarbowej, a także był członkiem władz wykonawczych oraz nadzorczo-kontrolnych podmiotów gospodarczych. 
W 1994 związał się zawodowo z macierzystą uczelnią, zostając asystentem na Wydziale Prawa, Administracji i Ekonomii. Jednocześnie podjął studia doktoranckie. W 1998 uzyskał stopień naukowy doktora nauk prawnych na podstawie pracy pt. "Struktura prawna zezwolenia na utworzenie spółki z udziałem zagranicznym w prawie polskim", którą napisał pod kierunkiem prof. Leona Kieresa. Wraz z nowym tytułem został adiunktem w Zakładzie Publicznego Prawa Gospodarczego UWr, działającym w ramach Instytutu Nauk Administracyjnych UWr. Rada Wydziału Prawa, Administracji i Ekonomii UWr nadała mu w 2007 stopień naukowy doktora habilitowanego nauk prawnych w zakresie prawa o specjalności prawo administracyjne na podstawie dorobku naukowego oraz rozprawy pt. "Administracyjne akty kwalifikujące w działalności gospodarczej". W 2009 został mianowany na stanowisko profesora nadzwyczajnego.
Prowadzi zajęcia na studiach stacjonarnych, niestacjonarnych i podyplomowych. Sprawuje opiekę naukową nad uczestnikami Studiów Doktoranckich Nauk Prawnych. W latach 2008–2012 piastował funkcję prodziekana ds. niestacjonarnych studiów prawa na Wydziale Prawa, Administracji i Ekonomii UWr. Od 2009 uczestniczy w pracach zespołu koordynacyjnego Uniwersyteckiego Systemu Obsługi Studiów, a od lutego 2012 jest pełnomocnikiem rektora ds. jakości kształcenia. 1 września 2012 objął funkcję prorektora ds. nauczania Uniwersytetu Wrocławskiego.
W marcu 2016 został wybrany na dziekana Wydziału Prawa, Administracji i Ekonomii UWr na kadencję 2016–2020. W 2021 odznaczony Złotą Odznaką „Zasłużony dla Krajowej Administracji Skarbowej”
Poza działalnością uczelnianą był także radnym dwóch kadencji do rady gminy, będąc przewodniczącym gminnej komisji rewizyjnej.
Dorobek naukowy.
Jego zainteresowania naukowe koncentrują się wokół zagadnień związanych z publicznym prawem gospodarczym. Zajmuje się także prawem zamówień publicznych oraz prawem administracyjnym. Jest autorem ponad 60 publikacji naukowych, w tym monografii, studiów i artykułów, współautorem podręczników akademickich z publicznego prawa gospodarczego, prawa administracyjnego, prawa zamówień publicznych. Był referentem na ponad 20 konferencjach naukowych. Redaktor i recenzent
opracowań naukowych. Był promotorem ponad 180 prac dyplomowych. Do jego najważniejszych publikacji należą:

</doc>
<doc id="2690456" url="https://pl.wikipedia.org/wiki?curid=2690456" title="Druga połowa">
Druga połowa



</doc>
<doc id="2690465" url="https://pl.wikipedia.org/wiki?curid=2690465" title="Mecze reprezentacji Polski w piłce siatkowej mężczyzn prowadzonej przez Ireneusza Mazura">
Mecze reprezentacji Polski w piłce siatkowej mężczyzn prowadzonej przez Ireneusza Mazura

Zestawienie oficjalnych międzynarodowych meczów reprezentacji Polski w piłce siatkowej mężczyzn prowadzonej przez Ireneusza Mazura:
Oficjalne mecze międzypaństwowe.
!colspan=7|1998
! colspan="7" | 1999
! colspan="7" | 2000

</doc>
<doc id="2690477" url="https://pl.wikipedia.org/wiki?curid=2690477" title="Druga połowa (film 2005)">
Druga połowa (film 2005)

Druga połowa (ang. "The Other Half") – brytyjski film komediowy z 2005 roku.
Fabuła.
Bohaterami filmu jest młode małżeństwo – Brytyjczyk i Amerykanka. Oboje postanowili spędzić wymarzony miesiąc miodowy w Portugalii. Jednak młoda żona nie wie, że w tym kraju odbywają się mistrzostwa świata w piłce nożnej, a jedną z drużyn biorących udział w rozgrywkach jest reprezentacja Anglii. Tymczasem mąż, zapalony kibic, robi wszystko by dostać się na mecze. Małżonka zaczyna jednak podejrzewać, że być może jej ukochany ją oszukał, z premedytacją zabierając ją w podróż marzeń właśnie do tego miejsca...

</doc>
<doc id="2690479" url="https://pl.wikipedia.org/wiki?curid=2690479" title="Mistrzostwa Europy w Piłce Ręcznej Mężczyzn 2012 (eliminacje)">
Mistrzostwa Europy w Piłce Ręcznej Mężczyzn 2012 (eliminacje)

Kwalifikacje do Mistrzostw Europy w Piłce Ręcznej Mężczyzn 2012 miały na celu wyłonienie męskich reprezentacji narodowych w piłce ręcznej, które wystąpiły w finałach tego turnieju.
Informacje ogólne.
Turniej finałowy organizowanych przez EHF mistrzostw Europy odbył się w Serbii w styczniu 2012 roku i wzięło w nim udział szesnaście drużyn. Chęć udziału w imprezie wyraziło trzydzieści dziewięć narodowych reprezentacji, z których automatycznie do mistrzostw zakwalifikowała się Francja jako mistrz Europy z 2010 oraz Serbia jako organizator imprezy. O pozostałych czternaście miejsc rywalizowało zatem w kwalifikacjach trzydzieści siedem zespołów.
Faza 1.
Pierwsza faza eliminacji obejmowała dwanaście najniżej rozstawionych reprezentacji, podzielonych na trzy grupy po cztery zespoły. Możliwe – za zgodą zespołów – było rozegranie tej fazy systemem ligowym, jednak ostatecznie drużyny rywalizowały w trzech turniejach – każdy z nich odbył się w jednej hali w dniach 10–13 czerwca 2010 roku. Do drugiej fazy eliminacji awansowali zwycięzcy grup.
Losowanie grup odbyło się w wiedeńskiej Stadthalle 31 stycznia 2010 roku. Przed losowaniem drużyny zostały podzielone na cztery koszyki według rankingu EHF. Dodatkowo zespoły Belgii, Bułgarii i Cypru mające ten sam ranking zostały wcześniej dolosowane do koszyków 2 i 3.
W wyniku losowania wyłonione zostały trzy grupy po cztery zespoły, a następnie spośród drużyn z każdej grupy wylosowano gospodarzy turniejów.
Z tej fazy eliminacji zwycięsko wyszły reprezentacje Estonii, Łotwy i Izraela.
Faza 2.
W drugiej fazie odbył się właściwy turniej eliminacyjny z udziałem 28 reprezentacji podzielonych na siedem grup po cztery zespoły. Awans do turnieju finałowego Mistrzostw Europy uzyskali zwycięzcy grup oraz drużyny z drugiego miejsca.
Mecze odbywały się w sześciu terminach:
Losowanie grup odbyło się w Belgradzie 12 kwietnia 2010 roku. Przed losowaniem drużyny zostały podzielone na cztery koszyki według rankingu EHF obejmującego wyniki turniejów z trzech poprzednich lat – ME 2008, MŚ 2009 i ME 2010. Dodatkowo zespoły Holandii i Portugalii mające ten sam ranking zostały wcześniej dolosowane do koszyków 3 i 4.
W wyniku losowania wyłonionych zostało siedem grup.

</doc>
<doc id="2690510" url="https://pl.wikipedia.org/wiki?curid=2690510" title="Peprilus paru">
Peprilus paru



</doc>
<doc id="2690524" url="https://pl.wikipedia.org/wiki?curid=2690524" title="Joanna Sakowicz">
Joanna Sakowicz



</doc>
<doc id="2690541" url="https://pl.wikipedia.org/wiki?curid=2690541" title="Jesús Olalde">
Jesús Olalde

Jesús Javier Olalde Ortiz (ur. 5 maja 1974 w mieście Meksyk) – meksykański piłkarz występujący na pozycji napastnika.
Kariera klubowa.
Olalde pochodzi ze stołecznego miasta Meksyk, gdzie jako nastolatek został zauważony przez skautów tamtejszego klubu Pumas UNAM w juniorskich rozgrywkach Torneo de los Barrios. Imponujący szybkością i uderzeniem z lewej nogi zawodnik w wieku 18 lat został włączony do seniorskiej drużyny. W meksykańskiej Primera División zadebiutował 20 marca 1993 w wygranym 1:0 spotkaniu z Universidadem, natomiast premierowego gola w najwyższej klasie rozgrywkowej strzelił 8 maja 1993 w wygranej 4:1 konfrontacji z Tigres UANL. Od kolejnego sezonu był już podstawowym i najskuteczniejszym piłkarzem Pumas i barwy tej ekipy reprezentował ogółem przez ponad siedem lat, nie osiągając jednak żadnego drużynowego sukcesu. W rozgrywkach Invierno 1999 wywalczył tytuł króla strzelców ligi meksykańskiej, strzelając piętnaście bramek w szesnastu meczach.
Latem 2000 Olalde został piłkarzem drużyny Tigres UANL z siedzibą w mieście Monterrey. Tam początkowo był czołowym strzelcem zespołu, jednak miejsce w składzie stracił wiosną 2003 i od tamtego czasu pełnił głównie rolę rezerwowego. W sezonie Invierno 2001 osiągnął z Tigres wicemistrzostwo Meksyku i tytuł ten powtórzył dwa lata później, podczas rozgrywek Apertura 2003. W 2005 roku zwyciężył w turnieju InterLigi, dzięki czemu mógł wziął udział w Copa Libertadores, gdzie udało mu się dotrzeć do 1/8 finału.
W styczniu 2006, po sześciu miesiącach bezrobocia, Olalde podpisał umowę ze stołecznym klubem Atlante FC. Spędził w nim rok, podczas którego zwykle wybiegał na boiska ligowe w wyjściowej jedenastce, jednak udało mu się wpisać na listę strzelców tylko trzykrotnie. Profesjonalną karierę piłkarską zakończył w wieku 33 lat jako gracz drugoligowej drużyny Lobos BUAP z miasta Puebla.
Kariera reprezentacyjna.
W 1993 roku Olalde znalazł się w składzie reprezentacji Meksyku U-20 na Młodzieżowe Mistrzostwa Świata w Australii. Wpisał się wówczas na listę strzelców w wygranym 3:0 spotkaniu fazy grupowej z Norwegią. Jego drużyna odpadła ostatecznie z turnieju po przegranej konfrontacji ćwierćfinałowej.
W seniorskiej reprezentacji Meksyku Olalde zadebiutował za kadencji selekcjonera Manuela Lapuente – 27 października 1999 w zremisowanym 0:0 meczu towarzyskim z Ekwadorem. Premierowego gola w kadrze narodowej strzelił 7 czerwca 2000 w wygranym 4:2 sparingu z RPA. Wystąpił w trzech spotkaniach w ramach eliminacji do Mistrzostw Świata 2002 i dwóch w kwalifikacjach Mistrzostw Świata 2006. Meksykanie awansowali na obydwa mundiale, jednak Olalde nie znalazł się w kadrze na żaden z nich, zamykając swój bilans reprezentacyjny na trzech golach w siedemnastu meczach.

</doc>
<doc id="2690544" url="https://pl.wikipedia.org/wiki?curid=2690544" title="Hayden Godfrey">
Hayden Godfrey

Hayden Godfrey (ur. 15 grudnia 1978 w Hokitika) – nowozelandzki kolarz torowy i szosowy, mistrz świata w kolarstwie torowym.
Kariera.
Największym sukcesem Haydena Godfreya jest zdobycie złotego medalu w omnium na mistrzostwach świata w Manchesterze w 2008 roku, gdzie bezpośrednio wyprzedził Australijczyka Leigh Howarda i Białorusina Alaksandra Lisouskiego. W 2004 roku brał udział w igrzyskach olimpijskich w Atenach, zajmując dziesiąte miejsce w drużynowym wyścigu na dochodzenie. Rok później, na igrzyskach Oceanii w 2005 roku Nowozelandczyk zdobył złoty medal w wyścigu na 1 km. Ponadto podczas igrzysk Wspólnoty Narodów w Melbourne wspólnie z Timem Gudsellem, Peterem Lathamem i Markiem Ryanem zdobył brązowy medal w drużynowym wyścigu na dochodzenie. Godfrey jest także wielokrotnym medalistą mistrzostw krajowych, zarówno w kolarstwie szosowym jak i torowym. Tytuł szosowego mistrza zdobył w 2005 roku, a rok później zdobył złoto w scratchu.

</doc>
<doc id="2690548" url="https://pl.wikipedia.org/wiki?curid=2690548" title="Władysław August Kościelski">
Władysław August Kościelski

Władysław August Kościelski herbu Ogończyk (ur. 21 października 1886 w Warszawie, zm. 12 lutego 1933 w Poznaniu) – polski poeta, wydawca, mecenas sztuki. Właściciel Instytutu Wydawniczego „Biblioteka Polska” w Bydgoszczy i Warszawie.
Życiorys.
Urodził się 21 października 1886 w Warszawie jako syn ziemianina Józefa Teodora, właściciela m.in. Miłosławia w poznańskiem i Marii z Blochów, autorki powieści wydawanych pod ps. „Szarlej”. Jego dziadkiem ze strony matki był finansista Jan Bloch. Jego stryj Władysław Kościelski (1818-1895) był powstańcem z 1848, agentem Hotelu Lambert i generałem w służbie tureckiej.
Podjął studia uniwersyteckie w Monachium, lecz ich nie ukończył. Następnie udał się do Paryża, gdzie słuchał wykładów z zakresu sztuki i literatury. W 1911, wspólnie z Ludwikiem Morstinem, założył miesięcznik „Museion”, wydawany w Krakowie i Paryżu, informujące o życiu artystycznym Francji.
Odziedziczywszy majątek po ojcu i stryju Władysławie, wrócił na jakiś czas do Wielkopolski. Lata I wojny światowej spędził w Bawarii. W Monachium wraz z Aleksandrem Guttrym założył wydawnictwo Polnische Bibliotek, którego celem było zaznajomienie cudzoziemców poprzez niemieckie przekłady z polską historią, kulturą i literaturą. W odrodzonej Polsce również zajął się działalnością wydawniczą. Finansował „Nowy Przegląd Literatury i Sztuki” (1920–1921) i jego kontynuację „Przegląd Warszawski” (1921-1925). Nie była mu też obca twórczość literacka. Był autorem dwóch tomów wierszy: "U brzegu ciszy" (1919) i "Tercyny" (1931). Dokonywał również tłumaczeń dramatów i poezji francuskich oraz pisał artykuły zamieszczane w „Nowym Przeglądzie Literatury i Sztuki”, „Kurierze Warszawskim” i „Rzeczypospolitej”.
Jego głównym dziełem było stworzenie Instytutu Wydawniczego „Biblioteka Polska”. W 1919 nabył korzystnie za 6 mln marek (spłaconych już w czasie dewaluacji) z rąk niemieckich (Banku M. Stadthagen) drukarnię Grunauera w Bydgoszczy. Zakład ten przekształcił w Zakłady Graficzne Instytutu Wydawniczego „Biblioteka Polska” i systematycznie unowocześniał, wyposażał w najnowsze maszyny i urządzenia drukarskie. W końcu lat 20. zatrudniano w nich ok. 400 pracowników. Kościelski był głównym akcjonariuszem wydawnictwa, prezesem rady nadzorczej został Jan Kasprowicz, a współpracowali m.in. Józef Weyssenhoff (który był jego wujem). Prawdopodobne jest, że właśnie za sprawą Kościelskiego, Józef Weyssenhoff zamieszkał w 1924 w Bydgoszczy.
W 1918 zakupił dwie kamienice przy ul. Świętojańskiej w Warszawie − Mansjonarię i Psałterię.
Jego wydawnictwo „Biblioteka Polska” służyło upowszechnianiu arcydzieł literatury polskiej i obcej. Zabiegano o staranną oprawę edytorską i piękne przekłady. Tempo wydawnicze osłabło dopiero w latach wielkiego kryzysu gospodarczego. Kiedy jego sytuacja majątkowa stała się krytyczna, popełnił samobójstwo, wyskakując z okna drugiego piętra poznańskiego hotelu Bazar 12 lutego 1933 (są również przypuszczenia, iż był to nieszczęśliwy wypadek).

</doc>
<doc id="2690555" url="https://pl.wikipedia.org/wiki?curid=2690555" title="Turniej Kwalifikacyjny Ameryki Południowej w piłce siatkowej kobiet do Letnich Igrzysk Olimpijskich 2012">
Turniej Kwalifikacyjny Ameryki Południowej w piłce siatkowej kobiet do Letnich Igrzysk Olimpijskich 2012

Turniej Kwalifikacyjny Ameryki Południowej w piłce siatkowej kobiet do Igrzysk Olimpijskich w Londynie odbył się w São Carlos w dniach od 9 do 13 maja 2012 roku. Wzięło w nim udział 7 reprezentacji narodowych, z których awans uzyskał zwycięzca turnieju.
System rozgrywek.
Każdy zespół mógł zgłosić 12 zawodników do Turnieju Kwalifikacyjnego. Nie ma możliwości późniejszej zmiany zgłoszonych zawodników, nawet w przypadku kontuzji któregoś z nich.

</doc>
<doc id="2690559" url="https://pl.wikipedia.org/wiki?curid=2690559" title="Metylenodioksymetylokatynon">
Metylenodioksymetylokatynon



</doc>
<doc id="2690564" url="https://pl.wikipedia.org/wiki?curid=2690564" title="Ambasada Jemenu w Warszawie">
Ambasada Jemenu w Warszawie

Ambasada Jemenu w Warszawie, Ambasada Republiki Jemeńskiej w Warszawie (arab. سفارة الجمهورية اليمنية في وارسو) – placówka dyplomatyczna mieszcząca się w Warszawie przy ul. Królewicza Jakuba 54.
Ambasador Jemenu w Warszawie akredytowany jest także na Ukrainie.
Siedziba.
Stosunki dyplomatyczne z Jemeńską Republiką Arabską (zwana także Jemenem Północnym) nawiązano w 1957, początkowo na szczeblu poselstw, od 1963 na szczeblu ambasad, a z Ludowo-Demokratyczną Republiką Jemenu (zwaną także Jemenem Południowym) w 1970. JRA w Polsce reprezentowali ambasadorzy z siedzibą w Moskwie, a następnie w Berlinie; od 1989 w Warszawie. Podobnie było w przypadku L-DRJ. W 1990 oba państwa połączyły się. W latach 1991-1993 Ambasada Jemenu w Warszawie mieściła się przy ul. Marconich 8, w 1996 przy ul. Olimpijskiej 11, w 2001-2002 w al. Niepodległości 54, a w okresie 2003-2009 przy ul. Zwycięzców 18.

</doc>
<doc id="2690575" url="https://pl.wikipedia.org/wiki?curid=2690575" title="SITRANS">
SITRANS

SITRANS – nazwa linii produktów Siemensa, w której skład wchodzą czujniki i przetworniki pomiarowe oraz przyrządy zabezpieczenia procesu. Należące do niej urządzenia wykorzystują różnorodne technologie, aby zrealizować przydzielone im zadania oraz posługują się znanymi protokołami komunikacyjnymi podczas przesyłania danych.
Urządzenia SITRANS są elementem koncepcji Totally Integrated Automation.

</doc>
<doc id="2690576" url="https://pl.wikipedia.org/wiki?curid=2690576" title="Zbigniew Grzybowski (malarz)">
Zbigniew Grzybowski (malarz)

Zbigniew Grzybowski (ur. 1926 w Krakowie, zm. 18 maja 2012 tamże) – artysta malarz, profesor Akademii Sztuk Pięknych w Krakowie.
Życiorys.
Studia na krakowskiej ASP odbywał w latach 1945–1950 (absolutorium). Dyplom w pracowni prof. Zbigniewa Pronaszki uzyskał w 1952 roku. Jako stypendysta przebywał w Czechosłowacji (1950), we Włoszech (1957), w ZSRR (1965). Od 1952 roku członek Związku Polskich Artystów Plastyków.
Brał udział w wielu wystawach krajowych i zagranicznych, m.in. w Norwegii, Francji, Czechosłowacji, Finlandii, Szwecji, we Włoszech.
Uprawiał malarstwo sztalugowe i ścienne w architekturze świeckiej i sakralnej. Jako malarz wypowiadał się w formach bliskich abstrakcji geometrycznej, lecz zazwyczaj wyprowadzanych z wnikliwej analizy natury. Niekiedy inspiracją jego prac były przeżycia czasów II wojny światowej (np. seria „Namiotów”), zawsze jednak oddawane metaforycznie i aluzyjnie, bez częstego w tej tematyce patosu.
W latach pięćdziesiątych XX wieku współtworzył nowoczesną formację artystyczną – Grupę MARG (Malarstwo, Architektura, Rzeźba, Grafika), powstałą w 1958 r. Formację tę współtworzyli: Włodzimierz Buczek, Witold Damasiewicz, Zbigniew Grzybowski, Antoni Hajdecki, Antoni Haska, Włodzimierz Kunz, Marian Malina, Józef Marek, Tadeusz Ostaszewski, Jerzy Panek, Witold Skulicz, Jarosław Sowiński, Józef Szajna, Stanisław Wójtowicz.
Należał również do założycieli zielonogórskiego ugrupowania artystycznego „Zielone Grono”. Jego prace znajdują się w zbiorach prywatnych i muzealnych w Polsce i za granicą (m.in. Muzeum Narodowe w Krakowie). Od roku 1950 był pracownikiem dydaktycznym w Wydziale Malarstwa Krakowskiej ASP. Najpierw jako asystent w pracowni prof. Zbigniewa Pronaszki, następnie jako adiunkt, docent (1975) i profesor nadzwyczajny (1991). Od 1975 roku prowadził pracownię malarstwa. W latach 1970–1975 i 1977–1981 był prodziekanem, a latach 1984–1987 dziekanem Wydziału Malarstwa.
W latach II wojny światowej był aktywnym uczestnikiem ruchu oporu walcząc w szeregach Armii Krajowej w zgrupowaniach „Żelbet” i „Podhale”. Za tę działalność został odznaczony Odznaką Grunwaldzką i Medalem Zwycięstwa i Wolności. Za dokonania w pracy zawodowej – artystycznej i pedagogicznej – został odznaczony Krzyżem Kawalerskim Orderu Odrodzenia Polski i Złotym Krzyżem Zasługi. Był też dwukrotnie laureatem Nagrody Ministra Kultury i Sztuki.
Wystawy.
Wystawa Klubu MARG Kraków 1959; Klub MARG, Związek Polskich Artystów Plastyków, Centralne Biuro Wystaw Artystycznych („Martwa Natura II” – akwarela; „Pejzaż włoski II” – akwarela; „Martwa Natura IV” – tempera, „Lustro” – tempera; „Kobieta” – gwasz; „Portret” – akwarela, tusz).
Turcja, Ankara 1984 „POLONYA CAGDAS RESIM SERGISI” („Kompozycja”, akryl, 150 × 125 cm).

</doc>
<doc id="2690589" url="https://pl.wikipedia.org/wiki?curid=2690589" title="Kuchnia syczuańska">
Kuchnia syczuańska

Kuchnia syczuańska () – jedna z najbardziej popularnych kuchni regionalnych w Chinach. Związana jest głównie z zachodnią częścią kraju, przede wszystkim Syczuanem i dzieli się na dwie tradycyjne części – kuchnię z Chengdu i z Chongqing, przy czym ta druga jest skrajnie pikantna.
Charakterystyka.
Charakterystyka kuchni syczuańskiej związana jest z dusznym i wilgotnym klimatem regionu. Powoduje on, że wykształciło się tu upodobanie do bardzo pikantnego jedzenia, które w opinii mieszkańców ma za zadanie "wyciągać wilgoć z ciała" i przywrócić zachwianą przez klimat równowagę między yin i yang. Wyjątkowa żyzność gleby odpowiada natomiast za obfitość plonów i ich różnorodność. Początkowo kuchnia ta była dużo bardziej łagodna, jednakże już bardzo wcześnie na jej charakter wpływ miało obfite stosowanie cebuli, czosnku i imbiru. Już około IV wieku znane są pierwsze wzmianki na temat odważnego eksperymentowania kulinarnego w tym regionie. Z czasem do instrumentarium przypraw dołączyły kolendra, anyż, douchi (fermentowana czarna fasola) i zha cai (marynowane warzywa, w tym przede wszystkim bulwy gorczycy sarepskiej). Prawdziwym przełomem było jednak zastosowanie ostrej papryki chili, która zaimportowana do Syczuanu w XVI wieku przez portugalskich kupców z Ameryki Południowej, zrobiła tam błyskawiczną karierę i obecnie jest, wraz z pieprzem syczuańskim, podstawowym znakiem rozpoznawczym zestawu syczuańskich przypraw i bazą większości dań – sosów, zup i dań głównych. Pieprz syczuański odpowiada natomiast za charakterystyczne uczucie mroźnego pieczenia i mrowienia na wargach. Znany był w Syczuanie jeszcze przed przywiezieniem tu pieprzu czarnego i białego. 
Kuchnia syczuańska jest bardzo różnorodna i bogata w procesy przygotowywania pożywienia. Mieszkańcy mówią, że "każda potrawa ma swoją specyfikę, a sto potraw to sto smaków". Znane jest około pięć tysięcy dań regionalnych, a sam proces przesmażania potraw odbywać może się na kilkanaście sposobów (na sucho, w ruchu, eksplozywnie, w głębokim tłuszczu, z wydobyciem aromatów, itd.). Kucharze syczuańscy są także mistrzami w duszeniu, marynowaniu, a nawet wędzeniu potraw (sztandarową potrawą są lekko wędzone żeberka). Istotną cechą rozpoznawczą kuchni jest łączenie smaków o odmiennym charakterze – ostrych, kwaśnych oraz słodkich (np. zupa ostro-kwaśna). 
Kuchnia niektórych regionów Syczuanu uchodzi za bardzo pikantną nawet dla Chińczyków, natomiast dla przybyszów z Zachodu bywa wręcz niemożliwa do zaakceptowania. Przykładem takiego sposobu podawania dań jest rejon Chongqing, położony w szczególnie dusznym i wilgotnym terenie nad rzeką Jangcy. Przygotowywane tutaj mięso, podroby, grzyby czy warzywa w oleju przesmażanym z chili należą prawdopodobnie do najbardziej ostrych dań na świecie. Uderzająco pikantny, wręcz odrętwiający smak tutejszych potraw nosi nazwę "mala".
W 1985, w Chengdu, założono Syczuańską Akademię Sztuki Kulinarnej, która ma za zadanie kultywowanie syczuańskich tradycji gastronomicznych, zachowanie tradycyjnych smaków i sposobów przyrządzania potraw.
Dania.
Przykładowe dania kuchni syczuańskiej to:

</doc>
<doc id="2690609" url="https://pl.wikipedia.org/wiki?curid=2690609" title="RTON Góra Jawor">
RTON Góra Jawor



</doc>
<doc id="2690614" url="https://pl.wikipedia.org/wiki?curid=2690614" title="Ballady 2">
Ballady 2

Ballady 2 – czwarta składanka zespołu Bajm, wydana 4 kwietnia 2008 roku przez EMI Music Poland. Na krążku znajdują się ballady pochodzące głównie z dwóch poprzednich płyt zespołu "Szklanka wody" i "Myśli i słowa". Znajdują się tu także starsze przeboje takie jak "Prorocy świata", "Jezioro szczęścia", "Przyjaciel", "Łąki pełne snów" i "Dziecko we mgle". Wydawnictwo promuje premierowa piosenka pt. "Krótka historia".
Album osiągnął status złotej płyty.

</doc>
<doc id="2690625" url="https://pl.wikipedia.org/wiki?curid=2690625" title="Mecze reprezentacji Polski w piłce siatkowej mężczyzn prowadzonej przez Huberta Wagnera">
Mecze reprezentacji Polski w piłce siatkowej mężczyzn prowadzonej przez Huberta Wagnera

Zestawienie oficjalnych międzynarodowych meczów reprezentacji Polski w piłce siatkowej mężczyzn prowadzonej przez Huberta Wagnera:
Oficjalne mecze międzypaństwowe.
!colspan=7|1974
!colspan=7|1975
!colspan=7|1976
!colspan=7|1983
!colspan=7|1985
!colspan=7|1996
!colspan=7|1997
Mecze i turnieje towarzyskie.
!colspan=7|1973
!8

</doc>
<doc id="2690628" url="https://pl.wikipedia.org/wiki?curid=2690628" title="Maria Riva">
Maria Riva

Maria Riva, właśc. Maria Elisabeth Sieber (ur. 13 grudnia 1924 w Berlinie) – niemiecka aktorka, obywatelka amerykańska.
Urodzona w Berlinie w 1924 roku jako córka Marleny Dietrich i jej męża Rudolfa Siebera. W 1930 przeniosła się wraz z rodzicami do Los Angeles. Występowała w filmie "Imperatorowa" z 1934 roku.
Linki zewnętrzne.
 

</doc>
<doc id="2690658" url="https://pl.wikipedia.org/wiki?curid=2690658" title="Robert Olkiewicz">
Robert Olkiewicz

Robert Olkiewicz (ur. 1962 r.) – polski fizyk, specjalizujący się w metodach matematycznych fizyki, podstawach matematycznych modeli statystycznych oraz układach kwantowych otwartych; nauczyciel akademicki związany z Uniwersytetem Wrocławskim. 6 czerwca 2022 roku został wybrany na rektora Uniwersytetu Wrocławskiego.
Życiorys.
Urodził w 1962 roku. Po pomyślnie zdanym egzaminie maturalnym w 1982 roku, podjął studia fizyczne na Uniwersytecie Wrocławskim, które ukończył z wyróżnieniem magisterium w 1987 roku. Następnie kontynuował studia doktoranckie z matematyki w Instytucie Matematycznym Polskiej Akademii Nauk w Warszawie. Stopień naukowy doktora nauk matematycznych w zakresie matematyki o specjalności zastosowanie matematyki otrzymał w 1992 roku na podstawie pracy pt. "Matematyczne konstrukcje związane z fazą Berriego", której promotorem był prof. Arkadiusz Jadczyk. Po doktoracie podjął pracę na macierzystej uczelni w Instytucie Fizyki Teoretycznej w charakterze adiunkta. W 2000 roku Rada Wydziału Fizyki i Astronomii UWr nadała mu stopień naukowy doktora habilitowanego nauk fizycznych w zakresie fizyki o specjalności fizyka matematyczna na podstawie rozprawy nt. "Klasyczne i kwantowe półgrupy dynamiczne w opisie ewolucji układów fizycznych". Niedługo potem w 2004 roku otrzymał stanowisko profesora nadzwyczajnego, a cztery lata później profesora zwyczajnego. W 2004 roku także prezydent Polski Aleksander Kwaśniewski nadał mu tytuł profesora nauk fizycznych.
Poza działalnością naukowo-dydaktyczną na swojej macierzystej uczelni pełnił szereg istotnych funkcji organizacyjnych. W latach 2001–2005 kierował Zakładem Metod Matematycznych w Instytucie Fizyki Teoretycznej UWr, w kadencji 2005–2008 był dyrektorem tego instytutu, a od 2008 do 2012 roku dziekanem Wydziału Fizyki i Astronomii UWr. Był kierownikiem i głównym wykonawcą kilku grantów Komitetu Badań Naukowych, organizatorem dwóch Szkół Zimowych Fizyki Teoretycznej, 21. Sympozjum Maksa Borna, a w 2011 roku przewodniczącym komitetu organizacyjnego "Asia – Europe Physics Summit". W 2012 roku został wybrany na prorektora Uniwersytetu Wrocławskiego ds. ogólnych.
Jest współpracownikiem Opus Dei. Interesuje się filozofią nauki. Jest żonaty, ma troje dzieci: córkę i dwóch synów.
Dorobek naukowy.
W swojej pracy naukowej zajmuje się stosowaniem metod matematycznych w fizyce, podstawami matematycznych modeli statystycznych i nieodwracalną dynamiką układów kwantowych. Współpracuje z Uniwersytetem w Bielefeld oraz Imperial College w Londynie. Jest autorem ponad 60 prac naukowych, w tym 50 prac opublikowanych w recenzowanych czasopismach naukowych o zasięgu międzynarodowym. Do najważniejszych z nich należą:

</doc>
<doc id="2690676" url="https://pl.wikipedia.org/wiki?curid=2690676" title="Iván Castillo">
Iván Castillo

Iván Sabino Castillo Salinas (ur. 11 lipca 1970 w Coripacie) – piłkarz boliwijski grający podczas kariery na pozycji obrońcy.
Kariera klubowa.
Iván Castillo karierę piłkarską rozpoczął w klubie Club Bolívar. W 1990 roku zadebiutował w jego barwach w pierwszej lidze boliwijskiej. Z Bolívarem czterokrotnie zdobył mistrzostwo Boliwii w 1991, 1992, 1994 i 1996.
W 1997 wyjechał do Argentyny, gdzie został zawodnikiem pierwszoligowego klubu Gimnasia y Esgrima Jujuy. W 1999 roku powrócił do Bolívaru. W 2002 roku został z nim mistrzem kraju. W 2003 przeszedł do lokalnego rywala - The Strongest. Z The Strongest trzykrotnie wygrał turnieje mistrzowskie: mistrzostwo Apertury w 2003 i dwa mistrzostwa Clausury w 2003 i 2004.
Lata 2005-2006 Castillo spędził w La Paz FC, z którego powrócił do Bolívaru, w którym zakończył karierę w 2007. Ogółem w latach 1990-2007 rozegrał w lidze boliwijskiej 393 mecze, w których zdobył 30 bramek.
Kariera reprezentacyjna.
W reprezentacji Boliwii Castillo zadebiutował 1993 roku. W wystąpił na turnieju Copa América 1993. Na turnieju w Ekwadorze był rezerwowym i nie wystąpił w żadnym meczu. W 1995 po raz drugi uczestniczył w Copa América. Podobnie jak dwa lata wcześniej, również na turnieju w Urugwaju Castillo był rezerwowym i nie wystąpił w żadnym meczu.
Trzeci raz w Copa América Castillo wystąpił w 1997. Na turnieju odbywającym się w rodzinnej Bolwii, Castillo z kolegami wywalczyli wicemistrzostwo kontynentu. W turnieju Castillo wystąpił jedynie w dwóch pierwszych meczach z Wenezuelą i Peru. W 1999 po raz ostatni uczestniczył w Copa América. Na turnieju w Paragwaju Castillo wystąpił we wszystkich trzech meczach z Paragwajem, Peru i Japonią. W tym samym roku uczestniczył również w Pucharze Konfederacji 1999. Na turnieju w Meksyku Castillo wystąpił w dwóch meczach z Egiptem i Meksykiem.
Ogółem w kadrze narodowej od 1993 do 2000 roku rozegrał 36 meczów. W reprezentacji występował wraz ze swoim starszym bratem Ramirem, który 18 października 1997 popełnił samobójstwo.

</doc>
<doc id="2690678" url="https://pl.wikipedia.org/wiki?curid=2690678" title="Iván Sabino Castillo Salinas">
Iván Sabino Castillo Salinas



</doc>
<doc id="2690680" url="https://pl.wikipedia.org/wiki?curid=2690680" title="Iván Sabino Castillo">
Iván Sabino Castillo



</doc>
<doc id="2690689" url="https://pl.wikipedia.org/wiki?curid=2690689" title="Michael Rentz">
Michael Rentz

Michael Rentz (ur. 27 czerwca 1960) – niemiecki lekkoatleta specjalizujący się w skoku w dal. W czasie swojej kariery reprezentował Niemiecką Republikę Demokratyczną.
Największy sukces w karierze osiągnął w 1979 r. w Bydgoszczy, zdobywając wynikiem 7,72 m tytuł wicemistrza Europy juniorów w skoku w dal.

</doc>
<doc id="2690697" url="https://pl.wikipedia.org/wiki?curid=2690697" title="Jenning Huizenga">
Jenning Huizenga

Jenning Hein Huizenga (ur. 29 marca 1984 we Franeker) – holenderski kolarz torowy i szosowy, srebrny medalista mistrzostw świata w kolarstwie torowym.
Kariera.
Największym sukcesem Jenninga Huizengi jest zdobycie srebrnego medalu w indywidualnym wyścigu na dochodzenie na mistrzostwach świata w Manchesterze w 2008 roku. Uległ tam jedynie Brytyjczykowi Bradleyowi Wigginsowi, a trzecie miejsce na podium przypadło Aleksiejowi Markowowi z Rosji. W tym samym roku Holender brał również udział w igrzyskach olimpijskich w Pekinie, gdzie zajął osiemnaste miejsce w tej samej konkurencji. Ponadto Huizenga zdobywał także medale krajowych mistrzostw w kolarstwie torowym, w tym złoty w indywidualnym wyścigu na dochodzenie w 2011 roku. W 2013 został brązowym medalistą mistrzostw Europy w drużynowym wyścigu na dochodzenie.

</doc>
<doc id="2690698" url="https://pl.wikipedia.org/wiki?curid=2690698" title="Gräfenberg (ujednoznacznienie)">
Gräfenberg (ujednoznacznienie)

Niemcy:
Osoby:
Inne:
Zobacz też:

</doc>
<doc id="2690699" url="https://pl.wikipedia.org/wiki?curid=2690699" title="Para butów">
Para butów

Para butów – pięć obrazów olejnych namalowanych przez Vincenta van Gogha w 1886 i 1887 podczas jego pobytu w Paryżu oraz w 1888 podczas pobytu w Arles. 
Serię uzupełnia obraz "Trzy pary butów" (hol. "Drie paar schoenen, een schoen ondersteboven", ang: "Three Pairs of Shoes"), nr kat.: F 332, JH 1234, namalowany w grudniu 1886 w Paryżu, obecnie w zbiorach Fogg Museum.
Historia i opis.
Para butów (nr kat. F 255).
Obraz przedstawiający parę zdartych butów budzi rozmaite spekulacje. Buty te były postrzegane jako symbol trudnych momentów w życiu van Gogha. Pewien młody student odnotował, iż Vincent kupił robocze obuwie na pchlim targu w Paryżu, ponieważ zamierzał wykorzystać je jako temat martwej natury. Jako że były w zbyt dobrym stanie, postanowił nosić je podczas niepogody. Dopiero potem nadawały się do namalowania. Van Gogh namalował kilka martwych natur ze starymi butami. Były one dla niego być może symbolem ciężkiego, ale barwnego życia robotnika.
Van Gogh był zawsze zadziwiająco wytrzymałym wędrowcem, a seria z butami pozostaje świadectwem jego zamiłowania do pieszych wędrówek. Obrazy są z pewnością sugestywne, ale niektóre interpretacje ich przesłania są raczej zbyt daleko idące.
Namalowane buty szybko stały się najbardziej znanym obuwiem w historii sztuki współczesnej. Ale zawdzięczają to nie tyle van Goghowi, co ich krytycznej recepcji przez filozofów, jak Martin Heidegger, Meyer Schapiro czy Jacques Derrida. Martin Heidegger oglądał obraz van Gogha na wystawie w Amsterdamie w 1930. Wrażenia swe opisał następnie w eseju poświęconym teorii sztuki, "Der Ursprung des Kunstwerkes (Pochodzenie dzieła sztuki)" z 1935. Wyraził w nim pogląd, iż przedstawione na obrazie buty należą do wieśniaczki, a w ich wyglądzie widać zarówno surowość natury, jak i trud poruszania się i pracy na roli. Buty stają się świadkiem życia chłopskiego: niepewności co do zbiorów, radości z kolejnego przetrzymanego nieurodzaju, drżenia kobiety na myśl o połogu i strachu przed wszechobecna śmiercią. Buty należą w ten sposób jednocześnie i do ziemi i do świata wieśniaczki. 
Para butów (nr kat. F 333).
Drugi obraz "Pary butów" ukazuje niemodne obuwie, oddane w cieplejszym, pomarańczowym odcieniu, kontrastujące na błękitnym, nieokreślonym tle. Białe kropki, które przedstawiają ćwieki na widocznej podeszwie, pełnią także czysto estetyczną funkcję, podobnie jak pozornie niekończące się pociągnięcia pędzlem, przy pomocy których artysta namalował sznurowadła. Van Gogh, co jest u niego rzadkością, podpisał obraz i opatrzył go datą. Dał tym samym do zrozumienia, iż obraz został namalowany w 1887, w przeciwieństwie do pierwszego, który prawdopodobnie powstał latem 1886. O ile wcześniejszy obraz odznacza się zamiłowaniem do szczegółu, na późniejszym pierwszoplanowe stało się bardziej indywidualne podejście do tematu, wyrażające się w ornamentalnym użyciu linii i jaskrawych kolorów. Obie martwe natury z butami określają punkt zwrotny roku 1887. Van Gogh zakwestionował swoje wcześniejsze użycie naturalnego koloru i swój czysto opisowy styl. Zarzucił analityczne podejście do swoich motywów, do podjęcia których skłaniała go „realistyczna” metodyka. Odkrył ostatecznie autonomiczną wartość malarstwa, które Paul Cézanne określił jako „harmonię równoległą względem natury”. Zmiana ta była konsekwencją impresjonizmu. Charakterystyczny dla tego kierunku, szkicowy sposób ujmowania tematu, ewoluował w nową metodę, która stała się własnym przeciwieństwem – używając czarujących wzorów linii i kolorów wprowadziła pomiędzy światem a obrazem zasłonę – w dużo większym stopniu, niż uczynił to kiedykolwiek wierny realizm. Pociągnięcia i muśnięcia pędzlem oraz kolorowe punkciki rozjaśniały dwuwymiarową powierzchnię obrazu, który nie przedstawiał już natury, ale sam siebie. W 1887 również van Gogh dostrzegł ten problem. To co impresjonizm osiągnął w sposób oczywisty, wydawało się teraz torować drogę postimpresjonizmowi.

</doc>
<doc id="2690706" url="https://pl.wikipedia.org/wiki?curid=2690706" title="Modliszka (film 1993)">
Modliszka (film 1993)

Modliszka (ang. "Praying Mantis") – amerykański thriller telewizyjny z 1993 roku.
Fabuła.
Seryjna morderczyni o imieniu Linda, uwodzi mężczyzn i morduje pierwszego dnia po ślubie. Wkrótce poznaje Boba, który zakochuje się w niej i oświadcza.

</doc>
<doc id="2690742" url="https://pl.wikipedia.org/wiki?curid=2690742" title="Modliszka (film 2006)">
Modliszka (film 2006)

Modliszka (ang. "Irresistible") – australijski thriller z 2006 roku.
Fabuła.
Sophie Hartley, ilustratorka książek dla dzieci, jest szczęśliwą mężatką i matką dwóch córek. Jednak od jakiegoś czasu dręczy ją dziwna obsesja, że ktoś obcy kręci się po domu. Wkrótce Sophie zaczyna cierpieć na bezsenność, miewa koszmary, halucynacje.

</doc>
<doc id="2690748" url="https://pl.wikipedia.org/wiki?curid=2690748" title="Zbigniew Grzybowski">
Zbigniew Grzybowski



</doc>
<doc id="2690756" url="https://pl.wikipedia.org/wiki?curid=2690756" title="Christos Wolikakis">
Christos Wolikakis

Christos Wolikakis (gr. Χρήστος Βολικάκης, ur. 25 marca 1988 w Wolos) – grecki kolarz torowy i szosowy, brązowy medalista mistrzostw świata i wicemistrz Europy w kolarstwie torowym.
Kariera.
Największym sukcesem Christosa Wolikakisa jest zdobycie brązowego medalu w keirinie na mistrzostwach świata w Manchesterze w 2008 roku. Uległ tam jedynie Brytyjczykowi Chrisowi Hoyowi oraz Holendrowi Teunowi Mulderowi. W tym samym roku Grek brał również udział w igrzyskach olimpijskich w Pekinie, gdzie zajął trzynaste miejsce w tej samej konkurencji. Ponadto Wolikakis wywalczył w keirinie srebrny medal podczas mistrzostw Europy w Apeldoorn w 2011 roku - lepszy okazał się tylko Matthew Crampton z Wielkiej Brytanii. Wolikakis jest także wielokrotnym medalistą mistrzostw kraju, zarówno w kolarstwie torowym jak i szosowym.

</doc>
<doc id="2690757" url="https://pl.wikipedia.org/wiki?curid=2690757" title="Renny Ribera">
Renny Ribera

Renny Ribera Vaca (ur. 30 stycznia 1974 w Santa Cruz) – boliwijski piłkarz grający podczas kariery na pozycji obrońcy.
Kariera klubowa.
Renny Ribera karierę piłkarską rozpoczął w klubie Club Bolívar do którego był wypożyczony z akademii piłkarskiej Tahuichi Academy. W 1995 roku zadebiutował w jego barwach w pierwszej lidze boliwijskiej. Przez pozostałą część kariery był zawodnikiem klubu Club Blooming. Z Bloomingiem dwukrotnie zdobył mistrzostwo Boliwii w 1998 i 1999. 
W 2003 był wypożyczony The Strongest. Z The Strongest trzykrotnie wygrał turnieje mistrzowskie: Apertura i Clausura w 2003. Ostatnim klubem w jego karierze był Real Potosí do którego był wypożyczony w 2005.
Ogółem w latach 1995–2005 rozegrał w lidze boliwijskiej 205 meczów, w których zdobył 20 bramek.
Kariera reprezentacyjna.
W reprezentacji Boliwii Ribera zadebiutował 1990 roku. W tym roku uczestniczył w Copa América. Na turnieju w Paragwaju Ribera wystąpił we wszystkich trzech meczach z Paragwajem, Peru i Japonią.
W tym samym roku uczestniczył również w Pucharze Konfederacji 1999. Na turnieju w Meksyku Castillo wystąpił we wszystkich trzech meczach z Egiptem (jedyna jego bramka w reprezentacji), Arabią Saudyjską i Meksykiem.
Ogółem w kadrze narodowej od 1999 do 2000 roku rozegrał 8 meczów, w którym zdobył bramkę.

</doc>
<doc id="2690758" url="https://pl.wikipedia.org/wiki?curid=2690758" title="Czesław Juroszek">
Czesław Juroszek

Czesław Juroszek (ur. 20 czerwca 1934 r. w Rudzie, zm. 24 marca 2012 r. we Wrocławiu) – polski geolog, specjalizujący się w petrografii; nauczyciel akademicki związany z Uniwersytetem Wrocławskim.
Życiorys.
Urodził się w 1934 roku w Rudzie, obecnie dzielnica Rudy Śląskiej w rodzinie robotniczej. Najmłodsze lata i czas II wojny światowej spędził na Śląsku. Tam też ukończył szkołę podstawową. W 1951 roku przyjechał do Wrocławia, gdzie podjął po ukończeniu szkoły średniej studia geologiczne na Uniwersytecie Wrocławskim, które ukończył w 1959 roku magisterium. Następnie związał całe swoje życie zawodowe ze swoją macierzystą uczelnią. Przez wiele lat był asystentem, a potem po otrzymaniu stopnia naukowego doktora adiunktem w Zakładzie Mineralogii i Petrologii w Instytucie Nauk Geologicznych Uniwersytetu Wrocławskiego.
Był uznanym specjalistą w dziedzinie mineralogii, krystalografii i optyki kryształów, zasłużonym w badaniach skał sudeckich i wierceniach geologicznych na monoklinie przedsudeckiej. Należał do współorganizatorów studiów mineralogiczno-petrologicznych na Wydziale Nauk o Ziemi i Kształtowania Środowiska UWr. Był wieloletnim opiekun Studenckiego Koła Naukowego Geologów. Zmarł w 2012 roku we Wrocławiu i został pochowany 30 marca 2012 roku na cmentarzu św. Wawrzyńca przy ul. Bujwida we Wrocławiu.

</doc>
<doc id="2690761" url="https://pl.wikipedia.org/wiki?curid=2690761" title="Kajnardża">
Kajnardża

Kajnardża (bułg. "Кайнарджа") – wieś w północnej Bułgarii, w obwodzie Silistra. Siedziba gminy Kajnardża.
Historia.
21 lipca 1774 roku podpisano tu traktat, który zakończył V wojnę rosyjsko-turecką.
Do 1942 roku wieś nazywała się Małka Kajnardża.

</doc>
<doc id="2690762" url="https://pl.wikipedia.org/wiki?curid=2690762" title="Renny Ribera Vaca">
Renny Ribera Vaca



</doc>
<doc id="2690802" url="https://pl.wikipedia.org/wiki?curid=2690802" title="Alex i Emma">
Alex i Emma

Alex i Emma (tytuł oryg. "Alex &amp; Emma") − amerykański film fabularny z 2003 roku, wyreżyserowany przez Roba Reinera.

</doc>
<doc id="2690811" url="https://pl.wikipedia.org/wiki?curid=2690811" title="Order Wyzwolenia">
Order Wyzwolenia

Order Wyzwolenia (fr. "Ordre de la Libération") – francuskie odznaczenie wojskowe ustanowione przez gen. de Gaulle, przywódcę Wolnej Francji.
Historia.
Po upadku Francji i powstaniu w czerwcu 1940 roku w Wielkiej Brytanii Komitetu Wolnej Francji założonego przez gen. de Gaulle, jego przywódca postanowił ustanowić odznaczenie, dla wyróżnienia osób które wyróżniły się w działaniach na rzecz wyzwolenia Francji.
W dniu 16 listopada 1940 roku wydano w Brazzaville Zarządzenie nr 7 przywódcy Wolnej Francji, na mocy którego ustanowiono nowe odznaczenie pod nazwą "Order Wyzwolenia". W myśl tego zarządzenia miało być one nadawane wojskowym i osobom cywilnym, które wyróżniły się w działaniach na rzecz wyzwolenia Francji. Do zarządzenia dołączono także statut orderu oraz zarządzenie o utworzeniu kapitułę orderu. Order posiada jeden stopień.
W dniu 7 stycznia 1944 roku order został potwierdzony przez Francuski Komitet Wyzwolenia Narodowego jako francuskie odznaczenie państwowe drugie w kolejności po Legii Honorowej. W dniu 10 sierpnia 1945 roku order otrzymał statut wzorowany na statucie Legii Honorowej, a zgromadzenie kawalerów orderu otrzymało osobowość prawną. Zgromadzeniem kawalerów, którzy w myśl zarządzenia mieli prawo używać tytułu "Krzyżowiec Wyzwolenia" (fr. Croisés de la Libération), kieruje powołana spośród nich kapituła orderu.
Ostatni żyjący kawaler orderu, Hubert Germain, zmarł 12 października 2021 roku.
Kapituła orderu.
Kapituła orderu początkowo składała się z 5 członków, a od 1 czerwca 1943 roku z 10, a następnie z 15 członków. Siedziba kapituły był w latach 1940–1943 Londyn, następnie Algier (1943–1944) i od 20 listopada 1944 roku Paryż. Przewodniczący kapituły nosi tytuł kanclerza.
Kanclerze kapituły Orderu Wyzwolenia:
Od listopada 2012 funkcję kanclerza zastąpiono funkcją delegata krajowego. Pierwszym delegatem był do 2017 Fred Moore, a jego następcą został generał Christian Baptiste.
Zasady nadawania.
Order zgodnie ze statutem miał być nadawany przez Komitet Wolnej Francji za szczególne zasługi dla wyzwolenia Francji spod okupacji niemieckiej. Nadawany mógł być osobom wojskowym i cywilnym, także cudzoziemcom. Mógł być również nadawany także oddziałom wojskowym i miejscowościom.
Order nadawany był na wniosek kapituły orderu, jak również osobiście przez przewodniczącego Komitetu Wolnych Francuzów, po zasięgnięciu opinii kapituły.
Łącznie nadano 1061 orderów, w tym 18 otrzymało oddziałów wojskowych oraz 5 miejscowości (Nantes, Grenoble, Paryż, Vassieux-en-Vercors i Île-de-Sein).
Opis odznaki.
Odznaka orderu została zaprojektowana przez kpt. Tony'ego Mellę.
Odznaka odznaczenia wykonana jest ze brązu i ma postać prostokątnej tarczy o wysokości 30 mm, na nią nałożony jest miecz o długości 59 mm, skierowany ostrzem do dołu. Na ostrze miecza nałożony jest symbol Wolnej Francji – krzyż lotaryński
Na rewersie znajduje się napis w język łacińskim "PATRIAM SERVANDO VICTORIAM TULIT" (pol. Służyć ojczyźnie do zwycięstwa).
Order zawieszony jest na wstążce o szer. 37 mm koloru zielonego, z boku są czarne paski o szer. 5 mm, a także wąskie czarne paski o szer. 1mm. Kolor zielony symbolizuje w tym przypadku nadzieję, a kolor czarny żałobę.
Na wstążce mogły być umieszczane okucia z następującymi napisami, w zależności gdzie odznaczona osoba prowadziła działalność na rzecz wyzwolenia Francji, występują tu następujące napisy: AFRIQUE ÉQUATORIALE FRANÇAISE (Francuska Afryka Środkowa), NOUVELLES-HÉBRIDES (Nowe Hebrydy), OCÉANIE (Oceania), GUYANE (Gujana), SOMALIE (Somalia), RÉUNION (Réunion), AFRIQUE DU NORD (Afryka Północna), ANTILLES (Antyle), NOUVELLE-CALÉDONIE (Nowa Kaledonia), CAMEROUN (Kamerun), INDES (Indie), LEVANT (Lewant), MADAGASCAR (Madagaskar), St PIERRE et MIQUELON (St. Pierre i Miquelon), AFRIQUE OCCIDENTALE FRANÇAISE (Francuska Afryka Zachodnia), INDOCHINE (Indochiny) i FRANCE (Francja).

</doc>
<doc id="2690812" url="https://pl.wikipedia.org/wiki?curid=2690812" title="Dimitri Colupaev">
Dimitri Colupaev

Dimitri Colupaev (ur. 29 stycznia 1990 w Kiszyniowie) – niemiecki pływak mołdawskiego pochodzenia, specjalizujący się głównie w stylu dowolnym.
Największym jego sukcesem jest złoty medal mistrzostw Europy w Debreczynie w 2012 roku wraz ze sztafetą 4 x 200 metrów stylem dowolnym.
Uczestnik igrzysk olimpijskich w Londynie (2012) w sztafecie 4 x 200 m stylem dowolnym (4. miejsce).

</doc>
<doc id="2690816" url="https://pl.wikipedia.org/wiki?curid=2690816" title="Arturówek">
Arturówek

Arturówek – osiedle w Łodzi położone w dzielnicy Bałuty.
Historia.
Obszar dzisiejszego Arturówka był zamieszkany już przez przedstawicieli kultury przeworskiej, co potwierdziły luźne znaleziska odkryte przez archeologów.
Na przełomie XIX i XX wieku zaczął przekształcać się w podmiejskie osiedle willowo-letniskowe, którą to funkcję pełni po dzień dzisiejszy.
Od 1867 w gminie Radogoszcz w powiecie łódzkim. W okresie międzywojennym należały do powiatu łódzkiego w woj. łódzkim. 1 września 1933 utworzono gromadę (sołectwo) "Arturówek" w granicach gminy Radogoszcz, składającej się ze wsi Arturówek i kolonii Radogoszcz (wieś Radogoszcz utworzyła odrębną gromadę). Podczas II wojny światowej włączony do III Rzeszy.
Po wojnie Arturówek powrócił na krótko do powiatu łódzkiego woj. łódzkim, lecz już 13 lutego 1946 włączono go wraz z całą gminą Radogoszcz do Łodzi.

</doc>
<doc id="2690838" url="https://pl.wikipedia.org/wiki?curid=2690838" title="Clemens Rapp">
Clemens Rapp

Clemens Andreas Rapp (ur. 14 lipca 1989 w Weingarten) – niemiecki pływak, specjalizujący się głównie w stylu dowolnym.
Mistrz Europy z Debreczyna w sztafecie 4 x 200 m stylem dowolnym oraz wicemistrz Europy z Budapesztu w tej samej sztafecie.
Uczestnik igrzysk olimpijskich w Londynie (2012) na 200 m stylem dowolnym (24. miejsce) oraz w sztafecie 4 × 200 m tym stylem (4. miejsce).

</doc>
<doc id="2690843" url="https://pl.wikipedia.org/wiki?curid=2690843" title="Ejercito del Aire">
Ejercito del Aire



</doc>
<doc id="2690848" url="https://pl.wikipedia.org/wiki?curid=2690848" title="Ice-Pick Lodge">
Ice-Pick Lodge

Ice-Pick Lodge – studio produkujące gry komputerowe założone w 2002 roku, mające swoją siedzibę w Moskwie.

</doc>
<doc id="2690890" url="https://pl.wikipedia.org/wiki?curid=2690890" title="Alexandra Wenk">
Alexandra Wenk

Alexandra Wenk (ur. 7 lutego 1995 w Monachium) – niemiecka pływaczka, specjalizująca się w stylu motylkowym, stylu dowolnym oraz w stylu zmiennym.
Mistrzyni Europy z Debreczyna w sztafecie 4 × 100 m stylem zmiennym. Mistrzyni Europy juniorów z Belgradu na 100 m stylem motylkowym oraz z Helsinek w sztafetach 4 × 100 m stylem dowolnym i zmiennym. Brązowa medalistka mistrzostw świata juniorów na 100 m motylkiem.
Uczestniczka igrzysk olimpijskich w Londynie (2012) na 100 m stylem motylkowym (21. miejsce) i w sztafecie 4 × 100 m stylem zmiennym (9. miejsce).

</doc>
<doc id="2690900" url="https://pl.wikipedia.org/wiki?curid=2690900" title="Próba Fowlera">
Próba Fowlera

Próba dwuusznego naprzemiennego porównywania głośności Fowlera (ang. "Alternate Binaural Loudness Balance" – "ABLB") – opracowany w 1936 roku przez Edmunda Fowlera test audiometrii nadprogowej pozwalający na diagnostykę topograficzną niedosłuchu.
Przebieg badania.
Pierwszym etapem przeprowadzenia testu jest wyznaczenie krzywych progowych dla obu uszu. Następnie do ucha lepiej słyszącego (ucho odniesienia) podawany jest ton, którego natężenie jest wyższe o 10dB od progu słyszenia dla podawanej częstotliwości. Jednocześnie do ucha gorzej słyszącego (ucho badane), podawany jest ton o identycznej częstotliwości, sukcesywnie wzmacniany, aż do momentu, w którym pacjent stwierdzi jednakową głośność tonów w obu uszach. W kolejnym etapie natężenie tonu w uchu lepiej słyszącym podnoszone jest o 20dB, a wzmacnianie natężenia w uchu badanym trwa aż do potwierdzenia przez badanego jednakowej głośności tonów. Procedurę ponawia się przy zwiększeniu natężenia tonu w uchu odniesienia o kolejne 20dB (aż do 80-90dB).
Badanie ponawia się dla kilku częstotliwości.
Modyfikacje.
Zamiast tonu ciągłego stosuje się podawanie naprzemiennie tonu przerywanego do ucha odniesienia i ucha badanego.
Wymagania.
Warunkiem prawidłowego wykonania testu jest, aby różnica w progu słyszenia obu uszu wynosiła minimum 30dB. Badanie wymaga współpracy z pacjentem.
Wynik.
Prezentacja.
Wynik badania przedstawiony zostaje na wykresie w postaci tzw. drabinki łączącej, dla każdej z badanych częstotliwości, poziomy natężeń, określanych przez badanego, jako posiadające jednakową głośność. Możliwe jest również przedstawienie wyniku w postaci wykresu, na którym na osi odciętych nanoszone są wartości natężeń tonu ucha badanego, a na osi rzędnych ucha odniesienia.
Możliwe wyniki.
W przypadku braku objawu wyrównania głośności linie przebiegają równolegle. Dodatni objaw wyrównania głośności występuje gdy linie zbiegają się dla większych natężeń tonu. Częściowe wyrównanie występuje gdy linie są zbieżne tylko dla mniejszych natężeń. Odwrotne wyrównanie występuje gdy linie rozbiegają się.
Interpretacja.
Dodatni objaw wyrównania głośności jest charakterystyczny dla ślimakowej lokalizacji uszkodzeń słuchu, najczęściej związany z uszkodzeniem komórek słuchowych zewnętrznych.

</doc>
<doc id="2690913" url="https://pl.wikipedia.org/wiki?curid=2690913" title="Héctor Veira">
Héctor Veira

Héctor Rodolfo Veira (ur. 29 maja 1946 w Buenos Aires) – argentyński piłkarz, grający podczas kariery na pozycji napastnika.
Kariera klubowa.
Héctor Veira rozpoczął karierę w klubie San Lorenzo de Almagro w 1963. Z San Lorenzo zdobył mistrzostwo Argentyny w turnieju Metropolitano 1968. Indywidualnie Veira w 1964 strzelając 17 bramek był królem strzelców ligi argentyńskiej.
W latach 1971-1972 był zawodnikiem Huracánu Buenos Aires, któremu kibicował w dzieciństwie. W latach 1971-1972 występował w Meksyku w klubie Santos Laguna. W 1972 powrócił na dwa sezony do San Lorenzo. Po grze w CA Banfield w 1974 hiszpańskiego klubu Sevilla FC. Przygoda z Sevillą była nieudana, gdyż Veira nie zdołał zadebiutować w Primera División.
W 1976 trafił do Brazylii do Corinthians Paulista. W 1977 występował w Chile w zespole Club Universidad de Chile. W 1978 występował w gwatemalskim Comunicaciones Gwatemala oraz boliwijskim Oriente Petrolero, w którym zakończył karierę. Z Comunicaciones zdobył mistrzostwo Gwatemali.
Kariera reprezentacyjna.
W reprezentacji Argentyny Veira zadebiutował w 1965. Drugi i zarazem ostatni raz w barwach "albicelestes" wystąpił w 22 stycznia 1967 w wygranym 1-0 meczu z Boliwią podczas Copa América 1967. Argentyna wywalczyła na turnieju w Urugwaju wicemistrzostwo kontynentu.
Kariera trenerska.
Po zakończeniu kariery piłkarskiej Veira został trenerem. Karierę trenerską rozpoczął w 1980 w San Lorenzo de Almagro. Najlepszym okresem w jego karierze trenerskiej była praca w River Plate w latach 1985-1987. Z River Plate zdobył mistrzostwo Argentyny 1986, Copa Libertadores 1986 i Puchar Interkontynentalny 1986.
W 1987 powrćił do swojego byłego klubu San Lorenzo. San Lorenzo czwarty raz pracował w latach 1992-1996. W tym okresie zdobył z nim mistrzostwo Argentyny: Clausura 1995. W latach 1996-1998 trenował Boca Juniors.
W latach 1998-2000 był selekcjonerem reprezentacji Boliwii. Veira prowadził Boliwię w Copa América 1999 oraz Pucharze Konfederacji 1999. Na obu tych turniejach Boliwia odpadła w fazie grupowej. Z ławką trenerską Veira pożegnał się w San Lorenzo w 2004. Klub ten prowadził w 371 meczach, co jest rekordem jego historii.

</doc>
<doc id="2690925" url="https://pl.wikipedia.org/wiki?curid=2690925" title="Grabieniec (Łódź)">
Grabieniec (Łódź)

Grabieniec (dawn. "Grabienice") – osiedle w Łodzi, położone w dzielnicy Bałuty, włączone do Łodzi w 1946.
Historia.
Grabieniec pojawił się w źródłach na przełomie XVIII i XIX wieku jako oczynszowana osada olęderska. Według danych z 1822 roku Grabieniec przynależący do parafii zgierskiej zamieszkiwało 348 osób mieszkających w 43 domach, należących głównie do biedoty, zatrudnionej przeważnie przy wyrębie lasów oraz w okolicznych hutach szkła. We wsi znajdowała się w czasach Królestwa Kongresowego szkoła elementarna.
Od 1867 w gminie Rąbień. W okresie międzywojennym należał do powiatu łódzkiego w woj. łódzkim. W 1921 roku liczba mieszkańców wynosiła 387. 1 września 1933 utworzono gromadę (sołectwo) o nazwie "Grabieniec" w granicach gminy Rąbień, składającą się ze wsi Grabieniec, Mikołajew i Odzierady. Podczas II wojny światowej włączona do III Rzeszy.
Po wojnie Grabieniec powrócił na krótko do powiatu łódzkiego woj. łódzkim, lecz już 13 lutego 1946 włączono go do Łodzi.

</doc>
<doc id="2690933" url="https://pl.wikipedia.org/wiki?curid=2690933" title="Urša Bežan">
Urša Bežan

Urša Bežan (ur. 24 maja 1994 w Kranju) – słoweńska pływaczka, specjalizująca się głównie w stylu dowolnym oraz w stylu grzbietowym.
Brązowa medalistka mistrzostw Europy z Debreczyna w sztafecie 4 x 200 m stylem dowolnym.
Uczestniczka igrzysk olimpijskich w Londynie (2012) w sztafecie 4 x 200 m stylem dowolnym (12. miejsce).

</doc>
<doc id="2690934" url="https://pl.wikipedia.org/wiki?curid=2690934" title="Héctor Rodolfo Veira">
Héctor Rodolfo Veira



</doc>
<doc id="2690946" url="https://pl.wikipedia.org/wiki?curid=2690946" title="Szlak kajakowy Puszcza Zielonka">
Szlak kajakowy Puszcza Zielonka

 
Szlak kajakowy Puszcza Zielonka - szlak kajakowy wytyczony w Wielkopolsce, na terenie gminy Pobiedziska, w oparciu o rzeki: Główną i Strugę Wierzenicką. 
Historia.
Szlak otwarto 20 maja 2012. Został zbudowany kosztem 743.937,00 złotych (450.000,00 z funduszy unijnych). Pierwsze koncepcje i projekty budowy szlaku pojawiły się w pierwszej dekadzie XXI wieku. Następnie wykonano prace studialne i projektowe. Przeprowadzono roboty ziemne, stworzono umocnienia, zbudowano pola biwakowe, przenoski, kanały obiegowe, grodzie ziemne, tablice informacyjne i inne. Celem przedsięwzięcia była aktywizacja turystyczna otoczenia w oparciu o naturalne walory krajobrazowo-przyrodnicze południowej części Puszczy Zielonki. Beneficjentami szlaku są mieszkańcy aglomeracji poznańskiej, jako celu aktywnego wypoczynku weekendowego.
Przebieg.
Szlak liczy 11,3 km długości i prowadzi przez południową część Puszczy Zielonki, charakteryzującą się zróżnicowaną rzeźbą i obecnością wielu zbiorników wodnych. Z uwagi na znikomy prąd szlak pokonać można w obie strony bez większej różnicy w uciążliwości. Od strony Pobiedzisk zaczyna się on na Jeziorze Biezdruchowskim (wypożyczalnie sprzętu kajakowego). Potem przez około kilometr prowadzi rzeką Główną (z prądem), by na południe od Nadrożna, skręcić w Strugę Wierzenicką (pod prąd). Następnie przechodzi przez pięć jezior: Jerzyńskie, Wronczyńskie Małe i Wielkie, Stęszewskie i Kołatkowskie (te dwa ostatnie często uważa się za jedno, Stęszewsko-Kołatkowskie). Zakończenie szlaku zlokalizowano w Tucznie, gdzie istnieje także możliwość wypożyczania sprzętu kajakowego.
Charakterystyka.
Na trasie istnieje osiem łatwych, krótkich przenosek nad wąskimi przepustami i przez drogi lokalne. Przy przenoskach zbudowano przystanie do wodowania kajaków. Okresowo może występować niski stan wody, regulowany śluzami.
Otoczenie.
Przy szlaku zlokalizowane są zabytki architektury: drewniana dzwonnica i gorzelnia pofolwarczna (XIX wiek) we Wronczynie, dwór Maksymiliana Jackowskiego tamże oraz dwór w Jerzynie. Nad jeziorem Biezdruchowskim oraz w Tucznie i Wronczynku funkcjonują zorganizowane plaże nad jeziorami. Na prawie całej długości szlaku utrzymał się pas roślinności szuwarowej. Występują rośliny chronione, a także rzadkie płazy i ptaki.

</doc>
<doc id="2690949" url="https://pl.wikipedia.org/wiki?curid=2690949" title="Mojca Sagmeister">
Mojca Sagmeister

Mojca Sagmeister (ur. 6 marca 1996) – słoweńska pływaczka, specjalizująca się głównie w stylu dowolnym.
Brązowa medalistka mistrzostw Europy z Debreczyna w sztafecie 4 x 200 m stylem dowolnym.
Uczestniczka igrzysk olimpijskich w Londynie (2012) na 400 m stylem dowolnym (32. miejsce) oraz w sztafecie 4 x 200 m stylem dowolnym (12. miejsce).

</doc>
<doc id="2690962" url="https://pl.wikipedia.org/wiki?curid=2690962" title="Ursa Bezan">
Ursa Bezan



</doc>
<doc id="2690967" url="https://pl.wikipedia.org/wiki?curid=2690967" title="Marina García">
Marina García

Marina García Urzainqui (ur. 6 czerwca 1994 w Barcelonie) – hiszpańska pływaczka, specjalizująca się głównie w stylu klasycznym i stylu dowolnym.
Brązowa medalistka mistrzostw Europy na 100 m stylem klasycznym. Wicemistrzyni Europy na krótkim basenie z Chartres na 200 m stylem klasycznym oraz brązowa medalistka na 100 m żabką. 5-krotna medalistka mistrzostw Europy juniorów z Pragi i Helsinek.
Uczestniczka igrzysk olimpijskich z Londynu 100 (25. miejsce) i 200 m stylem klasycznym (20. miejsce) oraz w sztafecie 4 x 100 m stylem zmiennym.

</doc>
<doc id="2690981" url="https://pl.wikipedia.org/wiki?curid=2690981" title="Linia kolejowa nr 732">
Linia kolejowa nr 732

Linia kolejowa 732 – pierwszorzędna, jednotorowa, zelektryfikowana linia kolejowa znaczenia państwowego, łącząca rozjazd 3 (dawny posterunek Tczew Południe) z rozjazdem 11 (dawny posterunek Tczew Wisła) w obrębie stacji Tczew. Linia umożliwia jazdę z Malborka w kierunku Bydgoszczy bez zmiany czoła i z pominięciem głównej części stacji.
Linia w całości została zaklasyfikowana do kompleksowej i bazowej towarowej sieci transportowej TEN-T.

</doc>
<doc id="2690984" url="https://pl.wikipedia.org/wiki?curid=2690984" title="Objaw Metza">
Objaw Metza

Objaw Metza – objaw polegający na zmniejszeniu różnicy między progiem słyszenia a minimalnym natężeniem dźwięku, dla którego uzyskuje się odruch z mięśnia strzemiączkowego, do wartości poniżej 60dB. Objaw jest bezpośrednim skutkiem występowania zjawiska wyrównania głośności. Jest charakterystyczny dla niedosłuchu o lokalizacji ślimakowej. W zdrowym uchu różnica między progiem słyszenia a wartością natężenia dźwięku wywołującą odruch z mięśnia strzemiączkowego wynosi około 85dB.
Kliniczna znamienność zjawiska jest porównywalna do próby Fowlera. Nie wymaga współpracy pacjenta.

</doc>
<doc id="2690987" url="https://pl.wikipedia.org/wiki?curid=2690987" title="Łącznica kolejowa nr 732">
Łącznica kolejowa nr 732



</doc>
<doc id="2690996" url="https://pl.wikipedia.org/wiki?curid=2690996" title="Rap Not Dead">
Rap Not Dead

Rap Not Dead – szósty solowy album Borixona. Został wydany w czerwcu 2012 roku nakładem szczecińskiej wytwórni StoproRap. Na płycie pojawili się tacy goście, jak Popek, Bosski Roman (Firma), Wini, Paluch, Sobota, Gedz, Ten Typ Mes, Julita Woś, Kajman, Luka, Ramzes.
Płyta dotarła do 16. miejsca zestawienia OLiS.
Lista utworów.
Opracowano na podstawie źródła.

</doc>
<doc id="2691002" url="https://pl.wikipedia.org/wiki?curid=2691002" title="Oleg Tichobajew">
Oleg Tichobajew

Oleg Tichobajew, Олег Тихобаев (ur. 26 lipca 1990) – rosyjski pływak, specjalizujący się głównie w stylu dowolnym. 
Brązowy medalista mistrzostw Europy z Debreczyna w sztafecie 4 x 100 m stylem dowolnym.

</doc>
<doc id="2691006" url="https://pl.wikipedia.org/wiki?curid=2691006" title="Test Hardinga">
Test Hardinga

Test Hardinga () jest algorytmem komputerowym sprawdzającym zgodność materiałów video przeznaczonych do emisji z normami i zaleceniami OfCom i ITU. Test ma na celu ocenę materiału pod kątem możliwości wywołania napadów epileptycznych (u chorych na szczególny rodzaj epilepsji - padaczkę fotogenną). Nazwa testu pochodzi od nazwiska profesora Grahama Hardinga, uznanego eksperta ds. epilepsji fotogennej, współtworzącego oprogramowanie Harding Flash and Pattern Analyser.
Epilepsja fotogenna.
Padaczka fotogenna – szczególny rodzaj epilepsji, w którym napady wywoływane są szybko zmieniającymi się bodźcami świetlnymi, którymi mogą być m.in. telewizja, gry komputerowe, światła dyskotekowe, a także naturalne źródła światła tj. jazda samochodem lub rowerem w słoneczny dzień wzdłuż obsadzonej drzewami drogi, wzdłuż płotu, patrzenie na fale morskie. Epilepsję fotogenną mogą wywoływać również określone wzory geometryczne, np. czarno-biała szachownica.
Częstość występowania padaczki fotoczułej jest określana na 1:4000. Dotyczy najczęściej pacjentów między 8 a 18 rokiem życia. Wśród chorych przeważają dziewczynki (1:1,5-2).
W 1993 roku reklama "Pot Noodles" wyemitowana w angielskiej telewizji spowodowała napady padaczkowe u trzech osób. Z tego powodu ITC wprowadziła zalecenie dotyczące sprawdzania materiałów przeznaczonych do emisji w Wielkiej Brytanii. W 1997 roku, w Japonii, czterosekundowa sekwencja serialu animowanego Pokemon, wyemitowana w japońskiej telewizji, spowodowała około 700 przypadków napadów epileptycznych. Spośród hospitalizowanych pacjentów dla 76% był to pierwszy napad.
Oprogramowanie Harding Flash &amp; Pattern Analyser.
Harding FPA jest oprogramowaniem powstałym przy współpracy Cambridge Research Systems Ltd i profesora Grahama Hardinga.
Oprogramowanie sprawdza zgodność materiału video z normami OfCom oraz ITU (a także NAB na rynek japoński). Oprogramowanie Harding FPA dostępne jest w dwóch wersjach - do sprawdzania plików emisyjnych oraz do sprawdzania taśm emisyjnych (poprzez wejścia Serial digital interface, kompozytowe, komponentowe, czy HDMI), do rozdzielczości 1080i. Dostępne są wersje dla systemów Windows oraz Mac OS X.
Normy OfCom, ITU, JBA.
Sprawdzanie materiału emisyjnego jest obowiązkowe w Anglii (zalecenie OfCom "Guidance Note for Licensees on Flashing Images and Regular Patterns in Television")
Również ITU (międzynarodowy związek telekomunikacyjny, zrzeszający 193 państwa, w tym Polskę) od 2005 roku zaleca sprawdzanie materiałów emisyjnych (ITU-R BT.1702 – Guidance for the reduction of photosensitive epileptic seizures caused by television) Zalecenia ITU bez dodatkowych regulacji w krajach członkowskich nie mają jednak mocy prawnej i najczęściej są ignorowane, stwarzając niebezpieczeństwo dla osób chorujących na padaczkę. 
W Japonii obowiązuje zalecenie JBA - Japan Commercial Broadcasters Association (dawniej NAB).
Procedura testowa.
Oprogramowanie Harding FPA powstało w odpowiedzi na potrzeby rynku brytyjskiego po głośnym incydencie z reklamą "Pot Noodles". W tej chwili oprogramowanie używane jest przez wiele stacji telewizyjnych w Wielkiej Brytanii i Japonii, a także duże firmy postprodukcyjne na całym świecie. Materiały, które nie przechodzą testu, zwykle można dostosować do zaleceń. Proces ten polega na zmianie parametrów obrazu oraz niekiedy na lekkim przemontowaniu potencjalnie niebezpiecznych fragmentów. Ingerencja jest na ogół niezauważalna dla widza i – znacząco podnosząc bezpieczeństwo danego fragmentu – pozostawia wartości estetyczne na właściwie nienaruszonym poziomie. 
Dla mniejszych firm postprodukcyjnych istnieją portale internetowe, pozwalające na sprawdzenie materiałów na etapie produkcji - www.hardingtestonline.com, www.onlineflashtest.com
 , www.hardingtest.com oraz www.qcplus.pl.

</doc>
<doc id="2691021" url="https://pl.wikipedia.org/wiki?curid=2691021" title="Ununhexium">
Ununhexium



</doc>
<doc id="2691032" url="https://pl.wikipedia.org/wiki?curid=2691032" title="Test Williamsa">
Test Williamsa

Test Williamsa - (ang. "Eustachian Tube Function Test" - "ETF") - test oceny drożności trąbki słuchowej polegający na wykreślaniu krzywych tympanometrycznych podczas wymuszanej przez badanego zmianie ciśnienia w jamie bębenkowej. 
Wykonanie testu bazuje na zjawisku zmniejszenia ciśnienia w jamie bębenkowej podczas przełknięcia śliny przy jednoczesnym zatkaniu nosa (tzw. próba Toynbee'go) oraz zwiększenia ciśnienia przy wykonaniu próby Valsalvy.
Przy prawidłowej drożności trąbki słuchowej zmniejszenie ciśnienia powoduje przesunięcie krzywej tympanometrycznej w lewo (w kierunku wartości ujemnych), natomiast jego zwiększenie przemieszcza krzywą w prawo.
Badanie wymaga współpracy chorego.

</doc>
<doc id="2691047" url="https://pl.wikipedia.org/wiki?curid=2691047" title="Ununquadium">
Ununquadium



</doc>
<doc id="2691068" url="https://pl.wikipedia.org/wiki?curid=2691068" title="Wyspa Towarzystwa Geograficznego">
Wyspa Towarzystwa Geograficznego

Wyspa Towarzystwa Geograficznego () – niezamieszkana wyspa u wschodnich wybrzeży Grenlandii położona na Morzu Grenlandzkim. Powierzchnia wyspy wynosi 1716,6 km², a długość jej linii brzegowej to 263,8 km.

</doc>
<doc id="2691095" url="https://pl.wikipedia.org/wiki?curid=2691095" title="Godfred Hansen Ø">
Godfred Hansen Ø

Godfred Hansen Ø – niezamieszkana wyspa u wschodnich wybrzeży Grenlandii położona na Morzu Grenlandzkim. Powierzchnia wyspy wynosi 115 km², a długość jej linii brzegowej to 53,7 km.

</doc>
<doc id="2691099" url="https://pl.wikipedia.org/wiki?curid=2691099" title="Sundance Channel HD">
Sundance Channel HD



</doc>
<doc id="2691104" url="https://pl.wikipedia.org/wiki?curid=2691104" title="Planete+ HD">
Planete+ HD



</doc>
<doc id="2691105" url="https://pl.wikipedia.org/wiki?curid=2691105" title="TVN Style HD">
TVN Style HD



</doc>
<doc id="2691107" url="https://pl.wikipedia.org/wiki?curid=2691107" title="TVN Turbo HD">
TVN Turbo HD



</doc>
<doc id="2691108" url="https://pl.wikipedia.org/wiki?curid=2691108" title="Kuchnia+ HD">
Kuchnia+ HD



</doc>
<doc id="2691110" url="https://pl.wikipedia.org/wiki?curid=2691110" title="Domo+ HD">
Domo+ HD



</doc>
<doc id="2691111" url="https://pl.wikipedia.org/wiki?curid=2691111" title="TeleTOON+ HD">
TeleTOON+ HD



</doc>
<doc id="2691113" url="https://pl.wikipedia.org/wiki?curid=2691113" title="MiniMini+ HD">
MiniMini+ HD



</doc>
<doc id="2691116" url="https://pl.wikipedia.org/wiki?curid=2691116" title="TVP 2 HD">
TVP 2 HD



</doc>
<doc id="2691117" url="https://pl.wikipedia.org/wiki?curid=2691117" title="Marek Wanat">
Marek Wanat

Marek Wanat (ur. 1958 w Łodzi) – polski entomolog, nauczyciel akademicki związany z Uniwersytetem Wrocławskim.
Życiorys.
Urodził się w 1958 roku w Łodzi, gdzie spędził swoje dzieciństwo oraz młodość oraz ukończył szkołę podstawową i średnią. W latach 1979-1984 studiował biologię na Wydziale Biologii i Nauk o Ziemi Uniwersytetu Łódzkiego. Bezpośrednio po ukończeniu studiów przeprowadził się do Wrocławia, gdzie podjął pracę jako entomolog w Muzeum Przyrodniczym Uniwersytetu Wrocławskiego. Stopień naukowy doktora nauk biologicznych uzyskał w 1993 roku na Uniwersytecie Wrocławskim na podstawie pracy pt. "Rewizja systematyczna plemienia Ceratapiini Alonso-Zarazaga, 1991 (Coleoptera, Apionidae)", napisanej pod kierunkiem prof. Andrzeja Wiktora. Wraz z nowym stopniem naukowym otrzymał w Muzeum Przyrodniczym stanowisko adiunkta. Rada Wydziału Nauk Przyrodniczych UWr nadała mu w 2002 roku stopień naukowy doktora habilitowanego nauk biologicznych w zakresie biologii o specjalności entomologia, na podstawie monografii systematycznej pt. "Rodzaje australijsko-pacyficzne Rhadinocybinae i Myrmacicelinae oraz biogeografia Apionidae (Coleoptera: Curculionoidea) i filogeneza Brentidae (s. lato)". W 2010 roku został mianowany na stanowisko profesora nadzwyczajnego. W 2012 roku uzyskał od prezydenta Polski tytuł profesora nauk biologicznych.
Od 2002 roku sprawuje funkcję zastępcy dyrektora Muzeum Przyrodniczego UWr. Reprezentuje on owo muzeum, wchodzące w skład struktur Wydziału Nauk Biologicznych w Radzie Krajowej Sieci Informacji o Bioróżnorodności, stanowiącej konsorcjum blisko 30 największych polskich instytucji przechowujących zbiory przyrodnicze i dane o bioróżnorodności. W latach 1999–2005 kierował trzema indywidualnymi projektami badawczymi finansowanymi przez Komitet Badań Naukowych, a później Ministerstwo Nauki i Szkolnictwa Wyższego.
Przez kolejne cztery kadencje od 1999 roku był wybierany do Komitetu Zoologii Polskiej Akademii Nauk. Od przeszło 20 lat jest członkiem władz Polskiego Towarzystwa Entomologicznego. Jest jednym z założycieli Polskiego Towarzystwa Taksonomicznego (1991). Ponadto jest członkiem rad redakcyjnych polskich periodyków entomologicznych: „Polish Journal of Entomology” i „Polish Entomological Monographs”.
Dorobek naukowy.
Jest autorem lub współautorem ponad 100 publikacji naukowych, w tym dwóch obszernych monografii, które zostały wydane w formie książkowej, kilkunastu rozdziałów w podręcznikach zoologicznych i monografiach faunistycznych, a także kilkudziesięciu artykułów naukowych poświęconych taksonomii, faunistyce i biologii chrząszczy – przede wszystkim ryjkowców (Curculionoidea) Polski i innych regionów świata. Wygłosił też kilka referatów na zagranicznych konferencjach naukowych, w tym na dwóch światowych kongresach entomologicznych.
Naukowo zajmuje się przede wszystkim ewolucją i taksonomią chrząszczy z liczącej kilka tysięcy gatunków i powstałej jeszcze w mezozoiku na superkontynencie gondwańskim rodziny Apionidae. W swych publikacjach opisał dziesiątki nowych dla nauki gatunków i rodzajów z tej rodziny. Najwięcej z Nowej Kaledonii, gdzie przetrwała i różnicowała się reliktowa fauna z tej grupy. Plonem kilku ekspedycji na tę wyspę na Pacyfiku jest m.in. unikatowy, liczący blisko 50 tysięcy okazów i prawdopodobnie największy na świecie zbiór chrząszczy i innych owadów, zdeponowany w Muzeum Przyrodniczym UWr i udostępniany dziś badaczom z całego świata.
Inne główne nurty badawcze profesora poświęcone są niewystarczająco poznanej faunie chrząszczy Europy i Polski, a zwłaszcza ich rozmieszczeniu i biologii, jak również porównawczym studiom morfologicznym odwłoka dorosłych chrząszczy. Prof. Marek Wanat jest promotorem dwóch doktoratów, z czego jeden z nich został obroniony.
Życie prywatne.
Prof. Marek Wanat jest z zamiłowania przyrodnikiem oraz koleopterologiem. Innym jego hobby są kaktusy. Żona Anna jest również biologiem z wykształcenia, a dwie córki studiują filologię angielską na Uniwersytecie Wrocławskim.

</doc>
<doc id="2691125" url="https://pl.wikipedia.org/wiki?curid=2691125" title="Qeqertaq Prins Henrik">
Qeqertaq Prins Henrik

Qeqertaq Prins Henrik () – niezamieszkana wyspa u wschodnich wybrzeży Grenlandii położona na Morzu Grenlandzkim. Powierzchnia wyspy wynosi 246,1 km², a długość jej linii brzegowej to 71,9 km.

</doc>
<doc id="2691135" url="https://pl.wikipedia.org/wiki?curid=2691135" title="Naresland">
Naresland



</doc>
<doc id="2691152" url="https://pl.wikipedia.org/wiki?curid=2691152" title="TVP 1 HD">
TVP 1 HD



</doc>
<doc id="2691162" url="https://pl.wikipedia.org/wiki?curid=2691162" title="Mistrzostwa Świata w Narciarstwie Alpejskim 2013">
Mistrzostwa Świata w Narciarstwie Alpejskim 2013

42. Mistrzostwa Świata w Narciarstwie Alpejskim – zawody sportowe, które odbywały się w Schladming w Austrii między 5 i 17 lutego 2013 roku. Organizatora imprezy wybrano 29 maja 2008 na kongresie FIS w Kapsztadzie w Południowej Afryce.
Od mistrzostw świata w 1982 Schladming dwukrotnie bezskutecznie ubiegało się o prawo organizacji zawodów tej rangi.
Reprezentacje.
W zawodach udział wzięło 70 reprezentacji narodowych i 609 zawodników. Po raz pierwszy na mistrzostwach świata w narciarstwie alpejskim wystartowała reprezentacja Malty. 
Reprezentacja Polski.
Kobiety:
Mężczyźni:

</doc>
<doc id="2691163" url="https://pl.wikipedia.org/wiki?curid=2691163" title="Marina Garcia">
Marina Garcia



</doc>
<doc id="2691166" url="https://pl.wikipedia.org/wiki?curid=2691166" title="Uuh">
Uuh



</doc>
<doc id="2691175" url="https://pl.wikipedia.org/wiki?curid=2691175" title="The Absent-Minded Professor">
The Absent-Minded Professor

The Absent-Minded Professor to amerykański telewizyjny film z 1988 roku, powstały na kanwie noweli Samuela W. Taylora "A Situation of Gravity".

</doc>
<doc id="2691183" url="https://pl.wikipedia.org/wiki?curid=2691183" title="Kościół Najświętszego Serca Pana Jezusa w Opatówku">
Kościół Najświętszego Serca Pana Jezusa w Opatówku

Kościół Najświętszego Serca Pana Jezusa i św. Doroty w Opatówku – rzymskokatolicki kościół parafialny znajdujący się w mieście Opatówek, w województwie wielkopolskim.
Historia kościoła.
Jest jedną z najbardziej charakterystycznych budowli miasta. Jego strzeliste wieże górują nad miasteczkiem i są widoczne z różnych stron w całej okolicy. Z dala wydają się wskazywać centralny punkt miejscowości. Jednak świątynia została zlokalizowana w średniowieczu poza rynkiem, co oznacza, że w przeszłości była bardziej związana z "castrum", czyli zamkiem należącym do arcybiskupów gnieźnieńskich niż z "oppidum", czyli miastem. Kolejne kościoły budowano w tym samym miejscu. Pierwszy kościół był prawdopodobnie drewniany. Nie zachowały się jednak żadne wzmianki o nim. Na jego miejscu ok. 1370 r. stanęła gotycka, murowana, jednonawowa świątynia ufundowana przez arcybiskupa Jarosława Bogorię Skotnickiego, która otrzymała wezwanie św. Doroty. Według niektórych źródeł (X.L.A. Historia Opatówka. "Dobry Pasterz" 1931 nr 25) kościół był zbudowany na planie krzyża, który stanowiły: nawa główna i dwie boczne kaplice – św. Michała i św. Anny. Od wschodu budowlę zamykała murowana apsyda, w której znajdowało się prezbiterium. Sklepienie nawy głównej było drewniane. Wejście do kościoła usytuowano po stronie zachodniej, a nad nim zbudowano niewielką wieżę. Według innych źródeł kaplicę św. Anny wzniesiono z ofiar wiernych w I ćwierci XVII w. i była ona osobno konsekrowana. W 1633 r. erygowano przy niej Bractwo św. Anny. Na początku XVIII w. w kościele znajdowały się 4 ołtarze; ołtarz główny był poświęcony Matce Boskiej Wniebowziętej. Jedynym zachowanym do dnia dzisiejszego ołtarzem jest prawdopodobnie ołtarz Krzyża Świętego. Nie wiadomo, gdzie mieścił się tryptyk ufundowany ok. 1460 r. przedstawiający Matkę Boską z Dzieciątkiem, świętych Mateusza i Wojciecha na skrzydłach bocznych i scenę Zwiastowania Najświętszej Marii Panny na zewnętrznych stronach skrzydeł. Tryptyk ten, zwany "Tryptykiem z Opatówka" jest obecnie własnością Muzeum Narodowego w Warszawie i znajduje się na ekspozycji Sztuki Gotyckiej. W 2000 r. opatowianie mogli obejrzeć to niezwykle piękne sakralne dzieło sztuki na wystawie "Madonny Tysiąclecia" w Muzeum Historii Przemysłu w Opatówku. Nie zachował się żaden wizerunek gotyckiego kościoła. W murze dzielącym prezbiterium od kaplicy św. Anny znajduje się niewielkie gotyckie okienko, które jest prawdopodobnie pozostałością średniowiecznej świątyni.
Po przejęciu klucza dóbr opatóweckich przez gen. Józefa Zajączka nastąpiła przebudowa czternastowiecznego kościoła. Nowy kolator, którego wkrótce mianowano namiestnikiem Królestwa Polskiego, pragnął urządzić swoje dobra na miarę posiadanego urzędu. Projekt przebudowy kościoła zlecił jednemu z największych ówczesnych architektów – Chrystianowi Piotrowi Aignerowi. Przebudowa kościoła prowadzona była w roku 1817. Kierował nią budowniczy Wojciech Lange, który później zajmował się budową obiektów fabrycznych w Opatówku. Inwestycja była dla właściciela dóbr sprawą dużej wagi, gdyż w celu zdobycia środków na przebudowę świątyni gen. Józef Zajączek, między innymi, sprzedał wiatrak na Tyńcu. W trakcie przebudowy otoczono dawny kościół kolumnadą, a nad wejściem ustawiono wieżę. W podziemiach kaplicy św. Anny właściciel kazał przygotować dla siebie kryptę grobową, w której w roku 1826 spoczęły jego szczątki.
Pod koniec XIX w. stan kościoła był zły, ponadto świątynia stawała się zbyt szczupła dla potrzeb parafii. Ówczesny proboszcz – ks. Paweł Patocki rozpoczął starania o jej rozbudowę. Jego następca ks. Adam Marczewski podjął intensywne działania w celu uzyskania pozwolenia na przebudowę oraz zdobycia wsparcia parafian. W 1905 r. rozpoczęła się przebudowa świątyni. Autorem projektu był znany na początku XX w. architekt Konstanty Wojciechowski. W 1910 r. zakończono najważniejsze prace. 26 czerwca 1912 r. odbyła się konsekracja kościoła z udziałem ks. biskupa Stanisława Zdzitowieckiego. Prawdopodobnie znaczny wpływ na wystrój wnętrza świątyni miał ks. dr Adam Marczewski – proboszcz parafii Opatówek, za czasów którego nastąpiła przebudowa kościoła. I to prawdopodobnie on wybrał nowe wezwanie dla kościoła – Najświętsze Serce Pana Jezusa, nawiązujące do znanej bazyliki Sacre Coeur (Świątynia Serca), wzniesionej ok. 1875 r. w Paryżu na skutek wizji, jakich doświadczyła św. Małgorzata Maria Alacoque z Francji.
Architektura.
Kościół przebudowany w stylu neogotyckim posiada dwie strzeliste wieże od strony wschodniej. Prezbiterium zostało odwrócone na zachód, a nad nim znajduje się trzecia wieża charakterystyczna dla poprzedniego kościoła. Nawiązaniem do kolumnady z poprzedniej budowli są półkolumny otaczające zewnętrzne mury. Z prawej strony prezbiterium znajduje się kaplica św. Anny, z lewej – zakrystia, nad którą mieści się salka, która służyła dawniej jako salka katechetyczna.
Wnętrze i wyposażenie.
Wnętrze kościoła jest obszerne, trzynawowe. Drewniany, bogato zdobiony ołtarz w prezbiterium ma charakter neogotycki i został wykonany przez poznańskiego snycerza Nowakowskiego ok. 1912 r. Fundatorami ołtarza byli: Ferdynand Nietsche, właściciel fabryki sukna w Opatówku i jego żona Maria. Małżonkowie byli ewangelikami, a jednak wsparli budowę kościoła katolickiego w swojej miejscowości. W centralnej części ołtarza, przypominającego kształtem zabytkową gotycką monstrancję, nad tabernakulum, znajduje się postać Pana Jezusa z wizerunkiem Najświętszego Serca. Nad nim umieszczona jest figura Matki Boskiej. Po obu stronach Pana Jezusa znajdują się postaci patronów Polski: z lewej św. Stanisława z mieczem, z prawej św. Wojciecha z tekstem Bogurodzicy i pastorałem. W czasie uroczystości św. Doroty (6 lutego) postać Chrystusa jest zasłaniana obrazem św. Doroty, która była patronką poprzednich kościołów w Opatówku. Po obu stronach tabernakulum znajdują się płaskorzeźby: z lewej strony przedstawiająca ofiarę Melchizedeka, z prawej strony – ofiarę Abrahama. W październiku 1937 w prezbiterium powstała polichromia autorstwa Jerzego Wronowskiego, ucznia Józefa Mehoffera. Na błękitnym tle pojawiły się bogate, różnorodne elementy zdobnicze przedstawiające ognie ofiarne i elementy geometryczne. Z prezbiterium prowadzą drzwi do kaplicy św. Anny, nad którymi umieszczony jest obraz Matki Boskiej. Po przeciwnej stronie znajdują się drzwi do zakrystii, która prawdopodobnie była wcześniej kaplicą św. Michała. Nad drzwiami obok obrazu Pana Jezusa wisi "wieczna lampka", a obok w głównej nawie – obraz Św. Anny z małą Marią. W głównej nawie na pierwszym filarze po lewej stronie umieszczona jest ambona z płaskorzeźbami czterech ewangelistów: od lewej widoczny św. Mateusz z postacią anioła, następnie św. Marek z postacią lwa, św. Łukasz z postacią wołu i św. Jan z wizerunkiem orła. Ambonę wieńczy baldachim, nad którym znajduje się figura Pana Jezusa jako Dobrego Pasterza. Według tradycji ambona została ufundowana także przez Ferdynanda Nietschego. Na drugim filarze znajduje się obraz św. Józefa, na trzecim – obraz św. Jana. Na ostatnim filarze zamocowano tablicę poświęconą budowniczemu kościoła ks. dr Adamowi Marczewskiemu, proboszczowi parafii Opatówek w latach 1903-31.
Naprzeciw ambony z prawej strony nawy głównej przy filarze stoi figura św. Jana Nepomucena, która wcześniej była ustawiona na wysokiej kolumnie przy ulicy św. Jana w Opatówku. Z drugiej strony filara umieszczony jest obraz Pana Jezusa "Jezu ufam Tobie". Na drugim filarze – obraz Świętej Rodziny, a na trzecim – Matka Boska Katyńska wyhaftowana przez panią Dorotę Ścigajłło. Kościół posiada dwa ołtarze w bocznych nawach – w prawej nawie ołtarz Matki Boskiej Częstochowskiej, po bokach którego znajdują się: obraz św. Teresy z krzyżem i bukietem kwiatów oraz obraz św. Stanisława Kostki – patrona młodzieży. W lewej bocznej nawie znajduje się rzeźba figury ukrzyżowanego Chrystusa, obok którego stoją figury dwóch mężczyzn w długich szatach: jeden z gałązką, drugi z laską. Nad figurami obraz św. Judy Tadeusza trzymającego wizerunek Chrystusa, za pomocą którego miał uzdrowić jednego z królów. W ołtarzu widoczne są liczne wota złożone świętemu w podziękowaniu za pomoc w sprawach beznadziejnych.
Ozdobą kościoła są liczne witraże. W górnej części nawy głównej i nad organami składają się z figur geometrycznych. Natomiast w nawach bocznych i na ścianie naprzeciw prezbiterium przedstawiają postaci 12 apostołów i innych świętych. Witraże zostały wykonane w pracowni S. G. Żeleńskiego w Krakowie prawdopodobnie wkrótce po zbudowaniu kościoła. W prawej nawie przy ołtarzu Matki Boskiej Częstochowskiej znajduje się witraż Świętej Rodziny ozdobiony elementami lilii. Na tej samej ścianie przedstawiono kolejno postaci apostołów: św. Piotra z kluczem, św. Tomasza z kątownicą, św. Tadeusza z krzyżem, św. Andrzeja z krzyżem w formie X, św. Bartłomieja z nożem i skórą oraz św. Szymona z piłą. W ścianie wschodniej kościoła umieszczony jest witraż z wizerunkiem św. Barbary, która trzyma w ręku kielich z hostią oraz palmę męczeństwa. Po drugiej stronie drzwi wejściowych do kościoła znajduje się wizerunek św. Doroty z mieczem i palmą męczeństwa. Oba witraże są ozdobione ramami z dekoracjami kwiatowymi. W lewej nawie przy ołtarzu Chrystusa Ukrzyżowanego znajduje się witraż z wizerunkiem św. Anny z małą Marią ozdobiony elementami lilii. W tle widoczne mury Jerozolimy. Kolejne witraże przedstawiają apostołów: św. Pawła z mieczem, św. Jakuba Młodszego ze zwojem rękopiśmiennym i laską podróżną, św. Jana z kielichem trucizny, św. Jakuba Starszego z maczugą i zwojem rękopiśmiennym, św. Mateusza z księgą Ewangelii i św. Filipa z włócznią. Pod witrażami umieszczono nazwiska fundatorów. Na witrażach ufundowanych przez ks. Adama Marczewskiego widnieją herby Junosza i Łabędź.
W nawach bocznych znajdują się stacje Męki Pańskiej oraz dwa konfesjonały, z których jeden został ufundowany przez Bogdanowicza (prawdopodobnie dyrygenta orkiestry dętej fabrycznej). Przy wejściu do kościoła stoi gotycka kamienna kropielnica, pochodząca prawdopodobnie jeszcze z gotyckiego kościoła p. w. św. Doroty. Na chórze od 1929 roku grają organy z pracowni warszawskiego organmistrza Antoniego Adolfa Homana. Po generalnym remoncie zakończonym w 2003 r. odzyskały piękno i bogactwo tonów. Wnętrze kościoła nie jest przeładowane elementami wyposażenia i dekoracji. Panuje tu harmonijne piękno i prostota, dzięki którym wyeksponowane jest wszystko, co zdobi kościół, a więc przede wszystkim ołtarz główny i witraże. Jest to szczególnie widoczne po przeprowadzonych w ostatnich latach konserwacjach i usunięciu obcych, zbędnych elementów wystroju wnętrza. Niestety w 1991 r. zniknęła ozdobna mosiężna balustrada oddzielające prezbiterium od nawy głównej. Ustawiono wówczas ciężki marmurowy ołtarz i tym samym marmurem pokryto posadzkę prezbiterium. Ten fragment wnętrza jest obcy architekturze kościoła.

</doc>
<doc id="2691201" url="https://pl.wikipedia.org/wiki?curid=2691201" title="Mirosław Dymarski">
Mirosław Dymarski

Mirosław Jan Dymarski (ur. 1959 r.) – polski historyk i politolog, specjalizujący się w europeistyce, historii najnowszej, historii Polski i powszechnej, historii XIX-XX w. oraz myśli politycznej; nauczyciel akademicki związany z Uniwersytetem Wrocławskim.
Życiorys.
Po egzaminie maturalnym zdanym w 1979 roku, podjął studia historyczne na Wydziale Historyczno-Filozoficznym Uniwersytetu Wrocławskiego, które ukończył w 1984 roku stopniem magistra. Na rok przed zakończeniem studiów został pracownikiem Instytutu Politologii UWr. Początkowo był pracownikiem technicznym w Pracowni Dokumentacji i Metodyki, zajmującej się archiwizowaniem dokumentów życia politycznego, a po otrzymaniu dyplomu magistra został asystentem. 
W 1989 roku uzyskał stopień naukowy doktora nauk humanistycznych w zakresie historii na podstawie pracy pt. "Ziemie postulowane (ziemie nowe) w prognozach i działaniach polskiego ruchu oporu 1939–1945", napisanej pod kierunkiem prof. Wojciecha Wrzesińskiego. Następnie otrzymał stanowiska adiunkta. W 2000 roku po obronie swojej rozprawy nt. "Stosunki wewnętrzne wśród polskiego wychodźstwa politycznego i wojskowego we Francji i w Wielkiej Brytanii 1939–1945" w Instytucie Historycznym UWr Rada Wydziału Nauk Historycznych i Pedagogicznych UWr nadała mu stopień naukowy doktora habilitowanego nauk humanistycznych w zakresie historii o specjalności historia najnowsza Polski i powszechna. W 2004 roku został mianowany profesorem nadzwyczajnym w Zakładzie Historii Najnowszej i Ruchów Społecznych Instytutu Politologii UWr. W 2011 roku prezydent Polski Bronisław Komorowski nadał mu tytuł profesora nauk humanistycznych.
Był stypendystą Fundacji na rzecz Nauki Polskiej, Fundacji Lanckorońskich (kilkukrotnie) oraz profesorem wizytującym w Uniwersytecie Warszawskim. W latach 2005–2008 był zastępcą dyrektora Instytutu Politologii UWr, wiceprzewodniczący Uczelnianej Komisji Wyborczej UWr w latach 2002–2008 oraz członkiem Komisji Środkowoeuropejskiej Polskiej Akademii Umiejętności. Ponadto od 2006 do 2008 roku był członkiem Rady Naukowej Centrum Willy’ego Brandta na Uniwersytecie Wrocławskim.
Dorobek naukowy.
Specjalizuje się w historii Półwyspu Bałkańskiego XIX i XX wieku oraz współczesnych stosunkach międzynarodowych na półwyspie, a także historii Polski okresu II wojny światowej. Jest autorem czterech książek, współredaktor dwóch i autor ponad 50 artykułów z zakresu historii Bałkanów XIX i XX wieku oraz stosunków międzynarodowych na półwyspie, a także historii Polski okresu II wojny światowej. Prowadził badania m.in. w Sofii, Salonikach, Cetinje, Podgoricy, Londynie, Ann Arbor i Edirne. Jest promotorem pięciu zakończonych rozpraw doktorskich.
Do jego ważniejszych publikacji należą:

</doc>
<doc id="2691206" url="https://pl.wikipedia.org/wiki?curid=2691206" title="Park Kyu-chung">
Park Kyu-chung

Park Kyu-chung (kor. 박규정, ur. 12 czerwca 1924) – południowokoreański piłkarz i trener, występujący podczas kariery na pozycji obrońcy. 
Kariera klubowa.
Pak karierę piłkarską rozpoczął w Pyongyang FC w 1939. Po wojnie występował w klubach Gyeongseong FC, Joseon Electric i ROK Army.
Kariera reprezentacyjna.
W reprezentacji Korei Południowej Pak występował w latach 50. 
W 1954 został powołany do kadry na mistrzostwa świata. Na mundialu w Szwajcarii wystąpił w przegranych meczach z Turcją 0-7 i Węgrami 0-9.
Kariera trenerska.
Po zakończeniu kariery piłkarskiej Pak został trenerem. Trenował kluby ROK Army OPMG, Yangzee FC i Korea Trust Bank. W latach 1959 i 1966 prowadził reprezentację Korei Południowej U-20. 

</doc>
<doc id="2691207" url="https://pl.wikipedia.org/wiki?curid=2691207" title="Fantu Magiso">
Fantu Magiso

Fantu Magiso (ur. 9 czerwca 1992) – etiopska lekkoatletka specjalizująca się w biegu na 800 metrów.
Na początku kariery starty w biegach na 800 metrów z powodzeniem łączyła z dystansami sprinterskimi – jako juniorka na mistrzostwach Afryki w 2010 dotarła do półfinału biegu na 200 metrów oraz wraz z koleżankami z reprezentacji była czwarta w biegu rozstawnym 4 x 100 metrów. W 2011 trzykrotnie stawała na podium mistrzostw Afryki juniorów zdobywając srebro na 200, złoto na 400 oraz brąz w sztafecie 4 x 400 metrów. Brała udział w mistrzostwach świata w Daegu (2011) odpadając w półfinale biegów na 400 i 800 metrów. Sezon 2011 zakończyła srebrnym medalem igrzysk afrykańskich w biegu na 800 metrów. Czwarta zawodniczka halowych mistrzostw świata (2012). 
Rekordy życiowe w biegu na 800 metrów: stadion – 1:57,48 (9 czerwca 2012, Nowy Jork); hala – 2:00,30 (11 marca 2012, Stambuł). Rezultat zawodniczki z Nowego Jorku (1:57,48) był do 24 sierpnia 2017 roku rekordem Etiopii. Magiso jest także rekordzistką swojego kraju w biegu na 200 metrów (23,90 w 2011).

</doc>
<doc id="2691247" url="https://pl.wikipedia.org/wiki?curid=2691247" title="Next TV HD">
Next TV HD



</doc>
<doc id="2691256" url="https://pl.wikipedia.org/wiki?curid=2691256" title="Wiaczesław Andrusienko">
Wiaczesław Andrusienko

Wiaczesław Andrusienko, Вячеслав Андрусенко (ur. 14 maja 1992) – rosyjski pływak, specjalizujący się głównie w stylu dowolnym. 
Brązowy medalista mistrzostw Europy z Debreczyna w sztafecie 4 x 100 m stylem dowolnym.

</doc>
<doc id="2691267" url="https://pl.wikipedia.org/wiki?curid=2691267" title="The Moment You Realize You're Going To Fall">
The Moment You Realize You're Going To Fall

The Moment You Realize You're Going To Fall – drugi album grupy Black Light Burns. Przewidywana data wydania – 14 sierpnia 2012 roku.
Lista utworów.
Źródło

</doc>
<doc id="2691275" url="https://pl.wikipedia.org/wiki?curid=2691275" title="Australian Bureau of Meteorology">
Australian Bureau of Meteorology



</doc>
<doc id="2691280" url="https://pl.wikipedia.org/wiki?curid=2691280" title="Irina Nowikowa">
Irina Nowikowa

Irina Nowikowa, ros. Ирина Новикова (ur. 20 kwietnia 1995) – rosyjska pływaczka, specjalizująca się głównie w stylu klasycznym.
Wicemistrzyni Europy z Debreczyna na 50 m stylem klasycznym, trzykrotna medalistka Mistrzostw Europy Juniorów z 2011 roku, trzykrotna medalistka mistrzostw świata juniorów.

</doc>
<doc id="2691281" url="https://pl.wikipedia.org/wiki?curid=2691281" title="60 mm moździerz LM-60K">
60 mm moździerz LM-60K



</doc>
<doc id="2691283" url="https://pl.wikipedia.org/wiki?curid=2691283" title="RPS Enterteyment">
RPS Enterteyment

RPS Enterteyment – polska niezależna wytwórnia muzyczna założona w 2010 roku przez Ryszarda "Peję" Andrzejewskiego. Siedziba firmy znajduje się w Poznaniu.
Od 2017 dystrybutorem jest My Music.

</doc>
<doc id="2691309" url="https://pl.wikipedia.org/wiki?curid=2691309" title="Joe Roebuck">
Joe Roebuck

Joseph 'Joe' Roebuck (ur. 5 czerwca 1985 w Rotherham) – brytyjski pływak, specjalizujący się głównie w stylu zmiennym oraz w stylu motylkowym. 
Brązowy medalista mistrzostw Europy z Budapesztu na dystansie 200 m stylem zmiennym oraz brązowy medalista mistrzostw Europy na krótkim basenie ze Szczecina na 200 m motylkiem.
Uczestnik Igrzysk Olimpijskich z Londynu na 200 m stylem motylkowym oraz na 200 i 400 m stylem zmiennym (24. miejsce).

</doc>
<doc id="2691334" url="https://pl.wikipedia.org/wiki?curid=2691334" title="KkStB 1">
KkStB 1

KkStb 1 – seria austriackich parowozów osobowych c.k. Kolei Państwowych (kkStB), wcześniejszy typ AR Kolei Arcyksięcia Rudolfa (KRB), o układzie osi 2'B. Parowóz wykorzystywał silnik bliźniaczy na parę nasyconą. Zbudowano 28 lokomotyw tej serii.
Historia.
Pierwsza seria 8 lokomotyw była wyprodukowana w 1877 roku przez austriacką fabrykę Wiener Neustädter Lokomotivfabrik (WNL) jako typ AR dla Kolei Arcyksięcia Rudolfa ("Kronprinz Rudolf-Bahn", KRB). W 1879 roku ta sama fabryka wyprodukowała dalsze 5 sztuk dla kolei KRB z przeznaczeniem na linię Tarvisio-Pontebba. Po przejęciu przez austriackie koleje państwowe kkStB zostały one oznaczone jako seria 1 i w 1885 roku oznaczone numerami od 101 do 113, zmienionymi w 1905 roku na 1.01 do 1.13.
W 1882 roku fabryka WNL, a w 1883 roku fabryka Lokomotivfabrik Floridsdorf wyprodukowały po 5 egzemplarzy tych lokomotyw dla kolei kkStB, gdzie otrzymały numery od 114 do 123 (później 1.14 do 1.23).
Ostatnie 5 lokomotyw tej serii zostało wyprodukowanych w 1883 roku przez WNL dla Kolei Lwów-Czerniowce-Jassy. Otrzymały tam numery od 123 do 127 i polskie nazwy własne, odpowiednio: "Ogień", "Burza", "Bieg", "Para" i "Moc". Po przejęciu kolei przez kkStB w 1889 roku otrzymały one numery od 124 do 128, później 1.24 do 1.28 (nr 123 "Ogień" otrzymał numer 128, pozostałe numery zachowano jako zgodne z numeracją kkStB). Łącznie więc powstało 28 lokomotyw serii 1 (AR).
Pomiędzy 1893 a 1910 rokiem koleje kkStB poddały rekonstrukcji 16 lokomotyw serii 1, modernizując je do standardu nowszych lokomotyw serii 2 (AR III). Zmodernizowano w ten sposób lokomotywy o numerach 101 - 105, 107 - 113, 115 - 117 i 119. Zmieniono przy tym ich numery na zgodne z serią 2, z zakresu od 242 do 260 (później 2.42 - 2.60).
Z pozostałych niezmodyfikowanych 12 lokomotyw serii 1, pięć wycofano w latach 1911-1913, jedna podczas I wojny światowej w 1917 roku trafiła na koleje rosyjskie, a sześć przeszło po I wojnie światowej na Koleje Austriackie (BBÖ). Spośród nich, jedna - numer 1.24, dawna "Burza", miała być przekazana Polskim Kolejom Państwowym i przewidziano dla niej numer serii Od11, lecz nie doszło do tego i została złomowana w 1922 roku w Linzu. Pozostałe zostały wycofane w pierwszej połowie lat 20. Lokomotywa nr 1.20 została zachowana w zbiorach Technisches Museum w Wiedniu, częściowo odrestaurowana.
Rozwinięciem konstrukcji lokomotyw serii 1 była seria 2 (AR III).

</doc>
<doc id="2691350" url="https://pl.wikipedia.org/wiki?curid=2691350" title="Ameryka Rosyjska">
Ameryka Rosyjska



</doc>
<doc id="2691356" url="https://pl.wikipedia.org/wiki?curid=2691356" title="Amy Smith">
Amy Smith

Amy Smith (ur. 24 lipca 1987) – brytyjska pływaczka, specjalizująca się głównie w stylu dowolnym.
Mistrzyni i wicemistrzyni Europy z Budapesztu w sztafetach: 4 x 100 m stylem zmiennym oraz 4 x 100 m stylem dowolnym. Brązowa medalistka mistrzostw Europy na krótkim basenie ze Szczecina na 100 m stylem dowolnym.
Uczestniczka Igrzysk Olimpijskich z Londynu na 50 (9. miejsce) i 100 m stylem dowolnym (14. miejsce) oraz w sztafetach 4 × 100 m stylem dowolnym (5. miejsce) oraz zmiennym (8. miejsce).

</doc>
<doc id="2691362" url="https://pl.wikipedia.org/wiki?curid=2691362" title="Jan Łobodziński">
Jan Łobodziński

Jan Łobodziński (ur. 29 maja 1897 w Czchowie, zm. 16 sierpnia 1983 w Krakowie) – polski menedżer, działacz społeczny i spółdzielczy, polityk, poseł na Sejm w II RP.
Życiorys.
Rodzina.
Był synem Józefa i Marii z domu Łagosz. Ożenił się z Heleną Słabówną. Mieli córkę, Zofię Łobodzińską-Rolle i synów: Władysława i Andrzeja.
Wykształcenie.
Ukończył Szkołę Wydziałową im. ks. Stanisława Konarskiego w Brzesku, Akademię Handlową w Krakowie (1916–1919) oraz kursy rachunkowości (około 1916 roku). 
I wojna światowa.
W czasie I wojny światowej służył w Legionach Polskich od 1914 roku, początkowo w 2 pułku piechoty, później – komendzie placu w Sandomierzu, baonie uzupełniającym na froncie wołyńskim, w 3 kompanii I Brygady.
Został ciężko ranny w listopadzie 1915 w bitwie pod Wielkimi Niedźwiedziami nad Styrem, został zwolniony z wojska w 1916 roku jako inwalida wojenny. 
W czasie wojny polsko-bolszewickiej był członkiem Komitetu Obrony Narodowej. 
Dwudziestolecie międzywojenne.
Po ukończeniu kursów rachunkowości państwowej i kursów dla kierowników sklepów Kółek Rolniczych przez wiele lat prowadził Spółdzielnię Inwalidów Wojennych w Nowym Sączu oraz spółdzielnię jajczarską. Później był dyrektorem domów wczasowych „Riwiera” i „Zgoda” w Krynicy. 
W latach 1919–1925 był lustratorem sklepów Kółek Rolniczych, potem sekretarzem Okręgowego Towarzystwa Rolniczego w Nowym Sączu i wieloletnim radnym miejskim (od 1927 roku). 
Od 1922 roku był działaczem Związku Inwalidów Wojennych RP. Był członkiem Zarządu Głównego, od 1933 roku – wiceprezesem, a następnie członkiem Zarządu Okręgowego w Krakowie i przewodniczącym Koła Powiatowego w Nowym Sączu. W 1925 roku został członkiem komisji rewizyjnej oddziału Związku Legionistów Polskich (w 1935 roku był wybrany na prezesa oddziału) i zarządu powiatowego Związku Strzeleckiego oraz sekretarzem Federacji Polskich Związku Obrońców Ojczyzny. 
Praca w Sejmie.
W III kadencji Sejmu (1930–1935) posłem z listy nr 1 (Bezpartyjny Blok Współpracy z Rządem) z okręgu wyborczego nr 44 (powiat nowosądecki i nowotarski) został Julian Smulikowski. Po jego śmierci (5 marca 1934 roku) Jan Łobodziński został zaprzysiężony na posła 13 marca 1934 roku. Pracował w komisji budżetowej.
W 1935 roku, w IV kadencji, został ponownie posłem wybranym 15 837 głosami z okręgu na 86 (powiaty: nowosądecki i nowotarski), reprezentował Obóz Zjednoczenia Narodowego. Pracował w komisji przemysłowo-handlowej. W Sejmie tej kadencji został wybrany do komisji specjalnej do rozważenia sprawy użycia broni przez wartowników cywilnych zatrudnionych w administracji wojskowej i w przedsiębiorstwach wojskowych (w marcu 1936 roku). 
Został ponownie wybrany do Sejmu V kadencji (1938–1939) w tym samym okręgu wyborczym. W V kadencji pracował w komisjach: budżetowej (zastępca członka), pracy, przemysłowo-handlowej, zdrowia publicznego i opieki społecznej.
II wojna światowa i po wojnie.
W październiku 1939 roku został aresztowany przez Niemców, był więziony w Nowym Sączu i Tarnowie, 10 sierpnia 1940 roku został wysłany do obozu koncentracyjnego Sachsenhausen (nr obozowy 29354), gdzie przebywał do 2 maja 1945 roku. 
Po wojnie był prezesem Związku Inwalidów Wojennych (w listopadzie 1945 roku został zatrudniony w Zarządzie Głównym tej organizacji w Warszawie) w Nowym Sączu i Krakowie, działał w Związku byłych Więźniów Politycznych (był prezesem jego Koła w Nowym Sączu, przewodniczącym Komisji Weryfikacyjnej Okręgu Krakowskiego). Przyczynił się do powstania bursy dla młodych inwalidów, Domu Dziecka na Kowańcu dla sierot po poległych, domu wypoczynkowego dla ociemniałych żołnierzy w Muszynie. 
Był członkiem ZBoWiD (został wybrany na wiceprezesa Środowiska Więźniów Politycznych, sekretarza Klubu Sachsenhausen, w 1962–1964 – członka zarządu Okręgu, następnie sekretarza Okręgowej Komisji Rewizyjnej w Krakowie).
Należał do Stronnictwa Demokratycznego, od 1980 roku był wiceprezesem Obywatelskiego Komitetu Opieki nad Kopcem Józefa Piłsudskiego.
Pracował jako kierownik restauracji dworcowej „Wars” w Krakowie do przejścia na emeryturę w 1967 roku. 
Od lat 60. był uczestnikiem prac konspiracyjnej Grupy „Oleandry” Związku Legionistów Polskich w Krakowie i Nowym Sączu, fundatorem m.in. tablic memoratywnych (Kościół Zwiastowania Najświętszej Maryi Panny w Krakowie, Kościół Najświętszego Serca Pana Jezusa w Nowym Sączu, Zespół Kościelno-Klasztorny oo. Franciszkanów-Reformatów w Wieliczce). 
W 1966 roku Rząd RP na uchodźstwie awansował Jana Łobodzińskiego do stopnia podporucznika.

</doc>
<doc id="2691364" url="https://pl.wikipedia.org/wiki?curid=2691364" title="I liga polska w hokeju na lodzie (2012/2013)">
I liga polska w hokeju na lodzie (2012/2013)

I liga polska w hokeju na lodzie w sezonie 2012/2013 została rozegrana na przełomie 2012 i 2013 roku. Był to 57. sezon rozgrywek o mistrzostwo I ligi w hokeju na lodzie. W poprzednim sezonie zwyciężyła drużyna HC GKS Katowice, która uzyskała awans do Ekstraligi. W sezonie 2012/2013 mistrzostwo II ligi wywalczył zespół Polonii Bytom.
Drużyny.
Po zakończeniu sezonu 2011/2012 ustalona została ostateczna kolejność w rozgrywkach. Poprzednią edycję wygrał i awansował do PLH zespół HC GKS Katowice. Z ekstraligi został zdegradowany zespół MMKS Podhale Nowy Targ.
Zgłoszenia klubów.
Pierwotnie w lidze formalnie może wystąpić sześć drużyn - pięć zespołów uczestniczących w poprzedniej edycji oraz spadkowicz z Polskiej Ligi Hokejowej w sezonie 2011/2012, MMKS Podhale Nowy Targ. Ponadto na przełomie maja i czerwca 2012 do rozgrywek I ligi swoje drużyny zgłosiły Naprzód Janów oraz KH Gdańsk. W obu przypadkach oznaczałoby to reaktywację seniorskich drużyn męskich (w Gdańsku nowo powstały klub kontynuuje tradycje Stoczniowca Gdańsk).
Na początku czerwca 2012 roku władze PZHL poinformowały, że do sezonu zgłosiło się osiem uprawnionych klubów: 5 z poprzedniego sezonu, MMKS Podhale, KH Gdańsk i Naprzód Janów. W terminie do końca czerwca zostały zaplanowane Komisji ds. Licencji Klubowych. Przy publikacji terminarza okazało się, że dziewiątym zespołem jest rezerwowa drużyna klubu JKH GKS Jastrzębie. Po wyznaczonym również drugim terminie, 16 sierpnia 2012 roku Komisji PZHL ds. Licencji Klubowych poinformowała, że ze zgłoszonych do sezonu 2012/2013 9 klubów, osiem otrzymało licencje. Licencji nie otrzymało KTH Krynica, któremu przysługiwało odwołanie. Następnie zespół JKH II został wycofany z rozgrywek. Przed rozpatrzeniem odwołania krynickiego klubu, jego władze wycofały złożone uprzednio pismo odwoławcze i poinformowało o wycofaniu drużyny z rozgrywek.
Zmiany w regulaminie.
Na posiedzeniu Zarządu Polskiego Związku Hokeja na Lodzie w dniu 21 czerwca 2012 roku wprowadzono nowe zmiany obowiązującego w sezonie I ligi 2012/2013:
Na mocy porozumienia trzech klubów PLH z klubami I ligi (GKS Tychy z Naprzodem, HC GKS Katowice z Polonią oraz JKH GKS Jastrzębie z Orlikiem) w ww. drużynach I-ligowych mogą występować zawodnicy ww. klubów PLH w wieku do lat 23.
Sezon zasadniczy.
W sezonie obowiązywał tzw. "systemu dwumeczowego, tzn. w sobotę i niedzielę, na tym samym lodowisku, odbywały się dwa pojedynki zainteresowanych drużyn. W sezonie obowiązywał tzw. "system dwumeczowy”, w ramach którego spotkania odbywały się w sobotę i niedzielę na tym samym lodowisku czyli dwa pojedynki zainteresowanych drużyn (celem ograniczenia kosztów organizacji). Runda zasadnicza rozpoczęła się 29 września 2012 roku, a zakończyła 24 lutego 2013.
Tabela.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpDK = Wygrane po dogrywce lub karnych, PpDK = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = Bilans bramkowy"
Faza play-off.
Faza play-off rozpoczęła się 2 marca, a zakończyła 24 marca 2013 roku. W jej pierwszej rundzie odbyły się półfinały (drużyny z miejsce 1 i 4 oraz 2 i 3) do dwóch wygranych meczów, a następnie finał do trzech zwycięstw, który wyłonił mistrza I ligi 2013, awansującego tym samym do PLH w sezonie 2013/2014. Została nim drużyna Polonii Bytom, który wywalczyła awans do ekstraligi PLH w sezonie 2013/2014.

</doc>
<doc id="2691366" url="https://pl.wikipedia.org/wiki?curid=2691366" title="Trupa Wileńska">
Trupa Wileńska

Trupa Wileńska – zespół teatralny występujący w języku jidysz, założony w roku 1916 pod nazwą „Farejn fun Jidisze Dramatisze Artistn in Wilne unter der lajtung fun M.Kowalski” (Związek Żydowskich Artystów Dramatycznych w Wilnie pod kierownictwem M.Kowalskiego), w skrócie „Fada”. Zespół zaczął występować pod nazwą „Wilner Trupe” (Trupa Wileńska) od pierwszych występów gościnnych w Warszawie we wrześniu 1917.
Zespół powstał pod wpływem założonego w Warszawie w roku 1908 przez Abrahama Izaaka Kamińskiego zespołu teatralnego Literarisze Trupe.
Zespół składał się przeważnie z nieprofesjonalnych aktorów rosyjskich, jedynym zawodowym aktorem był założyciel zespołu Mateusz Kowalski. Do zespołu dołączył Mordechaj Mazo, sprawujący funkcję impresaria i kierownika administracyjnego.
Skład zespołu ulegał zmianom, odchodzili niektórzy aktorzy, przyjmowano innych. Teatr początkowo występował w Wilnie, potem udał się na tournée po Litwie i Białorusi. W roku 1917 wystąpił w Warszawie, w roku 1922 w dawnej Galicji. Od października 1922 do lutego 1923 występował w Wiedniu. W latach 1924-1927 występował w Rumunii, a następnie w różnych miastach polskich, jak Lwów, Warszawa, Białystok, Kraków, Wilno, Łódź. W roku 1935 wskutek trudności finansowych teatr zakończył swoją działalność. Niektórzy członkowie zespołu wyemigrowali do Stanów Zjednoczonych, gdzie występowali na żydowskich scenach Nowego Jorku.
Z Trupą Wileńską współpracowali m.in. reżyser Jakub Rotbaum, architekt Szymon Syrkus, malarz Andrzej Pronaszko, choreograf Lia Rotbaum, poseł na Sejm Jakub Wygodzki.

</doc>
<doc id="2691369" url="https://pl.wikipedia.org/wiki?curid=2691369" title="Przenoska">
Przenoska

Przenoska (także: "obnoska") – miejsce na szlaku kajakowym lub rzece niebędącej szlakiem, które jest niespływalne, tj. niemożliwe do przepłynięcia kajakiem żadnymi możliwymi technikami, w tym zwałkowymi. W skali WW oznaczana symbolem X, czyli "niespływalne".
Przyczyną niespływalności może być przeszkoda w nurcie (np. leżące drzewo, kamienie), brak wody, śluza, jaz, bród, itp. Celem pokonania takiego odcinka należy opuścić kajak i przenieść go (lub przewieźć specjalnym wózkiem) do punktu, od którego można kontynuować spływ. Przenoską bywają określane też miejsca, które są subiektywnie zbyt trudne do przepłynięcia kajakiem dla danego kajakarza.
Przenoski na uczęszczanych i zadbanych szlakach mogą posiadać liczne ułatwienia – np. przystanie czy miejsca wodowania, a także być oznakowane odpowiednimi tablicami. W przypadku rzek o dzikim charakterze przenoski organizowane są spontanicznie przez uczestników spływów, zależnie od warunków hydrologicznych i budowy brzegów.

</doc>
<doc id="2691382" url="https://pl.wikipedia.org/wiki?curid=2691382" title="Robin Backhaus">
Robin Backhaus

Robin Backhaus (ur. 15 czerwca 1989) – niemiecki pływak, specjalizujący się głównie w stylu dowolnym.
Mistrz Europy z Berlina w sztafecie 4 × 200 m stylem dowolnym oraz wicemistrz z Budapesztu w tej samej konkurencji.

</doc>
<doc id="2691394" url="https://pl.wikipedia.org/wiki?curid=2691394" title="Naldo Kwasie">
Naldo Kwasie

Naldo Braidner Kwasie (ur. 20 kwietnia 1986) – surinamski piłkarz występujący na pozycji obrońcy.
Kariera klubowa.
Kwasie rozpoczynał swoją karierę piłkarską w zespole SV Transvaal z siedzibą w stołecznym mieście Paramaribo. Po dwóch latach spędzonych w pierwszej drużynie przeszedł do czołowego klubu w Surinamie, Interu Moengotapoe.
Kariera reprezentacyjna.
W seniorskiej reprezentacji Surinamu Kwasie zadebiutował 14 października 2010 w wygranym 2:1 spotkaniu z Curaçao w ramach Pucharu Karaibów. W tych samych rozgrywkach zdobył także premierowego gola w kadrze narodowej – 14 listopada w wygranej 5:0 konfrontacji z Dominiką. Wziął udział w eliminacjach do Mistrzostw Świata 2014, podczas których wpisał się na listę strzelców w przegranym 1:3 meczu z Dominikaną, a jego drużyna nie zdołała się zakwalifikować na mundial.

</doc>
<doc id="2691402" url="https://pl.wikipedia.org/wiki?curid=2691402" title="Robin Andreasson">
Robin Andreasson

Robin Andreasson (ur. 30 sierpnia 1988) – szwedzki pływak, specjalizujący się głównie w stylu dowolnym. 
Mistrz Europy w sztafecie 4 x 100 m stylem dowolnym.

</doc>
<doc id="2691410" url="https://pl.wikipedia.org/wiki?curid=2691410" title="DJ Soina">
DJ Soina

DJ Soina, właściwie Maciej Soiński (ur. 30 października 1983) – polski DJ hip-hopowy, zajmujący się przede wszystkim scratchingiem oraz supportem na koncertach grup i raperów. Często występuje także na różnych imprezach klubowych czy plenerowych.
Działalność artystyczną rozpoczął w Poznaniu, w 1999 roku. Zawiązał współpracę z formacją Triple Impact, a także z różnymi markami odzieżowymi, m.in. "El Polako", "Smoke Story Group" czy "3maj Fason". W 2005 roku wraz z RY23 nagrał mixtape "Western", który został wydany na nielegalu. W późniejszych latach zostawał zapraszany na płyty głównych przedstawicieli polskiego rapu. Skreczami zajął się m.in. na płytach Pei – "Styl życia G’N.O.J.A." (2008) i "Na serio" (2009), Gurala – "Zaklinacz deszczu" (2011), Rafiego – "200 ton" (2011).
24 czerwca 2011 Soina wydał pierwszy własny mixtape o nazwie "Kręci mnie vinyl", na którym gościnnie wystąpili m.in.: Chada, Pih, DonGURALesko, Shellerini i Pyskaty.

</doc>
<doc id="2691425" url="https://pl.wikipedia.org/wiki?curid=2691425" title="Henriette Stenkvist">
Henriette Stenkvist

Henriette Stenkvist (ur. 10 lutego 1994) – szwedzka pływaczka, specjalizująca się głównie w stylu grzbietowym oraz w stylu dowolnym.
Wicemistrzyni Europy z Budapesztu w sztafecie 4 x 100 m stylem zmiennym. 5-krotna medalistka mistrzostw Europy juniorów z Pragi i Helsinek. 

</doc>
<doc id="2691441" url="https://pl.wikipedia.org/wiki?curid=2691441" title="Abel Mutai">
Abel Mutai



</doc>
<doc id="2691448" url="https://pl.wikipedia.org/wiki?curid=2691448" title="Pan Podstoli">
Pan Podstoli

Pan Podstoli – powieść Ignacego Krasickiego wydana w trzech częściach: 1778, 1784 i pośmiertnie 1803 (część trzecia nieukończona, część czwarta planowana). Jedna z pierwszych polskich powieści, popularna wśród współczesnych.
Akcja powieści toczy się na prowincjach południowo-wschodnich około roku 1774. Bohater powieści jest tytułowym podstolim, występuje jak wzór szlachcica–ziemianina. Jednym z głównych wątków powieści jest definicja "dobrego gospodarza" i filozofia fizjokratyzmu.

</doc>
<doc id="2691462" url="https://pl.wikipedia.org/wiki?curid=2691462" title="Skobelewo (obwód Chaskowo)">
Skobelewo (obwód Chaskowo)

Skobelewo (bułg. "Скобелево") – wieś w południowej Bułgarii, w obwodzie Chaskowo, w gminie Dimitrowgrad.
Geografia.
Wieś leży nad rzeką Marica. We wsi znajduje się dworzec kolejowy, linia przebiega przez Płowdiw-Swilengrad-Sofia.
Historia.
Nazwa miejscowości pochodzi od generała Skobelewa. Istnieje opowieść, która mówi, że generał Skobelew kiedy był we wsi nakazał posadzić dębowy las, aby miał gdzie zostawić konie dla cienia i ich wypasu, dlatego uważa się, że tutejszy las dębowy istnieje dzięki Skobelewowi.

</doc>
<doc id="2691465" url="https://pl.wikipedia.org/wiki?curid=2691465" title="Jairus Birech">
Jairus Birech



</doc>
<doc id="2691467" url="https://pl.wikipedia.org/wiki?curid=2691467" title="Jairus Kipchoge Birech">
Jairus Kipchoge Birech



</doc>
<doc id="2691472" url="https://pl.wikipedia.org/wiki?curid=2691472" title="Skobelewo">
Skobelewo



</doc>
<doc id="2691480" url="https://pl.wikipedia.org/wiki?curid=2691480" title="Józef Bogusz (lekarz)">
Józef Bogusz (lekarz)

Józef Bogusz (ur. 11 września 1904 w Tarnopolu jako Józef Birkenfeld, zm. 21 marca 1993 w Siegen, Niemcy) – polski chirurg, etyk, historyk medycyny, profesor nadzwyczajny Collegium Medicum Uniwersytetu Jagiellońskiego, współzałożyciel „Zeszytów Oświęcimskich”, dwukrotnie zgłoszonych do Pokojowej Nagrody Nobla przez Senat RP, współautor „Zasad Etyczno-Deontologicznych Polskiego Towarzystwa Lekarskiego”.
Życiorys.
Urodził się w żydowskiej rodzinie lekarskiej, jako syn Karola Birkenfelda i Gustawy z domu Goldberg. Studia medyczne skończył w 1928 na Wydziale Lekarskim UJ, po czym rozpoczął pracę w Klinice Chirurgicznej tego Wydziału, początkowo pod kierunkiem prof. Maksymiliana Rutkowskiego, a później – Jana Glatzla. 
W czasie II wojny światowej przebywał w Warszawie. Pracował na oddziale neurochirurgii Szpitala im. Dzieciątka Jezus i prowadził przychodnię chirurgiczną. Za udział w powstaniu warszawskim otrzymał Warszawski Krzyż Powstańczy. Po wojnie wrócił do Akademii Medycznej w Krakowie (marzec 1945 r.), gdzie pracował na stanowisku kierownika I Katedry i Kliniki Chirurgicznej UJ. W roku 1953 został mianowany profesorem nadzwyczajnym. Pełnił funkcję wiceprezesa, a w latach 1966–1968 prezesa Zarządu Głównego Towarzystwa Chirurgów Polskich. Był członkiem wielu polskich i zagranicznych towarzystw naukowych. W latach 1960 i 1970 Rada Wydziału Lekarskiego występowała z wnioskiem o nadanie tytułu profesora zwyczajnego, którego jednak nie przyznano. Przeszedł na emeryturę w roku 1974. Pochowany na Cmentarzu Rakowickim w Krakowie (pas 14, rząd zach.).
Zakres działalności naukowej.
Był kontynuatorem krakowskiej szkoły chirurgów tarczycy. Interesował się też m.in. chirurgią żołądka, jelit i dróg żółciowych oraz zagadnieniami chirurgii wieku podeszłego. Dzięki udoskonaleniom techniki operacji zmniejszył w klinice śmiertelność w operacjach nadczynnego wola z poziomu 5,3% w latach 50. XX w. do poziomu 0,8% w końcu lat 60. Był w Polsce jednym z pionierów chirurgicznego leczenia nowotworów przełyku i wpustu żołądka, skutecznie wdrażał techniki zakładania sztucznego odbytu i rozwiązywał psychologiczne problemy operowanych chorych. Jedną z jego pasji była historia chirurgii. 
Publikacje.
Jest autorem kilku podręczników akademickich oraz ponad dwustu prac naukowych, publikowanych w kraju i zagranicą. Część prac dotyczyła historii polskiej chirurgii i problemów deontologii, m.in.:
Inicjatorem wydania tej książki była Komisja Historyczna Towarzystwa Chirurgów Polskich. We wprowadzeniu napisano, że jest ona:
Józef Bogusz pisał lub redagował opracowania kierowane do pielęgniarek, np.: 
Wyróżniane są jego zasługi jako współzałożyciela i naczelnego redaktora „Zeszytów Oświęcimskich” Przeglądu Lekarskiego, które poświęcono skrupulatnemu dokumentowaniu wydarzeń II wojny światowej, a równocześnie poszukiwaniu dróg zbliżenia narodów – polskiego i niemieckiego. 
Upamiętnienie.
Z okazji 100-lecia urodzin Józefa Bogusza 17 marca 2007 zorganizowano w UJ uroczystą sesję naukową. Organizatorami były: Towarzystwo Lekarskie Krakowskie, Towarzystwo Chirurgów Polskich – oddział w Krakowie, Komisja Nauk Medycznych PAN – oddział w Krakowie, Katedra Psychiatrii CM UJ, Towarzystwo Opieki nad Oświęcimiem. Wygłoszono liczne referaty na temat dorobku i myśli Profesora. Wręczono pamiątkowe medale, wybite z okazji 100-lecia. W sesji – poza przedstawicielami krajowej chirurgii – uczestniczyła konsul generalny Federalnej Republiki Niemiec, dr Marlen Klingler (z referatem nt. zasług dla polskiego-niemieckiego pojednania). Prof. Marian Barczyński powiedział m.in.: 
Wspominano m.in. zdanie profesora:
W Krakowie upamiętniając Józefa Bogusza jego imieniem nazwano ulicę na Osiedlu Strusia, w Bieńczycach. W 2019 roku na budynku przy tejże ulicy wmurowano tablicę upamiętniającą profesora, ufundowaną przez Towarzystwo Lekarskie Krakowskie w 115. rocznicę urodzin.

</doc>
<doc id="2691494" url="https://pl.wikipedia.org/wiki?curid=2691494" title="Mirela Demireva">
Mirela Demireva



</doc>
<doc id="2691506" url="https://pl.wikipedia.org/wiki?curid=2691506" title="Cartoon Network na świecie">
Cartoon Network na świecie



</doc>
<doc id="2691521" url="https://pl.wikipedia.org/wiki?curid=2691521" title="Roman Reloaded Tour">
Roman Reloaded Tour



</doc>
<doc id="2691526" url="https://pl.wikipedia.org/wiki?curid=2691526" title="Jerzy Lesisz">
Jerzy Lesisz

Jerzy Franciszek Lesisz (ur. 29 listopada 1890 w Piotrkowie, zm. wiosną 1940 w Charkowie) – doktor medycyny, pułkownik lekarz Wojska Polskiego, ofiara zbrodni katyńskiej.
Życiorys.
Syn Józefa i Antoniny z Woźniakowskich. W 1908 ukończył Prywatne Gimnazjum Jacobsona w Piotrkowie. W 1917 ukończył studia medyczne w Moskwie. Żołnierz I Korpusu Polskiego w Rosji.
W 1918 został przyjęty do Polskiej Siły Zbrojnej w stopniu porucznika i przydzielony do 1 pułku piechoty, późniejszego 7 pułku piechoty Legionów. 12 października Rada Regencyjna „ustaliła starszeństwo rangi” na 1 stycznia 1918. W listopadzie tego roku został przyjęty do Wojska Polskiego. 29 stycznia 1919 został przeniesiony z 1 pułku piechoty do Departamentu Sanitarnego Ministerstwa Spraw Wojskowych w Warszawie na stanowisko młodszego referenta Sekcji II. W czasie wojny z bolszewikami walczył, jako dowódca pociągu sanitarnego nr 17. Na tym stanowisku 24 września 1920 został zatwierdzony z dniem 1 kwietnia 1920 w stopniu kapitana w korpusie lekarskim, w „grupie byłych Korpusów Wschodnich i byłej armii rosyjskiej”. 1 czerwca 1921 pełnił służbę w Kierownictwie Transportów Wojskowych M.S.Wojsk. pozostając na ewidencji Kompanii Zapasowej Sanitarnej Nr I w Warszawie.
W 1922 został zweryfikowany w stopniu majora ze starszeństwem z dniem 1 czerwca 1919 i 357. lokatą w korpusie oficerów rezerwowych sanitarnych, grupa lekarzy. Będąc oficerem rezerwowym został zatrzymany w służbie czynnej. Ponownie pełnił służbę w Departamencie Sanitarnym Ministerstwa Spraw Wojskowych w Warszawie pozostając na ewidencji 1 Batalionu Sanitarnego. Z dniem 1 lipca 1924 został przemianowany na oficera zawodowego w stopniu majora ze starszeństwem z dniem 1 czerwca 1919 i 63/5 lokatą w korpusie oficerów sanitarnych. Z dniem 2 listopada 1927 został przydzielony do Wyższej Szkoły Wojennej w Warszawie, w charakterze hospitanta VIII Kursu Normalnego. W sierpniu 1929, po ukończeniu kursu, został przeniesiony służbowo do Oddziału IV Sztabu Głównego na stanowisko referenta. W czerwcu 1930 powrócił do Departamentu Zdrowia M.S.Wojsk. na stanowisko kierownika referatu. Awansowany na podpułkownika ze starszeństwem z dniem 1 stycznia 1931 i 2. lokatą w korpusie oficerów sanitarnych. W 1933 został przeniesiony z M.S.Wojsk. do Centrum Wyszkolenia Sanitarnego w Warszawie na stanowisko starszego ordynatora. W 1936 był wykładowcą w CWSan. i jednocześnie komendantem Wojskowego Szpitala Sezonowego przy ulicy Suchej w Ciechocinku. Mieszkał w Warszawie przy ulicy Oboźnej 7 m. 1a. W 1939 był kierownikiem zespołu kadry zapasowej szpitali polowych.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie. Jego grób symboliczny znajduje się na Starych Powązkach w Warszawie (kwatera 176-3-34).
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości "Katyń Pamiętamy – Uczcijmy Pamięć Bohaterów".

</doc>
<doc id="2691537" url="https://pl.wikipedia.org/wiki?curid=2691537" title="Cień śmierci">
Cień śmierci

Cień śmierci (ang. "The Shadow of Death") – obraz religijny angielskiego malarza Williama Holmana Hunta, jednego z założycieli Bractwa Prerafaelitów. Obecnie znajduje się w zbiorach Manchester Art Gallery.
Opis i symbolika.
Dzieło powstało podczas drugiego pobytu artysty w Ziemi Świętej w latach 1870–1873. Malarz przedstawił Jezusa w ciesielskiej pracowni Józefa. Jezus jest młody, opalony i muskularny, po skończonej pracy unosi ręce do góry, usiłując wyprostować i rozprężyć zmęczone ciało. Promienie zachodzącego słońca rzucają Jego cień na ścianę pracowni i znajdującą się na niej deskę z narzędziami. Kształt cienia oraz ostre, długie narzędzia w miejscach nadgarstków jednoznacznie kojarzą się z nieuchronną śmiercią i ukrzyżowaniem.
Scena przesycona jest pomarańczowym światłem słońca zachodzącego w Betlejem, gdzie artysta rozpoczął tworzenie tej kompozycji. Całe nasycone jest symboliką nawiązującą do życia Chrystusa. Klęcząca i ukazana z tyłu kobieta, zapewne Maria, otwierając skrzynię, której zawartość nawiązuje do darów Trzech Króli, dostrzega na ścianie zarys Ukrzyżowanego. Choć twarz Maryi jest niewidoczna, pozycja jej ciała może świadczyć o przerażeniu, jakie wywołała ta wizja. U stóp Jezusa leży czerwona opaska zakładana na głowę podczas pracy na głowę dla powstrzymania potu: jej czerwona barwa nawiązuje do męczeńskiej śmierci i może do szkarłatnego płaszcza, w jaki zostanie On odziany przez oprawców. Do Jego męki odnoszą się także ułożone w krzyż narzędzia na ścianie oraz owoce granatu. Niemniej wymowne jest znaczenie trzcin stojących w rogu pomieszczenia. Cień rękojeści piły przedstawionej na pierwszym planie przypomina kształt włóczni, którą rzymski legionista Longin przebije ciało Chrystusa przed zdjęciem z krzyża. Wiszący na ścianie pion ma czerwony ciężarek w kształcie serca, znajdujący się po lewej stronie cienia – tam gdzie zwykle znajduje się serce człowieka.
W ścianie pracowni znajdują się dwa półkoliste okna, z których jedno tworzy podwójny nimb wokół głowy Jezusa. Powyżej widać otwór o kształcie przypominającym Gwiazdę Betlejemską. Leżący na parapecie rozwinięty zwój i dojrzałe owoce to symbole spełniających się proroctw. W prawym oknie widoczne jest drzewo oliwne, do którego wielokrotnie porównywano Jezusa w Nowym Testamencie. Również widniejące w głębi pagórki nawiązują do wzgórz Galilei, przypominając zapewne o misyjnym powołaniu Chrystusa.
Odbiór.
"Cień śmierci" został chłodno przyjęty przez krytykę, której nie odpowiadało, że postać Chrystusa ukazano w pospolitym otoczeniu i podczas pracy. Mimo to obraz zyskał popularność, był wielokrotnie kopiowany i rozpowszechniany w postaci rycin i ilustracji. Obecnie zaliczany jest do najlepszych dzieł Hunta.

</doc>
<doc id="2691543" url="https://pl.wikipedia.org/wiki?curid=2691543" title="Krzysztof Kasprzyk">
Krzysztof Kasprzyk



</doc>
<doc id="2691555" url="https://pl.wikipedia.org/wiki?curid=2691555" title="Cogeoida">
Cogeoida

Cogeoida (geoida zregularyzowana) – powierzchnia uformowana przez poddanie geoidy zabiegom rachunkowym zwanym redukcjami grawimetrycznymi. Cogeoida stanowi powierzchnię o potencjale równym potencjałowi geoidy.

</doc>
<doc id="2691583" url="https://pl.wikipedia.org/wiki?curid=2691583" title="Daktylowie">
Daktylowie

Daktylowie (także Daktyle, gr. Δάκτυλοι "Dáktyloi" – palce, łac. "Dactyli") – bóstwa opiekuńcze lub demony z mitologii greckiej.
W jednej z wersji mitu ich narodziny na górze Ida związane były z postacią Rei, która by ulżyć sobie podczas rodzenia Zeusa, przycisnęła palce do ziemi, dając im tym samym życie – pięć osobników płci męskiej powstało z prawej ręki, a pięć płci żeńskiej z lewej. W innej wersji mitu za ich matkę uznawano nimfę Anchiale, a jako miejsce narodzin wymieniano jaskinie w pobliżu Oaksos bądź opierano na stwierdzeniu, że powstali z piasku rzucanego za siebie przez piastunkę Zeusa uciekającą przed Kronosem.
Męscy Daktylowie, określani także jako „prawi Daktylowie”, o imionach: Herakles, Pajonios, Epimedes, Jazjos i Akesidas, byli kowalami i przypisywano im wynalezienie obróbki żelaza. Trzech najstarszych nazywano też Akmon, Damnameneus oraz Kelmis – który podobno został zamieniony w żelazo za to, że obraził Reę. Ich siostry, których imiona okryte były tajemnicą, określane także jako „lewi Daktylowie”, zajmowały się magią.
Pierwotnie mogli mieć znaczenie falliczne. Łączono ich z kultem Kybele i wywodzono z Frygii lub Krety, a ich liczbę według różnych mitów określano od trzech do dziesięciorga.

</doc>
<doc id="2691587" url="https://pl.wikipedia.org/wiki?curid=2691587" title="Fernando Santos">
Fernando Santos

Fernando Manuel Fernandes da Costa Santos (ur. 10 października 1954 w Lizbonie) – portugalski piłkarz i trener piłkarski, selekcjoner reprezentacji Polski w piłce nożnej.
Jako piłkarz Estoril Praia i CS Marítimo na pozycji obrońcy występował w Primeira Divisão. Karierę trenerską rozpoczął wprowadzając Estoril Praia do Primeira Divisão. Jako trener FC Porto, w sezonie 1998/1999 zdobył Mistrzostwo Portugalii, a następnie w sezonach 1999/2000 oraz 2000/2001 Puchar Portugalii. W latach 1999–2000 dwukrotnie zdobył z klubem także Superpuchar Portugalii. W sezonie 2000/2001 jako trener AEK Ateny zdobył z klubem Puchar Grecji. Następnie trenował także drużyny Panathinaikosu AO, Sportingu CP, SL Benfiki oraz PAOK FC. W latach 2010–2014 pełnił funkcję selekcjonera reprezentacji Grecji, którą poprowadził podczas Mistrzostw Europy 2012 i Mistrzostw Świata 2014. W latach 2014–2022 był selekcjonerem reprezentacji Portugalii, z którą zdobył Mistrzostwo Europy 2016, wygrał rozgrywki Ligi Narodów UEFA 2018/2019, sięgnął po brązowy medal Pucharu Konfederacji 2017 oraz prowadził podczas Mistrzostw Świata 2018 i 2022 oraz Mistrzostw Europy 2020. 24 stycznia 2023 został selekcjonerem reprezentacji Polski.
Trener roku 2016 i 2019 na świecie według Międzynarodowej Federacji Historyków i Statystyków Futbolu.
Rodzice, młodość i wykształcenie.
Wychował się w Lizbonie. 
Jego rodzice to Maria de Lurdes Fernandes Santos i Francisco Santos. Ojciec Fernando był sprzedawcą akcesoriów samochodowych, miał także przemysł samochodowy, dlatego chciał, by jego syn został inżynierem. Początkowo jego ojciec stawał na drodze do jego piłkarskiej kariery. Dopiero, gdy Fernando dostał się do Benfici, ojciec zgodził się na jego występy w tym klubie, pod warunkiem, że nie obleje on szkolnych egzaminów.
W 1977 ukończył studia inżynierskie na kierunku technologia elektryczna i telekomunikacyjna na Instituto Superior de Engenharia de Lisboa. Następnie przez 18 lat pracował jako dyrektor w hotelach w Portugalii.
Kariera piłkarska.
Karierę rozpoczął w wieku 16 lat dołączając do młodzieżowej drużyny Operario Lisboa, skąd w 1971 trafił do akademii SL Benfica. Na profesjonalnym poziomie debiutował w seniorskiej drużynie Estoril, którą następnie reprezentował na trzech najwyższych poziomach rozgrywek w Portugalii. W Primeira Liga zadebiutował 7 września 1975, grając pełne 90 minut w wygranym 2:0 u siebie meczu z Farense. Swój pierwszy sezon zakończył kolejnymi 12 występami, pomagając swojemu zespołowi zająć ósme miejsce w ligowej tabeli. Swoje pierwsze gole w najwyższej klasie rozgrywkowej strzelił w sezonie 1978/79, w którym opuścił tylko jeden mecz ligowy, ostatecznie zajmując 11. miejsce. Sezon 1979/80 spędził w CS Marítimo, gdzie był również pierwszym wyborem. W 1980 powrócił do Estoril i grał tam przez kolejne osiem lat (pięć spędził w Segunda Liga). W 1987, w wieku 33 lat, zakończył piłkarską karierę. Jako piłkarz Estoril Praia i CS Marítimo rozegrał 161 meczów z czego większość jako piłkarz Estorilu i strzelił 2 bramki w Primeira Divisão. Łącznie w seniorskiej karierze rozegrał 242 mecze strzelając 4 gole. Występował głównie na pozycji obrońcy.
Kariera trenerska.
Pierwsze drużyny.
W 1987 roku objął Estoril Praia, gdzie pracował do 1994 roku. Pod jego wodzą klub awansował o dwie klasy rozgrywkowe, do ekstraklasy. Jako że w 1977 roku uzyskał tytuł inżyniera, pracę trenerską do 1998 roku łączył z pracą szefa działu technicznego Hotelu Palacio w Estoril. W 1994 został trenerem Estreli da Amadora, a w 1998 przeniósł się do FC Porto, z którym wygrał mistrzostwo kraju i superpuchar w pierwszym sezonie. W kolejnym sezonie wygrał Puchar Portugalii i superpuchar, a także doszedł do ćwierćfinału Ligi Mistrzów. W 2001 przejął AEK Ateny i doprowadził klub do zwycięstwa w Pucharze Grecji. Kolejnym zespołem, który prowadził, był Panathinaikos AO.
W sezonie 2003/2004 objął Sporting CP. W kolejnym sezonie powrócił do AEK Ateny i doszedł do półfinału Pucharu Grecji, a w lidze zajął trzecie miejsce.
SL Benfica.
20 maja 2006 roku ogłoszono, że Santos obejmie SL Benficę. Benfica pod jego wodzą zajęła trzecie miejsce, dwa punkty za mistrzem kraju. 20 sierpnia 2007 roku, po remisie 1:1 na wyjeździe przeciwko Leixões SC, został zwolniony i zastąpiony przez José Antonio Camacho.
PAOK FC.
Santos powrócił do Grecji i jej najwyższej klasy rozgrywkowej na początku września 2007 roku, wiążąc się trzyletnim kontraktem z PAOK FC. W nim połączył siły z dyrektorem piłkarskim i byłym reprezentantem Teodorosem Zagorakisem, zajmując z drużyną drugie miejsce w sezonie 2009/2010. 19 maja 2010 roku Santos ogłosił na konferencji prasowej swoją decyzję o opuszczeniu drużyny z Salonik.
Reprezentacja Grecji.
1 lipca 2010 roku został selekcjonerem reprezentacji Grecji, podpisując dwuletni kontrakt z piłkarską federacją tego kraju. Z grecką drużyną awansował na Mistrzostwa Europy 2012, na których wyszedł z grupy, odpadając w ćwierćfinale po przegranym 2:4 meczu przeciwko Niemcom, oraz na Mistrzostwa Świata 2014, które dla reprezentacji Grecji zakończyły się na meczu 1/8 finału, przegranym po rzutach karnych 3:5 z Kostaryką (w regulaminowym czasie było 1:1). 30 czerwca 2014 roku, dzień po meczu z Kostaryką, kontrakt Santosa z grecką federacją piłkarską wygasł.
Reprezentacja Portugalii.
23 września 2014 roku zatrudniono go na stanowisko selekcjonera reprezentacji Portugalii, która uczestniczyła wówczas w eliminacjach do Mistrzostw Europy 2016. Z portugalską kadrą narodową ostatecznie wywalczył awans na turniej. 10 lipca 2016 roku zdobył z rodakami mistrzostwo Europy. W finałowym spotkaniu rozgrywanego we Francji turnieju jego podopieczni pokonali gospodarzy 1:0 po golu Édera w dogrywce. Zwycięstwo było poprzedzone remisami z Islandią, Austrią i Węgrami w fazie grupowej, które dały Portugalii awans do fazy pucharowej z trzeciego miejsca w grupie. Następnie Portugalia pokonała po dogrywce Chorwację 1:0, po rzutach karnych Polskę (w regulaminowym czasie było 1:1), a w półfinale Walię 2:0.
W 2017 roku wywalczył brązowy medal w Pucharze Konfederacji, pokonując z Portugalią w rozegranym 2 lipca w Moskwie meczu o 3. miejsce Meksyk 2:1. Dwa lata później wygrał z kolei z portugalską reprezentacją rozgrywki inauguracyjnej edycji Ligi Narodów UEFA, w których finale, rozegranym 9 czerwca w Porto, piłkarze Santosa pokonali 1:0 Holandię po golu Gonçalo Guedesa.
W 2022 roku wraz z żoną i wspólnikiem został zobowiązany przez sąd do zwrotu 4,5 miliona dolarów, w związku unikaniem obowiązku podatkowego poprzez otrzymywanie wynagrodzenia wypłacanego przez Portugalską Federację Piłki Nożnej, za pośrednictwem stworzonej przez siebie firmy Femacosa. Stwierdził, że nie był świadomy nielegalności tego procesu.
Ze stanowiska selekcjonera został zwolniony 15 grudnia 2022 roku, po Mistrzostwach Świata w Katarze, w których z Portugalią doszedł do ćwierćfinału.
Reprezentacja Polski.
24 stycznia 2023 roku został oficjalnie zaprezentowany jako nowy selekcjoner reprezentacji Polski.
Sukcesy trenerskie.
FC Porto
AEK Ateny
Reprezentacja Portugalii
Indywidualne
Życie prywatne.
Żonaty z Guilherminą Santos. Mają dwoję dzieci, syna Luisa, ekonomistę, oraz córkę Catię. Jest katolikiem. Porozumiewa się w języku portugalskim, angielskim i greckim.

</doc>
<doc id="2691620" url="https://pl.wikipedia.org/wiki?curid=2691620" title="Jan Olimpiusz Kamiński">
Jan Olimpiusz Kamiński

Jan Olimpiusz Kamiński (ur. 17 grudnia 1893 w Ciechanowie, zm. 14 kwietnia 1986 w Warszawie) – pułkownik artylerii Wojska Polskiego.
Życiorys.
Urodził się 17 grudnia 1893 w Ciechanowie, w ówczesnej guberni płockiej, w rodzinie Karola i Marii z Jełowickich. Po ukończeniu gimnazjum w Ciechanowie, przeniósł się z rodzicami do Warszawy, gdzie pobierał dalsze nauki. 
Po wybuchu I wojny światowej brał w niej czynny udział. 15 grudnia 1916 został wcielony do Armii Imperium Rosyjskiego, jako jednoroczny ochotnik i przydzielony do 50 Samodzielnego dywizjonu artylerii ciężkiej. Na froncie pełnił służbę w obsłudze działa i zwiadowcy, a od 1 sierpnia 1917, po awansie na chorążego, dowódcy plutonu. Od 10 listopada 1917 służył w I Korpusie Polskim w Rosji. 
26 czerwca 1918 powrócił do kraju. 1 listopada 1918 został przyjęty do Wojska Polskiego w stopniu podporucznika, przydzielony do 9 pułku artylerii polowej w Garwolinie i wyznaczony na stanowisko oficera łączności. 21 marca 1919 objął stanowisko oficera ogniowego 8 baterii. Uczestnik wojny z bolszewikami. 1 lipca 1919 jego macierzysty oddział został przemianowany na 3 pułk artylerii polowej Legionów. 21 czerwca 1920 objął dowództwo 7 baterii. Od 26 listopada 1920 dowodził 1 baterią pułku. 7 kwietnia 1926 został I oficerem sztabu w dowództwie 3 Dywizji Piechoty Legionów w Zamościu. 18 lutego 1928 został awansowany do stopnia majora ze starszeństwem z dniem 1 stycznia 1928 roku i 26. lokatą w korpusie oficerów artylerii. Od 6 marca do 10 września 1929 był słuchaczem Kursu Dowódców Dywizjonów w Centrum Wyszkolenia Artylerii w Toruniu. 6 lipca 1929, w trakcie kursu, został mianowany dowódcą III dywizjonu 25 pułku artylerii polowej w Kaliszu. 23 marca 1932 został przesunięty na stanowisko kwatermistrza pułku. 18 kwietnia 1935 został przesunięty na stanowisko dowódcy I dywizjonu 25 pułku artylerii lekkiej detaszowanego w Ostrowie Wielkopolskim. Do stopnia podpułkownika został awansowany ze starszeństwem z dniem 1 stycznia 1936 w korpusie oficerów artylerii. Od 11 lutego 1936 był zastępcą dowódcy 21 pułku artylerii lekkiej w Bielsku. 
W październiku 1938 został mianowany dowódcą 2 dywizjonu artylerii konnej w Dubnie. W pierwszych dniach listopada przybył do Dubna i w ciągu dwóch dni przejął dowództwo od podpułkownika Mariana Jasińskiego, a następnie zameldował się u dowódcy Wołyńskiej Brygady Kawalerii generała brygady Adama Korytowskiego w Równem.
W czasie kampanii wrześniowej dowodził 2 dywizjonem artylerii konnej. Walczył w bitwie pod Mokrą. Dowodzony przez niego pododdział został odznaczony Krzyżem Srebrnym Orderu Virtuti Militari, a on sam Krzyżem Złotym. 27 września 1939 dostał się do niewoli niemieckiej, z której uciekł 7 listopada tego roku. 4 stycznia 1940 przedostał się na Węgry. 8 lutego 1940 dostał się do Obozu dla Artylerzystów we Francji. Od 1 kwietnia do 20 czerwca 1940 dowodził 4 pułkiem artylerii ciężkiej. Od 22 czerwca 1940 dowodził 4 dywizjonem kadrowym artylerii lekkiej wchodzącym w skład 4 Brygady Kadrowej Strzelców. Od 21 września 1941 dowodził 2 Spadochronowym batalionem strzelców. 1 stycznia 1943 został awansowany do stopnia pułkownika i wyznaczony na stanowisko zastępcy dowódcy 1 Samodzielnej Brygady Spadochronowej. W tym charakterze od 21 września do 15 października 1944 uczestniczył w operacji „Market Garden”. 1 marca 1945 odszedł z brygady do Inspekcji Wyszkolenia Wojska. 29 marca 1945 pełniący obowiązki Naczelnego Wodza, generał dywizji Władysław Anders mianował go dowódcą 1 Samodzielnej Brygady Spadochronowej. Od 4 czerwca do 6 listopada 1945 był słuchaczem Kursu Wyższych Dowódców, a od 7 listopada 1945 do 18 października 1946 pełnił służbę w dowództwie I Korpusu Polskiego na stanowisku zastępcy dowódcy artylerii korpusu. 1 listopada 1946 powrócił do kraju.
Autor wspomnień "Od konia i armaty do spadochronu. Wspomnienia uczestnika II wojny światowej".
W 1985 wpisany do Honorowej Księgi Czynów Żołnierskich.
Zmarł 14 kwietnia 1986 w Warszawie. Pochowany na Wojskowych Powązkach w Warszawie (kwatera D12-2-12).

</doc>
<doc id="2691622" url="https://pl.wikipedia.org/wiki?curid=2691622" title="Discovery Civilisation">
Discovery Civilisation

Discovery Civilization lub Discovery Civilisation:

</doc>
<doc id="2691645" url="https://pl.wikipedia.org/wiki?curid=2691645" title="Herakles (ujednoznacznienie)">
Herakles (ujednoznacznienie)

Zobacz też.
Heracles

</doc>
<doc id="2691655" url="https://pl.wikipedia.org/wiki?curid=2691655" title="Mike Vickers">
Mike Vickers

Mike Vickers właśc. Michael Graham Vickers (ur. 18 kwietnia 1940 w Southampton w Anglii) – muzyk brytyjski.
W latach 60. występował w zespole Manfred Mann.Vickers był kompozytorem oraz wykonawcą nagrań do seriali oraz programów telewizyjnych. Skomponował m.in. utwór "Visitation" (1971), który został użyty jako czołówka dźwiękowa w programie Sonda.

</doc>
<doc id="2691658" url="https://pl.wikipedia.org/wiki?curid=2691658" title="Eddie Perkins">
Eddie Perkins

Eddie Perkins (ur. 3 marca 1937 w Clarksdale, zm. 10 maja 2012) – amerykański bokser, były zawodowy mistrz świata wagi lekkopółśredniej (do 140 funtów) organizacji WBA i WBC.
Karierę zawodową rozpoczął 27 grudnia 1956. Do lipca 1961 stoczył 32 walki, z których wygrał 24 a 8 przegrał.
21 października 1961 w stanął do pojedynku o tytuł mistrza świata w wadze lekkopółśredniej z Włochem Duilio Loi. Po wyrównanym pojedynku został ogłoszony remis i mistrzem pozostał Loi. Do rewanżowego pojedynku doszło w Mediolanie 14 września 1962. Pomimo tego, że był liczony w pierwszej i czternastej rundzie zwyciężył jednogłośnie Perkins i został nowym mistrzem, pierwszym powstałej niedawno federacji WBA. Tytuł stracił już w następnym pojedynku kiedy 15 grudnia 1962 zrewanżował mu się Loi wygrywając na punkty.
Po dwóch zwycięstwach ponownie otrzymał szansę walki o tytuł mistrzowski WBA, który po zakończeniu kariery przez Duilio Loi był w posiadaniu Roberto Cruza z Filipin. Stawką pojedynku był również pas nowo powstałej federacji WBC. 15 czerwca 1963 w Manili Perkins wygrał jednogłośnie na punkty, mając przeciwnika na deskach w rundzie pierwszej, i został posiadaczem pasów WBA i WBC. W pierwszej obronie tytułów pokonał, 4 stycznia 1964, Japończyka Yoshinori Takahashi przez nokaut w trzynastej rundzie a następnie, 18 kwietnia, Bunny Granta (Jamajka) jednogłośnie na punkty. Ponownie do obrony pasów stanął 18 stycznia 1965 w Caracas. Przegrał z Wenezuelczykiem Carlosem Hernándezem po niejednogłośnej decyzji sędziów i utracił tytuły mistrzowskie.
Walczył aż do roku 1975 jednak bez większych sukcesów (w latach 1973 i 1974 był w posiadaniu mało znaczącego tytułu mistrza NABF w wadze półśredniej).
W roku 2008 został wybrany do Międzynarodowej Galerii Sław Boksu.

</doc>
<doc id="2691680" url="https://pl.wikipedia.org/wiki?curid=2691680" title="Andrzej Zubrzycki">
Andrzej Zubrzycki

Andrzej Zubrzycki (ur. 23 października 1892 w Tarłowie, zm. 1942 w Ostrowcu Świętokrzyskim) – polski nauczyciel, działacz społeczny, polityk, poseł na Sejm w II RP.
Życiorys.
Pracę nauczycielską rozpoczął w Tarłowie w styczniu 1916, a kierownikiem szkoły został w 1922. W latach 30. był kierownikiem szkoły powszechnej w Ostrowcu Świętokrzyskim nad Kamienną oraz działał w Związku Rezerwistów i Związku Strzeleckim.
W 1935 roku został posłem na Sejm IV kadencji (1935–1938) wybranym 12 764 głosami z okręgu na 30 (powiaty: opatowski i iłżecki). Pracował w komisji oświatowej.
Pochowany na Cmentarzu Parafialnym w Ostrowcu Świętokrzyskim (sektor L1-A-10).
Był mężem Marii z Oczkowiczów (1895–1957).

</doc>
<doc id="2691684" url="https://pl.wikipedia.org/wiki?curid=2691684" title="Kościół Saint Gervais Saint Protais w Paryżu">
Kościół Saint Gervais Saint Protais w Paryżu



</doc>
<doc id="2691689" url="https://pl.wikipedia.org/wiki?curid=2691689" title="Jerzy Botkiewicz">
Jerzy Botkiewicz

Jerzy Botkiewicz (ur. ok. 1655 w Warszawie, zm. po 1725 w Kolonii Przylądkowej) – polski emigrant, żołnierz, myśliwy, eksplorator, jeden z pionierów europejskiego osadnictwa w Południowej Afryce. W dokumentach występuje jako Jurgen (Juriaen) Botkewitz (Botkiviet, Potkiviet, Potkievit). Do Kolonii Przylądkowej przybył w lipcu 1676 r. na pokładzie holenderskiego okrętu „Wapen van Zierikzee”. Do 1692 r. służył jako żołnierz w kapsztadzkim garnizonie holenderskiej Kompanii Wschodnioindyjskiej. Później uzyskał status osadnika. Źródłem jego utrzymania stało się myślistwo i eksploatacja soli. W 1707 r. uzyskał koncesje na prowadzenie tego typu działalności w rejonie wzgórza Graauwen. Kilka miesięcy później rozszerzono ją na obszar gór Piketbergen, stanowiących północne pogranicze ówczesnej Kolonii. Zatrudniony był także jako cywilny pracownik Kompanii Wschodnioindyjskiej. Na początku września 1707 r. został napadnięty w swym domu przez dwóch zbiegłych niewolników. Pomimo ciężkich ran przeżył i był świadkiem w procesie napastników. Ostatnia wzmianka o nim pochodzi z 1725 r. Prawdopodobnie do końca życia pozostał w Kolonii Przylądkowej, stając się jednym z kilkuset współtwórców nowej południowoafrykańskiej społeczności pochodzenia europejskiego (Afrykanerzy, Burowie, Koloredzi).

</doc>
<doc id="2691706" url="https://pl.wikipedia.org/wiki?curid=2691706" title="RD-0120">
RD-0120

RD-0120: silnik rakietowy produkcji radzieckiej, zaprojektowany jako odpowiedź na amerykańskie silniki "RS-25 SSME", wykorzystywany specjalnie do rakiet serii Energia użytych w programie Buran. Cztery jednokomorowe silnik RD-0120 były zainstalowane w drugim stopniu rakiety. Zapas materiału pędnego pozwalał na działanie silników przez 340 sekund. Z porównania masy członu i wartości ciągu wynika, że drugi człon rakiety Energia mógłby być użyty samodzielnie. Parametry pracy były bardzo zbliżone do amerykańskich silników SSME (Space Shuttle Main Engine). RD-0120 był jednak jednorazowy, w przeciwieństwie do jednostek napędowych wahadłowców USA. Nie miało więc sensu instalować go wewnątrz promu.

</doc>
<doc id="2691709" url="https://pl.wikipedia.org/wiki?curid=2691709" title="Nasza Służba">
Nasza Służba

Nasza Służba – czasopismo wydawane od 1992 roku przez Ordynariat Polowy Wojska Polskiego. Adresowane jest głównie do żołnierzy i członków ich rodzin oraz funkcjonariuszy pozostałych służb mundurowych. Dwutygodnik zawiera rozważania religijne, nauczanie papieskie, wspomnienia historyczne, a także biografie zasłużonych dla wojska kapelanów wojskowych. Zamieszczone są także relacje z uroczystości religijnych odbywających się w poszczególnych garnizonach.

</doc>
<doc id="2691712" url="https://pl.wikipedia.org/wiki?curid=2691712" title="Port lotniczy Amasya Merzifon">
Port lotniczy Amasya Merzifon

Port lotniczy Amasya Merzifon (IATA: MZH, ICAO: LTAP) – wojskowo-cywilny port lotniczy położony w Merzifonie, w prowincji Amasya, w Turcji.

</doc>
<doc id="2691716" url="https://pl.wikipedia.org/wiki?curid=2691716" title="Viveca Sten">
Viveca Sten

Viveca Sten (ur. 1959 w Sztokholmie) – szwedzka pisarka, z zawodu prawnik. Znana jest głównie z serii powieści kryminalnych, w których główną postacią jest komisarz Thomas Andreasson.
Życiorys.
Viveca Sten urodziła się i wychowała w Sztokholmie. Po ukończeniu studiów prawniczych na Uniwersytecie Sztokholmskim pracowała w wyuczonym zawodzie w różnych instytucjach. Obecnie jest prawnikiem w PostNord (poczta szwedzko-duńska).
Jest autorką wielu publikacji i książek z zakresu prawa.
Od wczesnych lat dzieciństwa Viveca spędzała wakacje na wyspie Sandhamn w Archipelagu Sztokholmskim, w posiadłości rodzinnej z 1917. Akcja jej powieści kryminalnych rozgrywa się właśnie na wyspie Sandhamn.

</doc>
<doc id="2691735" url="https://pl.wikipedia.org/wiki?curid=2691735" title="Mistrzostwa świata do lat 18 w hokeju na lodzie mężczyzn 2013">
Mistrzostwa świata do lat 18 w hokeju na lodzie mężczyzn 2013

15. Mistrzostwa Świata do lat 18 w Hokeju na Lodzie odbyły się w dniach od 18 kwietnia 2013 do 28 kwietnia 2013 r. w rosyjskim mieście Soczi. Mecze były rozgrywane w dwóch halach: Ledowyj dworiec „Bolszoj” oraz Ledowaja ariena „Szajba”. Były to pierwsze w historii mistrzostwa w tym mieście (stanowiły przygotowanie do Zimowych Igrzysk Olimpijskich 2014), zaś po raz trzeci zawodnicy tej kategorii wiekowej rozegrały turniej o mistrzostwo świata w Rosji. Poprzednio to państwo organizowało czempionat w 2008 roku.
Obrońcą tytułu mistrzowskiego była reprezentacja Stanów Zjednoczonych, która w 2012 roku w Brnie pokonała reprezentację Szwecji 7:0.
Elita.
W tej części mistrzostw uczestniczyło 10 najlepszych drużyn na świecie. System rozgrywania meczów jest inny niż w niższych dywizjach. Najpierw drużyny grają w dwóch grupach pre eliminacyjnych, każda po 5 drużyn. Spośród nich najlepsze cztery drużyny bezpośrednio awansowały do ćwierćfinałów. Najgorsze dwie drużyny każdej z grup walczyły w meczach między sobą o utrzymanie w elicie. Najgorsza drużyna spadła do pierwszej dywizji.
Pierwsza dywizja.
Grupa A
Grupa B
W mistrzostwach pierwszej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały mecze systemem każdy z każdym. Zwycięzca turnieju grupy A awansował do mistrzostw świata elity w 2014 roku, zaś najsłabsza drużyna grupy B spadła do drugiej dywizji.
Grupa A rozgrywała mecze we Włoszech w Asiago. Turniej odbył się w dniach 7–13 kwietnia 2013 roku.
Grupa B rozgrywała mecze w Polsce w Tychach. Turniej odbył się w dniach 14–20 kwietnia 2013 roku
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały mecze systemem każdy z każdym. Zwycięzca turnieju grupy A awansował do mistrzostw świata pierwszej dywizji w 2014 roku, zaś najsłabsza drużyna grupy B spadła do trzeciej dywizji.
Grupa A rozgrywała mecze w Estonii w Tallinnie. Turniej odbył się w dniach 31 marca – 6 kwietnia 2013 roku.
Grupa B rozgrywała mecze w Serbii w Nowym Sadzie. Turniej odbył się w dniach 9–15 marca 2013 roku.
Trzecia dywizja.
Grupa A
Grupa B
W mistrzostwach trzeciej dywizji uczestniczyło 9 zespołów, które zostały podzielone na dwie grupy po 5 i 3 zespoły. Rozegrały mecze systemem każdy z każdym. Zwycięzca turnieju grupy A awansował do mistrzostw świata drugiej dywizji w 2014 roku, zaś zwycięska drużyna grupy B awansowała do grupy A.
Grupa A rozgrywała mecze w Republice Chińskiej w Tajpej. Turniej odbył się w dniach 11–17 marca 2013 roku.
Grupa B rozgrywała mecze w Turcji w Izmicie. Turniej odbył się w dniach 2–9 lutego 2013 roku.

</doc>
<doc id="2691741" url="https://pl.wikipedia.org/wiki?curid=2691741" title="Pokój pozytywny i negatywny">
Pokój pozytywny i negatywny



</doc>
<doc id="2691742" url="https://pl.wikipedia.org/wiki?curid=2691742" title="Laura Tomsia">
Laura Tomsia

Laura Tomsia (ur. 19 października 1992 w Gdańsku) – polska siatkarka. Reprezentantka kraju kadetek i juniorek.
Życiorys.
Laura Tomsia pierwsze kroki w siatkówce stawiała w rodzinnym mieście - Gdańsku. Jest wychowanką miejscowej Gedanii, z którą w 2007 roku zdobyła mistrzostwo Polski młodziczek i kadetek, w 2008 wicemistrzostwo Polski kadetek, a w 2009 mistrzostwo Polski juniorek i wicemistrzyni Polski kadetek. Następnie przeniosła się do Szkoły Mistrzostwa Sportowego w Sosnowcu. Spędziła tam trzy lata. W tym czasie otrzymywała powołania do juniorskiej reprezentacji Polski. Po ukończeniu Szkoły Mistrzostwa Sportowego przeniosła się do Atomu Trefla Sopot. Z tego zespołu została wypożyczona do końca sezonu 2010/2011 do Gedanii Żukowo. Po tym sezonie podpisała kontrakt z AZS KSZO Ostrowiec Świętokrzyski. W pierwszoligowym klubie była czołową zawodniczką. W czerwcu 2012 roku podpisała dwuletni kontrakt z AZS Białystok. Od stycznia 2017 roku występowała w hiszpańskiej drużynie Club Voleibol Las Palmas.
Zakończyła karierę po sezonie 2016/2017.
Laura jest młodszą siostrą siatkarki Bereniki Tomsi (w latach 2008–2012 Okuniewskiej).

</doc>
<doc id="2691745" url="https://pl.wikipedia.org/wiki?curid=2691745" title="Pokój negatywny">
Pokój negatywny



</doc>
<doc id="2691746" url="https://pl.wikipedia.org/wiki?curid=2691746" title="Pokój pozytywny">
Pokój pozytywny



</doc>
<doc id="2691747" url="https://pl.wikipedia.org/wiki?curid=2691747" title="Alfhild Agrell">
Alfhild Agrell

Alfhild Teresia Agrell (ur. 14 stycznia 1849 w Härnösandzie, zm. 8 listopada 1923 we Flenie) – szwedzka prozaiczka i dramatopisarka.

</doc>
<doc id="2691748" url="https://pl.wikipedia.org/wiki?curid=2691748" title="Ołeksandr Strełtsow">
Ołeksandr Strełtsow



</doc>
<doc id="2691751" url="https://pl.wikipedia.org/wiki?curid=2691751" title="Discovery Knowledge">
Discovery Knowledge



</doc>
<doc id="2691756" url="https://pl.wikipedia.org/wiki?curid=2691756" title="Michał Zenkteler">
Michał Zenkteler

Michał Zenkteler (ur. 15 września 1890 w Buku, zm. 21 stycznia 1936 w Krakowie) – polski inżynier rolnik, działacz społeczny, polityk, poseł na Sejm w II RP.
Życiorys.
Urodził się 15 września 1890 w Buku, w rodzinie Walentego (1838–1892) i Franciszki z Siuchnińskich (1859–1936). Był rolnikiem i inżynierem agronomii. Ukończył gimnazjum w Śremie oraz jednoroczną służbę wojskową w Armii Cesarstwa Niemieckiego. W latach 1911–1914 studiował rolnictwo w Akademii Rolniczej w Lipsku i w Berlinie. Przed I wojną światową działał w tajnych „Grupach Narodowych” oraz stowarzyszeniach polskich na emigracji. 
W powstaniu wielkopolskim był dowódcą odcinka czarnkowskiego. W czasie wojny z bolszewikami walczył w szeregach 15 pułku artylerii polowej wielkopolskiej. Pełnił także funkcję adiutanta XV Brygady Artylerii Wielkopolskiej. Zweryfikowany w stopniu kapitana ze starszeństwem z dniem 1 czerwca 1919 roku w korpusie oficerów rezerwy artylerii. W latach 20. XX wieku był oficerem rezerwy 17 pułku artylerii polowej w Gnieźnie. W 1934 roku pozostawał w ewidencji Powiatowej Komendy Uzupełnień Gniezno. Posiadał przydział do Oficerskiej Kadry Okręgowej Nr VII.
Po przeniesieniu do rezerwy został dzierżawcą domeny państwowej w Pałczynie. Był prezesem powiatowym Wielkopolskiego Towarzystwa Kółek Rolniczych na powiat wrzesiński. Był też członkiem wydziału powiatowego i rady powiatowej. W 1931 roku zastąpił Leona Plucińskiego na funkcji prezesa Wielkopolskiego Towarzystwa Kółek Rolniczych. Od 1934 roku był jednocześnie wiceprezesem Wielkopolskiej Izby Rolniczej w Poznaniu.
W 1935 roku został posłem IV kadencji (1935–1938) wybranym 15 515 głosami z okręgu wyborczego nr 98 (powiaty: gnieźnieński miejski, gnieźnieński, średzki, wrzesiński i wągrowiecki). Zmarł w nocy z 20 na 21 stycznia 1936 roku w Krakowie. Pochowany 26 stycznia 1936 roku na cmentarzu Górczyńskim w Poznaniu (kwatera IVP-26-49).
Był mężem Haliny z Glabiszów (zm. 1957).

</doc>
<doc id="2691764" url="https://pl.wikipedia.org/wiki?curid=2691764" title="Ołeksandr Strełcow">
Ołeksandr Strełcow



</doc>
<doc id="2691767" url="https://pl.wikipedia.org/wiki?curid=2691767" title="Od11">
Od11



</doc>
<doc id="2691781" url="https://pl.wikipedia.org/wiki?curid=2691781" title="Bohra Naono">
Bohra Naono

 – japońska mangaka i ilustratorka. Jej twórczość obejmuje mangi z gatunku shōnen-ai i yaoi.

</doc>
<doc id="2691782" url="https://pl.wikipedia.org/wiki?curid=2691782" title="4 Pułk Ułanów (LWP)">
4 Pułk Ułanów (LWP)



</doc>
<doc id="2691791" url="https://pl.wikipedia.org/wiki?curid=2691791" title="Erich S. Gruen">
Erich S. Gruen

Erich S. Gruen (ur. 1935 w Wiedniu) – amerykański filolog klasyczny i historyk.

</doc>
<doc id="2691822" url="https://pl.wikipedia.org/wiki?curid=2691822" title="Anatol Jurewicz">
Anatol Jurewicz

Anatol Iwanawicz Jurewicz, biał. Анатоль Іванавіч Юрэвіч, ros. Анатолий Иванович Юревич, "Anatolij Iwanowicz Juriewicz" (ur. 12 sierpnia 1957 we wsi Budionicze rejonu starodoroskiego, w obwodzie mińskim, Białoruska SRR) – białoruski trener piłkarski.
Kariera trenerska.
Jego kariera piłkarska została przerwana w wieku 17 lat z powodu ciężkiej kontuzji. Karierę trenerską rozpoczął w 1977 roku w jako trener Futbolowej Szkoły Młodzieży w Mińsku. W 1990 prowadził klub Wiedrycz-97 Rzeczyca. W latach 1993-1997 pracował w zespole Polesie Mozyrz, później przemianowany na MPKC Mozyrz. Od 1999 do 2001 trenował Tarpeda-MAZ Mińsk, a potem Skwicz Mińsk. W latach 2004-2007 pracował w ukraińskim klubie Metałurh Zaporoże na stanowiskach głównego trenera i dyrektora sportowego. W 2007-2008 kierował FK Homel. Potem przeniósł się do Kazachstanu, gdzie w 2010 trenował Akżajyk Orał, a w 2011 przez 3 kolejki Ordabasy Szymkent. W grudniu 2011 objął stanowisko dyrektora sportowego w Kazachskim ZPN.

</doc>
<doc id="2691835" url="https://pl.wikipedia.org/wiki?curid=2691835" title="Port lotniczy Gazipaşa">
Port lotniczy Gazipaşa

Port lotniczy Gazipaşa (IATA: GZP, ICAO: LTFG) – port lotniczy położony w Gazipaşa, w prowincji Antalya, w Turcji.

</doc>
<doc id="2691842" url="https://pl.wikipedia.org/wiki?curid=2691842" title="Cathy Glass">
Cathy Glass

Cathy Glass – brytyjska pisarka.
Pracuje w opiece społecznej, tworząc rodzinę zastępczą dla dzieci pokrzywdzonych i potrzebujących.

</doc>
<doc id="2691845" url="https://pl.wikipedia.org/wiki?curid=2691845" title="Cueva de las Manos">
Cueva de las Manos

Cueva de las Manos (pol. Jaskinia Rąk lub Jaskinia Dłoni) – w istocie nie jedna, ale kilka jaskiń w prowincji Santa Cruz w Argentynie, na ścianach których znajdują się malowidła ludzkich dłoni, ludzkich postaci i zwierząt (guanaco, nandu), scen polowań (m.in. z użyciem bolas), zygzaków, przedstawień słońca, figur geometrycznych, powstałych około 9–13 tysięcy lat temu. Po raz ostatni użytkowane były prawdopodobnie przez Indian z plemienia Tehuelczów, około 1300 lat temu.
Jaskinie leżą w dolinie rzeki Pinturas, w samym sercu Patagonii. Położone są 163 km na południe od najbliższego miasta Perito Moreno. Wiek malowideł został obliczony na podstawie pozostałości po kościanych rurkach, za pomocą których rozpylano farbę, uprzednio zasłaniając ją dłońmi. Prawie wszystkie spośród ośmiuset rysunków nachodzą na siebie, tworząc wielokolorową mozaikę.
Pierwsze opisy jaskini pochodzą już z XIX wieku, jednak dopiero archeolog Carlos Gradin, prowadząc tam wcześniej badania, w 1964 roku przyczynił się do ich rozsławienia. Zdecydowana większość odwzorowań dotyczy lewej dłoni, co znaczy, że Indianie rozpylali farbę zręczniejszą, prawą ręką. Na suficie znajdują się także czerwone plamki, powstałe prawdopodobnie przez zanurzanie bolas w farbie, a następnie rzucanie nimi. Mineralne pigmenty zawierają tlenki żelaza (kolor czerwony i fioletowy), kaolinit (biały), jarosyt (żółty), tlenki manganu (czarny).
Jaskinie zostały wpisane na Listę światowego dziedzictwa UNESCO w 1999 roku.

</doc>
<doc id="2691850" url="https://pl.wikipedia.org/wiki?curid=2691850" title="Iwan Zawałykut">
Iwan Zawałykut

Iwan Zawałykut (ukr. "Іван Якимович Заваликут"; ur. 10 września 1884 lub 1886 w chutorze Zawałykut koło wsi Czarnokońce Małe, zm. 21 marca 1975 w Syracuse) – ukraiński polityk, Hucuł, prawnik, działacz społeczny, poseł na Sejm Rzeczypospolitej Polskiej drugiej i czwartej kadencji (1928–1930 i 1935–1938).
Życiorys.
Był prawnikiem i kandydatem adwokackim. Po I wojnie światowej osiadł w Kopyczyńcach, pracował jako adwokat. Był również przewodniczącym rady nadzorczej Powiatowego Sojuzu (spółdzielni) Kooperatyw (1923–1930), członkiem rady nadzorczej Ukrainbanku. Działał w Ukraińskim Zjednoczeniu Narodowo-Demokratycznym (UNDO), w którym był przewodniczącym komitetu powiatowego w Kołomyi. Mieszkał w Kołomyi od roku 1930, prowadził kancelarię adwokacką.
W wyborach parlamentarnych w 1928 wybrany na posła z listy nr 18 (Blok Mniejszości Narodowych) z okręgu nr 54 (Tarnopol). Należał do Ukraińsko-Białoruskiego Klubu Sejmowego. Po rozwiązaniu Sejmu we wrześniu 1930 roku w czasie kampanii wyborczej przed wyborami do Sejmu i Senatu w listopadzie 1930 roku (tzw. „wyborami brzeskimi”) na kilka miesięcy aresztowany.
W 1935 roku został posłem IV kadencji wybranym 61 223 głosami z listy państwowej w okręgu wyborczym nr 67 (powiaty: kołomyjski, horodeński, śniatyński i kosowski).
Podczas okupacji hitlerowskiej prowadził kancelarię adwokacką w Stanisławowie w domu przy ulicy Gubernatorskiej (dawna 3 Maja).
Wiosną 1944 roku wyemigrował do Niemiec, po II wojnie światowej w 1950 roku wyjechał do USA. Dalsze jego losy są nieznane.

</doc>
<doc id="2691859" url="https://pl.wikipedia.org/wiki?curid=2691859" title="Andrianampoinimerina">
Andrianampoinimerina

Andrianampoinimerina (ur. ok. 1745, zm. 1810?) – władca Imeriny na Madagaskarze.
Pochodził z dwóch królewskich linii. 
Panował w latach 1787-1810. Traktuje się go jako jednego z największych przywódców wojskowych i politycznych w historii Madagaskaru.
Władzę objął po obaleniu rządów swojego wuja, króla Andrianjafy panującego w latach 1770-1787 władcy Imerina Avarandrano. 
Księstwo było jednym z czterech, które powstały po historycznym podziale jednolitego królestwa Imerina dokonanego przez króla Andriamasinavalona 100 lat wcześniej, pośród czterech swoich synów.
Stopniowo rozszerza swoje wpływy poprzez podboje księstw Imerina, przez co przyłącza kolejno Betsileo, Sihanaka, Bezanozano i terytorium Bara.
Andrianampoinimerina był pierwszym królem w Merina który wprowadził oficjalne kodeksy cywilne i karne.
Jednym z dobrze znanych haseł Andrianampoinimerina było "Głód jest moim jedynym wrogiem". W gospodarczej "walce" z nim Imerina uzyskuje nadwyżki w uprawie ryżu i produkcji bydła w okresie swojego panowania. Nadwyżka ta pozwala królestwu umocnić swoją dominację gospodarczą i wojskową pod rządami jego następcy, Radama I.
Andrianampoinimerina założył swoją stolicę w ufortyfikowanym mieście Ambohimanga, miejscu o dużym znaczeniu duchowym, kulturalnym i politycznym. Z tego okresu zachowały się królewskie kwatery. W roku 2001 miasto zostało wpisane na Listę Światowego Dziedzictwa UNESCO.
Zmarł po 23 latach panowania. Jego rządy stworzyły podstawę dla zjednoczenia Madagaskaru, który to cel został prawie osiągnięty za rządów jego syna Radama I.

</doc>
<doc id="2691919" url="https://pl.wikipedia.org/wiki?curid=2691919" title="Ludwik Zakrocki">
Ludwik Zakrocki

Ludwik Leonard Zakrocki (ur. 6 listopada 1894 w Jezierzanach, zm. po 1939) – polski prawnik, notariusz, działacz społeczny, polityk, poseł na Sejm w II RP.
Życiorys.
Był synem Józefa, pracownika kolei. Uczęszczał do c.k. Gimnazyum w Buczaczu. W 1913 w Gimnazjum w Kołomyi zdał egzamin maturalny. W tym samym roku rozpoczął studia na Wydziale Prawa Uniwersytetu Jagiellońskiego. 19 października 1914 wstąpił do Legionów Polskich. Służył w stopniu sierżanta w I Brygadzie 3 pułku V batalionie. 15 lipca 1915 został ranny pod Urzędowem. 1 stycznia 1917 mianowany chorążym piechoty. W marcu 1917 został skierowany do pracy w Krajowym Inspektoracie Zaciągu na posterunku werbunkowym w Ostrowi Mazowieckiej. Dekretem z 2 grudnia 1918 został przyjęty do Wojska Polskiego i mianowany porucznikiem piechoty. W szeregach 32. pp. walczył w wojnie z Ukraińcami i bolszewikami. Po zakończeniu wojny, w 1921 zweryfikowany w stopniu kapitana rez. piech. ze starszeństwem z 1 czerwca 1919 i przeniesiony do rezerwy. Podjął wówczas przerwane studia na Wydziale Prawa UJ. Po absolutorium z 10 lipca 1922, uzyskał doktorat praw w 1925. Prowadził kancelarię notarialną w Wiśniczu, następnie przeszedł do notariatu w Białej. Działał w Związku Legionistów Polskich i Związku Strzeleckim.
W 1935 roku został posłem IV kadencji (1935–1938) wybranym 34 692 głosami z okręgu nr 92 (powiaty: bielski miejski, bielski, bialski i cieszyński). Data ślubowania: 4 października 1935. Pracował w komisjach prawniczej, regulaminowej i Kontroli Długów Państwa.
Od 1938 był przewodniczącym Oddziału Obozu Zjednoczenia Narodowego w Białej.

</doc>
<doc id="2691926" url="https://pl.wikipedia.org/wiki?curid=2691926" title="Discovery Civilization Channel">
Discovery Civilization Channel



</doc>
<doc id="2691945" url="https://pl.wikipedia.org/wiki?curid=2691945" title="Jerzy Danielewicz (filolog)">
Jerzy Danielewicz (filolog)

Jerzy Kazimierz Danielewicz (ur. 1 kwietnia 1942 w Pobiedziskach) – polski filolog klasyczny, literaturoznawca-hellenista, tłumacz poezji i prozy greckiej oraz poezji łacińskiej i niemieckiej, prof. dr hab. o specjalności filologia klasyczna, hellenistyka. Poeta doctus.
Życiorys.
W 1959 roku zdał maturę w liceum ogólnokształcącym w Wolsztynie. W 1964 roku otrzymał tytuł magistra z zakresu filologii klasycznej na Uniwersytecie im. Adama Mickiewicza w Poznaniu (opiekun: prof. dr hab. Michał Swoboda). Od roku 1969 doktor nauk humanistycznych na podstawie rozprawy "Technika opisów w „Metamorfozach” Owidiusza" (UAM, promotor: prof. dr hab. Michał Swoboda). W 1976 roku przeprowadził habilitację na podstawie rozprawy "Morfologia hymnu antycznego" (UAM). W latach 1985–1988 był dziekanem Wydziału Filologicznego, a w latach 1987–2012 kierownikiem Zakładu Hellenistyki w Instytucie Filologii Klasycznej UAM. W 1986 uzyskał tytuł profesora nauk humanistycznych. Od 1995 roku jest profesorem zwyczajnym Instytutu Filologii Klasycznej Uniwersytetu im. Adama Mickiewicza w Poznaniu. Laureat licznych stypendiów oraz nagród krajowych i zagranicznych. Promotor i recenzent prac doktorskich i habilitacyjnych. Autor wielu książek i artykułów naukowych.
Członkostwo w stowarzyszeniach i organizacjach.
Od 1964 roku członek Polskiego Towarzystwa Filologicznego. Były członek Zarządu Głównego Polskiego Towarzystwa Filologicznego. Od 2003 członek korespondent, a od 2010 członek czynny Polskiej Akademii Umiejętności. Członek (od 1978), wiceprzewodniczący (2000–2003), przewodniczący (2003–2011) oraz honorowy przewodniczący (od 2012) Komitetu Nauk o Kulturze Antycznej Polskiej Akademii Nauk. Od 2008 roku członek Network for the Studies of Archaic and Classical Greek Song, the Radbout University Nijmegen, Netherlands, oraz członek "Koinonema", Międzynarodowego Ośrodka Studiów Helleńskich. Były współredaktor czasopisma Eos. Od 2012 roku członek Komitetu Redakcyjnego czasopisma Meander.
Jako Gastprofessor i visiting scholar wygłaszał wykłady w Niemczech, Wielkiej Brytanii, Francji, Włoszech, Węgrzech i Rumunii.

</doc>
<doc id="2691977" url="https://pl.wikipedia.org/wiki?curid=2691977" title="Walerian Zaklika">
Walerian Zaklika

Walerian Zaklika (ur. w 1886 w Łękach Górnych, zm. ?) – polski rolnik, prawnik, działacz społeczny, polityk, poseł na Sejm w II RP.
Życiorys.
Ukończył studia prawnicze i wyższą szkołę rolniczą w Wiedniu. W okresie międzywojennym był członkiem rady i wydziału powiatowego w Rawie Ruskiej. Pracował jako przewodniczący Okręgowego Towarzystwa Rolniczego oraz radca lwowskiej Izby Rolniczej. Mieszkał w Tehlowie.
W 1935 roku został posłem IV kadencji (1935–1938) wybranym 91 068 głosami z okręgu nr 73 (powiaty: sokalski, żółkiewski, rawski i lubaczowski). Dnia marca 1937 r. zgłosił, wraz z grupą innych parlamentarzystów katolickich, akces do [Obóz Zjednoczenia Narodowego|Obozu Zjednoczenia Narodowego]

</doc>
<doc id="2691991" url="https://pl.wikipedia.org/wiki?curid=2691991" title="Jerzy Danielewicz">
Jerzy Danielewicz



</doc>
<doc id="2691999" url="https://pl.wikipedia.org/wiki?curid=2691999" title="Góra Trzech Krzyży w Kazimierzu Dolnym">
Góra Trzech Krzyży w Kazimierzu Dolnym



</doc>
<doc id="2692016" url="https://pl.wikipedia.org/wiki?curid=2692016" title="Krzysztof Kasprzyk (poeta)">
Krzysztof Kasprzyk (poeta)

Krzysztof Jan Kasprzyk (ur. 10 września 1946 w Quakenbrück) – polski poeta i nauczyciel, działacz emigracyjny. 
W 1970 roku ukończył studia na Wydziale Biologii i Nauk o Ziemi Uniwersytetu Gdańskiego, a w 1973 podyplomowe studia dziennikarstwa na Uniwersytecie Warszawskim. W latach 1967–1978 pracował w klubach studenckich „Żak” w Gdańsku oraz „Riviera-Remont” w Warszawie, organizując spotkania i sympozja ogólnopolskie i międzynarodowe dotyczące filmu, muzyki i sztuk plastycznych; w 1975 roku za organizację międzynarodowego sympozjum „Film i Literatura Latynoamerykańska” został uhonorowany Nagrodą im. Salvadora Allende tygodnika Polityka.
W sierpniu 1980 roku brał udział w strajku w Stoczni Gdańskiej. Stworzył piosenki strajkowe "Postulat 22" i "Piosenka dla córki", był również pomysłodawcą użycia nazwy „Solidarność” w znaku graficznym NSZZ „Solidarność”. W lipcu 1981 roku wyjechał do Berlina Zachodniego, gdzie współorganizował Grupę Roboczą „Solidarność” (niem. "Arbeitsgruppe „Solidarność”") i redagował jej miesięcznik „Przekazy”, wydawany w latach 1982-1984. 
W marcu 1984 otrzymał stypendium na St. Francis Xavier University (pol. Uniwersytet św. Franciszka Ksawerego) w kanadyjskiej prowincji Nowa Szkocja, gdzie studiował historię Kanady i literatury kanadyjskiej. Od 1985 roku mieszka w Toronto, gdzie pracuje w kanadyjskim Katolickim Wydziale Oświaty jako nauczyciel w liceum i w polskiej szkole przy konsulacie RP. 
Publikował artykuły w prasie krajowej i emigracyjnej, m.in. w „Kulturze”, „Kontakcie”, „Polityce” i „Zeszytach Historycznych”. Jest autorem pięciu tomików poetyckich: „Centrum Peryferii” (Wyd. Morskie, Gdańsk 1981, ), „Stan zagrożenia” (Polski Fundusz Wydawniczy, Toronto, 1986), „Panopticum” (Mordellus Press, Berlin, 1997), „Zbiór” (Wyd. Omnibus Press, Toronto, 1999) i „Miejsce” (Biblioteka Frazy, Rzeszów, 2006, ). 
W 2013 r. "za wybitne zasługi we wspieraniu przemian demokratycznych w Polsce" został odznaczony Krzyżem Kawalerskim Orderu Zasługi Rzeczypospolitej Polskiej.

</doc>
<doc id="2692047" url="https://pl.wikipedia.org/wiki?curid=2692047" title="Józef Zadurski">
Józef Zadurski

Józef Zadurski (ur. 10 lutego 1894 w Nowym Zagórzu, zm. 11 sierpnia 1976 w Londynie) – polski samorządowiec, działacz społeczny, polityk, poseł na Sejm w II RP.
Życiorys.
Syn Antoniego. Ukończył gimnazjum.
W czasie I wojny światowej służył od 1914 roku w Legionach, w 1 pułku piechoty, następnie w 5 pułku piechoty, należał do POW.
Od 1918 roku służył w Wojsku Polskim. W 1922 roku został osadnikiem wojskowym.
Po skończeniu wojny brał aktywny udział w organizacjach rolniczych, gospodarczych oraz samorządowych. Był prezesem oddziałów Związku Legionistów Polskich i Federacji Polskich Związków Obrońców Ojczyzny.
W latach 30. był sekretarzem Wydziału Powiatowego w Lidzie i burmistrzem Lidy.
W 1935 roku został posłem IV kadencji (1935–1938) wybranym 44 384 głosami z okręgu nr 50 (powiaty: lidzki i wołożyński). Pracował w komisji prawniczej.
W czasie II wojny światowej dostał się do sowieckiego łagru. Po zwolnieniu i opuszczeniu ZSRR pełnił funkcję oficera intendentury Polskich Sił Zbrojnych 2 Korpusu na Środkowym Wschodzie. Awansował do stopnia majora. Po przejściu do rezerwy pracował w bibliotece w Londynie, gdzie zmarł jako Józef Zadurski-Małysa.

</doc>
<doc id="2692492" url="https://pl.wikipedia.org/wiki?curid=2692492" title="Tymoteusz Chwiedoszczenia">
Tymoteusz Chwiedoszczenia

Cimafiej Chwiedaszczenia, biał. Цімафей Хведашчэня (ur. w 1893 we wsi Zarawice pod Łunińcem, zm. 1977 w Warszawie) – rosyjski, sowiecki, a następnie białoruski wojskowy (kapitan), antysowiecki dowódca partyzancki, białoruski działacz narodowo-kulturalny, oficer Sił Zbrojnych Polskiej Rzeczypospolitej Ludowej.
Życiorys.
W 1916 r. ukończył gimnazjum w Słucku, po czym zmobilizowano go do armii rosyjskiej. Ukończył 6-miesięczny kurs oficerski, ale na pocz. 1917 r. został zdemobilizowany. Następnie wstąpił do 1 Białoruskiego Pułku Piechoty w Mińsku, uzyskując stopień porucznika. Pod koniec 1918 r. służył w Pińsko-Wołyńskim Batalionie Ochotniczym. Od pocz. 1919 r. dowodził batalionem wojsk bolszewickich w Słucku. Podczas ofensywy polskiej na Białorusi zdezerterował, wchodząc w skład 1 Białoruskiego Oddziału Partyzanckiego kpt. Łukasza Siamienika, działającego w rejonie Borysowa. Kiedy Polacy zbliżyli się do miasta, utworzył własny oddział partyzancki, po czym dołączył do 3 Pułku Ułanów. Latem 1919 r. wstąpił do Wojska Polskiego. Objął funkcję współpracownika II oddziału (wywiad i kontrwywiad) sztabu 2, a następnie 6 Dywizji Piechoty. Wiosną 1920 r. wraz z innymi działaczami białoruskimi podpisał apel o współpracę skierowany do Borisa Sawinkowa i Stanisława Bułak-Bałachowicza. Następnie zajął się werbunkiem ochotników w Słucku do nowo organizowanych oddziałów wojskowych gen. S. Bułak-Bałachowicza. Ponownie sformował oddział partyzancki, przyłączając się na pocz. listopada 1920 r. do „bałachowców”. Na jego bazie został utworzony Samodzielny Batalion Białoruski, wchodzący w skład 2 Dywizji Mińskiej płk. Leonarda I. Mikoszy. Brał on udział w krótkich walkach z bolszewikami. Po internowaniu wojsk gen. S. Bułak-Bałachowicza przez Polaków pod koniec listopada 1920 r., kpt. C. Chwedaszczenia przedostał się na czele swojego oddziału do Słucka. Został tam oficerem 1 Brygady Słuckiej. Brał udział w nieudanym powstaniu słuckim, po czym został na krótko internowany w Polsce. Po wypuszczeniu z obozu przedostał się do Łunińca, gdzie mieścił się sztab oddziałów partyzanckich Białoruskiej Partii Chłopskiej „Zielony Dąb”. Sformował oddział zbrojny, na czele którego dokonywał wypadów na ziemie białoruskie zajęte przez bolszewików. Pod koniec grudnia 1920 r. został obwołany atamanem białoruskich oddziałów partyzanckich. W lutym 1921 r. został mianowany dowódcą roboczych drużyn białoruskich w składzie Wojska Polskiego. Wiosną 1921 r., po rozwiązaniu oddziałów białoruskich, został aresztowany przez Polaków. Po wyjściu na wolność na pocz. czerwca tego roku, ponownie zaangażował się w działalność zbrojną przeciwko Sowietom. Późnym latem wstąpił do organizacji zorganizowanej przez Arsenija Pawliukiewicza, stając na czele wydziału wojskowego. W październiku ponownie został aresztowany przez Polaków, ale już pod koniec grudnia wypuszczono go na wolność. Zamieszkał w Białowieży. 11 listopada 1928 r. odznaczono go Medalem Pamiątkowym za Wojnę 1918-1921. Po zajęciu Polski przez wojska niemieckie jesienią 1939 r., został przewodniczącym oddziału Białoruskiego Stowarzyszenia Narodowego w Białowieży. Otworzył szkołę białoruską, obejmując funkcję dyrektora. Prowadził działalność kulturalną. W 1944 r. ewakuował się wraz z Niemcami do III Rzeszy. Po zakończeniu wojny powrócił do Polski, wstępując do Wojska Polskiego. Mianowano go pułkownikiem. W 1947 r. został aresztowany. W 1954 r. wyszedł na wolność.

</doc>
<doc id="2692494" url="https://pl.wikipedia.org/wiki?curid=2692494" title="Buren Baya’er">
Buren Baya’er

Buren Baya’er, Bürin Bayar, ; mong. ᠪᠦᠷᠡᠨ ᠪᠠᠶᠠᠷ, Бүрэнбаяр; ur. 1960, zm. 19 września 2018) – chiński piosenkarz, autor tekstów i dziennikarz. Należał do etnicznej mniejszości mongolskiej zamieszkałej w chińskim Regionie Autonomicznym Mongolii Wewnętrznej. Śpiewał zarówno po mongolsku, jak też po chińsku (w dialekcie mandaryńskim).
Życiorys.
Buren Baya’er urodził się w roku 1960 w Mongolii Wewnętrznej.
Już od dziecka zdradzał talent muzyczny. Mając sześć lat dał się poznać jako utalentowany wokalista, śpiewając przy różnych okazjach dla lokalnej społeczności, lecz poważnie zajął się śpiewem znacznie później. W 1994 r. skomponował piosenkę „Jixiang sanbao” (chin. 吉祥三宝; ang. „Lucky Treasures”).
Niektóre media utrzymywały, że utwór ten jest plagiatem piosenki z francuskiego filmu Motylek („Le Papillon”) z 2002 roku w reżyserii Philippe Muyla. Podobieństwo miałoby polegać nie na melodii, lecz na treści tekstu – rozmowach między ojcem i córką. Buren Baya’er odpierał zarzuty twierdząc, że piosenka została skomponowana w 1994 roku. Natchnieniem były codzienne rozmowy z jego trzyletnią wówczas córką Normą. Dowodem ma być kaseta magnetofonowa nagrana w roku 1997 w nakładzie 500 egzemplarzy, która była rozpowszechniona przez Buren Baya’era na festiwalu muzyki ludowej we Francji w 1998 roku. Również sam Philippe Muyl miał przyznać, że nie widzi znaczącego podobieństwa między tymi dwoma utworami poza tym, że oba mają formę dialogu między dzieckiem i dorosłym.
Chór dziecięcy.
Buren Baya’er był także dyrektorem Chóru Dziecięcego z Hulun Buir, który prowadził wraz z żoną Wuriną, również piosenkarką. Mieli córkę Normę a także przybranego syna Uudama, który należy do tego chóru i jest popularnym w Chinach dziecięcym piosenkarzem. Oboje - Norma i Uudam - wydali już własne płyty CD.

</doc>
<doc id="2692514" url="https://pl.wikipedia.org/wiki?curid=2692514" title="Medalistki mistrzostw Polski seniorów w siedmioboju">
Medalistki mistrzostw Polski seniorów w siedmioboju

Medalistki mistrzostw Polski seniorów w siedmioboju – zdobywczynie medali seniorskich mistrzostw Polski w konkurencji siedmioboju.
Siedmiobój kobiet składa się z następujących konkurencji: bieg na 100 metrów przez płotki, skok wzwyż, pchnięcie kulą, bieg na 200 metrów (dzień 1), skok w dal, rzut oszczepem i bieg na 800 metrów (dzień 2). Zastąpił rozgrywany wcześniej pięciobój, który był rozgrywany podczas jednego dnia. Po raz pierwszy mistrzostwa Polski w siedmioboju odbyły się w 1979 w Zabrzu, w tym samym roku, w którym rozegrano ostatnie mistrzostwa w pięcioboju (w Poznaniu). Pierwszą w historii mistrzynią Polski została zawodniczka warszawskiej Gwardii Małgorzata Guzowska (później Nowak), która uzyskała wynik 5276 punktów.
Najwięcej medali mistrzostw Polski (po dziesięć) zdobyły Małgorzata Lisowska i Urszula Włodarczyk, która również wywalczyła najwięcej złotych medali (siedem).
Aktualny rekord mistrzostw Polski seniorów w siedmioboju wynosi 6494 punkty i został ustanowiony przez Kamilę Chudzik podczas mistrzostw w 2008 w Zielonej Górze.
Mistrzostwa w siedmioboju często są rozgrywane w innym miejscu i terminie, niż zasadnicze mistrzostwa Polski w danym roku.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 45 wieloboistek. Najwięcej medali – po 10 – wywalczyły Małgorzata Lisowska i Urszula Włodarczyk, a najwięcej złotych (7) – Urszula Włodarczyk. W tabeli kolorem wyróżniono zawodniczki, które wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2692716" url="https://pl.wikipedia.org/wiki?curid=2692716" title="Neustetten">
Neustetten

Niemcy:

</doc>
<doc id="2692720" url="https://pl.wikipedia.org/wiki?curid=2692720" title="Wiaczasłau Adamowicz (młodszy)">
Wiaczasłau Adamowicz (młodszy)

Wiaczasłau Adamowicz młodszy, biał. Вячаслаў Вячаслававіч Адамовіч (ur. w 1890 w rejonie Oszmiany, zm. po 1939) – białoruski działacz narodowo-kulturalny, publicysta i pisarz, antybolszewicki dowódca partyzancki.
Ukończył męskie gimnazjum w Kownie, a następnie kursy hydrotechniczne i agronomiczne w Petersburgu. W międzyczasie, w 1912 r., rozpoczął współpracę z pismem „Nasza Niwa”. Po wybuchu I wojny światowej został zmobilizowany do armii rosyjskiej. Awansował do stopnia podporucznika. Pod koniec 1917 r. zaangażował się w działalność białoruskiego ruchu narodowego. Prowadził agitację niepodległościową wśród żołnierzy 1 Drużyny Mińskiej i uczniów seminarium duchownego w Mińsku. Został członkiem Towarzystwa Pracowników Sztuki Białoruskiej. Śpiewał w Białoruskim Chórze Narodowym. Pisał artykuły do licznych pism białoruskich. Specjalizował się w pisaniu pieśni ludowych. Na początku 1920 r. prowadził kursy dla działaczy Białoruskiej Komisji Wojskowej, a następnie jako instruktor i oficer werbunkowy Komisji wyjechał na teren powiatów słuckiego i bobrujskiego, gdzie prowadził werbunek ochotników do oddziałów partyzanckich Białoruskiej Partii Chłopskiej „Zielony Dąb”.
Wiosną 1920 r. przeniósł się do Grodna. Prowadził konspiracyjną działalność antybolszewicką. Po zajęciu miasta przez Wojsko Polskie na początku października tego roku, zaczął wydawać gazetę „Biełaruskaje słowa” („Беларускае слова”). Jednocześnie stanął na czele miejscowej białoruskiej organizacji młodzieżowej. W listopadzie przybył do Łunińca, gdzie mieścił się sztab „Zielonego Dębu”. Stamtąd wkrótce ruszył na Słucczyznę, gdzie zorganizował białoruskie oddziały zbrojne. Brał udział w nieudanym powstaniu słuckim, po czym powrócił do Łunińca. Przyjął kryptonim „Ataman Dziergacz”. Organizował wypady zbrojne na pograniczne tereny Białorusi, zajęte przez bolszewików. Jesienią 1921 r. został na krótko internowany przez Polaków w obozie w Strzałkowie. Po wyjściu na wolność ponownie przyjechał do Łunińca. Doprowadził do konfliktu z Białymi Rosjanami, zwolennikami Borysa W. Sawinkowa, w wyniku którego doszło do strzelaniny i jego zranienia. W grudniu zamieszkał w Wilnie, gdzie był współorganizatorem zjazdu białoruskiego. W 1924 r. napisał książkę „Typy Palessia” („Тыпы Палесся”). Współpracował z redakcją gazety „Biełaruskaje słowa” („Беларускае Слова”). Był posądzany o współpracę z Sowietami. Pod koniec lutego 1926 r. brał udział w konferencji białoruskiej w Gdańsku. Nawiązał kontakty z rosyjskimi monarchistami. Pod koniec lat 30. został organistą w jednej z cerkwi w Gdańsku.
Linki zewnętrzne.
Biografia Wiaczasłaua Adamowicza młodszego (jęz. białoruski)

</doc>
<doc id="2692818" url="https://pl.wikipedia.org/wiki?curid=2692818" title="Bank Spółdzielczy w Skierniewicach">
Bank Spółdzielczy w Skierniewicach

Bank Spółdzielczy w Skierniewicach – bank spółdzielczy z siedzibą w Skierniewicach.
Powstał 6 października 1899 jako Skierniewickie Towarzystwo Pożyczkowo-Oszczędnościowe. Prezesem Zarządu jest Helena Nitkowska. Jest bankiem uniwersalnym. Posiada oddziały w Bolimowie, Głuchowie, Grodzisku Mazowieckim, Łodzi, Łowiczu, Łyszkowicach, Nowym Kawęczynie, Piotrkowie Trybunalskim, Płocku, Puszczy Mariańskiej, Skierniewicach (2 oddziały) i Żyrardowie. Jest zrzeszony w Banku Polskiej Spółdzielczości S.A.

</doc>
<doc id="2692874" url="https://pl.wikipedia.org/wiki?curid=2692874" title="James Kiplagat Magut">
James Kiplagat Magut



</doc>
<doc id="2692890" url="https://pl.wikipedia.org/wiki?curid=2692890" title="Pierwszy rząd Jean-Marca Ayraulta">
Pierwszy rząd Jean-Marca Ayraulta

Pierwszy rząd Jean-Marca Ayraulta – 35. rząd V Republiki Francuskiej funkcjonujący od maja 2012 do czerwca 2012. Funkcję prezydenta w tym okresie pełnił François Hollande. Zastąpił rząd François Fillona, a sam został zastąpiony przez drugi rząd dotychczasowego premiera. W skład gabinetu wchodzili przedstawiciele Partii Socjalistycznej, a także Europy Ekologii – Zielonych i Lewicowej Partii Radykalnej.
Centroprawicowy gabinet François Fillona ustąpił po objęciu urzędu prezydenta przez zwycięskiego socjalistę. 15 czerwca 2012 Jean-Marc Ayrault otrzymał nominację na urząd premiera. 21 czerwca 2012 powołano skład gabinetu. 18 czerwca 2012, po zwycięskich dla lewicy wyborach parlamentarnych do Zgromadzenia Narodowego XIV kadencji, premier podał się do dymisji (zgodnie z klasyczną procedurą powyborczą). Tego samego dnia otrzymał od prezydenta ponowną nominację z misją utworzenia drugiego gabinetu.

</doc>
<doc id="2692896" url="https://pl.wikipedia.org/wiki?curid=2692896" title="Mark Jamieson">
Mark Jamieson

Mark Jamieson (ur. 4 maja 1984 w Dandenong) – australijski kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Mark Jamieson odniósł w 2002 roku, kiedy zdobył dwa medale torowych mistrzostw świata juniorów: złoty w indywidualnym wyścigu na dochodzenie i srebrny w drużynie. W tej samej kategorii wiekowej na szosowych mistrzostwach świata był drugi w indywidualnej jeździe na czas. W 2005 roku wystąpił na mistrzostwach świata w Los Angeles, gdzie Australijczycy w składzie: Matthew Goss, Ashley Hutchinson, Stephen Wooldridge i Mark Jamieson wywalczyli brązowy medal w drużynowym wyścigu na dochodzenie. Na rozgrywanych rok później mistrzostwach świata w Bordeaux wspólnie Gossem, Wooldridge'em i Peterem Dawsonem zdobył w tej samej konkurencji złoty medal. W tym samym roku wraz z kolegami zdobył także srebrny medal podczas igrzysk Wspólnoty Narodów w Melbourne. Dwa lata później, na mistrzostwach świata w Manchesterze wraz z kolegami z reprezentacji zajął trzecie miejsce w drużynowym wyścigu na dochodzenie. W tej konkurencji Jamieson wystąpił również na igrzyskach olimpijskich w Pekinie, gdzie Australijczycy zajęli czwartą pozycję. W 2011 roku był czwarty w indywidualnej jeździe na czas podczas kolarskich mistrzostw Oceanii.

</doc>
<doc id="2692909" url="https://pl.wikipedia.org/wiki?curid=2692909" title="Nawrócenie Bawarów i Karantyjczyków">
Nawrócenie Bawarów i Karantyjczyków



</doc>
<doc id="2692913" url="https://pl.wikipedia.org/wiki?curid=2692913" title="Towarzystwo Opieki nad Oświęcimiem">
Towarzystwo Opieki nad Oświęcimiem

Towarzystwo Opieki nad Oświęcimiem – organizacja pozarządowa z siedzibą w Oświęcimiu, na terenie Państwowego Muzeum Auschwitz-Birkenau, powołana w 1983 r. przez byłych polskich więźniów politycznych KL Auschwitz. Posiada dziesięć oddziałów. Misją Towarzystwa jest opieka nad byłym nazistowskim obozem zagłady Auschwitz-Birkenau oraz działania zmierzające do utrwalenia pamięci o tym obozie i innych obozach, zakładanych w okupowanej Polsce przez nazistowskie Niemcy. Towarzystwo opiekuje się byłymi więźniami KL Auschwitz-Birkenau, prowadzi działalność oświatowo-popularyzatorską, współpracuje z Państwowym Muzeum Auschwitz-Birkenau. W „Biuletynie Towarzystwa Opieki nad Oświęcimiem” (pierwszy numer ukazał się w styczniu 1987 r.) publikowane są m.in. prace historyków Muzeum, np. :

</doc>
<doc id="2692918" url="https://pl.wikipedia.org/wiki?curid=2692918" title="Edmund Wąsik">
Edmund Wąsik

Edmund Wąsik (ur. 27 września 1883 w Raszowej, zm. 21 września 1946 w Katowicach) – kolejarz, polski działacz społeczny i związkowy, polityk, poseł na Sejm w II RP.
Życiorys.
Ukończył gimnazjum w Bytomiu, następnie szkołę kolejową we Wrocławiu.
W 1918 organizował związki zawodowe wśród kolejarzy na Górnym Śląsku. Organizował udział w plebiscycie i uczestniczył w III powstaniu śląskim. Był komendantem okręgowego kolejowego POW.
Pracował m.in. jako zawiadowca stacji, decernent dyrekcji (lata 20.) i radca kolei państwowej w Katowicach. Przez wiele lat był prezesem Związku Kolejarzy ZZP. Po wybuchu II wojny światowej - aresztowany i skierowany do pracy przymusowej w fabryce żarówek "Helios" w Zawodziu. W 1945 powierzono mu współorganizowanie katowickiej DOKP, gdzie pełnił funkcję zastępcy dyrektora. Jedną z decyzji było rozlepienie plakatów z hasłem "Kolejarze, stawiajcie się do pracy!". Był też prezesem rady nadzorczej kolejowej kasy oszczędności, konsumu kolejowego i innych jednostek kolejowych.
W 1935 został posłem IV kadencji (1935–1938) wybranym 62 019 głosami z okręgu nr 90 (powiaty: świętochłowicki, tarnogórski i lubliniecki).
Życie prywatne.
Był synem Edmunda i Katarzyny z Murłowskich. Ożenił się 24 listopada 1924 z Heleną z Masłowskch Jewasińską. Był ojcem Aleksandry Śląskiej. Po I wojnie światowej mieszkał w Katowicach.

</doc>
<doc id="2692936" url="https://pl.wikipedia.org/wiki?curid=2692936" title="Załoga wozu bojowego">
Załoga wozu bojowego

Załoga wozu bojowego (org. "Экипаж машины боевой") – radziecki film wojenny z 1983 roku w reż. Witalija Wasiliewskiego.
Opis fabuły.
Lato 1943 roku, front wschodni. As niemieckich pancerniaków nieustannie dokonuje brawurowych wypadów za radzieckie linie. Zadanie zniszczenia przeciwnika otrzymuje sierż. Mienszow, który wraz z załogą swojego czołgu próbuje bezskutecznie zwabić niemiecką maszynę w zasadzkę. W końcu Mienszykow wraz ze swoim wozem wyprawia się za niemieckie linie i przyjmuje zaproponowany mu przez Niemca pojedynek. Po pełnej brawurowych manewrów walce Mienszow unieszkodliwia w końcu niemiecki pojazd, którego dowódca ratując się ucieczką ginie na polu minowym.

</doc>
<doc id="2692947" url="https://pl.wikipedia.org/wiki?curid=2692947" title="Steinlach-Wiesaz">
Steinlach-Wiesaz



</doc>
<doc id="2692950" url="https://pl.wikipedia.org/wiki?curid=2692950" title="Wodnik Bydgoszcz">
Wodnik Bydgoszcz

Bydgoski Klub Sportowy „Wodnik” – polski klub sportów wodnych istniejący w latach 1934-1939 i 1945-1949 w Bydgoszczy. 
Historia.
Prezesem i założycielem klubu był redaktor "Dziennika Bydgoskiego" Stanisław Strąbski, od 1935 prezes Pomorskiego Okręgowego Związku Kajakowego w Bydgoszczy. Klub posiadał sekcje: pływacką i kajakową, organizował imprezy "Wpław przez Bydgoszcz", spływy kajakowe Brdą i inne wydarzenia sportowe. Z inicjatywy „Wodnika” zorganizowano w 1936 roku zawody o mistrzostwo Brdy na trasie Koronowo-Bydgoszcz. W 1937 stanęły w nich do współzawodnictwa 84 załogi z całego kraju. Z kolei w 1938 roku zorganizowano "Międzynarodowy Spływ Kajakowy Brdą z Jeziora Charzykowskiego do Bydgoszczy". Klub rozwijał zarówno kajakarstwo regatowe, jak i turystyczne. Początkowo klub użytkował hangar kajakowy przy ul. Spichlernej, a w 1937 roku na terenie przyległym do KS Pocztowego PW zbudowano własną przystań na Brdzie.
Reaktywowany po II wojnie światowej klub, w 1946 zajął w konkurencji zespołowej trzecie miejsce podczas Kajakowych Mistrzostw Polski. W 1947 liczył 70 członków. W 1949 podczas reorganizacji sportu na wzór sowiecki, klub rozwiązano i wcielono do Zrzeszenia Sportowego Związkowiec (rozwiązany w 1950 i wcielony do ZS „Kolejarz”), potem ZS Ogniwo i ZS Sparta, której kontynuacją na gruncie bydgoskim od 1955 był KS Gwiazda. W barwach Ogniwa Bydgoszcz w latach 1954-1955 startowała Daniela Walkowiak, olimpijka z Melbourne 1956, gdzie zajęła 6. miejsce w wyścigu jedynek (K-1) na 500 m.

</doc>
<doc id="2692953" url="https://pl.wikipedia.org/wiki?curid=2692953" title="FIS Cup w skokach narciarskich 2012/2013">
FIS Cup w skokach narciarskich 2012/2013

FIS Cup w skokach narciarskich sezon 2012/2013 – 8. edycja FIS Cupu, która rozpoczęła się 9 czerwca 2012 roku w rumuńskim Râșnovie, a zakończyła 24 marca 2013 roku w niemieckim Oberstdorfie. W sumie rozegranych zostało 21 konkursów, w tym 9 zawodów letnich i 12 zimowych.
Zawody w Râșnovie, które zainaugurowały rywalizację w cyklu FIS Cup w sezonie 2012/2013, były pierwszymi w historii oficjalnymi zawodami pucharowymi w skokach narciarskich rozgrywanymi pod egidą Międzynarodowej Federacji Narciarskiej, które miały miejsce w Rumunii. Zaplanowane na przełom listopada i grudnia zawody w Notodden zostały odwołane z powodu niesprzyjających warunków pogodowych. Kończące cykl zawody w Garmisch-Partenkirchen z powodu braku śniegu przeniesiono do Oberstdorfu.

</doc>
<doc id="2693004" url="https://pl.wikipedia.org/wiki?curid=2693004" title="Jan Wójcik (poseł)">
Jan Wójcik (poseł)

Jan Wójcik (ur. 10 lipca 1895 w Chrobrzu, zm. ?) – polski działacz społeczny, nauczyciel, samorządowiec, polityk, poseł na Sejm IV i V kadencji w II RP.
Życiorys.
Był synem Jakuba i Józefy z Domagałów. W okresie międzywojennym mieszkał w Busku. Ukończył seminarium nauczycielskie w Jędrzejowie i odbywał studia na wydziale nauk politycznych i społecznych Wolnej Wszechnicy Polskiej.
W latach 1916–1918 działał w Polskiej Organizacji Wojskowej na terenie powiatów pińczowskiego i jędrzejowskiego. W 1920 zgłosił się ochotniczo do Wojska Polskiego.
W latach 1918–1923 pracował jako nauczyciel. W okresie 1923–1935 był sekretarzem wydziału powiatowego w Busku-Zdroju. Pełnił funkcje: prezesa powiatowego Związku Straży Pożarnych, powiatowego Związku Młodzieży Wiejskiej, Ligi Obrony Powietrznej i Przeciwgazowej, Komitetu Kasy Oszczędnościowej i Pomocy Zimowej. 
W 1935 został posłem IV kadencji (1935–1938) wybranym z listy państwowej (reprezentował Bezpartyjny Blok Współpracy z Rządem) 42 536 głosami z okręgu nr 29 (powiaty: sandomierski i stopnicki). Ponownie został wybrany z listy Obozu Zjednoczenia Narodowego na posła V kadencji (1938–1939).

</doc>
<doc id="2693012" url="https://pl.wikipedia.org/wiki?curid=2693012" title="Jakub Henryk Zerneke">
Jakub Henryk Zerneke

Jakub Henryk Zerneke (; 18 listopada 1672 w Toruniu, 29 października 1741 w Gdańsku) – toruński naukowiec, kronikarz, historyk, burmistrz. Jakub Henryk Zerneke ogłosił, że Kopernik urodził się w domu położonym na rogu ulic: Starotoruńskiej i Piekar (dziś Kopernika 40).
Jego ojciec Jan zajmował się handlem. 30 maja 1683 roku przyjęto go do Gimnazjum Akademickiego. W 1703 roku uratował z płonącego ratusza wiele cennych dokumentów. Podczas tumultu toruńskiego miał zostać skazany na śmierć, lecz stawili się za nim wojewoda chełmiński oraz toruńscy jezuici. Pomimo tego musiał wyjechać z miasta.
Według legendy, Zerneke pracował przy Ulicy Żeglarskiej i aby była cisza, na drogi wysypywano słomę, a wozy kierowano na inne trasy.

</doc>
<doc id="2693024" url="https://pl.wikipedia.org/wiki?curid=2693024" title="Jakub Zernecke">
Jakub Zernecke



</doc>
<doc id="2693027" url="https://pl.wikipedia.org/wiki?curid=2693027" title="Międzynarodowa Konferencja Marksistowsko-Leninowskich Partii i Organizacji (maoistowska)">
Międzynarodowa Konferencja Marksistowsko-Leninowskich Partii i Organizacji (maoistowska)

Międzynarodowa Konferencja Marksistowsko-Leninowskich Partii i Organizacji – to grupa partii i organizacji, które odwołują się do myśli marksizmu-leninizmu-maoizmu. Jest ona organizowana przez Wspólną Grupę Koordynacyjną i spotyka się co dwa lub trzy lata.
Często nazywana jest: "Międzynarodowa Konferencja Marksistowsko-Leninowskich Partii i Organizacji (Newsletter International)", aby odróżnić się od hodżystowskiej organizacji o tej samej nazwie (Międzynarodowa Konferencja Marksistowsko-Leninowskich Partii i Organizacji (Jedność i Walka)). Do grupy nie należy Komunistyczna Partia Chin, uczestnicy konferencji odnoszą się negatywnie do współczesnej Chińskiej Republiki Ludowej.
Uczestnicy.
W konferencjach uczestniczą między innymi:

</doc>
<doc id="2693030" url="https://pl.wikipedia.org/wiki?curid=2693030" title="Międzynarodowa Konferencja Marksistowsko-Leninowskich Partii i Organizacji (Jedność i Walka)">
Międzynarodowa Konferencja Marksistowsko-Leninowskich Partii i Organizacji (Jedność i Walka)



</doc>
<doc id="2693060" url="https://pl.wikipedia.org/wiki?curid=2693060" title="Globulka dopochwowa">
Globulka dopochwowa



</doc>
<doc id="2693080" url="https://pl.wikipedia.org/wiki?curid=2693080" title="Olaf Pollack">
Olaf Pollack

Olaf Pollack (ur. 20 września 1973 w Räckelwitz) – niemiecki kolarz torowy i szosowy, mistrz olimpijski oraz dwukrotny medalista torowych mistrzostw świata.
Kariera.
Pierwszy sukces w karierze Olaf Pollack odniósł w 1990 roku, kiedy został wicemistrzem świata juniorów w drużynowym wyścigu na dochodzenie. Osiągnięcie to Niemcy z Pollackiem w składzie powtórzyli także rok później. Pierwszy medal w kategorii elite Niemiec zdobył w 1999 roku, kiedy na mistrzostwach świata w Berlinie wspólnie z Andreasem Kappesem był drugi w madisonie. W 2000 roku brał udział w igrzyskach olimpijskich w Sydney, gdzie wspólnie z Guido Fulstem, Robertem Bartko, Danielem Becke i Jensem Lehmannem wywalczył złoty medal w drużynowym wyścigu na dochodzenie, a w madisonie był szósty. Ponadto na mistrzostwach świata w Manchesterze w 2008 roku wraz z Rogerem Kluge zajął trzecie miejsce w madisonie. W tej konkurencji Pollack wystąpił również na igrzyskach olimpijskich w Pekinie, gdzie razem z Kluge był piąty. W 2009 roku w jego organizmie wykryto niedozwolone środki, wskutek czego został zawieszony przez Niemiecką Federację Kolarstwa. W 2009 roku zakończył karierę.

</doc>
<doc id="2693085" url="https://pl.wikipedia.org/wiki?curid=2693085" title="Medal Lotniczy (Francja)">
Medal Lotniczy (Francja)

Medal Lotniczy () – francuskie odznaczenie wojskowe i cywilne dla osób zasłużonych dla lotnictwa.
Historia.
Tuż przed wybuchem II wojny światowej w Ministerstwie Lotnictwa rozważano ustanowienie odznaczenia państwowego dla wyróżnienia osób zasłużonych dla lotnictwa, lecz z uwagi na wybuch wojny do realizacji tego przedsięwzięcia nie doszło.
Po zakończeniu wojny powrócono do pomysłu utworzenia odznaczenia i dekretem z dnia 14 lutego 1945 roku ustanowiono odznaczenie, które otrzymało nazwę "Médaille de l'Aéronautique" (pol. Medal Lotniczy), który miał być nadawany za zasługi dla lotnictwa wojskowego i cywilnego, jak również dla osób zasłużonych dla przemysłu lotniczego.
Statut medalu ostatecznie został ustanowiony dekretem z dnia 16 maja 1949 roku, w którym to ostatecznie ustalono sposób i tryb nadawania medalu. W kolejnych dekretach z 9 września 1950, 6 lipca 1951 i 30 stycznia 1962 roku dokonano jeszcze poprawek w statucie, lecz dotyczyły one w zasadzie tylko składu rady przyznające medal.
Zasady nadawania.
Medal zgodnie ze statutem jest nadawany przez radę medalu osoba, które wyróżniły się w działalności na rzecz rozwoju lotnictwa i przemysłu lotniczego, a w szczególności osoby które:
Medal może być nadawany także cudzoziemcom.
Medal nadawany jest przez radę i w ciągu roku może ona nadać 275 medali. Medal są wręczane dwa razy w roku: 1 stycznia i 14 lipca.
Do dnia 1 stycznia 2003 roku nadano około 18 tys. tych medali.
Opis odznaki.
Odznaka odznaczenia wykonana jest ze pozłacanego brązu i ma postać prostokątnej tarczy o wysokości 33 mm i szerokości 27 mm.
Na awersie, który pokryty jest czerwona emalią w środkowej części znajduje się głowa kobiety w czapce frygijskiej, będąca symbolem Francji a pod nią napis "HONNEUR ET PATRIE" (pol. Honor i Ojczyzna). Głowa kobiety i napis oraz krawędzie medalu są pozłacane.
Na rewersie znajduje się napis "MÉDAILLE DE L’AÉRONAUTIQUE 1945" (pol. Medal Lotniczy 1945).
Medal zawieszony jest na wstążce o szer. 38 mm koloru niebieskiego. Na baretce odznaczenia dodatkowo znajduje się miniaturka francuskiej odznaki lotniczej.

</doc>
<doc id="2693087" url="https://pl.wikipedia.org/wiki?curid=2693087" title="Egzekucja na Szwedzkich Górach">
Egzekucja na Szwedzkich Górach

Egzekucja na Szwedzkich Górach – masowy mord na obywatelach polskich dokonany przez okupantów niemieckich na tzw. Szwedzkich Górach pod Warszawą (obecnie część dzielnicy Bemowo). 6 stycznia 1940 zostało tam rozstrzelanych 96 osób. Większość szczegółów tej zbrodni nadal pozostaje owiana tajemnicą.
Zbrodnia w Święto Trzech Króli.
Historycy nie zdołali ustalić zbyt wielu informacji na temat przebiegu egzekucji oraz tożsamości ofiar. Podczas prac ekshumacyjnych, które przeprowadzono na Szwedzkich Górach w 1947 roku, odnaleziono zbiorową mogiłę kryjącą 96 ciał (w tym jednej kobiety). Według informacji uzyskanych od miejscowej ludności Niemcy mieli dokonać mordu w dniu 6 stycznia 1940 (w dzień Święta Trzech Króli) – a więc 10 dni po głośnej zbrodni w Wawrze. Oznaczałoby to, że egzekucja na Szwedzkich Górach była jedną z najwcześniejszych zbrodni okupanta w okolicach Warszawy.
Do dziś nie wiadomo kim były ofiary ani skąd je przywieziono. Na podstawie dokumentów odnalezionych przy zwłokach udało się ustalić tożsamość zaledwie trzech zamordowanych. Byli to: Władysław Guteszust, Marian Gutowski (Sutowski) oraz Kazimierz Makowski.
Po wojnie.
W dniach 31 marca – 3 kwietnia 1947 pracownicy Polskiego Czerwonego Krzyża prowadzili prace ekshumacyjne na Szwedzkich Górach. Odnalezione zwłoki wydobyto ze zbiorowej mogiły i pogrzebano na cmentarzu w Palmirach, gdzie obecnie spoczywają wraz ze szczątkami ponad 2000 ofiar niemieckiego terroru, odnalezionymi po wojnie w pozostałych miejscach kaźni nieopodal Warszawy.

</doc>
<doc id="2693089" url="https://pl.wikipedia.org/wiki?curid=2693089" title="Egzekucja w Lesie Sękocińskim">
Egzekucja w Lesie Sękocińskim

Egzekucja w Lesie Sękocińskim – masowa egzekucja więźniów Pawiaka przeprowadzona przez okupantów niemieckich w Lesie Sękocińskim koło Magdalenki. W nocy z 27 na 28 maja 1942 funkcjonariusze SS rozstrzelali tam 223 osoby – w większości członków ruchu oporu oraz przedstawicieli polskiej inteligencji. Najprawdopodobniej nie była to jedyna egzekucja przeprowadzona w tym miejscu przez niemiecki aparat bezpieczeństwa.
Geneza.
W nazistowskich planach ujarzmienia narodu polskiego Warszawa zajmowała miejsce szczególne. Mimo iż w Generalnym Gubernatorstwie dawną stolicę Polski zdegradowano do roli miasta prowincjonalnego, Warszawa pozostawała nadal centrum polskiego życia politycznego, intelektualnego i kulturalnego. Stanowiła także siedzibę władz Polskiego Państwa Podziemnego oraz miejsce funkcjonowania szczególnie silnych i dobrze zorganizowanych struktur ruchu oporu. Generalny gubernator Hans Frank, urzędujący w Krakowie, zapisał w swoim dzienniku pod datą 14 grudnia 1943: „gdybyśmy nie mieli Warszawy w Generalnym Gubernatorstwie, to nie mielibyśmy 4/5 trudności, z którymi musimy walczyć. Warszawa jest i pozostanie ogniskiem zamętu, punktem, z którego rozprzestrzenia się niepokój w tym kraju”.
Od pierwszych dni okupacji Niemcy stosowali brutalny terror wobec ludności Warszawy, wymierzony w pierwszym rzędzie w przedstawicieli polskich elit politycznych i intelektualnych, społeczność żydowską oraz osoby w jakikolwiek sposób powiązane z ruchem oporu. Warszawskie więzienia i areszty – Pawiak, areszt śledczy przy ul. Daniłowiczowskiej, więzienie mokotowskie, piwnice siedziby Sipo w Alei Szucha – zapełniły się aresztowanymi. Codziennością stały się uliczne łapanki, deportacje do obozów koncentracyjnych i zbiorowe egzekucje. Szczególne nasilenie represji miało miejsce w pierwszych miesiącach okupacji, gdy Niemcy przystąpili do eksterminacji tzw. polskiej warstwy przywódczej. Kilka tysięcy Polaków i Żydów straciło wówczas życie w egzekucjach przeprowadzanych w ogrodach sejmowych przy ul. Wiejskiej, Szwedzkich Górach na terenie Bemowa, Lesie Kabackim, a przede wszystkim – na „polanie śmierci” w Palmirach.
Po ostatecznym zakończeniu tzw. Akcji AB (początek 1941 roku) liczba egzekucji wyraźnie spadła. Eksterminacja bezpośrednia została częściowo zastąpiona masowymi wywózkami do obozów koncentracyjnych. W lipcu 1941 roku Niemcy zaprzestali także przeprowadzania egzekucji w Palmirach, gdyż dokonywane tam zbrodnie przestały stanowić jakąkolwiek tajemnicę dla polskiej ludności. Nie oznacza to jednak, że okupanci całkowicie zrezygnowali z likwidacji polskich więźniów politycznych. Gestapo zaczęło odtąd poszukiwać nowych lokalizacji w podwarszawskich lasach, które mogłyby posłużyć jako miejsca tajnych egzekucji. Jednym z takich miejsc stał się Las Sękociński koło Magdalenki.
Egzekucja w nocy z 27 na 28 maja 1942.
Osiedle Magdalenka leży w odległości ok. 16 kilometrów od Warszawy, nieopodal szosy Warszawa-Grójec. W okresie okupacji wchodziło ono w skład powiatu grójeckiego, podczas gdy okoliczne lasy należały do nadleśnictwa w Sękocinie. 26 maja 1942 roku dwóch oficerów niemieckiej służby bezpieczeństwa dokonało oględzin lasów w pobliżu Magdalenki. Pracownicy polskiej służby leśnej zostali poinformowani, że przez pewien czas będą one niedostępne ze względu na rzekomo zaplanowane w tym rejonie ćwiczenia wojskowe. Miejscowej ludności również zakazano wstępu do lasu. Następnego dnia w Lesie Sękocińskim pojawił się oddział Wehrmachtu. W odległości kilkuset metrów od osiedla, nieopodal duktu leśnego biegnącego z Magdalenki do Lesznowoli, żołnierze wykopali trzy doły o wymiarach: 13,4 na 3 metra; 5,7 na 3,3 metra i 6 na 3,1 metra. Groby wykopano w minimalnej odległości od siebie, w przedłużeniu jeden obok drugiego.
Tego samego dnia na Pawiaku sporządzono listę skazańców. 220 więźniów zgromadzono na oddziale V, podczas gdy 22 więźniarki z „Serbii” umieszczono w więziennej kaplicy. W ulewną noc z 27 na 28 maja Niemcy przystąpili do formowania transportu. W wielkim pośpiechu, przy akompaniamencie krzyków i bicia, skazańców wyprowadzano z cel na korytarz, a następnie ładowano do oczekujących na podwórzu samochodów ciężarowych („bud”). Więźniom nie pozwolono ubrać się ani zabrać osobistych rzeczy i jedzenia na drogę. Nie wydano im także depozytów. W tych okolicznościach więźniowie Pawiaka szybko zorientowali się, że nie będzie to „zwykły” transport do obozu koncentracyjnego.
Egzekucja w Lesie Sękocińskim rozpoczęła się 28 maja ok. godziny 3:00 i trwała mniej więcej do godziny 14:00. Mieszkańcy Magdalenki oraz pobliskich wsi Lesznowola i Łazy słyszeli wówczas dochodzące z lasu odgłosy strzałów. W międzyczasie gestapowskie „budy” kilkukrotnie wyjeżdżały i powracały na Pawiak po kolejne partie skazańców. Jako ostatnie wywieziono na śmierć przetrzymywane w kaplicy kobiety – m.in. 70-letnią Mariannę Wawer oraz obłożnie chore Janinę Górską i Janinę Kardej-Zamajską (zabrane na noszach z więziennego szpitala). W skład plutonu egzekucyjnego weszli niemieccy i ukraińscy wachmani z załogi Pawiaka. Wyniki przeprowadzonej w 1946 roku ekshumacji wskazywały, że skazańców mordowano strzałami w pierś lub tył głowy nad krawędziami otwartych grobów. Prawdopodobnie część rannych zakopano żywcem. Niektórym kobietom przewiązano oczy opaskami. Zeznania świadków wskazywały, że egzekucja miała bardzo brutalny przebieg – widziano, jak po jej zakończeniu strażnicy z Pawiaka obmywali zbryzgane krwią buty. Z informacji, które więźniowie Pawiaka uzyskali od ukraińskich wachmanów wynikało, że przed śmiercią grupka skazańców z majorem Romanem Kukiełło na czele rzuciła się z gołymi pięściami na uzbrojonych w broń maszynową katów. Mieszkańcy okolic Magdalenki wspominali z kolei, że po rozstrzelaniu ostatnich skazańców pluton egzekucyjny odjeżdżał z miejsca kaźni ze śpiewem na ustach.
Przez pewien czas miejsce egzekucji podlegało uważnej obserwacji ze strony nieznanych osobników, prawdopodobnie agentów Gestapo. W ostatnich miesiącach 1942 roku (październik-grudzień) niektóre rodziny zamordowanych otrzymały z niemieckiej policji urzędowe zawiadomienia o śmierci swoich bliskich. Jako datę zgonu podawano w nich 28 maja 1942, zatajono jednakże jego przyczynę. Niemcom nie udało się jednak zachować zbrodni w tajemnicy. Natychmiast po odjeździe plutonu egzekucyjnego leśniczy Franciszek Stankiewicz odnalazł miejsce kaźni, które prymitywnie zamaskowano gałęziami brzozowymi, powtykanymi wprost w świeżo wykopaną ziemię. Inny pracownik służby leśnej, Wacław Lesicki, odgrzebał jedną z mogił i upewnił się, że kryje ona ciała ofiar egzekucji. Ponadto kilka dni później wiejskie dzieci zmierzające do kościoła w Magdalence znalazły koło duktu leśnego części ludzkiego ciała, m.in. rękę zawieszoną na krzaku. W rezultacie już 16 czerwca 1942 w konspiracyjnej „Informacji Bieżącej” (nr 22/47) zamieszczono dość szczegółową informację nt. egzekucji w Lesie Sękocińskim. Opublikowano wówczas m.in. niepełną listę rozstrzelanych, uzyskaną z konspiracyjnej komórki na Pawiaku.
Ofiary.
W nocy z 27 na 28 maja 1942 w Lesie Sękocińskim rozstrzelano 223 więźniów Pawiaka – w tym 201 mężczyzn i 22 kobiety. W gronie ofiar znaleźli się przede wszystkim członkowie rozmaitych organizacji i ugrupowań konspiracyjnych oraz przedstawiciele polskiej inteligencji. Rozstrzelano także ok. 9-10 polskich strażników z załogi Pawiaka, aresztowanych wcześniej za współpracę z ruchem oporu. Ponadto w gronie zamordowanych znalazło się 15 więźniarek z obozu koncentracyjnego FKL Ravensbrück, które przywieziono do Warszawy w styczniu i kwietniu 1942 roku.
W Lesie Sękocińskim zginęli m.in.:
W gronie ofiar znalazła się także: grupa urzędników i techników z elektrowni na Powiślu, członków tamtejszej komórki konspiracyjnej (m.in. Jan Buniewicz i Bolesław Skrzypczyński); grupa pracowników urzędu telekomunikacyjnego przy ul. Poznańskiej, aresztowanych za przejmowanie pisemnych donosów do Gestapo (m.in. Feliks Bieńkowski); grupa urzędników Ubezpieczalni Społecznej przy ul. Smulikowskiego, aresztowanych za kolportaż prasy konspiracyjnej (Teodor Adolf, Wacław Goliasz, Henryk Jastrzębski, Jan Kleciński, Kazimierz Krasnodębski) oraz grupa pracowników Warsztatów Mechanicznych Fabryki Tytoniowej – członków tamtejszej komórki ZWZ, których aresztowano za ukrywanie broni (m.in. Józef Golański, Roman Gutowski, Franciszek Szajer). Ponadto w Magdalence zamordowano kilku oficerów pułku ZWZ „Madagaskar-Garłuch”, aresztowanych podczas odprawy we Włochach w dniu 1 lutego 1942 (Stanisław Chmielewski, Józef Dzimiszkiewicz, Władysław Faszowicz, Kazimierz Lang, Edwin Szulc).
Pozostałe egzekucje w Lesie Sękocińskim.
Kaźń w nocy z 27 na 28 maja 1942 prawdopodobnie nie była jedyną egzekucją przeprowadzoną przez Niemców w Lesie Sękocińskim. Z zeznań wspomnianego już leśniczego Franciszka Stankiewicza wynika bowiem, że w okolicach Magdalenki regularnie rozstrzeliwano niewielkie grupy skazańców (od 3 do 10 osób) lub pojedyncze osoby. W pięciu lub siedmiu przypadkach Stankiewicz miał odnaleźć ciała zamordowanych (jednego zidentyfikował jako pisarza z gminy Piastów), noszące zazwyczaj wyraźne ślady skucia. Historykom nie udało się jednak uzyskać bliższych informacji na temat przebiegu tych egzekucji oraz tożsamości ofiar. Władysław Bartoszewski podejrzewał, że Niemcy rozstrzeliwali tam więźniów politycznych spoza Warszawy. Nie udało się potwierdzić uzyskanych przez wywiad ZWZ informacji, jakoby wiosną 1942 roku zamordowano w Lesie Sękocińskim ok. 200 więźniów z więzienia mokotowskiego i aresztu przy ul. Daniłłowiczowskiej.
Po wojnie.
W dniach 1–8 lipca 1946 w Lesie Sękocińskim prowadzone były prace ekshumacyjne. Odbyły się one w obecności przedstawicieli Polskiego Czerwonego Krzyża i Głównej Komisji Badania Zbrodni Niemieckich w Polsce, a także z udziałem profesora Wiktora Grzywo-Dąbrowskiego (lekarza medycyny sądowej) i rodzin zamordowanych. Z dwóch mogił wydobyto wówczas ciała 178 mężczyzn, podczas gdy w trzecim grobie odnaleziono zwłoki 23 mężczyzn i 22 kobiet. Część ciał zidentyfikowano dzięki znalezionym przy nich kartkom pocztowym i kwitom z więziennego depozytu, inne rozpoznali obecni przy ekshumacji członkowie rodzin. Nazwiska niektórych ofiar udało się również ustalić na podstawie listy opublikowanej w 1942 roku oraz zeznań i relacji byłych więźniów Pawiaka. Łącznie ustalono tożsamość ok. 200 ofiar egzekucji w Lesie Sękocińskim.
Po zakończeniu ekshumacji ciała zamordowanych pochowano na cmentarzu parafii w Magdalence, zlokalizowanym w Łazach. Kilka rozpoznanych zwłok zostało przewiezionych przez rodziny do Warszawy i pogrzebanych na tamtejszych cmentarzach. W 1964 roku na miejscu straceń odsłonięto pomnik. 
Odpowiedzialność sprawców.
Odpowiedzialność za działania prowadzone przez SS i policję niemiecką w Warszawie wiosną 1942 roku – a więc również za zbrodnię w Magdalence – spada w pierwszym rzędzie na gubernatora dystryktu warszawskiego, Ludwiga Fischera, oraz ówczesnego Dowódcę SS i Policji w dystrykcie warszawskim – SS-Oberführera Ferdinanda von Sammern-Frankenegga. 3 marca 1947 roku Ludwig Fischer został skazany wyrokiem Najwyższego Trybunału Narodowego na karę śmierci. Wyrok wykonano. Ferdinand von Sammern-Frankenegg zginął w 1944 roku podczas potyczki z jugosłowiańskimi partyzantami.
W rzeczywistości rolę "spiritus movens" dla wszystkich działań terrorystycznych i eksterminacyjnych prowadzonych wobec polskiej i żydowskiej ludności Warszawy pełnił podległy im SS-Standartenführer Ludwig Hahn – komendant niemieckiej policji bezpieczeństwa i służby bezpieczeństwa w Warszawie (KdS) w latach 1941–1944. Po wojnie Hahn przez wiele lat mieszkał w Hamburgu pod swoim prawdziwym nazwiskiem. Przed sądem stanął dopiero w 1972 roku i po trwającym rok procesie skazany został na karę 12 lat pozbawienia wolności. W procesie rewizyjnym hamburski sąd przysięgłych podwyższył karę na dożywotnie pozbawienie wolności (1975). Hahn wyszedł jednak na wolność w 1983 roku i zmarł trzy lata później.

</doc>
<doc id="2693091" url="https://pl.wikipedia.org/wiki?curid=2693091" title="Egzekucje w Lesie Kabackim">
Egzekucje w Lesie Kabackim

Egzekucje w Lesie Kabackim – zbiorowe egzekucje przeprowadzane przez okupantów niemieckich w Lesie Kabackim pod Warszawą. W latach 1939–1944 funkcjonariusze SS i policji niemieckiej rozstrzelali tam co najmniej kilkaset osób. Las Kabacki był prawdopodobnie jedynym miejscem kaźni w obrębie tzw. „warszawskiego pierścienia śmierci”, gdzie Niemcy przeprowadzali egzekucje przez niemal cały okres okupacji.
Geneza.
W nazistowskich planach ujarzmienia narodu polskiego Warszawa zajmowała miejsce szczególne. Mimo iż w Generalnym Gubernatorstwie stolicę Polski zdegradowano do roli miasta prowincjonalnego, Warszawa pozostawała nadal centrum polskiego życia politycznego, intelektualnego i kulturalnego. Stanowiła także siedzibę władz Polskiego Państwa Podziemnego oraz miejsce funkcjonowania szczególnie silnych i dobrze zorganizowanych struktur ruchu oporu. Generalny gubernator Hans Frank zapisał w swoim dzienniku pod datą 14 grudnia 1943: „gdybyśmy nie mieli Warszawy w Generalnym Gubernatorstwie, to nie mielibyśmy 4/5 trudności, z którymi musimy walczyć. Warszawa jest i pozostanie ogniskiem zamętu, punktem, z którego rozprzestrzenia się niepokój w tym kraju”.
Od pierwszych dni okupacji Niemcy stosowali brutalny terror wobec ludności Warszawy, wymierzony w pierwszym rzędzie w przedstawicieli polskich elit politycznych i intelektualnych, społeczność żydowską oraz osoby w jakikolwiek sposób powiązane z ruchem oporu. Warszawskie więzienia i areszty – Pawiak, areszt śledczy przy ul. Daniłowiczowskiej, więzienie mokotowskie, piwnice siedziby Sipo w Alei Szucha – zapełniły się aresztowanymi. Codziennością stały się uliczne łapanki, deportacje do obozów koncentracyjnych i zbiorowe mordy. Egzekucje więźniów politycznych z Warszawy Niemcy przeprowadzali zazwyczaj w tajemnicy, w okolicach niedostępnych dla osób postronnych. Jednym z miejsc kaźni stał się Las Kabacki, gdzie polscy więźniowie polityczni byli rozstrzeliwani w zasadzie przez cały okres okupacji.
Kaźń zimą 1939/1940.
W początkowym okresie okupacji niemiecki terror wymierzony był przede wszystkim w przedstawicieli tzw. polskiej warstwy przywódczej. Nazistowscy przywódcy wierzyli bowiem, że eksterminacja polskich elit pozwoli zniszczyć polską tożsamość narodową i przekształcić polskie społeczeństwo w bierną amorficzną masę, służącą w najlepszym razie jako niewykwalifikowana siła robocza dla III Rzeszy. Już 1 października 1939, w ślad za regularnymi oddziałami Wehrmachtu, do Warszawy wkroczyła tzw. Einsatzgruppe IV (dowódca: SS-Brigadeführer Lothar Beutel) – specjalna grupa operacyjna (Einsatzgruppen) niemieckiej policji bezpieczeństwa i służby bezpieczeństwa, której zadaniem było „zwalczanie wszystkich wrogich Rzeszy i Niemcom elementów na tyłach walczących wojsk” oraz „ujęcie osób niepewnych pod względem politycznym”, zwłaszcza tych, których nazwiska figurowały w tzw. Sonderfahndungsbuch Polen. Funkcjonariusze Einsatzgruppe IV niezwłocznie rozpoczęli masowe aresztowania i rewizje, których ofiarą padali przede wszystkim przedstawiciele inteligencji. Między innymi w dniu 8 października 1939 aresztowano 354 warszawskich księży katolickich i nauczycieli, gdyż władze okupacyjne uznały, że ze względu na postawę „pełną polskiego szowinizmu” stanowią oni dla Niemców „olbrzymie zagrożenie”. Zatrzymanych przedstawicieli „polskiej warstwy przywódczej” zazwyczaj deportowano do obozów koncentracyjnych lub rozstrzeliwano na miejscu. W tym okresie potajemne egzekucje mieszkańców Warszawy odbywały się przede wszystkim na tyłach gmachu Sejmu RP przy ul. Wiejskiej (w tzw. ogrodach sejmowych), a następnie na „polanie śmierci” w Palmirach. To ostatnie miejsce stało się wkrótce jednym z symboli martyrologii inteligencji polskiej w okresie II wojny światowej.
Zimą przełomu 1939/1940 (w grudniu lub styczniu) miała również miejsce pierwsza masowa egzekucja na terenie Lasu Kabackiego. Jej świadkiem był gajowy Stanisław Cieślak, który odnotował, że skazańców przywieziono na miejsce kaźni ośmioma samochodami ciężarowymi. Każda z ciężarówek przewoziła średnio ok. 25 osób stąd świadek ocenił, że w Lesie Kabackim rozstrzelano tego dnia ok. 200 osób. Po zakończeniu okupacji nie udało się jednak odnaleźć masowego grobu, gdyż gajowy Cieślak, który mógł wskazać jego lokalizację, nie przeżył wojny. Z tego względu wciąż nie są znane bliższe okoliczności tej zbrodni.
Egzekucje w latach 1941–1943.
W lipcu 1941 Niemcy zaprzestali przeprowadzania egzekucji w Palmirach, gdyż dokonywane tam zbrodnie przestały stanowić jakąkolwiek tajemnicę dla polskiej ludności. Eksterminacja bezpośrednia została wówczas częściowo zastąpiona masowymi wywózkami do obozów koncentracyjnych. Nie oznacza to jednak, że okupanci całkowicie zrezygnowali z likwidacji polskich więźniów politycznych. Gestapo zaczęło odtąd poszukiwać nowych lokalizacji w podwarszawskich lasach, które mogłyby posłużyć jako miejsca tajnych egzekucji. Jednym z takich miejsc stał się ponownie Las Kabacki. Podczas prac ekshumacyjnych prowadzonych tam jesienią 1946 roku odnaleziono pięć zbiorowych mogił, z których wydobyto szczątki 110 osób zamordowanych przez Niemców w latach 1941–1943.
Z prawdopodobnie najstarszej mogiły wydobyto ciała 19 mężczyzn, z czego dziesięciu udało się zidentyfikować dzięki odnalezionym przy zwłokach dokumentom. Z zeznań złożonych przez gajowych Władysława Żaronia i Stefana Rucińskiego wynikało, że w mogile zostały pogrzebane ofiary egzekucji przeprowadzonej przez Niemców we wrześniu lub październiku 1941 (a więc już po zakończeniu akcji eksterminacyjnej w Palmirach). W gronie zamordowanych znajdowali się zarówno Polacy, jak i Żydzi.
Największy grób znajdował się w odległości stu kilkudziesięciu metrów od leśnej drogi prowadzącej z Dąbrówki do Moczydła. Spoczywały w nim zwłoki 46 mężczyzn i jednej kobiety rozstrzelanych przez Niemców w dniu 4 czerwca 1942 (w święto Bożego Ciała). Na temat owej egzekucji udało się uzyskać stosunkowo najwięcej informacji. Z zeznań złożonych po wojnie przez pracowników polskiej służby leśnej oraz mieszkańców okolicznych wsi wynikało, że mogiła została wykopana przez żołnierzy Wehrmachtu na dzień przed egzekucją. Po zakończeniu kaźni leśniczy Romuald Zakrzewski (żołnierz AK ps. „Wiktor”) wraz z gajowym Władysławem Kabańskim oraz zamieszkałymi w pobliżu pracownikami służby leśnej (Henryk Cieślak, Jan Fedorowicz, Szczepan Fedorowicz, Karol Kiełkowski, Czesław Filipin) odnalazł grób, który Niemcy zamaskowali darnią i sztucznie sadzonymi drzewkami. Leśniczy wraz ze swoimi współpracownikami potajemnie odkopał mogiłę i dotarł do pierwszej warstwy ciał (leżącej na głębokości ok. 2,5 metra). Świadkowie ocenili wówczas, że skazańcy byli rozstrzeliwani nad krawędzią otwartego grobu, gdyż zwłoki były tak splątane, że niemożliwe było ich wydobycie. W pobliżu miejsca kaźni pracownicy służby leśnej znaleźli również strzępy niemieckich czasopism, w tym oficjalnych organów prasowych SS. Po wojnie dzięki odnalezionym przy zwłokach zapiskom oraz kwitom z więziennego depozytu zidentyfikowano 10 ofiar (w tym jedyną kobietę – Józefę Bielenia). Wszyscy zamordowani byli więźniami Pawiaka.
W trzeciej mogile znajdowały się zwłoki 10 mężczyzn – prawdopodobnie więźniów Pawiaka – rozstrzelanych 7 maja lub 18 lipca 1943 roku. Zgodnie z zeznaniami świadków należały one do ofiar egzekucji odwetowej, przeprowadzonej po zabójstwie aspiranta policji granatowej w Tłuszczu. Skazańcy mieli zostać rozstrzelani przez pluton egzekucyjny złożony z granatowych policjantów pod komendą Hauptmanna Zielschera z niemieckiej Ordnungspolizei. Do zakopania zwłok policjanci zmusili miejscowych chłopów, którym w zamian pozwolono zabrać ubrania należące do zamordowanych.
Z czwartego grobu wydobyto zwłoki 20 mężczyzn rozstrzelanych 14 maja lub 28 sierpnia 1943 roku. Również i w tym wypadku do zakopania ciał zmuszono mieszkańców okolicznych wsi. Nie udało się zidentyfikować żadnej z ofiar, nie wiadomo także skąd zostały one przywiezione na miejsce kaźni. Istnieją jedynie przypuszczenia, iż mógł to być transport z Sochaczewa.
W piątej mogile spoczywały szczątki 14 mężczyzn rozstrzelanych 28 lipca lub 28 września 1943 roku. Odnalezione zwłoki nosiły ślady rewizji (powywracane kieszenie). Nie udało się zidentyfikować żadnej z ofiar, nie jest także pewnym skąd zostały one przywiezione na miejsce kaźni. Według jednej wersji skazańców przywieziono z Grodziska Mazowieckiego. Inne źródła wskazują jednak, że mogli być oni więźniami Pawiaka.
Egzekucje niepotwierdzone.
Podczas okupacji w źródłach konspiracyjnych kilkukrotnie pojawiały się informacje o rozstrzeliwaniu większych grup skazańców na terenie Lasu Kabackiego. Po wojnie nie udało się jednak odnaleźć grobów kryjących ofiary owych domniemanych egzekucji. Nie znaleziono również bezpośrednich świadków zbrodni.
Gdyby informacje o powyższych egzekucjach okazały się prawdziwe, liczba osób straconych przez Niemców w Lesie Kabackim wzrosłaby do ok. 1000.
Po wojnie.
W dniach 20 września – 5 października 1946 w Lesie Kabackim prowadzone były prace ekshumacyjne, w których brali udział przedstawiciele Polskiego Czerwonego Krzyża i Głównej Komisji Badania Zbrodni Niemieckich w Polsce. Udało się wówczas odnaleźć jedynie te groby, których lokalizacja została wskazana przez pracowników polskiej służby leśnej lub mieszkańców okolicznych wsi. Z pięciu zbiorowych mogił wydobyto 110 zwłok. W lesie odnaleziono także szczątki 21 osób – w tym dwóch kobiet – które zginęły w egzekucjach indywidualnych (m.in. w trakcie powstania warszawskiego).
Część zwłok ekshumowanych w Lesie Kabackim pogrzebano na terenie lasu, a część na cmentarzu parafialnym w Pyrach. Ofiary egzekucji upamiętniają dwie piaskowcowe tablice projektu Karola Tchorka. Pierwsza znajduje się w pobliżu ul. Rybałtów (przy leśnym dukcie na północnym skraju lasu), druga – na przedłużeniu ul. Tukana w pobliżu ul. Moczydłowskiej (przy leśnej drodze prowadzącej z Dąbrówki do Moczydła).

</doc>
<doc id="2693092" url="https://pl.wikipedia.org/wiki?curid=2693092" title="Egzekucje w Laskach pod Warszawą">
Egzekucje w Laskach pod Warszawą

Egzekucje w Laskach pod Warszawą – zbiorowe egzekucje przeprowadzane przez okupantów niemieckich w okolicach wsi Laski na obrzeżach Puszczy Kampinoskiej. W latach 1942–1943 funkcjonariusze SS i policji niemieckiej rozstrzelali tam 155 osób – w większości pochodzenia żydowskiego.
Geneza.
W nazistowskich planach ujarzmienia narodu polskiego Warszawa zajmowała miejsce szczególne. Mimo iż w Generalnym Gubernatorstwie dawną stolicę Polski zdegradowano do roli miasta prowincjonalnego, Warszawa pozostawała nadal centrum polskiego życia politycznego, intelektualnego i kulturalnego. Stanowiła także siedzibę władz Polskiego Państwa Podziemnego oraz miejsce funkcjonowania szczególnie silnych i dobrze zorganizowanych struktur ruchu oporu. Generalny gubernator Hans Frank zapisał w swoim dzienniku pod datą 14 grudnia 1943: „gdybyśmy nie mieli Warszawy w Generalnym Gubernatorstwie, to nie mielibyśmy 4/5 trudności, z którymi musimy walczyć. Warszawa jest i pozostanie ogniskiem zamętu, punktem, z którego rozprzestrzenia się niepokój w tym kraju”.
Od pierwszych dni okupacji Niemcy stosowali brutalny terror wobec ludności Warszawy, wymierzony w pierwszym rzędzie w przedstawicieli polskich elit politycznych i intelektualnych, społeczność żydowską oraz osoby w jakikolwiek sposób powiązane z ruchem oporu. Warszawskie więzienia i areszty – Pawiak, areszt śledczy przy ul. Daniłowiczowskiej, więzienie mokotowskie, piwnice siedziby Sipo w Alei Szucha – zapełniły się aresztowanymi. Codziennością stały się uliczne łapanki, deportacje do obozów koncentracyjnych i zbiorowe mordy. Egzekucje więźniów politycznych z Warszawy Niemcy przeprowadzali zazwyczaj w tajemnicy, w okolicach niedostępnych dla osób postronnych. Miejscami kaźni stały się m.in. ogrody sejmowe przy ul. Wiejskiej, Las Kabacki, Szwedzkie Góry na terenie Bemowa, a przede wszystkim – „polana śmierci” w Palmirach.
W lipcu 1941 Niemcy zaprzestali przeprowadzania egzekucji w Palmirach, gdyż dokonywane tam zbrodnie przestały stanowić jakąkolwiek tajemnicę dla polskiej ludności. Masowe rozstrzeliwania zostały wówczas częściowo zastąpione masowymi wywózkami do obozów koncentracyjnych. Nie oznacza to jednak, że okupanci całkowicie zrezygnowali z eksterminacji bezpośredniej. Gestapo zaczęło odtąd poszukiwać nowych lokalizacji w podwarszawskich lasach, które mogłyby posłużyć jako miejsca tajnych egzekucji. Jednym z takich miejsc stały się okolice wsi Laski na obrzeżach Puszczy Kampinoskiej.
Egzekucje w Laskach.
Niewiele wiadomo na temat dat i przebiegu egzekucji przeprowadzanych w okolicach Lasek. Udało się również ustalić tożsamość tylko nielicznych ofiar. Najwięcej informacji na temat akcji eksterminacyjnej w Laskach dostarczyły wyniki ekshumacji przeprowadzonej tam wiosną 1947 roku. Odkryto wówczas cztery zbiorowe mogiły kryjące szczątki 155 osób. 
W dwóch pierwszych grobach spoczywały ciała kolejno: 21 i 23 mężczyzn. Ze względu na daleko posunięty rozkład zwłok i brak jakichkolwiek dokumentów nie udało się zidentyfikować żadnej z ofiar. Odnotowano jedynie, że w momencie śmierci część skazańców była odziana w poranne obuwie i ubrania narzucone na gołe ciało.
Z trzeciej mogiły wydobyto 50 zwłok, z czego 15 udało się rozpoznać. Na podstawie odnalezionych w grobie dokumentów (listów, kartek żywnościowych itp.) ustalono, że wszystkie zidentyfikowane ofiary były Żydami, których przywieziono z Warszawy latem lub jesienią 1942. Przy zwłokach odnaleziono wiele przedmiotów osobistego użytku (łyżki, widelce, kubeczki, nici, zawiniątka z bielizną). Prawdopodobnie ofiary były więźniami obozu pracy dla Żydów, który Niemcy zorganizowali na terenie Puszczy Kampinoskiej. Z informacji uzyskanych przez podziemne Archiwum Getta Warszawskiego („Oneg Szabat”) wynikało, że obóz ten był częścią tzw. "Wasserwirtschaft", która miała prowadzić prace w zakresie regulacji rzek na terenie całego Generalnego Gubernatorstwa. Wiadomo, że w obozie panowały fatalne warunki bytowe i sanitarne. Więźniów zmuszano do wyczerpującej pracy – po kolana w wodzie i bez odpowiedniej odzieży roboczej. W efekcie wielu z nich zmarło z głodu i chorób. Tych więźniów, którzy nie mieli siły pracować, mordowała straż obozowa. W notatkach sporządzonych przez dr Emanuela Ringelbluma jest wzmianka o „obozie w Kampinosie”, gdzie na „słynnym trupim pagórku” miano pogrzebać „ponad 50 młodych istot żydowskich, zastrzelonych lub zakatowanych przez "Lagerschutz"” (straż obozową). Szczegółowe opracowanie na temat owego obozu sporządził rabin Szymon Huberband jednak dokument ten prawdopodobnie zaginął podczas wojny.
W czwartej mogile spoczywały zwłoki 61 osób (w tym 8 kobiet). Według informacji uzyskanych od miejscowej ludności należały one do osób rozstrzelanych „w okresie likwidacji getta warszawskiego”. Nie wiadomo jednak, czy świadkowie mieli na myśli okres wielkich deportacji z getta warszawskiego do Treblinki (lato 1942), czy też może powstanie w getcie warszawskim (wiosna 1943). Grób był podmywany przez wody zaskórne, przez co ciała zamordowanych znajdowały się w stanie daleko posuniętego rozkładu. Na podstawie odnalezionych przy zwłokach dokumentów udało się jednak rozpoznać 10 ofiar. Wszyscy zamordowani byli narodowości żydowskiej.
Po wojnie.
W dniach 16–22 maja 1947 roku pracownicy Polskiego Czerwonego Krzyża prowadzili prace ekshumacyjne w okolicach Lasek. Staraniem warszawskiej gminy żydowskiej cześć odnalezionych wówczas ciał pogrzebano na cmentarzu żydowskim przy ul. Okopowej w Warszawie. Szczątki 115 ofiar pochowano natomiast na cmentarzu w Palmirach, gdzie obecnie spoczywają wraz z ciałami ponad 2 tys. ofiar niemieckiego terroru, odnalezionymi po wojnie w pozostałych miejscach kaźni nieopodal Warszawy.
Odpowiedzialność sprawców.
Odpowiedzialność za egzekucje przeprowadzane w okolicach Lasek w 1942 roku spada w pierwszym rzędzie na gubernatora dystryktu warszawskiego, Ludwiga Fischera, oraz ówczesnego Dowódcę SS i Policji w dystrykcie warszawskim – SS-Oberführera Ferdinanda von Sammern-Frankenegga. 3 marca 1947 roku Ludwig Fischer został skazany wyrokiem Najwyższego Trybunału Narodowego na karę śmierci. Wyrok wykonano. Ferdinand von Sammern-Frankenegg zginął w 1944 roku podczas potyczki z jugosłowiańskimi partyzantami.
W rzeczywistości rolę "spiritus movens" dla wszystkich działań terrorystycznych i eksterminacyjnych prowadzonych wobec polskiej i żydowskiej ludności Warszawy pełnił podległy im SS-Standartenführer Ludwig Hahn – komendant SD i policji bezpieczeństwa w Warszawie w latach 1941–1944. Po wojnie Hahn przez wiele lat mieszkał w Hamburgu pod swoim prawdziwym nazwiskiem. Przed sądem stanął dopiero w 1972 roku i po trwającym rok procesie skazany został na karę 12 lat pozbawienia wolności. W procesie rewizyjnym hamburski sąd przysięgłych podwyższył karę na dożywotnie pozbawienie wolności (1975). Hahn wyszedł jednak na wolność w 1983 roku i zmarł trzy lata później.

</doc>
<doc id="2693096" url="https://pl.wikipedia.org/wiki?curid=2693096" title="Egzekucje na Wydmach Łuże">
Egzekucje na Wydmach Łuże

Egzekucje na Wydmach Łuże – zbiorowe egzekucje polskich więźniów politycznych przeprowadzane przez okupantów niemieckich na Wydmach Łuże w Puszczy Kampinoskiej. W 1942 roku funkcjonariusze SS i policji niemieckiej rozstrzelali tam 85 osób.
Geneza.
W nazistowskich planach ujarzmienia narodu polskiego Warszawa zajmowała miejsce szczególne. Mimo iż w Generalnym Gubernatorstwie dawną stolicę Polski zdegradowano do roli miasta prowincjonalnego, Warszawa pozostawała nadal centrum polskiego życia politycznego, intelektualnego i kulturalnego. Stanowiła także siedzibę władz Polskiego Państwa Podziemnego oraz miejsce funkcjonowania szczególnie silnych i dobrze zorganizowanych struktur ruchu oporu. Generalny gubernator Hans Frank zapisał w swoim dzienniku pod datą 14 grudnia 1943: „gdybyśmy nie mieli Warszawy w Generalnym Gubernatorstwie, to nie mielibyśmy 4/5 trudności, z którymi musimy walczyć. Warszawa jest i pozostanie ogniskiem zamętu, punktem, z którego rozprzestrzenia się niepokój w tym kraju”.
Od pierwszych dni okupacji Niemcy stosowali brutalny terror wobec ludności Warszawy, wymierzony w pierwszym rzędzie w przedstawicieli polskich elit politycznych i intelektualnych, społeczność żydowską oraz osoby w jakikolwiek sposób powiązane z ruchem oporu. Warszawskie więzienia i areszty – Pawiak, areszt śledczy przy ul. Daniłowiczowskiej, więzienie mokotowskie, piwnice siedziby Sipo w Alei Szucha – zapełniły się aresztowanymi. Codziennością stały się uliczne łapanki, deportacje do obozów koncentracyjnych i zbiorowe mordy. Egzekucje więźniów politycznych z Warszawy Niemcy przeprowadzali zazwyczaj w tajemnicy, w okolicach niedostępnych dla osób postronnych. Miejscami kaźni stały się m.in. ogrody sejmowe przy ul. Wiejskiej, Las Kabacki, Szwedzkie Góry na terenie Bemowa, a przede wszystkim – „polana śmierci” w Palmirach.
W lipcu 1941 roku Niemcy zaprzestali przeprowadzania egzekucji w Palmirach, gdyż dokonywane tam zbrodnie przestały stanowić jakąkolwiek tajemnicę dla polskiej ludności. Eksterminacja bezpośrednia została wówczas częściowo zastąpiona masowymi wywózkami do obozów koncentracyjnych. Nie oznacza to jednak, że okupanci całkowicie zrezygnowali z likwidacji polskich więźniów politycznych. Niemcy zaczęli odtąd poszukiwać nowych lokalizacji w podwarszawskich lasach, które mogłyby posłużyć jako miejsca tajnych egzekucji. Jednym z takich miejsc stały się Wydmy Łuże na obrzeżach Puszczy Kampinoskiej (leżące pomiędzy osiedlami Dąbrowa i Laski).
Stracenie więźniów Pawiaka.
W nocy z 7 na 8 października 1942 roku żołnierze Armii Krajowej przeprowadzili zakrojoną na szeroką skalę akcję dywersyjną, mającą na celu sparaliżowanie warszawskiego węzła kolejowego (Akcja „Wieniec”). Siedem patroli bojowych wysadziło wówczas tory kolejowe w różnych punktach wokół miasta, blokując na wiele godzin ruch pociągów towarowych i wojskowych, kierowanych do Warszawy i na front wschodni. Była to pierwsza tak duża operacja bojowa AK na terenie okupowanej Polski, wymierzona w niemiecki system transportowy.
Obawiając się, że okupant może zemścić się na ludności cywilnej, Armia Krajowa nie przyznała się do zorganizowania dywersji. Podjęto także działania maskujące, które miały przekonać Niemców, że atak na warszawski węzeł kolejowy był dziełem sowieckiej grupy dywersyjnej (przerzuconej do Polski drogą lotniczą). Powyższe starania zakończyły się jednak niepowodzeniem, gdyż władze okupacyjne postanowiły wykorzystać akty dywersji jako pretekst do wzmożenia terroru wobec ludności Warszawy. 15 października 1942 roku z więzienia na Pawiaku wywieziono na egzekucję 36 mężczyzn i 3 kobiety. Skazańców rozstrzelano na Wydmach Łuże w Puszczy Kampinoskiej i pogrzebano we wspólnej mogile. Wyniki przeprowadzonej w 1947 roku ekshumacji wskazują, że większość ofiar otrzymała postrzał od tyłu, choć niektóre zwłoki nosiły również ślady strzału w brzuch lub nogi. Ofiary odziane były w ciepłe ubrania, u jednej znaleziono także opaskę na oczach. Niektóre ciała nosiły oznaki tortur (powybijane zęby).
W grupie więźniów Pawiaka rozstrzelanych tego dnia na wydmach Łuże znaleźli się m.in.:
Po upływie kilku miesięcy niektóre rodziny zamordowanych otrzymały z niemieckiej policji urzędowe zawiadomienia o śmierci swoich bliskich. Jako datę zgonu podawano w nich 15 października 1942 roku, zatajono jednakże jego przyczynę.
Nie była to jedyna zbrodnia dokonana przez Niemców w odwecie za akcję „Wieniec”. 16 października okupanci przeprowadzili pierwszą publiczną egzekucję na terenie Warszawy. W pięciu miejscach na peryferiach miasta powieszono wówczas 50 więźniów Pawiaka.
Pozostałe egzekucje na Wydmach Łuże.
Kaźń w dniu 15 października 1942 roku nie była jedyną egzekucją przeprowadzoną przez Niemców na Wydmach Łuże. Podczas prac ekshumacyjnych prowadzonych tam w 1947 roku odkryto bowiem jeszcze dwie inne zbiorowe mogiły. Z jednej z nich wydobyto ciała 18 mężczyzn. Znajdowały się one w stanie zupełnego rozkładu jednak mimo wszystko udało się zidentyfikować dwóch straconych – Stefana Cybulę i Juliana Klimaszewskiego. 
W drugim grobie odnaleziono szczątki 28 osób. Ze względu na daleko posunięty rozkład zwłok i brak jakichkolwiek dokumentów nie udało się zidentyfikować żadnej z ofiar. Wyniki ekshumacji wskazywały, że skazańcy pochowani w tej mogile byli odziani w spodnie i swetry ale bez wierzchnich okryć. Uwagę zwracał fakt, że ciała były starannie ułożone w grobie, co odróżniało tę mogiłę od innych miejsc kaźni w okolicach Warszawy, gdzie zwykle znajdowano w grobach bezładnie rozrzucone zwłoki. Wśród miejscowej ludności krążyły pogłoski, że kilka dni po egzekucji (której terminu nie umiano jednak wskazać), mogiła została odkopana przez nieznanych sprawców, którzy wydobyli i potajemnie wywieźli część ciał.
Niewiele wiadomo na temat dat i przebiegu obu egzekucji. Nie jest również znana tożsamość większości ofiar. W szczególności brakuje przekonujących dowodów, które mogłyby potwierdzić, że skazańców przywieziono na miejsce straceń z jednego z warszawskich więzień. Pewnym jest jedynie, że ofiary nie były mieszkańcami gminy Młociny. Władysław Bartoszewski zakładał, że obie egzekucje przeprowadzono w 1942 roku.
Po wojnie.
Zbiorowe groby na Wydmach Łuże zostały przypadkowo odkryte podczas prac poszukiwawczych prowadzonych przez PCK w innych miejscach na terenie gminy Młociny, gdzie spodziewano się znaleźć groby kryjące zwłoki ofiar niemieckiego terroru (Laski, Wólka Węglowa). Ekshumację przeprowadzono w dniach 12–13 maja 1947 roku. Z trzech grobów wydobyto łącznie 85 ciał. Dzięki znalezionym przy zwłokach dokumentom oraz zeznaniom i relacjom więźniów Pawiaka udało się zidentyfikować 15 mężczyzn i trzy kobiety rozstrzelane w dniu 15 października 1942 roku. Jak już wspomniano, spośród 46 zwłok wydobytych z pozostałych grobów, udało się zidentyfikować tylko dwie ofiary.
Szczątki 83 osób zamordowanych na Wydmach Łuże pochowano na cmentarzu w Palmirach, gdzie obecnie spoczywają wraz z ciałami ponad 2000 ofiar niemieckiego terroru, odnalezionymi po wojnie w pozostałych miejscach kaźni nieopodal Warszawy.
Odpowiedzialność sprawców.
Odpowiedzialność za działania prowadzone w 1942 roku przez niemiecki aparat bezpieczeństwa w Warszawie – a więc również za egzekucje na Wydmach Łuże – spada w pierwszym rzędzie na gubernatora dystryktu warszawskiego, Ludwiga Fischera, oraz ówczesnego Dowódcę SS i Policji w dystrykcie warszawskim – SS-Oberführera Ferdinanda von Sammern-Frankenegga. 3 marca 1947 roku Ludwig Fischer został skazany wyrokiem Najwyższego Trybunału Narodowego na karę śmierci. Wyrok wykonano. Ferdinand von Sammern-Frankenegg zginął w 1944 roku podczas potyczki z jugosłowiańskimi partyzantami.
W rzeczywistości rolę "spiritus movens" dla wszystkich działań terrorystycznych i eksterminacyjnych prowadzonych wobec polskiej i żydowskiej ludności Warszawy pełnił podległy im SS-Standartenführer Ludwig Hahn – komendant SD i policji bezpieczeństwa w Warszawie w latach 1941–1944. Po wojnie Hahn przez wiele lat mieszkał w Hamburgu pod swoim prawdziwym nazwiskiem. Przed sądem stanął dopiero w 1972 roku i po trwającym rok procesie skazany został na karę 12 lat pozbawienia wolności. W procesie rewizyjnym hamburski sąd przysięgłych podwyższył karę na dożywotnie pozbawienie wolności (1975). Hahn wyszedł jednak na wolność w 1983 roku i zmarł trzy lata później.

</doc>
<doc id="2693098" url="https://pl.wikipedia.org/wiki?curid=2693098" title="Egzekucje w Lasach Chojnowskich">
Egzekucje w Lasach Chojnowskich

Egzekucje w Lasach Chojnowskich – zbiorowe egzekucje polskich więźniów politycznych przeprowadzane przez okupantów niemieckich w Lasach Chojnowskich koło Stefanowa (okolice Piaseczna). W styczniu i lutym 1943 roku funkcjonariusze SS i policji niemieckiej rozstrzelali tam 109 osób.
„Zima terroru”.
W nazistowskich planach ujarzmienia narodu polskiego Warszawa zajmowała miejsce szczególne. W Generalnym Gubernatorstwie stolica Polski stała się miastem prowincjonalnym, niemniej pozostawała nadal centrum polskiego życia politycznego, intelektualnego i kulturalnego. Stanowiła także siedzibę władz Polskiego Państwa Podziemnego oraz miejsce funkcjonowania silnych i zorganizowanych struktur ruchu oporu. Rezydujący w Krakowie generalny gubernator Hans Frank zapisał w swoim dzienniku pod datą 14 grudnia 1943: „gdybyśmy nie mieli Warszawy w Generalnym Gubernatorstwie, to nie mielibyśmy 4/5 trudności, z którymi musimy walczyć. Warszawa jest i pozostanie ogniskiem zamętu, punktem, z którego rozprzestrzenia się niepokój w tym kraju”.
Podczas okupacji Niemcy stosowali terror wobec ludności Warszawy, wymierzony w pierwszym rzędzie w przedstawicieli polskich elit politycznych i intelektualnych, społeczność żydowską oraz osoby w jakikolwiek sposób powiązane z ruchem oporu. Warszawskie więzienia i areszty – Pawiak, areszt śledczy przy ul. Daniłowiczowskiej, więzienie mokotowskie, piwnice siedziby Sipo w Alei Szucha – były pełne aresztantów. Codziennością stały się uliczne łapanki, deportacje do obozów koncentracyjnych i zbiorowe mordy. Egzekucje więźniów politycznych z Warszawy Niemcy przeprowadzali zazwyczaj w tajemnicy, w okolicznych miejscach niedostępnych dla osób postronnych. Miejscami kaźni stały się m.in. ogrody sejmowe przy ul. Wiejskiej; Las Kabacki; Palmiry w Puszczy Kampinoskiej; Szwedzkie Góry na terenie Bemowa; Las Sękociński koło Magdalenki; a także Laski, Wydmy Łuże i Wólka Węglowa na obrzeżach Kampinosu.
Na przełomie 1942 i 1943 roku nastąpiło wyraźne zaostrzenie niemieckich represji wobec ludności Warszawy. Okres ten nazwano później „zimą terroru”. W październiku 1942 roku Niemcy rozpoczęli w mieście masowe aresztowania, których szczyt przypadł na połowę listopada. Zatrzymano wówczas przedstawicieli polskiej inteligencji i tzw. „warstwy przywódczej” – m.in. księcia Zdzisława Lubomirskiego (senatora, członka Rady Regencyjnej Królestwa Polskiego), ks. Romana Archutowskiego (rektora Wyższego Seminarium Duchownego w Warszawie), prof. Kazimierza Drewnowskiego (rektora Politechniki Warszawskiej), dr Stanisława Sumińskiego (przyrodnika i pedagoga), Zofię Praussową (działaczkę PPS, posłankę na Sejm w latach 1922–30), Michała Gnoińskiego (byłego wojewodę krakowskiego), Hieronima Wierzyńskiego (wiceprezesa Związku Dziennikarzy RP) oraz Józefa Marszałka (generalnego sekretarza Państwowego Banku Rolnego). Masowe aresztowania objęły również środowiska robotnicze (podejrzewane przez Niemców o sympatie prokomunistyczne) oraz wysiedleńców z ziem zachodnich. Między październikiem a grudniem 1942 roku wywieziono do obozu koncentracyjnego Auschwitz ponad 600 więźniów Pawiaka (512 mężczyzn i 105 kobiet). Z kolei w dniach 15–17 stycznia 1943 w Warszawie miały miejsce wielkie łapanki uliczne, których przebieg osobiście nadzorował komendant SD i policji bezpieczeństwa w Warszawie (KdS) – SS-Standartenführer dr Ludwig Hahn. Zatrzymano wówczas co najmniej kilkanaście tysięcy osób, które następnie osadzono na Pawiaku, a także na terenie Cytadeli oraz w barakach nieopodal Dworca Wschodniego. 17 stycznia z Pawiaka odszedł transport do obozu koncentracyjnego na Majdanku, w którym znalazło się 1005 mężczyzn i 311 kobiet (według Reginy Domańskiej ok. 1200 mężczyzn i 311 kobiet). Niebawem do tego samego obozu deportowano kilka tysięcy ofiar łapanek przetrzymywanych w pozostałych punktach zbornych na terenie miasta. Wszystkie opisane wyżej represje były efektem rozkazów Reichsführera-SS Heinricha Himmlera, który polecił miejscowym dowódcom SS i policji zaostrzyć terror w okupowanej Polsce.
W trakcie „zimy terroru” wzrosła również liczba egzekucji. Między innymi w dniu 15 października 1942 roku Niemcy rozstrzelali na Wydmach Łuże 39 więźniów Pawiaka, a następnego dnia przeprowadzili pierwszą publiczną egzekucję na terenie Warszawy (w pięciu miejscach na peryferiach miasta powieszono wówczas 50 więźniów Pawiaka). Pod koniec października miała również miejsce masowa egzekucja w Lesie Kabackim. Z kolei w pierwszych miesiącach 1943 roku Niemcy przystąpili do rozstrzeliwania polskich więźniów politycznych na terenie Lasów Chojnowskich. Na miejsce kaźni wybrano okolice stacji Stefanów przy linii Grójeckiej Kolei Dojazdowej (obecnie część wsi Żabieniec), położone w odległości kilkuset metrów od szosy Warszawa–Góra Kalwaria.
Pierwsze egzekucje w Stefanowie.
Niewiele wiadomo na temat dwóch pierwszych egzekucji dokonanych przez Niemców w Lasach Chojnowskich. W trakcie ekshumacji przeprowadzonej w 1946 roku odnaleziono na miejscu kaźni dwie zbiorowe mogiły, w których spoczywały zwłoki 39 mężczyzn. Według informacji uzyskanych od miejscowej ludności były to ciała osób rozstrzelanych przez Niemców w dniach 6 stycznia i 2 lutego 1943 roku.
W grobie styczniowym odnaleziono 20 ciał. Udało się zidentyfikować tylko trzech zamordowanych – Ignacego Bakanacza, Jana Grudnia i Władysława Klucznika. Z kolei w mogile z 2 lutego odnaleziono 19 ciał. Nie udało się ustalić tożsamości żadnej z rozstrzelanych tego dnia osób. Przy jednym z ciał odnaleziono tylko kartkę z nazwiskiem Franciszek Nagel.
Egzekucja w dniu 12 lutego.
Trzecia – najbardziej znana – egzekucja w Lasach Chojnowskich miała bezpośredni związek ze sprawą wykrycia nielegalnej drukarni w kamienicy przy ul. Długiej 44/46. W dniu 6 lutego 1943 roku niemiecka policja odkryła w oficynie tego domu skład broni oraz tajną drukarnię należące do Narodowych Sił Zbrojnych. Doszło do strzelaniny, w trakcie której zginęło kilku żołnierzy NSZ oraz kilku niemieckich policjantów. W trakcie gruntownej rewizji Niemcy aresztowali 80 osób (kilku konspiratorów oraz mieszkańców kamienicy), które następnie przewieziono na Pawiak. Tam Niemcy znaleźli w samochodzie porzucony rewolwer i ulotkę. Grożąc rozstrzelaniem wszystkich zatrzymanych rozkazali przyznać się właścicielowi pistoletu, a gdy ten wystąpił, został natychmiast zastrzelony. Trzy dni później SS-Oberscharführer Franz Bürkl (zastępca komendanta Pawiaka) zamordował strzałem w tył głowy właścicielkę kamienicy, 70-letnią Stefanię Olszowską (wdowę po pośle RP w Ankarze). Na Pawiaku zginęła również administratorka domu, nazwiskiem Vockrodt, którą zamordował Oberwachmeister Otto Zander.
29 kobiet aresztowanych w kamienicy przy ul. Długiej zostało deportowanych do obozu koncentracyjnego na Majdanku. Wszystkich aresztowanych tam mężczyzn stracono, mimo że nie mieli oni nic wspólnego ze sprawą drukarni. 12 lutego 1943 roku o godz. 7:30 z Pawiaka odszedł transport do Lasów Chojnowskich, w którym znalazło się 70 osób – w tym 56 mieszkańców kamienicy przy ul. Długiej 44/46. Więźniów, nagich bądź w bieliźnie, rozstrzeliwano grupami po 10 osób. Tego samego dnia na murach Warszawy rozlepiono obwieszczenie podpisane przez SS-Oberführera Ferdinanda von Sammern-Frankenegga (Dowódcę SS i Policji na dystrykt warszawski), w którym informowano o rozstrzelaniu 70 Polaków, „którzy w ostatnim czasie za pomocą broni dopuszczali się czynów zbrodniczych wobec Niemców”. Ponadto nałożono na miasto kontrybucję w wysokości 10 mln. złotych oraz na okres tygodnia wydłużono godzinę policyjną, przesuwając jej rozpoczęcie na godz. 19:00.
Ofiary.
Na podstawie informacji uzyskanych z konspiracyjnej komórki na Pawiaku wywiad AK szybko ustalił nazwiska osób straconych w dniu 12 lutego 1943. Obok mężczyzn z domu przy ul. Długiej w gronie ofiar znalazło się kilkunastu członków ruchu oporu oraz przedstawicieli polskiej inteligencji, których aresztowano jesienią 1942. Byli to między innymi:
Po wojnie.
Niemcom nie udało się zachować w tajemnicy zbrodni dokonywanych w Lasach Chojnowskich. Ludność pobliskich wsi (Żabieńca i Czarnowa) oraz pracownicy polskiej służby leśnej szybko zorientowali się, że w okolicach stacji Stefanów przeprowadzane są zbiorowe egzekucje. Mimo dużego ryzyka kilku leśniczych i gajowych z nadleśnictwa Chojnów (Wiśniewski, Bławdziewicz, Ławniczak, Świder) dokładnie oznaczyło lokalizację masowych grobów, co umożliwiło ich odnalezienie po wojnie.
W dniach 16–19 lipca 1946 roku pracownicy Polskiego Czerwonego Krzyża i Głównej Komisji Badania Zbrodni Niemieckich w Polsce prowadzili prace ekshumacyjne w pobliżu Stefanowa. W odległości kilkuset metrów od szosy Warszawa–Góra Kalwaria odnaleziono trzy masowe groby – dwa leżące obok siebie, a trzeci po drugiej stronie szosy. Z największej mogiły, kryjącej ofiary egzekucji z 12 lutego 1943 roku, wydobyto 66 ciał, spośród których 33 udało się zidentyfikować. Z pozostałych grobów ekshumowano 39 zwłok. Odnotowano przy tym, że drzewa stojące w pobliżu mogił nosiły ślady kul.
Odnalezione zwłoki zostały tymczasowo pochowane na cmentarzu w Jazgarzewie. Szczątki kilku zamordowanych (m.in. Alojzego Horaka i Zygmunta Słomińskiego) zostały później zabrane przez rodziny i pochowane na warszawskich cmentarzach. Ciała pozostałych 102 ofiar po pewnym czasie przeniesiono natomiast na cmentarz w Palmirach, gdzie obecnie spoczywają wraz ze szczątkami ponad 2000 ofiar niemieckiego terroru, odnalezionymi po wojnie w pozostałych miejscach kaźni nieopodal Warszawy.
Odpowiedzialność sprawców.
Odpowiedzialność za działania prowadzone zimą przełomu 1942/43 roku przez niemiecki aparat bezpieczeństwa w Warszawie – a więc również za egzekucje w Lasach Chojnowskich – spada w pierwszym rzędzie na gubernatora dystryktu warszawskiego, Ludwiga Fischera, oraz ówczesnego Dowódcę SS i Policji w dystrykcie warszawskim – SS-Oberführera Ferdinanda von Sammern-Frankenegga. 3 marca 1947 roku Ludwig Fischer został skazany wyrokiem Najwyższego Trybunału Narodowego na karę śmierci. Wyrok wykonano. Ferdinand von Sammern-Frankenegg zginął w 1944 roku podczas potyczki z jugosłowiańskimi partyzantami.
W rzeczywistości rolę "spiritus movens" dla wszystkich działań terrorystycznych i eksterminacyjnych prowadzonych wobec polskiej i żydowskiej ludności Warszawy pełnił podległy im SS-Standartenführer Ludwig Hahn – komendant SD i policji bezpieczeństwa w Warszawie w latach 1941–1944. Po wojnie Hahn przez wiele lat mieszkał w Hamburgu pod swoim prawdziwym nazwiskiem. Przed sądem stanął dopiero w 1972 roku i po trwającym rok procesie skazany został na karę 12 lat pozbawienia wolności. W procesie rewizyjnym hamburski sąd przysięgłych podwyższył karę na dożywotnie pozbawienie wolności (1975). Hahn wyszedł jednak na wolność w 1983 roku i zmarł trzy lata później.

</doc>
<doc id="2693100" url="https://pl.wikipedia.org/wiki?curid=2693100" title="Egzekucja w Wólce Węglowej">
Egzekucja w Wólce Węglowej

Egzekucja w Wólce Węglowej – zbrodnia dokonana przez okupantów niemieckich wiosną 1943 roku. W okolicach wsi Wólka Węglowa na obrzeżach Puszczy Kampinoskiej rozstrzelano wówczas 15 osób.
Okoliczności zbrodni.
Podczas prac ekshumacyjnych, które Polski Czerwony Krzyż prowadził w okolicach Wólki Węglowej w dniach 14 i 16 maja 1947, odnaleziono pojedynczą zbiorową mogiłę. Kryła ona szczątki 15 ofiar egzekucji – w tym jednej kobiety. Kilka ciał było odzianych w kurtki koloru khaki (z grubszego materiału) oraz brezentowe spodnie. Według informacji uzyskanych od miejscowej ludności Niemcy mieli dokonać mordu na początku maja 1943. 
Historycy nie zdołali ustalić zbyt wielu informacji na temat przebiegu egzekucji. Nie udało się również zidentyfikować żadnego z ciał oraz nie ustalono, czy ofiary zostały przywiezione na miejsce kaźni z jednego z warszawskich więzień. Zbrodnia w Wólce Węglowej – podobnie zresztą jak egzekucje przeprowadzane w pobliskich Laskach oraz na Wydmach Łuże – jest jednak zaliczana do tzw. „egzekucji pierścienia warszawskiego”.
Szczątki 15 osób zamordowanych w Wólce Węglowej pochowano na cmentarzu w Palmirach, gdzie obecnie spoczywają wraz z ciałami ponad 2000 ofiar niemieckiego terroru, odnalezionymi po wojnie w pozostałych miejscach kaźni nieopodal Warszawy.

</doc>
<doc id="2693102" url="https://pl.wikipedia.org/wiki?curid=2693102" title="Publiczna egzekucja więźniów Pawiaka w Warszawie (1942)">
Publiczna egzekucja więźniów Pawiaka w Warszawie (1942)

Publiczna egzekucja więźniów Pawiaka w Warszawie (1942) – zbrodnia popełniona przez okupantów niemieckich w ramach represji zastosowanych po ataku żołnierzy AK na warszawski węzeł kolejowy. 16 października 1942 roku w pięciu punktach na peryferiach Warszawy zostało powieszonych 50 więźniów Pawiaka. Była to pierwsza publiczna egzekucja przeprowadzona przez Niemców w okupowanej stolicy.
Geneza.
W nocy z 7 na 8 października 1942 roku żołnierze Armii Krajowej przeprowadzili zakrojoną na szeroką skalę akcję dywersyjną, mającą na celu sparaliżowanie warszawskiego węzła kolejowego (Akcja „Wieniec”). Siedem patroli bojowych wysadziło wówczas tory kolejowe w różnych punktach wokół miasta, blokując na wiele godzin ruch pociągów towarowych i wojskowych kierowanych do Warszawy i na front wschodni. Była to pierwsza tak duża operacja bojowa AK na terenie okupowanej Polski wymierzona w niemiecki system transportowy.
Obawiając się, że okupant może zemścić się na ludności cywilnej, Armia Krajowa nie przyznała się do zorganizowania dywersji. Podjęto także działania maskujące mające przekonać Niemców, że atak na warszawski węzeł kolejowy był dziełem sowieckiej grupy dywersyjnej (przerzuconej do Polski drogą lotniczą). Powyższe starania zakończyły się jednak niepowodzeniem, gdyż władze okupacyjne postanowiły wykorzystać akty dywersji jako pretekst do wzmożenia terroru wobec ludności Warszawy. 15 października 1942 na Wydmach Łuże potajemnie rozstrzelano 39 więźniów Pawiaka. Nie był to jednak koniec represji. Celem wywarcia odpowiedniego efektu psychologicznego Niemcy postanowili bowiem przeprowadzić pierwszą w historii okupowanej Warszawy egzekucję publiczną.
Przebieg egzekucji.
Wieczorem 15 października – a więc tego samego dnia, gdy odszedł transport na Wydmy Łuże – na Pawiaku rozpoczęły się przygotowania do kolejnej egzekucji. Od godziny 19:00 wybrani więźniowie byli gromadzeni w celi nr 184 na oddziale V. Między godziną 22:00 a 24:00 wachmani z załogi Pawiaka zaczęli wywoływać po nazwisku przebywających w celi więźniów. Wskazanym osobom rozkazano wyjść na korytarz bez rzeczy osobistych, a także bez wierzchnich okryć. Doświadczeni więźniowie Pawiaka szybko zorientowali się, że formowany jest transport na kolejną egzekucję. 
50 wybranych w ten sposób skazańców zostało powieszonych o świcie następnego dnia. Z zeznań złożonych przez świadków egzekucji wynika, że pod przygotowane zawczasu szubienice (zrobione ze słupów telegraficznych) przywożono więźniów samochodami ciężarowymi. Stojącym na skrzyni transportowej skazańcom zakładano stryczki na szyje, po czym samochody odjeżdżały. W każdym z miejsc egzekucji znajdowały się po dwie szubienice. Szubienice zostały rozstawione w pięciu punktach na dalekich peryferiach Warszawy oraz w strefie podmiejskiej – wszędzie jednak w pobliżu torów kolejowych:
16 października na murach Warszawy rozplakatowano także obwieszczenie podpisane przez dr Ludwiga Hahna – komendanta SD i policji bezpieczeństwa na dystrykt warszawski – w którym informowano, że w odwecie za wysadzenie torów kolejowych w pobliżu miasta zostało powieszonych „50 komunistów”.
Publiczna egzekucja wywarła wielkie wrażenie na mieszkańcach Warszawy. Pod szubienicami gromadziły się tłumy ludzi, spośród których wielu usiłowało sprawdzić, czy wśród ofiar nie znajdują się ich krewni bądź znajomi. Pod wieczór ciała skazańców zostały zabrane z szubienic. Nocą Niemcy potajemnie pogrzebali 20 straconych na boisku „Skry”, a zwłoki pozostałych na pobliskim cmentarzu żydowskim przy ul. Okopowej.
Ofiary.
Po wojnie udało się ustalić nazwiska 48 osób powieszonych w dniu 16 października 1942 roku. Nie jest pewnym kim byli dwaj ostatni skazańcy; być może byli to Tymoteusz Ossowski i Franciszek Wawrzyniak, których nazwiska błędnie umieszczono na liście osób rozstrzelanych w egzekucji na Wydmach Łuże (przekazanej przez konspiracyjną komórkę na Pawiaku). Inne źródła wskazują, że jednym z nierozpoznanych skazańców mógł być Marian Kwaśnik. Brakuje jednak jednoznacznych dowodów pozwalających ustalić tożsamość dwóch niezidentyfikowanych ofiar.
Niemcy podejrzewali, że atak na warszawski węzeł kolejowy był dziełem komunistycznego podziemia, stąd w gronie straconych znaleźli się liczni komuniści oraz działacze innych ugrupowań lewicowych. 16 października powieszono także wielu przedstawicieli warszawskiej inteligencji oraz żołnierzy Polskiego Państwa Podziemnego. Zamordowani zostali m.in.:
Po upływie kilku miesięcy niektóre rodziny zamordowanych otrzymały z niemieckiej policji urzędowe zawiadomienia o śmierci swoich bliskich. Jako datę zgonu podawano w nich 16 października 1942 roku, zatajono jednakże jego przyczynę.
Epilog.
W odwecie za powieszenie 50 więźniów Pawiaka komunistyczna Gwardia Ludowa przeprowadziła zamachy bombowe na warszawskie lokale rozrywkowe posiadające status "Nur für Deutsche" – kawiarnię „Café Club” (róg Nowego Światu i al. Jerozolimskich) oraz restaurację przy Dworcu Głównym. Komuniści dokonali również zamachu na drukarnię „Nowego Kuriera Warszawskiego” znajdującą się w Domu Prasy przy ul. Marszałkowskiej 3/5. Armia Krajowa wykonała natomiast kolejne uderzenie na niemiecki system transportowy – tym razem jednak poza Warszawą. Ponadto podporządkowana AK Organizacja Małego Sabotażu „Wawer” zainicjowała w Warszawie akcję oblewania Niemców kwasem solnym.
Odpowiedzialność sprawców.
Odpowiedzialność za działania prowadzone w 1942 roku przez niemiecki aparat bezpieczeństwa w Warszawie – a więc również za powieszenie 50 więźniów Pawiaka – spada w pierwszym rzędzie na gubernatora dystryktu warszawskiego, Ludwiga Fischera, oraz ówczesnego Dowódcę SS i Policji w dystrykcie warszawskim, SS-Oberführera Ferdinanda von Sammern-Frankenegga. 3 marca 1947 roku Ludwig Fischer został skazany wyrokiem Najwyższego Trybunału Narodowego na karę śmierci. Wyrok wykonano. Ferdinand von Sammern-Frankenegg zginął w 1944 roku podczas potyczki z jugosłowiańskimi partyzantami.
W rzeczywistości rolę "spiritus movens" dla wszystkich działań terrorystycznych i eksterminacyjnych prowadzonych wobec polskiej i żydowskiej ludności Warszawy pełnił podległy im SS-Standartenführer Ludwig Hahn – komendant SD i policji bezpieczeństwa w Warszawie w latach 1941–1944. Po wojnie Hahn przez wiele lat mieszkał w Hamburgu pod swoim prawdziwym nazwiskiem. Przed sądem stanął dopiero w 1972 roku i po trwającym rok procesie skazany został na karę 12 lat pozbawienia wolności. W procesie rewizyjnym hamburski sąd przysięgłych podwyższył karę na dożywotnie pozbawienie wolności (1975). Hahn wyszedł jednak na wolność w 1983 roku i zmarł trzy lata później.
Upamiętnienie.
Prezydium Krajowej Rady Narodowej na posiedzeniu w dniu 11 października 1946 roku uchwaliło na wniosek Komitetu Warszawskiego PPR odznaczyć pośmiertnie Orderem Krzyża Grunwaldu III klasy „za zasługi położone w walce z okupantem i udział w pracach konspiracyjnych w okresie okupacji na terenie m. st. Warszawy”, 36 bojowników powieszonych w dniu 16 października 1942.
24 października 1948 roku ciała 50 więźniów Pawiaka powieszonych w dniu 16 października 1942 roku zostały ekshumowane, a następnie pochowane w osobnej kwaterze na Cmentarzu Wojskowym na Powązkach w Warszawie. W Rembertowie i Markach postawiono pomniki ku czci zamordowanych. Pamiątkowe tablice postawiono również w pobliżu miejsc straceń na Woli, Pelcowiźnie i Szcześliwicach.

</doc>
<doc id="2693105" url="https://pl.wikipedia.org/wiki?curid=2693105" title="Dragoș Coman">
Dragoș Coman

Dragoș Cristian Coman (ur. 16 października 1980 w Bukareszcie) - były rumuński pływak, specjalizujący się głównie w pływaniu stylem dowolnym na długich dystansach (400-1500 m).
Brązowy medalista mistrzostw świata z Barcelony na 400 m stylem dowolnym oraz mistrzostw świata na krótkim basenie z Indianapolis na 1500 m stylem dowolnym. 8-krotny medalista mistrzostw Europy. 3-krotny medalista Uniwersjad.
3-krotny uczestnik Igrzysk Olimpijskich z Sydney, Aten oraz Pekinu.

</doc>
<doc id="2693127" url="https://pl.wikipedia.org/wiki?curid=2693127" title="Ambasada Palestyny w Polsce">
Ambasada Palestyny w Polsce

Ambasada Palestyny w Polsce, oficjalnie Ambasada Państwa Palestyny w Warszawie (, ) – palestyńska placówka dyplomatyczna mieszcząca się w Warszawie przy ul. Idzikowskiego 7/9.
Siedziba.
Pierwsze przedstawicielstwo Organizacji Wyzwolenia Palestyny, niemające statusu misji dyplomatycznej, otwarto w Warszawie w 1976. Stosunki dyplomatyczne nawiązano w 1982, a w 1989 zmieniono nazwę placówki OWP na Ambasadę Państwa Palestyny. W 1980 przedstawicielstwo mieściło się przy ul. Marszałkowskiej 77/79, od 1981 przy ul. Starościńskiej 1, od 2014 przy ul. Idzikowskiego 7/9, wcześniej siedzibie Wydziału Handlowego Ambasady Austrii (do 2011?).

</doc>
<doc id="2693135" url="https://pl.wikipedia.org/wiki?curid=2693135" title="Stefan Wyganowski">
Stefan Wyganowski

Stefan Wyganowski (ur. 14 stycznia 1894 w Kaznowie, zm. 19 lutego 1960 w Józefowie) – polski ziemianin, rolnik, przedsiębiorca, polityk, poseł na Sejm w II RP.
Życiorys.
Był z zawodu rolnikiem, studiował na SGGW w Warszawie.
Od 1908 roku należał do Związku Walki Czynnej. Brał udział w wojnie polsko-bolszewickiej jako ochotnik w 203. Pułku Ułanów, za co został odznaczony Krzyżem Walecznych.
Po odejściu z wojska po I wojnie światowej pracował w swoim majątku. Był prezesem Związku Ziemian w Łęczycy, członkiem zarządu wojewódzkiego tego związku i prezesem Kółka Rolniczego. W okresie międzywojennym mieszkał w Pokrzywnicy.
W 1935 roku został posłem IV kadencji (1935–1938) wybranym z listy państwowej 25 424 głosami z okręgu nr 18 (powiaty: łódzki i łęczycki).
II wojna światowa i po wojnie.
Po wysiedleniu z Pokrzywnicy przez Niemców w 1939 roku zamieszkał wraz z rodziną w Łowiczu, gdzie założył palarnię kawy i suszarnię cykorii pod nazwą „Turek” (istniejącą do dzisiaj).
Po wojnie próbował kontynuować pracę w firmie jako prywatny przedsiębiorca, jednak fabrykę upaństwowiono, a Wyganowskiemu początkowo powierzono funkcję dyrektora, jednak wkrótce (w 1947 roku) został aresztowany i więziony przez władze PRL-u w więzieniu w Michalinie pod Włocławkiem. Spędził w więzieniu 2 lata. Zachorował tam na gruźlicę, która później stała się bezpośrednią przyczyną jego śmierci.
Po wyjściu z więzienia przeniósł się do Józefowa. W latach 50. pracował w Centrali Nasiennej i w firmie „Buczyński” na stanowisku kierownika działu rolnego.
Życie prywatne.
Pochodził z rodziny szlacheckiej herbu Łodzia ze Zbylczyc. Był 4. dzieckiem Stanisława (1865–1900) i Anny z Orzechowskich (1868–1953). Ożenił się z Marią Karnkowską (1894–1970), która wniosła w wianie folwark Ligota, później sprzedany. Odziedziczył folwark Pokrzywnica, w którym mieszkał i pracował do wybuchu II wojny światowej. Miał 2 dzieci: Stanisława (1919–2017) i Zofię (1921–2006).
Po śmierci został pochowany na cmentarzu w Józefowie.
Szwagrem Wyganowskiego (mężem siostry Zofii) był Leonard Witold Maringe, bratem ciotecznym (synem siostry ojca, Jadwigi) – Piotr Potworowski, a teściem brata (Jana) był Edward Natanson.

</doc>
<doc id="2693147" url="https://pl.wikipedia.org/wiki?curid=2693147" title="Belaynesh Algera">
Belaynesh Algera

Belaynesh Algera (ur. 26 czerwca 1990) – etiopska lekkoatletka specjalizująca się w biegach długodystansowych.

</doc>
<doc id="2693167" url="https://pl.wikipedia.org/wiki?curid=2693167" title="Igrzyska Pacyfiku">
Igrzyska Pacyfiku

Igrzyska Pacyfiku (do 2007 roku Igrzyska Południowego Pacyfiku) – zawody sportowe rozgrywane co cztery lata (zazwyczaj rok przed letnimi igrzyskami olimpijskimi), w których starują sportowcy z krajów położonych w Oceanii.
Igrzyska są rozgrywane w wielu dyscyplinach sportowych. Ich organizacja i przebieg są nadzorowane przez South Pacific Games Council.

</doc>
<doc id="2693181" url="https://pl.wikipedia.org/wiki?curid=2693181" title="Globulka">
Globulka



</doc>
<doc id="2693182" url="https://pl.wikipedia.org/wiki?curid=2693182" title="Medal Pamiątkowy Ochotników Wolnej Francji">
Medal Pamiątkowy Ochotników Wolnej Francji

Medal Pamiątkowy Ochotników Wolnej Francji (fr. "Médaille Commémorative des Services Volontaires dans la France Libre") – francuskie pamiątkowe odznaczenie wojskowe dla ochotników służących w oddziałach Wolnej Francji.
Historia.
W 1946 roku gen. Edgard de Larminat wystąpił z inicjatywą wyróżnienia ochotników walczących w składzie oddziałów utworzonych przez Komitet Wolnej Francji. Odznaczenie takie zostało ustanowione dekretem z dnia 4 kwietnia 1946 roku.
Na podstawie dekretu z dnia 30 grudnia 1957 roku z dniem 7 lipca 1958 roku nadawanie medalu zostało zakończone.
Zasady nadawania.
Medal zgodnie ze statutem był nadawany przez radę medalu osoba, które służyły oddziałach podporządkowanych Komitetowi Wolnej Francji przed dniem 1 sierpnia 1943 roku lub współdziałały z oddziałami Wolnej Francji na terytoriach znajdujących się pod administracją Komitetu Wolnej Francji przed dniem 3 czerwca 1943 roku lub zagranicą przed tą datą.
Medal nadawany jest przez radę odznaczenia i był nadawany w latach 1946–1958, w tym czasie nadano 13 469 medali.
Opis odznaki.
Odznaka odznaczenia wykonana jest ze pozłacanego brązu i ma postać krzyża lotaryńskiego o wysokości 40 mm i szerokości 32 mm.
Na awersie na ramionach krzyża znajduje się napis "FRANCE LIBRE" (pol. Wolna Francja).
Na rewersie na ramionach krzyża znajduje się daty "18 JUIN 1940" (18 czerwca 1940) i "8 mai 1945" (8 maja 1945).
Medal zawieszony jest na wstążce o szer. 36 mm koloru granatowego, z ukośnymi paskami koloru czerwonego o szer. 2 mm co 4 mm.

</doc>
<doc id="2693184" url="https://pl.wikipedia.org/wiki?curid=2693184" title="Bartłomiej Wilk">
Bartłomiej Wilk

Bartłomiej Wilk (ur. 12 marca 1974 w Oleśnie) – piłkarz polski grający na pozycji obrońcy.
Kariera.
Karierę piłkarską Wilk rozpoczął w klubie Motor Praszka. Grał w nim do 1994 roku. Latem 1994 roku przeszedł do pierwszoligowego Rakowa Częstochowa. Swój debiut w pierwszej lidze zaliczył 6 sierpnia 1994 w zremisowanym 1:1 domowym meczu z GKS Katowice. Był podstawowym zawodnikiem Rakowa, a w sezonie 1997/1998 odszedł na roczne wypożyczenie do Wawelu Kraków. W sezonie 1998/1999 ponownie grał w Rakowie.
W 1999 roku Wilk został zawodnikiem Ruchu Radzionków. Zadebiutował w nim 17 lipca 1999 w przegranym 0:1 domowym meczu ze Stomilem Olsztyn. Latem 2001 roku został wypożyczony do Śląska Wrocław, ale rozegrał w nim jedno spotkanie. W trakcie sezonu 2001/2002 wrócił do Ruchu.
W sezonie 2002/2003 Wilk grał w drugoligowym Górniku Łęczna, a w sezonie 2003/2004 w Piaście Gliwice. W 2004 roku wrócił do Motoru Praszka, w którym grał do 2007 roku. Wiosną 2008 trafił do Victorii Skomlin, a w której w 2009 roku zakończył karierę.
Ogółem w polskiej ekstraklasie Wilk rozegrał 116 meczów i strzelił 5 goli.

</doc>
<doc id="2693198" url="https://pl.wikipedia.org/wiki?curid=2693198" title="Erster Athleten-Club Posen">
Erster Athleten-Club Posen

Erster Athleten-Club Posen (pol. "Pierwszy Poznański Klub Atletyczny") - pierwszy w Poznaniu klub atletyczny, założony w 1902.
Ćwiczenia klubowe odbywały się w poniedziałki i czwartki w sali Jęczkowskiego, zlokalizowanej w pobliżu Bramy Wildeckiej. Nieformalnym miejscem spotkań niemieckich atletów na Wildzie była natomiast gospoda "Kyffäuser" w budynku Spar-und Bauverein na rogu Wierzbięcic i św. Czesława.

</doc>
<doc id="2693203" url="https://pl.wikipedia.org/wiki?curid=2693203" title="Czesław Wróblewski">
Czesław Wróblewski

Czesław Wróblewski (ur. 17 grudnia 1892 w Sączkowie, zm. 6 lipca 1970 w Przemęcie) – polski rolnik, działacz społeczny, polityk, poseł na Sejm w II RP.
Życiorys.
Syn Wawrzyńca (ur. 1838) i Barbary z d. Mańka (ur. 1849). Uczęszczał do szkoły elementarnej w Sączkowie. W 1906 wziął udział w strajku szkolnym. W 1912 został powołany do wojska pruskiego. W czasie I wojny światowej służył w artylerii w stopniu ogniomistrza sztabowego. Po powrocie 9 stycznia 1919 przystąpił do powstania wielkopolskiego. Wziął udział w walkach o Lipno i Osieczną.
W dwudziestoleciu międzywojennym pracował w kółkach rolniczych. Był członkiem Rady Głównej Wielkopolskiego Towarzystwa Kółek Rolniczych. Należał do rady i zarządu Wielkopolskiej Izby Rolniczej. Mieszkał w Sączkowie. W 1935 został wybrany wiceprezesem Kółka Rolniczego w Przemęcie. Był też członkiem Chrześcijańsko-Narodowego Stronnictwa Rolniczego (ChNSR).
W 1935 roku został posłem IV kadencji (1935–1938) wybranym 21 026 głosami z okręgu nr 96 (powiaty: leszczyński, wolsztyński, kościański, śremski, gostyński i rawicki). W kadencji tej był zastępcą członka komisji budżetowej. 11 listopada 1937 roku został odznaczony Krzyżem Oficerskim Orderu Odrodzenia Polski. W 1938 roku został wybrany ponownie posłem, V kadencji (1938–1939) z listy Obozu Zjednoczenia Narodowego. 
W czasie II wojny światowej więzień obozu Dachau.
Po wojnie współtworzył Gminną Spółdzielnię „Samopomoc Chłopska” w Buczu jako punkt skupu produktów rolnych i zakupu towarów dla produkcji rolnej. W latach 1957–1960 był prezesem Powiatowych Kółek Rolniczych w Kościanie.
Był mężem Bronisławy (1905–1990).
Pochowany na Cmentarzu Komunalnym w Przemęcie.

</doc>
<doc id="2693228" url="https://pl.wikipedia.org/wiki?curid=2693228" title="Tetrajodek cyny">
Tetrajodek cyny

Tetrajodek cyny (), – nieorganiczny związek chemiczny z grupy jodków, sól kwasu jodowodorowego i cyny na IV stopniu utlenienia. Krystalizuje się jako pomarańczowy osad, łatwo rozpuszczalny w rozpuszczalnikach niepolarnych takich jak benzen.
Powstaje w reakcji syntezy z cyny oraz jodu:
Można go też otrzymać w reakcji soli kwasów nieorganicznych, w których cyna występuje na IV stopniu utleniania, i kwasu jodowodorowego:

</doc>
<doc id="2693243" url="https://pl.wikipedia.org/wiki?curid=2693243" title="Diecezja Fargo">
Diecezja Fargo

Diecezja Fargo (łac. "Dioecesis Fargensis", ang. "Diocese of Fargo") jest diecezją Kościoła rzymskokatolickiego obejmująca swą powierzchnią wschodnią część stanu Dakota Północna.
Historia.
Diecezja została kanonicznie erygowana 10 listopada 1889 roku przez papieża Leona XIII jako Diecezja Jamestown z terenów Wikariatu Apostolskiego Dakoty. 6 kwietnia 1897, na prośbę ówczesnego ordynariusza, siedziba diecezji przeniesiona została do Fargo. Pierwszym ordynariuszem został rektor katedry w Saint Paul ks. John Shanley (1852-1909). Budowę neoromańskiej katedry ukończono w roku 1899 (parafia istniała od roku 1880). W latach 1962-2011 na terenie diecezji istniało Wyższe Seminarium Duchowne im. kard. Muencha.

</doc>
<doc id="2693256" url="https://pl.wikipedia.org/wiki?curid=2693256" title="Viktor Alonen">
Viktor Alonen

Viktor Alonen (ur. 21 marca 1969 w Viljandi) – estoński piłkarz grający na pozycji bocznego obrońcy.
Kariera klubowa.
Karierę piłkarską rozpoczął w klubie Tallinna FC Flora. W 1992 roku zadebiutował w jego barwach w pierwszej lidze estońskiej. W sezonach 1993/1994, 1999/1995, 1997/1998, 1998 i 2001 został z Florą mistrzem Estonii. Zdobył też dwa Puchary Estonii w latach 1995 i 1998 oraz Superpuchar Estonii w 1998 roku. W 1995 roku był wypożyczony z Flory do Pärnu JK Tervis.
W 2001 roku odszedł z Flory do Viljandi JK Tulevik. Grał w nim do końca 2003 roku. W 2004 roku odszedł do zespołu JK Narva Trans, a w 2005 roku został zawodnikiem FC Kuressaare. W 2006 roku grał z Kuressaare w pierwszej lidze. W 2007 roku odszedł do drugoligowego Türi Ganvix.
Kariera reprezentacyjna.
W reprezentacji Estonii zadebiutował 3 czerwca 1992 roku w zremisowanym 1:1 towarzyskim meczu ze Słowenią, rozegranym w Tallinnie. W swojej karierze grał w: eliminacjach do MŚ 1994, Euro 96, MŚ 1998, Euro 2000 i MŚ 2002. Od 1992 do 2001 roku rozegrał w kadrze narodowej 71 meczów.

</doc>
<doc id="2693258" url="https://pl.wikipedia.org/wiki?curid=2693258" title="Biskupi Fargo">
Biskupi Fargo



</doc>
<doc id="2693266" url="https://pl.wikipedia.org/wiki?curid=2693266" title="Gisela Labouvie-Vief">
Gisela Labouvie-Vief

Gisela Labouvie-Vief – psycholożka i akademiczka, specjalistka od rozwoju społeczno-emocjonalnego. Profesor na Uniwersytecie Genewskim, wcześniej wykładała na Wayne State University Detroit. Ukończyła studia na Uniwersytecie Kraju Saary, doktorat obroniła na West Virginia University (1972). W swojej pracy naukowej zajmuje się między innymi myśleniem postformalnym, mądrością oraz regulacją emocji.
Logos i Mythos jako komplementarne style myślenia.
Znaczenie słów logos i mythos.
Logos (gr. ) można tłumaczyć ze starogreckiego między innymi jako „grunt”, „oczekiwanie”, „słowo”, „mowa”, „powód”. Znaczenie "logos" jako terminu filozoficznego ewoluowało od „debaty” w starożytnej Grecji, przez „Słowo Boże” w teologii chrześcijańskiej, do współczesnego znaczenia jako źródła afiksu "-logia", czyli „badanie danej dziedziny”.
Mythos (gr. ) jest terminem, który można tłumaczyć jako „mit”, „legenda”, bajka”, lub „fikcja”, lub ogólniej – jako dowolna narracja. Na przestrzeni wieków jego znaczenie nie ulegało znacznym zmianom, a w naukach o mitologiach wręcz proponuje się użycie oryginalnego terminu "mythos" na zastąpienie wieloznacznego współcześnie słowa „mit”.
Logos i Mythos według Giseli Labouvie-Vief.
Labouvie-Vief swoje poglądy na temat Logos i Mythos najpełniej wykłada w książce "Psyche i Eros". Według niej, konstrukty te można traktować jako dwa oddzielne sposoby intelektualnego doświadczania rzeczywistości.
Logos jest w tej koncepcji myśleniem opartym na wspólnej, obiektywnie dostępnej rzeczywistości. Poznanie za jego pomocą zakłada oddzielenie poznającego podmiotu od poznawanego obiektu, który z konieczności staje się wtedy przedmiotem (nawet, jeśli to osoba – Logos wymaga uprzedmiotowienia obiektu poznania). Jest to, zdaniem Labouvie-Vief, cena którą płaci się za stworzenie systemu wiedzy uniwersalnej, wspólnej i możliwej do przekazania za pomocą ściśle określonych systemów logicznych.
Mythos jest pozornym przeciwieństwem Logos. Realizuje się przede wszystkim w jednostkowym doznaniu, doświadczeniu i intuicji. Poznanie poprzez Mythos odbywa się dzięki indywidualnemu, niepowtarzalnemu i niemożliwemu do bezpośredniego przekazania doświadczeniu. Wiedza zdobywana z jego pomocą wzrasta dzięki praktykowaniu rytuałów związanych z daną kulturą (której Mythos jest integralną częścią) oraz zgłębianiu symboliki związanej z obowiązującymi w niej narracjami.
Poniżej znajduje się krótki opis głównych różnic między Mythos a Logos
Mythos i Logos jako konstrukty komplementarne.
Zdaniem Labouvie-Vief, w momencie pełnego opanowania zasad logicznego myślenia, następuje załamanie się go – nie można pogodzić rzeczywistości społecznej ze sztucznymi, sterylnymi ideałami logiki. W tym momencie następuje zwrot w stronę Mythos, który jest początkiem myślenia postformalnego, opartego na akceptacji niepewności w życiu ludzkim oraz istnienia różnych i równoprawnych sposobów opisu świata. W miarę rozwoju, Mythos na powrót staje się istotną częścią rozumowania jednostki, tworzącą dopełnienie Logos.
Badania nad mądrością.
Gisela Labouvie-Vief oparła swoją koncepcję mądrości na dostrzeżonej przez niej i opisanej dychotomii Logos i Mythos.
Punktem wyjścia dla Labouvie-Vief była koncepcja rozwoju psychologicznego człowieka stworzona przez Jeana Pieageta. Mimo wielkiej dokładności obserwacji tego badacza oraz dużej mocy opisowej jego teorii, załamywała się ona dla osób po okresie adolescencji. Labouvie-Vief doszła do wniosku, że wynika to ze skoncentrowania się przez Piageta wyłącznie na rozwoju myślenia abstrakcyjnego i obiektywnego, a zignorowania innych typów myślenia, bardziej otwartych na sprzeczności i subiektywne racje.
Równocześnie ze studiowaniem rozwoju człowieka w biegu życia, rozwijała własną koncepcję mądrości i rozwoju, której podstawowe założenia są następujące:
Mądrość, według tej koncepcji, jest osiągnięciem stanu równowagi między Logos i Mythos. Można do niej dojść dopiero po opanowaniu myślenia logicznego (myślenia formalnego u Piageta), a następnie stopniowym zmniejszaniu roli tego typu myślenia w funkcjonowaniu umysłowym, na rzecz subiektywnych i intuicyjnych sądów oraz poprzez uznanie różnorodności i równoprawności poglądów głoszonych przez różnych ludzi. Ten typ myślenia jest powszechnie uznawany w psychologii rozwojowej za przejaw myślenia postrofmalnego.
Mocną stroną koncepcji Labouvie-Vief jest przekonujący i ciekawy wywód oraz zwrócenie uwagi na istotną rolę czynnika subiektywnego w życiu człowieka w ogóle, a w docieraniu do mądrości w szczególności. Boryka się ona z takimi problemami, jak: brak możliwości empirycznej weryfikacji oraz niejasność pojęcia Mythos z perspektywy naukowej (co można uzasadnić faktem, że jest ono z założenia czymś skrajnie różnym od obiektywnego poznania właściwego nauce).
Koncepcja rozwoju po adolescencji.
Labouvie-Vief podjęła próbę poszerzenia koncepcji rozwoju psychologicznego Jeana Piageta w taki sposób, aby obejmowała ona również rozwój po adolescencji, od momentu wczesnej dorosłości, aż do starości. Z powodu trudności badania konstruktu "Mythos", odeszła od niego, na rzecz prześledzenia rozwoju emocjonalnego w dorosłości. Zgodnie z jej koncepcją, rozwój po adolescencji można opisać w kategoriach zmian w myśleniu o sobie samym i swoich emocjach. Z jej badań wynika, że można wyróżnić 5 stadiów myślenia o sobie oraz 4 typy mechanizmów regulowania emocji:

</doc>
<doc id="2693268" url="https://pl.wikipedia.org/wiki?curid=2693268" title="Joyce Van Patten">
Joyce Van Patten

Joyce Van Patten (ur. 9 marca 1934 w Nowym Jorku) – amerykańska aktorka sceniczna, filmowa i telewizyjna.
Życiorys.
Joyce Van Patten urodziła się w Nowym Jorku jako córka Josephine Rose z domu Acerno i Richarda Byrona Van Pattena. Jest młodszą siostrą aktora Dicka Van Patten. Jej pierwszym mężem był aktor Martin Balsam. Z tego związku urodziła córkę Talię. Małżeństwo zakończyło się z rozwodem w 1962 roku. Jej drugim mężem był o 12 lat młodszy Dennis Dugan, lecz rozwiedli się w 1987 roku.

</doc>
<doc id="2693293" url="https://pl.wikipedia.org/wiki?curid=2693293" title="Bidan Muchiri Karoki">
Bidan Muchiri Karoki

Bidan Muchiri Karoki (ur. 21 sierpnia 1990) – kenijski lekkoatleta specjalizujący się w biegach długich.
Srebrny medalista igrzysk afrykańskich w Maputo (2011) w biegu na 10 000 metrów. Finalista olimpijski z Londynu oraz uczestnik mistrzostw świata w 2013 w Moskwie. Dwukrotny medalista mistrzostw świata w biegach przełajowych w Guiyangu (2015). W 2016 zdobył złoto oraz srebro na mistrzostwach świata w półmaratonie.
Złoty medalista mistrzostw Kenii oraz mistrzostw Japonii.
Rekordy życiowe: bieg na 5000 metrów – 13:15,25 (2 lipca 2014, Kitami); bieg na 10 000 metrów – 26:52,12 (4 sierpnia 2017, Londyn); półmaraton – 58:42 (9 lutego 2018, Ras al-Chajma), maraton – 2:06:48 (3 marca 2019, Tokio).

</doc>
<doc id="2693296" url="https://pl.wikipedia.org/wiki?curid=2693296" title="Bidan Karoki">
Bidan Karoki



</doc>
<doc id="2693301" url="https://pl.wikipedia.org/wiki?curid=2693301" title="Parafia Wprowadzenia do Świątyni Przenajświętszej Bogurodzicy w Warszawie">
Parafia Wprowadzenia do Świątyni Przenajświętszej Bogurodzicy w Warszawie

Parafia Wprowadzenia do Świątyni Przenajświętszej Bogurodzicy – parafia prawosławna działająca przy warszawskim Prawosławnym Seminarium Duchownym, należąca do dekanatu Warszawa diecezji warszawsko-bielskiej Polskiego Autokefalicznego Kościoła Prawosławnego.
Na terenie parafii funkcjonuje 1 cerkiew:
Administratorem parafii jest rektor Seminarium ks. mitrat dr Jerzy Tofiluk.

</doc>
<doc id="2693302" url="https://pl.wikipedia.org/wiki?curid=2693302" title="Turniej Kwalifikacyjny NORCECA w piłce siatkowej kobiet do Letnich Igrzysk Olimpijskich 2012">
Turniej Kwalifikacyjny NORCECA w piłce siatkowej kobiet do Letnich Igrzysk Olimpijskich 2012

Turniej Kwalifikacyjny Ameryki Południowej w piłce siatkowej kobiet do Igrzysk Olimpijskich w Londynie odbył się w Tijuanie w dniach od 29 kwietnia do 5 maja 2012 roku. Wzięło w nim udział 8 reprezentacji narodowych, z których awans uzyskał zwycięzca turnieju.
System rozgrywek.
Każdy zespół mógł zgłosić 12 zawodników do Turnieju Kwalifikacyjnego. Nie ma możliwości późniejszej zmiany zgłoszonych zawodników, nawet w przypadku kontuzji któregoś z nich.
Rozgrywki.
Wyniki.
2

</doc>
<doc id="2693310" url="https://pl.wikipedia.org/wiki?curid=2693310" title="Talia Balsam">
Talia Balsam

Talia Balsam (ur. 5 marca 1959 w Nowym Jorku) – amerykańska aktorka telewizyjna i filmowa.
Życiorys.
Urodziła się w Nowym Jorku jako córka pary aktorskiej - Joyce Van Patten i Martina Balsama. Jej ojciec był pochodzenia rosyjskiego i żydowskiego, a matka włoskiego, holenderskiego i angielskiego. Jej rodzeństwo to: Casey King, Adam Balsam i Zoe Balsam. Jest siostrzenicą aktora Dicka Van Pattena, aktorki Pat Van Patten oraz aktora i reżysera Tima Van Pattena.
15 grudnia 1989 wyszła za mąż za aktora George’a Clooneya, lecz małżeństwo zakończyło się rozwodem 17 września 1993. W dniu 30 grudnia 1998 poślubiła aktora Johna Slattery’ego, z którym ma syna Harry’ego (ur. 1999).

</doc>
<doc id="2693311" url="https://pl.wikipedia.org/wiki?curid=2693311" title="Diecezja Bismarck">
Diecezja Bismarck

Diecezja Bismarck (łac. "Dioecesis Bismarckiensis", ang. "Diocese of Bismarck") jest diecezją Kościoła rzymskokatolickiego obejmująca swą powierzchnią zachodnią część stanu Dakota Północna.
Historia.
Diecezja została kanonicznie erygowana 31 grudnia 1909 roku przez papieża Piusa X. Wyodrębniono ją z terenów diecezji Fargo. Pierwszym ordynariuszem został benedyktyński kapłan pochodzenia szwajcarskiego John Baptist Vincent de Paul Wehrle (1855-1941). Był on przez wiele lat misjonarzem na tych terenach, założycielem wielu misji i parafii. Budowę katedry diecezjalnej ukończono w roku 1945.

</doc>
<doc id="2693312" url="https://pl.wikipedia.org/wiki?curid=2693312" title="Quoridor">
Quoridor

Quoridor - to strategiczno-logiczna gra planszowa zaprojektowana przez Mirko Marchesiego i wydana przez francuskie studio GiGamic Games. Istnieją także pokrewne wydania takie jak: Quoridor Classic, Deluxe, Travel i Mini. Czas gry waha się od 10 do 20 minut. 
Zasady gry.
W grze może brać udział dwóch lub czterech graczy w wieku od 6 lat. Plansza złożona jest z 81 kwadratów, po których poruszają się pionki reprezentujące graczy. Na początku rozgrywki pionki należy ustawić pośrodku przeciwległych krawędzi planszy. Celem gry jest zostaniem pierwszym graczem, który dotrze do startowego rzędu przeciwnika. Można to uczynić poruszając się o jedno pole w 4 kierunkach lub stawiając ogrodzenia uniemożliwiające przejście. W rozgrywce dwuosobowej każdy posiada 10 drewnianych płytek, a w rozgrywce czteroosobowej po 5. Gracze wykonują ruch jeden po drugim w kolejności według ruchów zegara (pierwszy gracz jest losowany). Nie wolno całkowicie zablokować przeciwnika - zawsze musi istnieć przynajmniej jedno przejście. Istnieje także zasada mówiąca o możliwości przeskoczenia pionka przeciwnika w sytuacji, gdy stoją naprzeciwko siebie w sąsiadujących polach. 
Nagrody i wyróżnienia.
Gra Qouridor posiada szereg nagród i wyróżnień, m.in.:

</doc>
<doc id="2693318" url="https://pl.wikipedia.org/wiki?curid=2693318" title="Biskupi Bismarck">
Biskupi Bismarck



</doc>
<doc id="2693321" url="https://pl.wikipedia.org/wiki?curid=2693321" title="Aleksandr Garmaszow">
Aleksandr Garmaszow

Aleksandr Borisowicz Garmaszow, ros. Александр Борисович Гармашов (ur. 8 lutego 1960 w Groznym, Rosyjska FSRR) – rosyjski piłkarz, grający na pozycji obrońcy, a wcześniej napastnika, trener piłkarski.
Kariera piłkarska.
Kariera klubowa.
W 1980 roku rozpoczął karierę piłkarską w klubie Okean Kercz. Potem występował w klubach Maszuk Piatigorsk, Kubań Krasnodar, Spartak Ordżonikidze, Krylja Sowietow Kujbyszew, Torpedo Togliatti, Nieftianik Fergana, Lokomotiw Niżny Nowogród i Asmarał Kisłowodzk. W 1992 zakończył karierę piłkarską w zespole Łada Togliatti.
Kariera trenerska.
Po zakończeniu kariery piłkarskiej rozpoczął pracę szkoleniową. W klubie Łada Togliatti do 2003 pracował na stanowiskach asystenta, dyrektora i głównego trenera. W lutym 2004 objął stanowisko głównego trenera Czernomorca Noworosyjsk. W 2007 został zatrudniony na stanowisku dyrektora sportowego klubu Żemczużyna-A Soczi.

</doc>
<doc id="2693333" url="https://pl.wikipedia.org/wiki?curid=2693333" title="Posener Ruderverein Preußen">
Posener Ruderverein Preußen

Posener Ruderverein Preußen (pol. "Poznańskie Towarzystwo Wioślarskie Prusy") – klub wioślarski założony w Poznaniu w 1895, jako jeden z pierwszych w mieście. Miał barwy czarno-białe.
Członkowie organizowali spływy Wartą w rejon Starołęki, Wir, Puszczykowa, Szeląga i Radojewa, natomiast na Dębinie miały miejsce zawody. W 1901 klub został zaproszony na ogólnoniemieckie regaty w Berlinie-Grünau (wraz z Posener Beamten Ruderverein). W 1902 PRP przystąpiło do Posener Ruderverein „Germania”, który powstał z połączenia wszystkich poznańskich klubów wioślarskich z wyjątkiem Ruderclub Neptun.

</doc>
<doc id="2693337" url="https://pl.wikipedia.org/wiki?curid=2693337" title="Spółka Joint-Venture">
Spółka Joint-Venture



</doc>
<doc id="2693340" url="https://pl.wikipedia.org/wiki?curid=2693340" title="Piotr Martret Moles">
Piotr Martret Moles

Piotr Martret Moles (ur. 5 lipca 1901 w Alt Urgell; zm. 13 sierpnia 1936 w Pallars Jussà) – hiszpański Błogosławiony Kościoła katolickiego.
Życiorys.
Urodził się 5 lipca 1901 roku w bardzo religijnej rodzinie. Był kapłanem. Został zamordowany w czasie wojny domowej w Hiszpanii 13 sierpnia 1936 roku.
Beatyfikował go Benedykt XVI 29 października 2005 roku.

</doc>
<doc id="2693342" url="https://pl.wikipedia.org/wiki?curid=2693342" title="Spółka joint-venture">
Spółka joint-venture



</doc>
<doc id="2693348" url="https://pl.wikipedia.org/wiki?curid=2693348" title="Luigi Cambiaso">
Luigi Cambiaso

Luigi Cambiaso (ur. 29 stycznia 1895, zm. 25 marca 1975) – włoski gimnastyk. Dwukrotny medalista olimpijski.
Brał udział w dwóch igrzyskach (IO 20, IO 24), na obu zdobywał złote medale w rywalizacji drużynowej. W 1920 znalazł się w gronie zwycięzców w wieloboju rozgrywanym w systemie europejskim, cztery lata później triumfował w wieloboju.

</doc>
<doc id="2693351" url="https://pl.wikipedia.org/wiki?curid=2693351" title="Erin Heatherton">
Erin Heatherton

Erin Heatherton (ur. 4 marca 1989) – amerykańska modelka.
Została odkryta w Miami w 2006 roku. Szybko podpisała kontrakt z agencją The Marilyn Agency i przeniosła się do Nowego Jorku. Jeszcze w tym samym roku zadebiutowała na wybiegu w kolekcjach: Diane von Fürstenberg, Shiatzy Chen, Óscara de la Renty i Tommy’ego Hilfigera. Z początkiem 2007 roku podpisała kontrakty z agencjami w Londynie i Mediolanie. Odtąd zaczęła współpracować z renomowanymi domami mody na świecie jak: Chanel, Christian Lacroix, Hussein Chalayan, Elie Saab, Valentino, Dolce &amp; Gabbana, Prada, Emporio Armani, Valentin Yudashkin oraz Stella McCartney. Od 2010 roku jest jednym z aniołków Victoria’s Secret.

</doc>
<doc id="2693360" url="https://pl.wikipedia.org/wiki?curid=2693360" title="Boska liturgia">
Boska liturgia



</doc>
<doc id="2693367" url="https://pl.wikipedia.org/wiki?curid=2693367" title="Nieftianik Fergana">
Nieftianik Fergana



</doc>
<doc id="2693377" url="https://pl.wikipedia.org/wiki?curid=2693377" title="Iwan Wolański">
Iwan Wolański

Iwan Wołanśkyj, Iwan Wolański, wzgl. "Jan Emil Wolański" (ur. w 1887, zm. 1950?, Argentyna) – ukraiński działacz społeczny w Galicji, polityk, prawnik, adwokat, działacz społeczny, poseł na Sejm w II RP.
Życiorys.
Był doktorem praw i adwokatem w Stanisławowie. Stał na czele „Ridnej Szkoły” w powiatach: stanisławowskim i tłumackim, był członkiem zarządu głównego „Ridnej Szkoły” i przewodniczącym Towarzystwa Skała, oświatowo-katolickiej organizacji powołanej przez ks. biskupa Grzegorza Chomyszyna. Od 1933 przewodniczący Ukraińskiej Katolickiej Partii Ludowej.
W 1935 roku został posłem IV kadencji wybranym 62 072 głosami z listy państwowej w okręgu wyborczym nr 66 (powiaty: stanisławowski, tłumacki i nadwórniański).
W 1938 roku został ponownie wybrany posłem na Sejm.

</doc>
<doc id="2693381" url="https://pl.wikipedia.org/wiki?curid=2693381" title="Jan Wolański">
Jan Wolański



</doc>
<doc id="2693383" url="https://pl.wikipedia.org/wiki?curid=2693383" title="Iwan Wołanśkyj">
Iwan Wołanśkyj



</doc>
<doc id="2693389" url="https://pl.wikipedia.org/wiki?curid=2693389" title="Wilhelm Hörl">
Wilhelm Hörl

Wilhelm Franciszek Hörl (ur. 8 kwietnia 1893 w Krakowie, zm. w kwietniu 1940 w Charkowie) – podpułkownik piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 8 kwietnia 1893 w Krakowie, w rodzinie Adama, urzędnika pocztowego i Rozalii z domu Rychter. Był bratem Stefanii (ur. 1891), Heleny (ur. 1900), Henryka Aleksandra (1895–1914) i Władysława (1898–1922), porucznika 20 pułku piechoty. Obaj bracia służyli w 3 pułku piechoty Legionów Polskich i zostali pośmiertnie odznaczeni Krzyżem Niepodległości (Henryk – 12 maja 1931, a Władysław – 4 lutego 1932).
W sierpniu 1914 wstąpił na ochotnika do Legionów. Służył w 6 pułku piechoty, w 1916 podczas walk o Polską Górę koło Kostiuchnówki jako zastępca dowódcy II Oddziału Karabinów Maszynowych, osłaniając odwrót żołnierzy, a na koniec niszcząc obydwa karabiny maszynowe nie zdołał już wycofać się, był ranny i dostał się do niewoli rosyjskiej. Po powrocie z rozpadającej się Rosji został wysłany na zachód Europy w celu organizowania misji wojskowych. Działał m.in. we Francji, wstąpił do Błękitnej Armii, z którą powrócił do Polski.
We wrześniu 1919 wraz z Błękitną Armią został wcielony do Wojska Polskiego w stopniu porucznika i skierowany do sztabu 7 Dywizji Piechoty. Następnie służył w 32 pułku piechoty i był oddelegowany do Szefostwa Administracji Armii, jako kierownik referatu w Departamencie I Piechoty.
Po zakończeniu działań wojennych pozostał w wojsku został zweryfikowany do stopnia majora ze starszeństwem z dniem 1 czerwca 1919. Chorował na gruźlicę. W grudniu 1923 został przydzielony z Departamentu Piechoty Ministerstwa Spraw Wojskowych w Warszawie do Powiatowej Komendy Uzupełnień Szubin na stanowisko komendanta. We wrześniu 1926 został przeniesiony do Powiatowej Komendy Uzupełnień Inowrocław na stanowisko komendanta. 23 stycznia 1929 prezydent RP nadał mu stopień podpułkownika z dniem 1 stycznia 1929 i 1. lokatą w korpusie oficerów piechoty. W październiku 1935 został przeniesiony do Departamentu Uzupełnień Ministerstwa Spraw Wojskowych w Warszawie na stanowisko szefa Wydziału Uzupełnień. Na tym stanowisku pozostawał do 1939.
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
5 października 2007 minister obrony narodowej Aleksander Szczygło mianował go pośmiertnie na stopień pułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Wilhelm Hörl ożenił się z Zofią Żabczyńską (1898–1944) i przeszedł na ewangelicyzm-reformowany. Mieli dwoje dzieci: Jana Wilhelma i Zofię. Zofia (1924–1944) w czasie konspiracji i w Powstaniu Warszawskim była sanitariuszką Wojskowej Służby Kobiet Obwodu AK Mokotów. Wraz z matką, która od 1943 i w czasie Powstania Warszawskiego była łączniczką i również sanitariuszką V Rejonu Obwodu AK Mokotów, zostały rozstrzelane przez Niemców we wrześniu 1944 na warszawskiej Sadybie.
Wilhelm Hörl był szwagrem aktora Aleksandra Żabczyńskiego.

</doc>
<doc id="2693405" url="https://pl.wikipedia.org/wiki?curid=2693405" title="Erin Wasson">
Erin Wasson

Erin Wasson (ur. 20 stycznia 1982) – amerykańska modelka, stylistka i projektantka mody pochodzenia niemieckiego.
Erin zadebiutowała na wybiegu w 2000 roku w Stanach Zjednoczonych. Jeszcze w tym samym roku dotarła do Paryża. Pojawiała się na okładkach licznych magazynów mody, w tym francuski, rosyjski, hiszpański i australijski Vogue; brytyjski Harper’s Bazaar, hiszpański Marie Claire oraz fiński, francuski i włoski Elle. Od ponad dziesięciu lat pojawia się na wybiegach u najlepszych projektantów i domów mody na świecie jak: Alexander McQueen, Antonio Berardi, Chanel, Chloé, Christian Dior, Christian Lacroix, Diane von Furstenberg, Dolce &amp; Gabbana, Dries Van Noten, Emanuel Ungaro, Fendi, Givenchy, Gucci, Hugo Boss, Hussein Chalayan, John Galliano, Marc Jacobs, Miu Miu, Moschino, Óscar de la Renta, Prada, Ralph Lauren, Valentino, Versus, Yohji Yamamoto, Balenciaga, Versace, Yves Saint Laurent i Donna Karan. W chwilach wolnych pomiędzy wykonywaniem zawodu modelki i stylistki, projektuje własną odzież.

</doc>
<doc id="2693411" url="https://pl.wikipedia.org/wiki?curid=2693411" title="Józef Jan Perot Juanmartí">
Józef Jan Perot Juanmartí

Józef Jan Perot Juanmartí (ur. 1 lipca 1877 w Tuluzie; zm. 13 sierpnia 1936 w Pallars Jussà) – Błogosławiony Kościoła katolickiego.
Życiorys.
Pochodził z religijnej rodziny. Został księdzem. W czasie wojny domowej w Hiszpanii został zamordowany.
W dniu 29 października 2005 roku został beatyfikowany przez Benedykta XVI.

</doc>
<doc id="2693421" url="https://pl.wikipedia.org/wiki?curid=2693421" title="Lucía Topolansky">
Lucía Topolansky

Lucía Topolansky Saavedra (ur. 25 września 1944 w Montevideo) – senator, żona byłego prezydenta Urugwaju José Mujiki, działaczka polityczna. Po rezygnacji ze stanowiska , została, we wrześniu 2017 roku, wiceprezydent Urugwaju, funkcję pełniła do końca kadencji Tabaré Vázqueza 1 marca 2020.
Życiorys.
W linii męskiej jest potomkinią polskich imigrantów, rodzina była zniemczona, w jej domu rodzinnym nie mówiło się po polsku. Jej dziadek pochodził z Krakowa, a ojciec urodził się w Budapeszcie, następnie studiował w Wiedniu, wyemigrował do Urugwaju za pracą, był inżynierem i przedsiębiorcą. Ma siostrę bliźniaczkę (María Elia). Lucía uczyła się w szkole dominikanek. Porzuciła studia na architekturze i wstąpiła do lewicowej organizacji Tupamaros, która w latach 60. i 70. XX w. prowadziła w Urugwaju walkę partyzancką z władzami. Po przewrocie wojskowym w Urugwaju w 1973, została aresztowana i osadzona w więzieniu wojskowym gdzie była torturowana.

</doc>
<doc id="2693427" url="https://pl.wikipedia.org/wiki?curid=2693427" title="ARexx">
ARexx

ARexx – implementacja języka REXX na platformę Amiga napisana w 1987 roku przez Williama S. Hawesa. ARexx, jak większość implementacji języka REXX, jest językiem interpretowanym. Posiada dodatkowe możliwości związane ze specyfiką platformy Amiga.
Historia.
ARexx utworzony został w 1987 roku przez Williama S. Hawesa. Bazuje na języku REXX opisanym przez Mike'a Cowlishawa w książce "The REXX Language: A Practical Approach to Programming". ARexx był częścią systemu AmigaOS 2.0 utworzonego przez Commodore w 1990 roku.

</doc>
<doc id="2693436" url="https://pl.wikipedia.org/wiki?curid=2693436" title="Java OpenGL">
Java OpenGL

Java OpenGL (JOGL) – biblioteka pozwalająca na użycie OpenGL w języku Java. Opracowana pierwotnie przez Kennetha Bradleya Russella i Christophera Johna Kline'a, rozwijana przez Game Technology Group firmy Sun Microsystems. Od roku 2010 jest niezależnym projektem open source na licencji BSD. Jest to implementacja Java Bindings for OpenGL (JSR-231).
JOGL pozwala na dostęp do większości funkcji OpenGL dostępnych dla programów w języku C, poprzez użycie Java Native Interface (JNI). Oferuje on dostęp zarówno do standardowych funkcji GL* ale także funkcji GLU*. Biblioteka OpenGL Utility Toolkit (GLUT) nie jest jednak dostępna dla związanych z systemem Windows zawołań – Java ma swoje okienkowe systemy: Abstract Window Toolkit (AWT), Swing oraz wiele rozszerzeń.

</doc>
<doc id="2693441" url="https://pl.wikipedia.org/wiki?curid=2693441" title="Stade Francis-Le Blé">
Stade Francis-Le Blé

Stade Francis-Le Blé – stadion piłkarski znajdujący się w Breście we Francji. Jest własnością miasta Brest, a użytkuje go drużyna Stade Brestois 29. 
Otwarty w 1922 r., był kilkakrotnie modernizowany. Ostatnia gruntowna przebudowa zakończyła się w październiku 2007 roku. Jego pojemność wynosi 15 931 miejsc.

</doc>
<doc id="2693445" url="https://pl.wikipedia.org/wiki?curid=2693445" title="Beautiful Boy">
Beautiful Boy



</doc>
<doc id="2693449" url="https://pl.wikipedia.org/wiki?curid=2693449" title="Sylwester Arnau y Pasqüet">
Sylwester Arnau y Pasqüet

Sylwester Arnau y Pasqüet (ur. 30 maja 1911 w Berguedà; zm. 13 sierpnia 1936 w Pallars Jussà) – hiszpański Błogosławiony Kościoła katolickiego.
Życiorys.
Przyszedł na świat 30 maja 1911 r. w bardzo religijnej rodzinie. Gdy poczuł powołanie do życia zakonnego wstąpił do seminarium i po kilku latach otrzymał święcenia kapłańskie. Został zamordowany podczas wojny domowej w Hiszpanii.
Został beatyfikowany przez Benedykta XVI 29 października 2005 r.

</doc>
<doc id="2693453" url="https://pl.wikipedia.org/wiki?curid=2693453" title="Parafia Świętej Trójcy w Warszawie (prawosławna)">
Parafia Świętej Trójcy w Warszawie (prawosławna)

Parafia Świętej Trójcy – parafia prawosławna w Warszawie, w dekanacie Warszawa diecezji warszawsko-bielskiej.
Na terenie parafii funkcjonuje 1 cerkiew:
Administratorem parafii jest ks. Anatol Szydłowski.

</doc>
<doc id="2693463" url="https://pl.wikipedia.org/wiki?curid=2693463" title="Władysław Wojtowicz">
Władysław Wojtowicz

Władysław Wojtowicz (ur. 23 czerwca 1882 we Lwowie, zm. w 1940) – polski działacz społeczny, nauczyciel, polityk, poseł na Sejm w II RP.
Życiorys.
Pracował jako nauczyciel. 8 stycznia 1924 został zatwierdzony w stopniu porucznika ze starszeństwem z 1 czerwca 1919 i 3542. lokatą w korpusie oficerów rezerwy piechoty. Posiadał wówczas przydział w rezerwie do 44 Pułku Piechoty w Równem.
Był prezesem Związku Nauczycielstwa Polskiego w trzech południowo-wschodnich województwach II Rzeczypospolitej. Sprawował funkcje: prezesa zarządu głównego Związku Młodzieży Ludowej i Rolniczej we Lwowie, członka zarządu lwowskiej Izby Rolniczej, Towarzystwa Szkoły Ludowej i prezesa wojewódzkiego komitetu do spraw młodzieży wiejskiej. Mieszkał we Lwowie.
Był posłem na Sejm czterech kolejnych kadencji:

</doc>
<doc id="2693467" url="https://pl.wikipedia.org/wiki?curid=2693467" title="Ľuboš Križko">
Ľuboš Križko

Ľuboš Križko (ur. 9 sierpnia 1979 w Trenczynie) – słowacki pływak, specjalizujący się głównie w stylu grzbietowym.
Brązowy medalista mistrzostw Europy z Eindhoven na 50 m stylem grzbietowym, dwukrotny brązowy medalista mistrzostw Europy na krótkim basenie z Helsinek i Rijeki na 50 m grzbietem.
Dwukrotny uczestnik Igrzysk Olimpijskich z Aten i Pekinu na 100 m stylem grzbietowym (odpowiednio: 27. i 13. miejsce).
Podczas mistrzostw Europy w Budapeszcie w 2010 roku wykryto w jego organizmie niedozwolony środek: tamoksyfen. Został on zdyskwalifikowany na 2 lata (kara obowiązuje od 22 września 2010 roku).

</doc>
<doc id="2693498" url="https://pl.wikipedia.org/wiki?curid=2693498" title="Królestwo Irlandii">
Królestwo Irlandii

Królestwo Irlandii (ang. "Kingdom of Ireland"; irl. "Ríoghacht Éireann") – państwo istniejące w latach 1542–1800 na terenie wyspy Irlandii.
Państwo powstało w momencie uchwalenia ustawy z 1542 r. w parlamencie Królestwa Irlandii, według której królem Irlandii został Henryk VIII Tudor. Królestwo przestało istnieć, gdy na mocy ustawy z 1800 r., zostało połączone z Królestwem Wielkiej Brytanii, tworząc od 1 stycznia 1801 Zjednoczone Królestwo Wielkiej Brytanii i Irlandii.

</doc>
<doc id="2693517" url="https://pl.wikipedia.org/wiki?curid=2693517" title="Archiwum Uniwersytetu Wrocławskiego">
Archiwum Uniwersytetu Wrocławskiego

Archiwum Uniwersytetu Wrocławskiego – archiwum, a jednocześnie jednostka ogólnouczelniana Uniwersytetu Wrocławskiego, zajmujące się gromadzeniem zbiorów dotyczących jego przeszłości oraz poprzedników tej uczelni, a także akt studenckich i pracowników uczelni. Zostało założone 1 października 1950 roku. Mieści się obecnie przy ul. Szewska 50/51 we Wrocławiu.
Historia.
Archiwum Uniwersytetu Wrocławskiego powstało w 6 czerwca 1931 roku na wniosek ówczesnego rektora tej uczelni prof. Ernsta Lohmeyera. Senat podjął uchwałę o zorganizowaniu uczelnianej placówki archiwalnej, która miała zajmować się gromadzeniem akt o wartości historycznej. Do tej pory przechowywano jedynie dokumenty i spuściznę pruskiego Uniwersytetu Leopoldiny. Z kolei akta rektorskie i senackie gromadzono w sekretariacie uczelni, zaś akta wydziałowe spoczywały pod nadzorem dziekanów w archiwach podręcznych. Część akt, głównie po uczelni austriackiej, znajdowała się w zasobach Biblioteki Uniwersyteckiej i Archiwum Państwowego. Te ostatnie uległy zniszczeniu w dniach Festung Breslau (VIII 1944 – V 1945). W czasie oblężenia akta zgromadzono początkowo w wieży w gmachu głównym uczelni, a potem na parterze.
Zabezpieczeniem zasobu po II wojnie światowej zajęli się członkowie kierowanej przez prof. Stanisława Kulczyńskiego Grupy Kulturalno-Oświatowej, a w szczególności pierwszy dyrektor Biblioteki Uniwersyteckiej dr Antoni Knot. Bezsprzecznie jednak zasób ocalił, scalił oraz stworzył polskie Archiwum Uniwersytetu Wrocławskiego przybyły ze Lwowa prof. Teofil Modelski, historyk i archiwista. Społecznie, w ciężkich warunkach, pracował nad archiwaliami niemieckimi, w latach 1946–1950, będąc jednocześnie dziekanem Wydziału Humanistycznego UWr. Napisał on w swojej notatce:
Początkowo w Archiwum znajdowały się tylko akta poniemieckie. Dopiero 1 września 1953 roku trafiły tu pierwsze dokumenty wytworzone przez władze polskiej uczelni. Archiwum zyskało wtedy status Składnicy Akt Polskich. Od marca 1958 roku Archiwum stało się państwową jednostką z prawem wieczystego przechowywania akt.
Ważnym wydarzeniem było przekształcenie w 1989 roku Archiwum z komórki administracyjnej w jednostkę ogólnouczelnianą. W drugiej połowie lat 90. XX wieku jednostka zyskała obecną siedzibę przy ul. Szewskiej 50/51 i wyposażenie w regały kompaktowe.
Zasoby.
Archiwum Uniwersytetu Wrocławskiego należy do największych i najbogatszych w Polsce. Gromadzi trzy zespoły akt:
Ostatni z tych zasobów szacuje się na 3000 mb. Podczas gdy łącznie z archiwaliami poniemieckimi całość przechowywanych akt to blisko 3500 mb.

</doc>
<doc id="2693518" url="https://pl.wikipedia.org/wiki?curid=2693518" title="Dave Clark">
Dave Clark

Dave Clark (ur. 15 grudnia 1939/1942 w Londynie) – angielski muzyk, kompozytor, producent nagraniowy i aktor. Najbardziej znany jako perkusista big-beatowej formacji The Dave Clark Five.
Życiorys.
Clark w wieku 15 lat opuścił szkołę i został kaskaderem, występując w ponad 40 filmach. Pod koniec lat 50. kupił zestaw perkusyjny i nauczył się grać muzykę skifflową. Najpierw publicznie pojawiał się, grając na meczach podczas podróży po Holandii.
W tym samym czasie Clark stworzył formację the Dave Clark Five, dla której był jednocześnie liderem i producentem nagrań. Formacja Clarka była odpowiedzią na inwazję The Beatles na rynek angielski. W 1964 r. The Dave Clark Five nagrali piosenkę „Glad All Over”, która dotarła do 1. miejsca brytyjskiej listy przebojów. Zespół także wystąpił w amerykańskim programie telewizyjnym "The Ed Sullivan Show".
Kariera producenta.
W 1968 r. Clark wyprodukował telewizyjne show "Hold On, It’s the Dave Clark Five". W 1986 roku stworzył musical "Time", do którego muzykę skomponował wokalista zespołu Queen, Freddie Mercury (dwie piosenki Mercury’ego z musicalu: „Time” i "In My Defence" zostały wydane na singlach). Musical został wystawiony na londyńskim West Endzie, a na premierze obecny był Cliff Richard.

</doc>
<doc id="2693531" url="https://pl.wikipedia.org/wiki?curid=2693531" title="Marcus Piehl">
Marcus Piehl

Marcus Piehl (ur. 23 sierpnia 1985 w Linköping) - szwedzki pływak, specjalizujący się głównie w stylu dowolnym.
Srebrny i brązowy medalista mistrzostw świata na krótkim basenie w sztafecie 4 x 100 m stylem dowolnym. Mistrz Europy z Eindhoven w sztafecie 4 x 100 m stylem dowolnym. 3-krotny medalista mistrzostw Europy na krótkim basenie w sztafecie 4 x 50 m stylem dowolnym.
Były dwukrotny rekordzista świata w sztafecie 4 x 50 m stylem dowolnym:
1. Mistrzostwa Europy w Pływaniu na krótkim basenie 2006, Helsinki - Stefan Nystrand, Petter Stymne, Marcus Piehl, Jonas Tilly - 1:24.89
2. Mistrzostwa Europy w Pływaniu na krótkim basenie 2007, Debreczyn - Petter Stymne, Marcus Piehl, Per Nylin, Stefan Nystrand - 1:24.19

</doc>
<doc id="2693542" url="https://pl.wikipedia.org/wiki?curid=2693542" title="Mary Anderson (aktorka)">
Mary Anderson (aktorka)

Mary Anderson (ur. 3 kwietnia 1918 w Birmingham, zm. 6 kwietnia 2014 w Burbank) – amerykańska aktorka.
Wyróżnienia.
Posiada gwiazdę na Hollywoodzkiej Alei Gwiazd.

</doc>
<doc id="2693556" url="https://pl.wikipedia.org/wiki?curid=2693556" title="Bronisław Wojciechowski">
Bronisław Wojciechowski

Bronisław Wacław Wojciechowski (ur. 13 lipca 1893 w Wygiełzowie, zm. 5 czerwca 1966 w Łodzi) – polski przemysłowiec, działacz społeczny, polityk, poseł na Sejm w II RP, major kawalerii Wojska Polskiego, kawaler Orderu Virtuti Militari.
Życiorys.
Urodził się 13 lipca 1893, choć w dokumentach podawał fikcyjną datę późniejszą, 1 stycznia 1894. Był dziesiątym dzieckiem Władysława i Wiktorii z Rażniewskich. Ukończył polską szkołę handlową w 1911, następnie zdał maturę rosyjską w Tyflisie, po czym podjął studia na Wydziale Prawa Uniwersytetu Jagiellońskiego.
W młodości działał w OMN „Zarzewie” (krótko przed wybuchem wojny wybrany na przewodniczącego), PET, ZET i Polskich Drużynach Strzeleckich oraz „Zniczu”. Po wybuchu I wojny światowej kierował POW w Piotrkowie. W czerwcu 1915 roku został odkomenderowany do 5. szwadronu 2 pułku ułanów Legionów Polskich, w którym pełnił służbę do lutego 1918 roku. W lipcu 1916 brał udział w bitwie pod Kostiuchnówką. W czasie służby awansował od ułana do wachmistrza. W lutym 1918 roku przeprowadził dwa plutony ułanów z Synowódzka do Borysławia.
W wojnie z bolszewikami służył jako oficer 9 pułku Ułanów Małopolskich; za udział w bitwie pod Komarowem odznaczony Krzyżem Srebrnym Orderu Virtuti Militari. W 1921 roku przeszedł do rezerwy w stopniu rotmistrza ze starszeństwem z dniem 1 czerwca 1919. W 1923, 1924 był oficerem rezerwowym 9 pułku ułanów. W 1934 roku, jako oficer rezerwy kawalerii pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas w grupie oficerów „reklamowanych na 12 miesięcy”. Na stopień majora został mianowany ze starszeństwem z 19 marca 1939 i 3. lokatą w korpusie oficerów rezerwy kawalerii.
W 1921 dokończył studia uzyskując tytuł doktora prawa. Od października 1921 pracował w przedsiębiorstwie Gazolina, otrzymując w niej posadę prokurenta, osiadł w Borysławiu, a pod koniec 1927 został dyrektorem spółki akcyjnej Gazolina. W mieście działał społecznie: był w zarządzie oddziału Związku Strzeleckiego, prezesem oddziału Związku Legionistów Polskich (ponadto od 1932 pełnił funkcję prezesa zarządu okręgu ZLP we Lwowie) oraz był członkiem egzekutywy okręgowej Związku Naprawy Rzeczypospolitej. Mieszkał tamże.
Był posłem na Sejm trzech kolejnych kadencji:
20 stycznia 1938 został wybrany prezesem zarządu głównego Towarzystwa Pracy Społeczno-Gospodarczej. Był działaczem Obozu Zjednoczenia Narodowego w województwie lwowskim: po reorganizacji struktur w lutym 1938 wyznaczony wiceprzewodniczącym okręgu lwowskiego OZN, w styczniu 1939 objął funkcję prezesa okręgu lwowskiego OZN (zastępując Ludwika Kolankowskiego). Był członkiem Prezydium Rady Naczelnej OZN w 1939.
Po wybuchu II wojny światowej we wrześniu 1939 był członkiem Sztabu Obrony Lwowa. Po zdobyciu Lwowa przez armię sowiecką uniknął aresztowania i przedostał się do Warszawy. Prowadził tam biuro firmy „Gazolina”, stanowiące przykrywkę dla rozmaitych działań konspiracyjnych. Był czynny w pionie informacji i propagandy Okręgu Warszawskiego AK, redagując jego biuletyn. Ps. „Doktor”. Powstanie warszawskie zastało go w Leśnej Podkowie. Od 1945 mieszkał w Łodzi, gdzie okresowo bez pracy, do emerytury pracował na podrzędnych stanowiskach.
Od 23 stycznia 1919 był żonaty z Jadwigą Zaleską (prawnuczką Ignacego Stawiarskiego (1776–1836) – znanego prawnika i publicysty). Jego dzieci to Anna Rudzińska (1919–1992), żona Witolda Rudzińskiego oraz Bronisław Wojciechowski (syn) (1921–1986).

</doc>
<doc id="2693569" url="https://pl.wikipedia.org/wiki?curid=2693569" title="Elizaweta Tuktamiszewa">
Elizaweta Tuktamiszewa



</doc>
<doc id="2693577" url="https://pl.wikipedia.org/wiki?curid=2693577" title="Lazar Zendek">
Lazar Zendek

LZ Apolinary Lazar, Marcin Lazar spółka jawna – przewoźnik obsługujący linie na zlecenie ZTM oraz gminy Myszków.
Dla ZTM obsługuje linie: M19, 2A, 52, 107, 140, 164, 200, 222, 225, 264, 609, 619, 625, 634, 637, 664, 665, 860, 969.
Dla gminy Myszków obsługuje linie: 1, 2, 3, 4, 5, 6, 7. 
Od 01.07.2013 r. obsługuje także bezpłatną linię autobusową z Myszkowa do hipermarketu Auchan w Poczesnej.

</doc>
<doc id="2693584" url="https://pl.wikipedia.org/wiki?curid=2693584" title="Insurekcja chłopska w Mołdawii">
Insurekcja chłopska w Mołdawii

Insurekcja chłopska w Mołdawii – powstanie chłopskie, które miało miejsce w rumuńskiej części Mołdawii w 1907 roku.
Powodem insurekcji były pogarszające się warunki życia oraz nieurodzaj. Wpływ rewolucji rosyjskiej 1905 roku spowodował wybuch buntu w płn. Mołdawii dwa lata później. Posługujący się hasłem: „Chcemy ziemi” chłopi napadali na dwory i urzędy, zaatakowali też kilka miast m.in. Jassy i Vaslui.
Doszło do krwawych walk z wojskiem i policją. Dowodzone przez generała Alexandru Averescu siły rządowe ostrzeliwały z artylerii całe wioski, masakrując mieszkańców. Trwająca dwa tygodnie pacyfikacja pochłonęła 11 000 ofiar. Powstanie krwawo stłumiono.

</doc>
<doc id="2693591" url="https://pl.wikipedia.org/wiki?curid=2693591" title="Petter Stymne">
Petter Stymne

Petter Stymne (ur. 9 maja 1983 w Skövde) – szwedzki pływak, specjalizujący się głównie w stylu dowolnym.
Brązowy medalista mistrzostw świata na krótkim basenie w sztafecie 4 x 100 m stylem dowolnym. Mistrz Europy z Eindhoven w sztafecie 4 x 100 m stylem dowolnym. 3-krotny medalista mistrzostw Europy na krótkim basenie w sztafecie 4 x 50 m stylem dowolnym.
Uczestnik Igrzysk Olimpijskich 2008 z Pekinu w sztafecie 4 x 100 m stylem dowolnym (5. miejsce).
Były dwukrotny rekordzista świata w sztafecie 4 x 50 m stylem dowolnym:
1. Mistrzostwa Europy w Pływaniu na krótkim basenie 2006, Helsinki - Stefan Nystrand, Petter Stymne, Marcus Piehl, Jonas Tilly - 1:24.89
2. Mistrzostwa Europy w Pływaniu na krótkim basenie 2007, Debreczyn - Petter Stymne, Marcus Piehl, Per Nylin, Stefan Nystrand - 1:24.19

</doc>
<doc id="2693602" url="https://pl.wikipedia.org/wiki?curid=2693602" title="Pomnik z Lihuli">
Pomnik z Lihuli

Pomnik z Lihuli – potoczna nazwa pomnika upamiętniająca Estończyków walczących o wolność Estonii przeciwko Związkowi Radzieckiemu w okresie II wojny światowej. Pomnik położony jest w Lagedi, niedaleko Tallinna.
Pomnik był usuwany dwa razy, zanim znalazł się w miejscu w którym stoi obecnie. Pierwotnie odsłonięty w Parnawie w 2002 został rozebrany dziewięć dni później, kiedy premier Estonii Siim Kallas potępił postawienie pomnika. Pomnik został następnie przeniesiony do miejscowości Lihula w 2004, a ostatecznie, 15 października 2005 roku został odsłonięty w Lagedi na terenie prywatnego Muzeum Walki o Niepodległość Estonii.
Monument przedstawia żołnierza w mundurze, w niemieckim hełmie z II wojny światowej oraz flagę Estonii wkomponowaną w Krzyż Wolności. Oprócz płaskorzeźby z brązu na pomniku umieszczono pamiątkową tablicą z dedykacją: "Estończykom walczącym w latach 1940-1945 przeciwko bolszewizmowi i o odbudowę niepodległej Estonii".
Odsłonięcie pomnika wywołało kontrowersje wśród niektórych środowisk poza Estonią, ponieważ monument upamiętnia Estończyków, którzy walczyli z sowietami w szeregach armii fińskiej, w jednostkach Wehrmachtu oraz w 20 Dywizji Grenadierów Waffen SS.

</doc>
<doc id="2693621" url="https://pl.wikipedia.org/wiki?curid=2693621" title="Maksym Poliszczuk">
Maksym Poliszczuk

Maksym Poliszczuk (ukr. Максим Поліщук, ur. 15 czerwca 1984 w Żytomierzu) – ukraiński kolarz torowy i szosowy, dwukrotny medalista torowych mistrzostw świata.
Kariera.
Największy sukces w karierze Maksym Poliszczuk osiągnął na mistrzostwach świata w Palma de Mallorca w 2007 roku, gdzie wspólnie z Witalijem Popkowem, Witalijem Szczedowem i Lubomyrem Połatajko wywalczył srebrny medal w drużynowym wyścigu na dochodzenie. Rok wcześniej, podczas mistrzostw świata w Bordeaux razem z Wołodymyrem Diudią, Romanem Kononenko i Lubomyrem Połatajko w tej samej konkurencji zdobył brązowy medal. W 2008 roku brał udział w igrzyskach olimpijskich w Pekinie, zajmując dziewiąte miejsce w tej konkurencji. W 2010 roku wystąpił na mistrzostwach świata w Kopenhadze, gdzie wraz z kolegami z reprezentacji był piąty. W 2009 roku został szosowym mistrzem Ukrainy.

</doc>
<doc id="2693629" url="https://pl.wikipedia.org/wiki?curid=2693629" title="Izabella Wilczyńska-Szalawska">
Izabella Wilczyńska-Szalawska

Izabella Wilczyńska-Szalawska (ur. 4 września 1920 w Warszawie, zm. 20 listopada 2012 w Konstancinie-Jeziornie) – polska aktorka teatralna i filmowa.
Życiorys.
Na scenie debiutowała 20 listopada 1946 roku.
Była dwukrotnie zamężna. Po raz pierwszy z Bronisławem Trońskim, a po rozwodzie z Andrzejem Szalawskim. Z pierwszego związku ma syna, Marcina. Aktorka zmarła 20 listopada 2012 roku w Domu Artystów Weteranów Scen Polskich, pochowana została 3 grudnia 2012 roku na cmentarzu Powązkowskim.
Filmografia.
Źródło: Filmpolski.pl.

</doc>
<doc id="2693634" url="https://pl.wikipedia.org/wiki?curid=2693634" title="Simon Sjödin">
Simon Sjödin

Simon Sjödin (ur. 4 października 1986 w Sztokholmie) – szwedzki pływak, specjalizujący się w stylu motylkowym, grzbietowym i zmiennym.
Wicemistrz Europy na krótkim basenie z Herning (2013) na 200 m zmiennym. Brązowy medalista mistrzostw Europy (2008) w sztafecie 4 × 100 m stylem zmiennym.
Uczestnik Igrzysk Olimpijskich 2008 z Pekinu na 200 m stylem motylkowym (26. miejsce) oraz w sztafecie 4 × 100 m stylem zmiennym (11. miejsce).

</doc>
<doc id="2693651" url="https://pl.wikipedia.org/wiki?curid=2693651" title="Witalij Popkow">
Witalij Popkow

Witalij Ołeksandrowycz Popkow (ukr. Віталій Олександрович Попков, ur. 16 czerwca 1983 w Nowosielicy) – ukraiński kolarz torowy i szosowy, srebrny medalista torowych mistrzostw świata.
Kariera.
Największy sukces w karierze Witalij Popkow osiągnął na mistrzostwach świata w Palma de Mallorca w 2007 roku, gdzie wspólnie z Maksymem Poliszczukiem, Witalijem Szczedowem i Lubomyrem Połatajko wywalczył srebrny medal w drużynowym wyścigu na dochodzenie. W latach 2002-2004 trzykrotnie zdobywał tytuł mistrza Europy do lat 23 w tej samej konkurencji. W 2004 roku brał także udział w igrzyskach olimpijskich w Atenach, gdzie w drużynowym wyścigu na dochodzenie był szósty. Cztery lata później, podczas igrzysk olimpijskich w Pekinie w indywidualnym wyścigu na dochodzenie ukończył rywalizację na czternastej pozycji. Ponadto na mistrzostwach świata w Kopenhadze w 2010 roku wraz z kolegami z reprezentacji był piąty w drużynie i dziewiąty indywidualnie.

</doc>
<doc id="2693658" url="https://pl.wikipedia.org/wiki?curid=2693658" title="Jonas Andersson (pływak)">
Jonas Andersson (pływak)

Jonas Carl Andersson (ur. 6 lutego 1984 w Sztokholmie) - szwedzki pływak, specjalizujący się głównie w stylu klasycznym.
Brązowy medalista mistrzostw Europy w sztafecie 4 x 100 m stylem zmiennym.
Uczestnik Igrzysk Olimpijskich 2008 z Pekinu na 100 m stylem klasycznym (31. miejsce) oraz w sztafecie 4 x 100 m stylem zmiennym (11. miejsce).

</doc>
<doc id="2693660" url="https://pl.wikipedia.org/wiki?curid=2693660" title="Tadeusz Stefan Kamiński">
Tadeusz Stefan Kamiński

Tadeusz Stefan Kamiński (ur. 21 grudnia 1889 w Kołomyi, zm. wiosną 1940 w Katyniu) – doktor praw, pułkownik audytor Wojska Polskiego.
Życiorys.
Tadeusz Stefan Kamiński urodził się 21 grudnia 1889 w Kołomyi, w rodzinie Leopolda i Emilii. W 1920 był sędzią śledczym w Tymczasowej Komisji Nadzwyczajnej przy Komisji Wojskowej Sejmu Ustawodawczego. Na tym stanowisku 6 sierpnia 1920 został zatwierdzony z dniem 1 kwietnia 1920 w stopniu majora w Korpusie Sądowym, w „grupie byłych Legionów Polskich”. 1 czerwca 1921 pełnił służbę w Biurze Prezydialnym Ministerstwa Spraw Wojskowych, pozostając na ewidencji Oddziału VI Prawnego Sztabu MSWojsk. 3 maja 1922 został zweryfikowany w stopniu podpułkownika ze starszeństwem z dniem 1 czerwca 1919 i 38. lokatą w korpusie oficerów sądowych. W 1923 był zastępcą gen. bryg. Edwarda Szpakowskiego, szefa Gabinetu Ministra Spraw Wojskowych.
24 kwietnia 1928 Prezydent RP mianował go prokuratorem przy wojskowych sądach okręgowych, a minister spraw wojskowych przeniósł z Wojskowego Sądu Okręgowego Nr I w Warszawie do Prokuratury przy Wojskowym Sądzie Okręgowym Nr III w Wilnie na stanowisko prokuratora. W marcu 1931 minister spraw wojskowych powierzył mu czasowe pełnienie obowiązków prokuratora przy Najwyższym Sądzie Wojskowym.
27 czerwca 1935 został awansowany na pułkownika ze starszeństwem z dniem 1 stycznia 1935 i 1. lokatą w korpusie oficerów sądowych. 31 sierpnia 1935 Prezydent RP, Ignacy Mościcki zwolnił go ze stanowiska pełniącego obowiązki prokuratora przy Najwyższym Sądzie Wojskowym i mianował sędzią Najwyższego Sądu Wojskowego w Warszawie.
W czasie kampanii wrześniowej 1939 po agresji ZSRR na Polskę dostał się do niewoli radzieckiej. Przebywał w obozie w Kozielsku. Wiosną 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie w trakcie uroczystości "Katyń Pamiętamy – Uczcijmy Pamięć Bohaterów".

</doc>
<doc id="2693662" url="https://pl.wikipedia.org/wiki?curid=2693662" title="Baseball na Igrzyskach Pacyfiku 2007">
Baseball na Igrzyskach Pacyfiku 2007

Wyniki turnieju w baseballu na Igrzyskach Pacyfiku w Apii.

</doc>
<doc id="2693663" url="https://pl.wikipedia.org/wiki?curid=2693663" title="Diecezja Sioux Falls">
Diecezja Sioux Falls

Diecezja Sioux Falls (łac. "Dioecesis Siouxormensis", ang. "Diocese of Sioux Falls") jest diecezją Kościoła rzymskokatolickiego obejmująca swą powierzchnią wschodnią część stanu Dakota Południowa.
Historia.
Początkowo Terytorium Dakoty należało administracyjnie do ówczesnej diecezji Saint Paul. Pierwsza msza na ziemiach późniejszego stanu Dakota Południowa celebrowana była w roku 1842, podczas pierwszej wizyty katolickiego kapłana na tych terenach. Pierwszy kościół wybudowano w roku 1867 w Jefferson, dla potrzeb katolików rozrzuconych na rozległym obszarze. 12 sierpnia 1879 papież Leon XIII postanowił ustanowić wikariat apostolski dla Terytorium Dakoty. Na jego czele miał stanąć benedyktyński misjonarz z opactwa w Indianie o. Martin Marty. Niedługo po włączeniu Dakot do Unii, powstała diecezja z siedzibą w Sioux Falls (12 listopada 1889), która obejmowała początkowo cały stan Dakota Południowa. Dla Dakoty Północnej powstała diecezja Jamestown. W roku 1902 diecezja utraciła część terytoriów na rzecz nowo utworzonej diecezji Lead.

</doc>
<doc id="2693670" url="https://pl.wikipedia.org/wiki?curid=2693670" title="Biskupi Sioux Falls">
Biskupi Sioux Falls



</doc>
<doc id="2693676" url="https://pl.wikipedia.org/wiki?curid=2693676" title="Bydgoski Klub Kolarzy">
Bydgoski Klub Kolarzy

Bydgoski Klub Kolarzy (BKK) – polski klub kolarski, założony w 1925 roku w Bydgoszczy. Rozwiązany w 1928 roku.
Historia.
Pierwszym prezesem "Kołowników", jak nazywano członków klubu, był Stanisław Kołakowski. W 1927 roku prezesem został Władysław Antoni Donajski – właściciel fabryki szczotek i pędzli oraz entuzjasta kolarstwa. Jego syn, Edward Donajski również brał aktywny udział w życiu klubu, startując w lokalnych zawodach. W styczniu 1928 funkcję prezesa objął p. Graczykowski, natomiast wiceprezesem został p. Kołakowski. Najlepszym kolarzem klubu był Feliks Więcek – zwycięzca I Wyścigu Dookoła Polski. Na kwartalnym zebraniu klubu w drugiej połowie 1928 podjęto decyzję, że BKK będzie tworzyło autonomiczną sekcję bydgoskiej Polonii, tym samym wszyscy zawodnicy - z Więckiem na czele - zaczęli startować pod auspicjami Polonii.

</doc>
<doc id="2693683" url="https://pl.wikipedia.org/wiki?curid=2693683" title="Monnow">
Monnow

Monnow (wal. "Afon Mynwy") – rzeka w Wielkiej Brytanii o długości 42 km, na granicy między Anglią (hrabstwo Herefordshire) i Walią (hrabstwo Monmouthshire). Po walijsku nazwa oznacza 'wartka rzeka’.
Przez większość swojego krótkiego biegu zaznacza granicę między Anglią a Walią, po czym zasila rzekę Wye, z którą łączy się w Monmouth. W Monmouth znajduje się również średniowieczny most Monnow. Źródło rzeki znajduje się w Black Mountains.

</doc>
<doc id="2693686" url="https://pl.wikipedia.org/wiki?curid=2693686" title="Leon Dzierdziejewski">
Leon Dzierdziejewski

Leon Dzierdziejewski (ur. w Puziniewiczach, zm. w kwietniu 1940 w Charkowie) – major kawalerii Wojska Polskiego, kawaler Orderu Virtuti Militari.
Życiorys.
Urodził się 26 stycznia 1894 roku w Puziniewiczach, w ówczesnym powiecie nowogródzkim guberni mińskiej, w rodzinie Januarego Konstantego (Onufrego) i Marii z Celińskich. W 1914 roku ukończył Szkołę Handlową w Wilnie i rozpoczął studia w Instytucie Handlowym w Kijowie. Brał udział w strajkach szkolnych o wprowadzenie języka polskiego i nauki religii w języku polskim.
Od 1915 roku służył w armii rosyjskiej, gdzie ukończył szkołę oficerów kawalerii w Piotrogrodzie. Po upadku caratu w 1917 roku rozpoczął służbę w I Korpusie Polskim, po powrocie do kraju, w sierpniu 1918 roku, wstąpił na ochotnika do Wojska Polskiego. Został przydzielony do 2 pułku ułanów na stanowisko dowódcy plutonu. Z pułkiem tym walczył podczas wojny z bolszewikami jako dowódca plutonu i szwadronu kaemów. Za walki pod Ojrzeniem odznaczony Krzyżem Srebrnym Ordery Virtuti Militari.
Po zakończeniu działań wojennych pozostał w wojsku został zweryfikowany do stopnia rotmistrza ze starszeństwem z dniem 1 czerwca 1919 roku. W 1928 roku awansował na majora ze starszeństwem z dniem 1 stycznia 1928 roku, przez pewien czas pełnił funkcję dowódcy szwadronu zapasowego. 6 lipca 1929 roku został przeniesiony do 8 pułku ułanów w Krakowie na stanowisko kwatermistrza. 31 marca 1931 roku został przeniesiony na stanowisko rejonowego inspektora koni w Postawach.
W latach 20. był członkiem Wojskowego Klubu Samochodowego i Motocyklowego. W listopadzie 1932 został zwolniony z zajmowanego stanowiska i oddany do dyspozycji dowódcy Okręgu Okrpusu Nr II, a z dniam 30 kwietnia 1934 przeniesiony w stan spoczynku.
W 1939 został aresztowany przez wkraczające radzieckie wojska okupacyjne. W 1940 ostał zamordowany przez NKWD w Charkowie i pochowany w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2693692" url="https://pl.wikipedia.org/wiki?curid=2693692" title="Tramwaje w Lugano">
Tramwaje w Lugano

Tramwaje w Lugano − zlikwidowany system komunikacji tramwajowej w szwajcarskim mieście Lugano, działający w latach 1896−1970.
Historia.
Sieć historyczna.
Pierwsze tramwaje w Lugano uruchomiono 1 czerwca 1896. W kolejnych latach sieć tramwajową rozbudowano i w 1937 osiągnęła długość 5,3 km. Operatorem sieci była spółka "Tramvie elettriche comunali di Lugano" (TCL). W 1910 zakupiono 10 nowych tramwajów, które zastąpiły dotychczas używane. Wraz z nowymi tramwajami zmieniono napięcie w sieci z 400 V na 1000 V. 21 listopada 1911 otwarto podmiejską linię tramwajową na trasie: Lugano - La Santa - Cadro-Dino. Operatorem linii była spółka "Ferrovia Lugano-Cadro-Dino" (LCD). W czasie II wojny światowej uruchomiono trolejbusy, które zaczęły zastępować tramwaje. Ostatnią linię miejską zlikwidowano 16 grudnia 1959, którą zastąpiły trolejbusy. Linię podmiejską zamknięto 30 maja 1970 i zastąpiono autobusami. 
Sieć planowana.
W 2005 rozpoczęto prace nad studium wykonalności budowy sieci tramwajowej. Obecnie w planach jest budowa 4 linii tramwajowych:
W pierwszej kolejności mają zostać zbudowane linie:
Budowa ma rozpocząć się w 2016, a zakończyć w 2023. Pierwszy etap ma kosztować około 270 mln CHF. Większość tej kwoty pójdzie na budowę tunelu w pobliżu dworca kolejowego.

</doc>
<doc id="2693694" url="https://pl.wikipedia.org/wiki?curid=2693694" title="Bankiet (album)">
Bankiet (album)

Bankiet - album koncertowy Jacka Kaczmarskiego wydany w 1992 roku przez Pomaton EMI. Na ten album składają się piosenki śpiewane w okolicznościach „nieoficjalnych”, towarzyskich. Jacek Kaczmarski sięgnął nie tylko do własnego repertuaru, ale także do piosenek Włodzimierza Wysockiego i Stanisława Staszewskiego, którego był pierwszym popularyzatorem.
Zarejestrowany został w kwietniu 1992 roku podczas recitalu w klubie „Riviera-Remont” w Warszawie.
Twórcy.
Słowa:
Muzyka:

</doc>
<doc id="2693698" url="https://pl.wikipedia.org/wiki?curid=2693698" title="Jacek Kubowicz">
Jacek Kubowicz

Jacek Kubowicz (ur. 19 czerwca 1967 w Nowym Targu) – polski hokeista.
Kariera zawodnicza.
Wychowanek Podhala Nowy Targ. W barwach reprezentacji Polski do lat 20 uczestniczył w turnieju mistrzostw świata juniorów do lat 20 w 1987 (Grupa A). W sezonie 1992/1993 I ligi grał w STS Sanok i był wówczas najskuteczniejszym zawodnikiem drużyny. Ponownie w sanockiej drużynie grał
w sezonie 1997/1998.
Inna działalność.
Po zakończeniu czynnej kariery zawodniczej został zawodnikiem TS Old Boys Podhale, w 2014 zdobył z drużyną złoty medal mistrzostw Polski oldboyów.
Do grudnia 2006 był drugim trenerem w Podhalu. W 2012 po raz kolejny został kierownikiem drużyny MMKS Podhale Nowy Targ.
W wyborach samorządowych 2010 startował do rady miasta Nowy Targ z listy Platformy Obywatelskiej. Uzyskał 169 głosów i zdobył mandat. W lipcu 2012 wraz z Markiem Batkiewiczem (także byłym hokeistą) znalazł się poza klubem PO.

</doc>
<doc id="2693707" url="https://pl.wikipedia.org/wiki?curid=2693707" title="Miguel Ydígoras Fuentes">
Miguel Ydígoras Fuentes

José Miguel Ramón Ydígoras Fuentes, José Miguel Ramón Idígoras Fuentes (ur. 17 października 1895 w Retalhuleu, zm. 27 października 1982 w mieście Gwatemali) – gwatemalski generał, polityk, właściciel ziemski, dyktatorski prezydent Gwatemali od 1958 do 1963.
Życiorys.
Był zaufanym współpracownikiem dyktatora Jorge Ubico (pełnił w jego administracji urząd szefa sztabu generalnego). Po obaleniu Ubico w 1944 dołączył do przeciwników reform zarządzanych przez nowe władze pod wodzą Juana José Arévalo Bermejo oraz pułkownika Jacobo Arbenza Guzmána. W 1950 wystartował w wyborach prezydenckich, zdobywając 19% głosów i przegrywając z Jacobo Arbenzem. Stał się prawą ręką zbuntowanego pułkownika Carlosa Castillo Armasa: w 1954 udzielił mu wsparcia w obaleniu Arbenza, jednak w 1957 doprowadził do zamordowania Castillo z pomocą CIA i ponownie sięgnął po urząd prezydencki. Startując z ramienia Partido Reconciliacion Democratica Nacional zajął drugie miejsce, jednak na skutek zamieszania w kręgach junty wojskowej wybory w 1958 powtórzono. Ydigoras odniósł w nich zwycięstwo i objął stanowisko dzięki fałszerstwom. Dojście do władzy Ydigorasa do władzy zostało zaakceptowane przez Departament Stanu USA oraz United Fruit Company – amerykańskie przedsiębiorstwo posiadające wielkie wpływy w Gwatemali od XIX wieku.
W początkach rządów pod wpływem nacisków CIA został zmuszony do spłacenia długu Carlosa Castillo Armasa, który ten zaciągnął na potrzeby zorganizowania przewrotu przeciwko Arbenzowi w 1954. Jako prezydent Ydigoras kontynuował działanie przeciw lewicy, jaką kierowali się jego poprzednicy; w polityce wewnętrznej organizował represje wobec osób podejrzanych o sprzyjanie tej ideologii politycznej, zaś w polityce zagranicznej pielęgnował zbliżenie do USA, m.in. jako zwolennik akcji przeciwko Kubie Fidela Castro – udzielał pomocy kubańskim antykomunistycznym działaczom i zezwolił Stanom Zjednoczonym na budowę baz wojskowych w celu przygotowania inwazji na Kubę.
Mimo prawicowej i proamerykańskiej polityki nie cieszył się popularnością w armii Gwatemali, gdyż dążył do uniezależnienia się od niej. Zamach stanu przeciwko niemu w 1960 dowodzony przez Rafaela Pereirę zakończył się niepowodzeniem, ale zapoczątkował on ogólnokrajową działalność partyzancką ugrupowań antyrządowych która przerodziła się w wojnę domową. W 1962 wystąpiła przeciwko niemu wielka demonstracja mieszkańców stolicy złożona głównie z gwatemalskiej inteligencji i klasy robotniczej, jednak przy wsparciu CIA doprowadził do zdławienia wieców. Następne przewroty również były tłumione aż do ostatniego w 1963, kiedy to Enrique Peralta, minister obrony w jego rządzie, obalił Ydigorasa i deportował go do Nikaragui. Jako oficjalną przyczynę usunięcia prezydenta Peralta ogłosił komunistyczne sympatie generała. W rzeczywistości powodem zamachu był fakt, że generał zezwolił na Juanowi Jose Arevalo na powrót z emigracji i ubieganie się o urząd prezydenta w wyborach w 1963. Na wygnaniu Ydigoras napisał i opublikował w tym samym roku książkę "My War with Communism" wydaną przez wydawnictwo Englewood Cliffs, Prentice-Hall, w której udowadniał swój brak jakichkolwiek powiązań z ideologią komunistyczną w odpowiedzi na zarzuty stawiane przez Peraltę po zamachu stanu, a nawet oskarżał o realizację polityki pod kątem owej orientacji politycznej samego Peraltę.

</doc>
<doc id="2693720" url="https://pl.wikipedia.org/wiki?curid=2693720" title="Konstanty Sylwin Jakimowicz">
Konstanty Sylwin Jakimowicz



</doc>
<doc id="2693723" url="https://pl.wikipedia.org/wiki?curid=2693723" title="Diecezja Rapid City">
Diecezja Rapid City

Diecezja Rapid City (łac. "Dioecesis Rapidopolitana", ang. "Diocese of Rapid City") jest diecezją Kościoła rzymskokatolickiego obejmująca swą powierzchnią zachodnią część stanu Dakota Południowa.
Historia.
Diecezja została kanonicznie erygowana 4 sierpnia 1902 roku przez papieża Leona XIII jako diecezja Lead. Wyodrębniono ją z terenów diecezji Sioux Falls. Pierwszym ordynariuszem został kapłan pochodzenia słoweńskiego John Stariha (18451915), dotychczasowy wikariusz generalny archidiecezji Saint Paul. 1 sierpnia 1930 siedzibę diecezji przeniesiono do Rapid City. Budowę katedry diecezjalnej ukończono w roku 1963.

</doc>
<doc id="2693729" url="https://pl.wikipedia.org/wiki?curid=2693729" title="Inwazja Plankton">
Inwazja Plankton

Inwazja Plankton (ang. "Plankton Invasion", 2011) – francuski serial animowany, który swoją premierę w Polsce miał 1 czerwca 2012 roku na antenie TeleTOON+.
Fabuła.
Plankton – maleńkie morskie stworzenia z gigantycznym kompleksem Napoleona planują podbić ziemię. Trzech przedstawicieli planktonu zostaje wysłanych na brzeg, aby wywalczyć nowe terytorium dla swoich współbraci. Ich misją jest podniesienie temperatury na ziemi, stopienie lodu polarnego, zatopienie całego lądu oraz rządzenie światem.
Wersja polska.
Opracowanie i udźwiękowienie wersji polskiej: na zlecenie teleTOON+ – Studio Sonica
Reżyseria: Piotr Kozłowski
Dialogi polskie: Jan Chojnacki
Dźwięk i montaż: Maciej Sapiński
Organizacja produkcji: Agnieszka Kudelska
W rolach głównych:
oraz:
i inni
Lektor:

</doc>
<doc id="2693731" url="https://pl.wikipedia.org/wiki?curid=2693731" title="Biskupi Rapid City">
Biskupi Rapid City



</doc>
<doc id="2693745" url="https://pl.wikipedia.org/wiki?curid=2693745" title="Andrzej Gretka">
Andrzej Gretka

Andrzej Gretka (ur. 4 marca 1972 w Tychach) – polski hokeista. 
Kariera.
Hokej trenował od 1974 w GKS Tychy. Był reprezentantem kadry Polski do lat 16. W barwach reprezentacji Polski do lat 18 uczestniczył w turniejach mistrzostw Europy juniorów w 1990. W barwach reprezentacji Polski do lat 20 uczestniczył w turniejach mistrzostw świata juniorów do lat 20 w 1991, 1992 (Grupa B). był także kadrowiczem seniorskiej reprezentacji Polski.
W macierzystym seniorskim zespole tyskim grał od 1990 do 1996. W 1996 był zawodnikiem Podhala Nowy Targ przez ok. pół roku, po czym przeszedł do STS Sanok, następnie ponownie był krótkotrwale w Podhalu i wrócił do zespołu sanockiego, w którym grał do 1998.
W trakcie kariery określany pseudonimem "Any".

</doc>
<doc id="2693749" url="https://pl.wikipedia.org/wiki?curid=2693749" title="Małpka wie – nauczy cię">
Małpka wie – nauczy cię

Małpka wie – nauczy cię (ang. "Monkey See, Monkey Do", 2009) – brytyjski serial animowano-fabularny wyprodukowany przez Smartoonz dla HIT Entertainment. Serial wykonany w technice trójwymiarowej.
W Polsce premiera serialu odbyła się 1 czerwca 2012 roku na kanałach JimJam i Polsat JimJam.
Wersja polska.
Opracowanie i udźwiękowienie: MediaVox
Wystąpili:
i inni

</doc>
<doc id="2693761" url="https://pl.wikipedia.org/wiki?curid=2693761" title="Port lotniczy Oruzgan">
Port lotniczy Oruzgan

Port lotniczy Oruzgan (IATA: URZ, ICAO: OARG) – port lotniczy położony w mieście Oruzgan, w Afganistanie.

</doc>
<doc id="2693767" url="https://pl.wikipedia.org/wiki?curid=2693767" title="Tomasz Rysz">
Tomasz Rysz

Tomasz Rysz (ur. 30 lipca 1976 w Sanoku) – polski hokeista, reprezentant Polski.
Kariera.
Początkowo trenował piłkę nożną w Stali Sanok w kategorii trampkarzy. Później podjął się uprawiania hokeja na lodzie w sekcji tego klubu, działającej do 1991 i został jej wychowankiem. Przed edycją II ligi 1991/1992 mając 15 lat został włączony do składu seniorskiej drużyny kontynuatora Stali, zespołu STS Sanok, który w tym sezonie wywalczył awans do I ligi I ligi. Od 1994 był uczniem i zawodnikiem NLO SMS PZHL Sosnowiec (przekazany do historycznie pierwszego rocznika jako jedyny zawodnik z STS), którego został absolwentem w 1996. W sezonie I ligi 1992/1993 w wieku 16 lat zdobył gola w meczu STS przeciw aktualnemu wicemistrzowi Polski, drużynie Naprzodu Janów (wynik 5:2). W latach 90. był zawodnikiem SMS PZHL Sosnowiec oraz macierzystego STS Sanok. W 2000 wyjechał do USA. Podpisał kontrakt z klubem Rockford IceHogs występującym wówczas w rozgrywkach United Hockey League i był krótkotrwale zawodnikiem tej drużyny. Po stracie miejsca w składzie tej drużyny pojawiła się szansa powrotu Rysza do składu SKH Sanok.
Został reprezentantem juniorskich kadr Polski: do lat 18 (wystąpił na turnieju mistrzostw Europy juniorów w 1994), do lat 20 (wystąpił na turniejach mistrzostw świata juniorów Grupy B w 1994, 1995, 1996). Uczestniczył w turnieju hokejowym na Zimowej Uniwersjadzie 1997. Został także kadrowiczem reprezentacji Polski seniorów, w barwach której rozegrał osiem meczów i zdobył dwa gole.
W wieku 24 lat zakończył karierę. Zamieszkał na stałe w Stanach Zjednoczonych. Po zakończeniu czynnej kariery zawodniczej podjął występy w amatorskiej drużynie polonijnej w Stanach Zjednoczonych wspólnie z innymi byłymi polskimi hokeistami.

</doc>
<doc id="2693769" url="https://pl.wikipedia.org/wiki?curid=2693769" title="Igrzyska pacyfiku">
Igrzyska pacyfiku



</doc>
<doc id="2693773" url="https://pl.wikipedia.org/wiki?curid=2693773" title="Widowisko telewizyjne">
Widowisko telewizyjne



</doc>
<doc id="2693775" url="https://pl.wikipedia.org/wiki?curid=2693775" title="Lubomyr Połatajko">
Lubomyr Połatajko

Lubomyr Połatajko (ukr. Любомир Полатайко, ur. 21 listopada 1979 w Nadwórnej) – ukraiński kolarz torowy i szosowy, czterokrotny medalista torowych mistrzostw świata.
Kariera.
Największy sukces w karierze Lubomyr Połatajko osiągnął w 2001 roku, kiedy na torowych mistrzostwach świata w Antwerpii wspólnie z Ołeksandrem Symonenko, Serhijem Czerniawskim oraz Ołeksandrem Fedenko zdobył złoty medal w drużynowym wyścigu na dochodzenie. W 2006 roku, na mistrzostwach świata w Bordeaux razem z Wołodymyrem Diudią, Romanem Kononenko i Maksymem Poliszczukiem zdobył brązowy medal w drużynowym wyścigu na dochodzenie, a w madisonie, razem z Wołodymyrem Rybinem, zajął drugie miejsce. Ponadto podczas mistrzostw świata w Palma de Mallorca w 2007 roku razem z Poliszczukiem, Witalijem Szczedowem i Witalijem Popkowem wywalczył srebrny medal w drużynowym wyścigu na dochodzenie. Rok później, podczas igrzysk olimpijskich w Pekinie w drużynowym wyścigu na dochodzenie był dziewiąty, a w madisonie zajął piętnastą pozycję. Startował również na mistrzostwach świata w Kopenhadze w 2010 roku, gdzie Ukraińcy zajęli piąte miejsce.

</doc>
<doc id="2693776" url="https://pl.wikipedia.org/wiki?curid=2693776" title="Port lotniczy Nimroz">
Port lotniczy Nimroz

Port lotniczy Nimroz (IATA: IMZ) – port lotniczy położony w miejscowości Dustmohammad, w Afganistanie.

</doc>
<doc id="2693799" url="https://pl.wikipedia.org/wiki?curid=2693799" title="Stanisław Widacki">
Stanisław Widacki

Stanisław Zygmunt Widacki (ur. 27 kwietnia 1883 w Bakowcach, zm. w kwietniu 1940 w Kijowie) – polski samorządowiec, działacz społeczny, polityk, poseł na Sejm w II RP IV kadencji (1935–1938), ostatni przedwojenny polski prezydent Tarnopola (1934–1939), pułkownik piechoty Wojska Polskiego, ofiara zbrodni katyńskiej.
Życiorys.
Był synem Jana (1842–1906) i Emilii z Bigalów. Ukończył gimnazjum w Drohobyczu i studia filozoficzne na Uniwersytecie Jana Kazimierza. Rozporządzeniem c. k. Rady Szkolnej Krajowej z dnia 13 września 1912 l. 13562/IV kandydat stanu nauczycielskiego Stanisław Widacki został mianowany zastępcą nauczyciela w C. K. Gimnazjum w Tarnopolu. 14 września złożył przysięgę służbową.
W młodości działał w OMN „Zarzewie”, Drużynach Strzeleckich, Armii Polskiej. Był członkiem Towarzystwa Szkoły Ludowej, od 1912/1913 członkiem Towarzystwa Nauczycieli Szkół Wyższych. Był również aktywny w Stowarzyszeniu Młodzieży Rękodzielniczej im. Tadeusza Kościuszki.
Po wybuchu I wojny światowej w 1914 został powołany do armii austriackiej. Walczył na frontach rosyjskim i włoskim. Był trzykrotnie ranny i kontuzjowany. Od 1918 służył w Wojsku Polskim. Podczas wojny polsko-ukraińskiej uczestniczył w obronie Lwowa, a w trakcie wojny polsko-bolszewickiej w walkach na froncie małopolskim i litewsko-białoruskim.
W latach 1920–1921 pełnił służbę w Korpusie Kadetów Nr 2 w Modlinie na stanowisku komendanta. Od 1 czerwca 1921 jego oddziałem macierzystym był 24 pułk piechoty. 3 maja 1922 został zweryfikowany w stopniu majora ze starszeństwem z dniem 1 czerwca 1919 i 266. lokatą w korpusie oficerów piechoty. W 1923 pełnił służbę w Dowództwie Okręgu Korpusu Nr IV w Łodzi na stanowisku szefa Oddziału V Sztabu, pozostając oficerem nadetatowym 6 pułku strzelców podhalańskich w Stryju. W listopadzie 1924 został przeniesiony z 6 psp do 31 pułku Strzelców Kaniowskich w Łodzi na stanowisko dowódcy I batalionu. 1 grudnia 1924 awansował na podpułkownika ze starszeństwem z dniem 15 sierpnia 1924 roku i 71. lokatą w korpusie oficerów piechoty. W październiku 1926 został przeniesiony z DOK IV do 40 pułku piechoty we Lwowie na stanowisko zastępcy dowódcy pułku. W czerwcu 1927 został przydzielony do Korpusu Kadetów Nr 1 we Lwowie na stanowisko komendanta. 23 grudnia 1927 roku został przeniesiony do kadry oficerów piechoty z pozostawieniem na dotychczas zajmowanym stanowisku. 14 lutego 1929 otrzymał przeniesienie do 51 pułku piechoty Strzelców Kresowych w Brzeżanach na stanowisko dowódcy pułku. Na pułkownika został awansowany ze starszeństwem z dniem 1 stycznia 1931 w korpusie oficerów piechoty. Z dniem 31 sierpnia 1933 został przeniesiony w stan spoczynku.
Od 1934 do 1939 sprawował urząd prezydenta Tarnopola. Mieszkał w Tarnopolu. W 1935 został wybrany posłem na Sejm z listy państwowej 73 841 głosami z okręgu nr 61 (powiaty: tarnopolski, zbaraski i skałacki). W kadencji tej pracował w komisji budżetowej. Prezes Towarzystwa Rozwoju Ziem Wschodnich w Tarnopolu. W drugiej połowie lat 30. był członkiem zarządu oddziału Związku Oficerów Rezerwy RP. W 1937 został wybrany wiceprezesem Związku Miast Małopolskich i pełnił tę funkcję do 1939. W lutym 1938 wyznaczony wiceprzewodniczącym okręgu tarnopolskiego Obozu Zjednoczenia Narodowego. 
Po wybuchu II wojny światowej i agresji ZSRR na Polskę z 17 września 1939 następnego dnia został aresztowany przez NKWD w Tarnopolu. W 1940 został zamordowany w więzieniu NKWD w Kijowie przy ul. Karolenkiwskiej 17. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 41/2-31 oznaczony numerem 457). Na liście figuruje także Grzegorz Widacki (ur. 1893, także syn Jana). Ofiary tej zbrodni zostały pochowane na otwartym w 2012 Polskim Cmentarzu Wojennym w Kijowie-Bykowni.
Życie prywatne.
W 1918 roku ożenił się z Marią Teresą Lorfring (Lorfing, ur. 1890 w Sokalu, zm. 1971 w Londynie), z którą miał 2 dzieci: Marię (1920–1994) i Jacka (1922–1943). Braćmi ciotecznymi (synami siostry ojca, Rozalii) byli Izydor Modelski i Teofil Modelski (ten ostatni był profesorem historii).

</doc>
<doc id="2693806" url="https://pl.wikipedia.org/wiki?curid=2693806" title="Port lotniczy Jiwani">
Port lotniczy Jiwani

Port lotniczy Jiwani (IATA: JIW, ICAO: OPJI) – port lotniczy położony w Jiwani, w prowincji Beludżystan, w Pakistanie.

</doc>
<doc id="2693808" url="https://pl.wikipedia.org/wiki?curid=2693808" title="Fanfan Tulipan (film 1952)">
Fanfan Tulipan (film 1952)

Fanfan Tulipan (tytuł oryginalny: "Fanfan la Tulipe") – francuski film kostiumowy w reżyserii Christiana-Jaque'a z 1952 roku, zaliczany do gatunku "płaszcza i szpady". Przedstawia losy tytułowego Fanfana na tle wydarzeń wojny siedmioletniej.
Nagrodzony Srebrnym Niedźwiedziem na festiwalu w Berlinie w 1952, w tym samym roku Christian-Jaque otrzymał na festiwalu w Cannes nagrodę dla najlepszego reżysera.
Film był bardzo popularny w Polsce na początku lat 50. XX wieku, po bilety na seans ustawiały się długie kolejki. Modna była wówczas fryzura wzorowana na noszonej przez tytułowego bohatera filmu, zwana "na Fanfana".
W 2003 roku powstał remake filmu w reżyserii Gérarda Krawczyka o tym samym tytule.

</doc>
<doc id="2693814" url="https://pl.wikipedia.org/wiki?curid=2693814" title="Buren Bayaer">
Buren Bayaer



</doc>
<doc id="2693815" url="https://pl.wikipedia.org/wiki?curid=2693815" title="Witalij Szczedow">
Witalij Szczedow

Witalij Szczedow (ukr. Віталій Щедов, ur. 31 lipca 1987 w Symferopolu) – ukraiński kolarz torowy, srebrny medalista mistrzostw świata.
Kariera.
Pierwszy sukces w karierze Witalij Szczedow osiągnął w 2004 roku, kiedy został mistrzem Europy juniorów zarówno w drużynowym jak i indywidualnym wyścigu na dochodzenie. W 2007 roku wystąpił na mistrzostwach świata w Palma de Mallorca, gdzie wspólnie z Maksymem Poliszczukiem, Lubomyrem Połatajko i Witalijem Popkowem wywalczył srebrny medal w drużynowym wyścigu na dochodzenie. Rok później, podczas igrzysk olimpijskich w Pekinie w tej samej konkurencji był dziewiąty. Startował również na mistrzostwach świata w Kopenhadze w 2010 roku, zajmując piąte miejsce drużynowo, szóste indywidualnie oraz dziewiąte w omnium.

</doc>
<doc id="2693817" url="https://pl.wikipedia.org/wiki?curid=2693817" title="Jaskinia Rąk">
Jaskinia Rąk



</doc>
<doc id="2693823" url="https://pl.wikipedia.org/wiki?curid=2693823" title="Most Księżnej Jolanty w Kaliszu">
Most Księżnej Jolanty w Kaliszu

Most Księżnej Jolanty – most drogowy na Prośnie w Kaliszu w ciągu ulicy Księżnej Jolanty. Znajduje się w dzielnicy Piwonice i zapewnia komunikację między centrum miasta a osiedlem Lis, Godzieszami Wielkimi i wsią letniskową Szałe. Obecnie istniejący most został oddany do użytku 23 maja 2011. Patronką mostu jest księżna Jolenta (Jolanta), żona księcia kaliskiego Bolesława Pobożnego. 
Stary most.
Mimo braku dokładnych informacji o konkretnym roku wybudowania starego mostu, według Zarządu Dróg Miejskich w Kaliszu został on wzniesiony na przełomie lat 40. i 50. XX wieku. W 1987 dokonano jego remontu, który polegał na podniesieniu rzędnej spodu ustroju nośnego o 55 cm, wykonaniu nowej płyty pomostowej wraz z hydroizolacją i położeniu nowego asfaltu na jezdni i chodnikach. Na początku 2009, gdy stan techniczny mostu określono jako bardzo zły, zadecydowano o jego rozbiórce i wybudowaniu nowej przeprawy. 16 marca 2009 na moście wprowadzono zwężenie jezdni i ruch wahadłowy. Miesiąc później, po apelach kierowców, zamontowano dodatkowo sygnalizację świetlną. Ruch samochodów odbywał się w ten sposób aż do 27 listopada 2010, kiedy to został skierowany na nowy, budowany obok most. Stara przeprawa została zamknięta i do połowy grudnia 2010 zburzona.
Nowy most.
Nowy most Księżnej Jolanty jest mostem łukowym, podwieszanym o konstrukcji stalowej. Jego budowa zaczęła się w lipcu 2010. Pierwotnie planowano wybudować tymczasową przeprawę, która miała służyć kierowcom podczas rozbiórki starego i budowy nowego obiektu, jednak postanowiono wybudować nowy most obok istniejącego, po którego wyburzeniu przesunięto nowy na właściwe miejsce. Do końca września 2010 zainstalowano łuki wraz z cięgnami łączącymi je z dźwigarami głównymi. Pod koniec października gotowa była żelbetowa płyta pomostowa. W listopadzie wykonano tymczasową drogę dojazdową do nowego mostu. Od momentu wyburzenia starej przeprawy do końca kwietnia 2011 na obu brzegach Prosny wybudowano nowe przyczółki. 7 maja rozpoczęła się operacja przesuwania mostu na właściwe miejsce, która zakończyła się następnego dnia. 23 maja 2011 most został oddany do użytku, natomiast prace wykończeniowe trwały jeszcze do końca tegoż miesiąca. Niedługo potem zaczął się remont ulic Księżnej Jolanty i Starożytnej, który potrwał do września 2011.

</doc>
<doc id="2693829" url="https://pl.wikipedia.org/wiki?curid=2693829" title="French Open 2012 (gra pojedyncza dziewcząt)">
French Open 2012 (gra pojedyncza dziewcząt)

French Open 2012 - gra pojedyncza dziewcząt – zawody singlowe dziewcząt, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 3 a 10 czerwca na paryskich kortach im. Rolanda Garrosa.

</doc>
<doc id="2693830" url="https://pl.wikipedia.org/wiki?curid=2693830" title="2000 CR105">
2000 CR105



</doc>
<doc id="2693843" url="https://pl.wikipedia.org/wiki?curid=2693843" title="Cimafiej Chwedaszczenia">
Cimafiej Chwedaszczenia



</doc>
<doc id="2693853" url="https://pl.wikipedia.org/wiki?curid=2693853" title="Jakub Nowak (lekkoatleta)">
Jakub Nowak (lekkoatleta)

Jakub Piotr Nowak (ur. 18 listopada 1989 w Warszawie) – polski lekkoatleta specjalizujący się w biegach średnich oraz długich, wielokrotny medalista Mistrzostw Polski, reprezentant Polski.
Życiorys.
Po operacji ścięgna achillesa w 2017 roku wrócił do rywalizacji w biegach ulicznych:
2019 – 4 miejsce w Mistrzostwach Polski w maratonie (2:13:41)
2019 – 4 miejsce w Mistrzostwach Polski na 5 km.
W 2012 roku reprezentował Polskę na Akademickich Mistrzostwach Świata w biegach Przełajowych zajmując 17 miejsce i 5 drużynowo jako Reprezentacja Polski.
Członek kadry narodowej.
Uczestnik wielu imprez sportowych w kraju i za granicą.

</doc>
<doc id="2693866" url="https://pl.wikipedia.org/wiki?curid=2693866" title="Lorenzo Sáez">
Lorenzo Sáez

Lorenzo Oscar Sáez Ceballos (ur. 6 lipca 1969 w Marcos Juárez) – argentyński piłkarz występujący na pozycji napastnika, trener piłkarski.
Kariera klubowa.
Sáez jest wychowankiem zespołu Newell’s Old Boys z siedzibą w mieście Rosario. W jego barwach zadebiutował w argentyńskiej Primera División w sezonie 1989/1990. Nie zawsze był czołowym strzelcem zespołu, jednak podczas rozgrywek 1990/1991 zdobył z Newell’s mistrzostwo Argentyny. Zaraz po tym sukcesie przeszedł do Estudiantes La Plata, a później reprezentował barwy stołecznego Argentinos Juniors, jednak z żadną z tych drużyn nie potrafił wywalczyć poważniejszego osiągnięcia. Podczas gry w Argentinos wziął udział w Supercopa Sudamericana w 1992 roku, jednak jego ekipa odpadła z turnieju już w 1/8 finału. W 1993 roku był także zawodnikiem drugoligowego CA All Boys, w którym szybko wyrósł na najskuteczniejszego piłkarza w klubie.
W 1993 roku Sáez wyjechał do Meksyku, gdzie spędził kolejne osiem lat. Początkowo występował w Deportivo Toluca, w barwach którego zadebiutował w meksykańskiej Primera División – 15 sierpnia 1993 w przegranym 2:3 spotkaniu z Cruz Azul. Premierowego gola dla Toluki strzelił 13 marca 1994 w wygranej 3:0 konfrontacji z Tigres UANL. W 1995 roku przeszedł do drugoligowego klubu CF Pachuca i już w pierwszych rozgrywkach, 1995/1996, pomógł mu awansować do najwyższej klasy rozgrywkowej. Wywalczył przy tym tytuł króla strzelców drugiej ligi meksykańskiej z trzydziestoma golami na koncie. Sukces ten powtórzył również już w pierwszej lidze, kiedy to podczas sezonu Verano 1997 zdobył dwanaście bramek w siedemnastu spotkaniach, dzieląc się trofeum dla najlepszego strzelca ze swoim rodakiem Gabrielem Caballero.
Dobra forma Sáeza zaowocowała transferem do CF Monterrey, gdzie nie potrafił on jednak nawiązać do swoich rekordów strzeleckich w Pachuce. Po sześciu miesiącach podpisał umowę z Club León, w którym spędził z kolei półtora roku. Później występował jeszcze w drugoligowym Atlético Yucatán, po czym wyemigrował do Wenezueli. Tam w wieku 32 lat zakończył profesjonalną grę w piłkę, reprezentując barwy Monagas SC. W 2007 roku na krótko został asystentem trenera w drugoligowym meksykańskim klubie Querétaro FC.

</doc>
<doc id="2693871" url="https://pl.wikipedia.org/wiki?curid=2693871" title="Stefano Ittar">
Stefano Ittar

Stefano Ittar (ur. 1724 w Owruczu, zm. 1790 w Valletcie na Malcie) – architekt pochodzenia polskiego, czynny głównie we Włoszech. Jego twórczość zalicza się do baroku sycylijskiego.
Brak jest udokumentowanych wiadomości o pierwszej połowie jego życia. W latach 1754–1759 przebywał w Rzymie, gdzie uzupełniał wykształcenie, po czym zamieszkał w roku 1765 na stałe w Katanii na Sycylii.
Tam poślubił w roku 1767 Rosannę, córkę wybitnego architekta Francesco Battaglii. Został ojcem dziewięciorga dzieci, spośród których synowie Sebastiano i Enrico przejęli zawód ojca.
Zrealizował m.in. łuk triumfalny Porta Ferdinandea (1768) przemianowany na Porta Garibaldi, plac Piazza di S.Filippo (1768–1769) oraz kościół Chiesa della Trinità (Trójcy św.). Wzniósł kopułę nad kościołem benedyktyńskim San Nicolò l’Arena (1768-1780) oraz plac Piazza Dante (1774–1775).
W roku 1785 przeniósł się z rodziną na Maltę, gdzie projektował w Valletcie na zlecenie zakonu Szpitalników i gdzie zmarł prawdopodobnie śmiercią samobójczą w roku 1790. Do jego dzieł należała m.in. gmach Biblioteki Narodowej Malty.

</doc>
<doc id="2693874" url="https://pl.wikipedia.org/wiki?curid=2693874" title="Andrzej Piechaczek">
Andrzej Piechaczek

Andrzej Piechaczek (ur. 11 czerwca 1937, zm. 29 grudnia 2006 w Kętach) – polski kolarz szosowy, reprezentant Polski.
Życiorys.
Od początku kariery sportowej był zawodnikiem Ruchu Chorzów, a jego trenerem był Robert Nowoczek. Jego największym sukcesem w karierze było zwycięstwo w dwunastoetapowym Wyścigu dookoła Egiptu w 1961 - pierwsza wygrana polskiego kolarza szosowego w wyścigu wieloetapowym poza Polską po II wojnie światowej. Dwukrotnie startował w Wyścigu Pokoju (1960 - nie ukończył, 1961 - 44. miejsce), jego najlepsze miejsca w Tour de Pologne to 5. miejsce w 1959.
Po zakończeniu kariery sportowej był trenerem i sędzią kolarskim.

</doc>
<doc id="2693883" url="https://pl.wikipedia.org/wiki?curid=2693883" title="Craig MacLean">
Craig MacLean

Craig MacLean (ur. 31 lipca 1971 w Grantown-on-Spey) – brytyjski kolarz torowy, wicemistrz olimpijski, dziewięciokrotny medalista mistrzostw świata.
Kariera.
Pierwszy sukces w karierze Craig MacLean osiągnął na mistrzostwach świata w Berlinie w 1999 roku, gdzie Brytyjczycy w składzie: Chris Hoy, Craig MacLean i Jason Queally zdobyli srebrny medal w sprincie drużynowym. Na rozgrywanych rok później igrzyskach olimpijskich w Sydney reprezentacja Wielkiej Brytanii w tym samym składzie zdobyła srebrny medal olimpijski, a indywidualnie MacLean był ósmy. Ponadto w sprincie drużynowym Craig zdobywał srebrne medale na mistrzostwach w Manchesterze (2000 rok) i mistrzostwach w Plama de Mallorca (2007 rok), a na mistrzostwach w Antwerpii (2001 rok), mistrzostwach w Stuttgarcie (2003 rok) i mistrzostwach w Melbourne (2004 rok) był trzeci. Jego największym sukcesem jest jednak zdobycie złotego medalu w tej konkurencji na mistrzostwach świata w Kopenhadze w 2002 roku wraz z Jamiem Staffem i Chrisem Hoyem. Indywidualnie najlepszy wynik osiągnął na mistrzostwach świata w Bordeaux w 2006 roku, kiedy w sprincie indywidualnym wywalczył srebrny medal, ulegając tylko Theo Bosowi z Holandii.

</doc>
<doc id="2693895" url="https://pl.wikipedia.org/wiki?curid=2693895" title="Société française de photographie">
Société française de photographie

Société française de photographie (SFP) – francuskie stowarzyszenie fotograficzne, założone w 15 listopada 1854 r. Obecnie mieści się w Paryżu przy 71, rue de Richelieu.
Stowarzyszenie miało dziewięćdziesięciu trzech założycieli. Wśród nich byli fotografowie, w tym związani z tzw. "Mission Héliographique": Hippolyte Bayard, Gustave Le Gray i Charles Nègre. Ponadto w gronie tym znaleźli się przedstawiciele świata nauki (m.in. Léon Foucault, Louis Alphonse de Brébisson i Victor Regnault – pierwszy przewodniczący Société), sztuki (m.in. Eugène Delacroix), polityki. Zgodnie ze statutem, organizacja miała dwustu członków oraz kolejnych dwustu korespondencyjnych. 
W styczniu 1855 r. ukazał się pierwszy numer wydawanego przez stowarzyszenie pisma: „Bulletin de Société Français de Photographie”. W tym samym roku zorganizowano pierwszą wystawę fotograficzną. 
Stowarzyszenie funkcjonuje do dziś, prowadząc badania nad historią fotografii. Posiada dużą kolekcję fotografii oraz literatury jej poświęconej. Wydaje – obok „Bulletin...” – poświęcone historii i krytyce fotografii „Études photographique”.

</doc>
<doc id="2693899" url="https://pl.wikipedia.org/wiki?curid=2693899" title="Dmytro Wełykanowycz">
Dmytro Wełykanowycz

Dmytro Wełykanowycz, Dymitr Wełykanowicz, ukr. Дмитро Великанович (ur. 21 września 1884 w Ruzdwianach, zm. po 7 kwietnia 1945 w ZSRR) – ukraiński działacz społeczny, nauczyciel, polityk, poseł na Sejm w II RP.
Życiorys.
Będąc nauczycielem pracował jako kierownik szkoły powszechnej. Działał również w organizacjach szkolnych. Był jednym z twórców Związku Nauczycielstwa Ukraińskiego. Członek Komitetu Centralnego Ukraińskiego Zjednoczenia Narodowo-Demokratycznego (UNDO). Mieszkał we Lwowie.
Był posłem na Sejm 4 kolejnych kadencji:
W latach 1938–1939 sekretarz Ukraińskiej Reprezentacji Parlamentarnej.
Po agresji ZSRR na Polskę, w 1940 roku deportowany przez NKWD z rodziną do Kazachstanu, w okolice Akmolińska. 25 grudnia 1944 aresztowany przez NKWD, 7 kwietnia 1945 skazany na śmierć, rozstrzelany.
Zrehabilitowany postanowieniem prokuratury generalnej Kazachstanu 18 lipca 1998.
Jego syn , działacz KPZU, zginął w 1938 w czasie wojny domowej w Hiszpanii jako żołnierz Brygad Międzynarodowych. W okresie ZSRR otoczony oficjalnym kultem – w 1982 we Lwowie odsłonięto jego pomnik i nazwano ulicę, przemianowaną po uzyskaniu niepodległości przez Ukrainę w 1991.

</doc>
<doc id="2693902" url="https://pl.wikipedia.org/wiki?curid=2693902" title="Port lotniczy Sui">
Port lotniczy Sui

Port lotniczy Sui (IATA: SUL, ICAO: OPSU) – port lotniczy położony w Sui, w prowincji Beludżystan, w Pakistanie.

</doc>
<doc id="2693905" url="https://pl.wikipedia.org/wiki?curid=2693905" title="Medaliści mistrzostw Polski seniorów w biegu na 5 kilometrów">
Medaliści mistrzostw Polski seniorów w biegu na 5 kilometrów

Medaliści mistrzostw Polski seniorów w biegu na 5 kilometrów – zdobywcy medali seniorskich mistrzostw Polski w biegu ulicznym na 5 kilometrów.
Konkurencja ta, w randze otwartych mistrzostw Polski, została rozegrana po raz pierwszy w 2012 na Ursynowie w Warszawie w ramach 6. Biegu Ursynowa. 
Klasyfikacja medalowa.
W historii mistrzostw Polski seniorów na podium tej imprezy stanęło dotąd 19 zawodników. W tabeli kolorem wyróżniono zawodników, którzy wciąż są czynnymi lekkoatletami.

</doc>
<doc id="2693909" url="https://pl.wikipedia.org/wiki?curid=2693909" title="Sztuń">
Sztuń

Sztuń (ukr. Штунь) – wieś w rejonie lubomelskim obwodu wołyńskiego, położona na zachód od Radziejowa. Wieś przez wieki zmieniała właścicieli. Należała do Daniłowiczów, Wydźgów, Pruszyńskich, którzy sprzedali ją Branickim. Wieś została skonfiskowana około 1850 roku. Do II wojny światowej we wsi zachowały się pozostałości barokowej rezydencji Wydźgów. Wieś liczy 731 mieszkańców. We wsi znajduje się zabytkowa barokowa cerkiew pod wezwaniem św. Jana Ewangelisty z 1777 roku.
W kwietniu 1944 roku w okolicach wsi toczyły się walki pomiędzy żołnierzami 27 Wołyńskiej Dywizji Piechoty a wycofującymi się oddziałami niemieckimi.
Do II wojny światowej w pobliżu miejscowości znajdował się niewielki przysiółek "Sztuński Maj".

</doc>
<doc id="2693919" url="https://pl.wikipedia.org/wiki?curid=2693919" title="Stanisław Tarnawski (kanonik przemyski)">
Stanisław Tarnawski (kanonik przemyski)

Stanisław Tarnawski (ur. ok. 1480. zm. w 1564 roku) – ksiądz rzymskokatolicki, kanonik przemyski, kustosz katedralny, uczony, w swoje prywatnej bibliotece zgromadził ponad kilka tysięcy ksiąg, na których zakup przeznaczył większość swojego majątku. Miał brata Mikołaja. 
Studiował w Krakowie w 1518 roku.

</doc>
<doc id="2693927" url="https://pl.wikipedia.org/wiki?curid=2693927" title="Pampus chinensis">
Pampus chinensis

Pampus chinensis – gatunek ryby z rodziny żuwakowatych.
Występowanie.
Ocean Indyjski i Pacyfik od Zatoki Perskiej na zach. po wsch. Indonezję na wsch. i Japonię na płn. Brak go w Papui-Nowej Gwinei i Australii.
Występuje nad dnem mulistym na głębokości powyżej 10 m, może wchodzić do ujść rzek. W zależności od pory roku przebywa pojedynczo lub w niewielkich grupach.
Cechy morfologiczne.
Osiąga maksymalne 40 cm długości (średnio 20 cm). Ciało bardzo wysokie, bocznie spłaszczone, mocne. Podstawa ogona krótka, wysoka, bocznie spłaszczona. Głowa zaokrąglona; czoło prawie proste, pysk tępy. 33 kręgi. Oczy małe, centralnie położone, o średnicy mniejszej niż długość pyska. Otwór gębowy przedni, mały, z tyłu zakrzywiony w dół i nie sięgający przedniej krawędzi oka. Szczęka górna połączona z głową, nieruchoma, pokryta skórą. Zęby w szczękach drobne, ułożone w pojedynczych rzędach, spłaszczone z trzema wierzchołkami (centralny wierzchołek znacznie większy od pozostałych). Otwory skrzelowe niewielkie ich dolna krawędź sięga niewiele poniżej płetw piersiowych. Na pierwszej parze łuków skrzelowych 11 - 14 wyrostków filtracyjnych. Linia boczna położona wysoko naśladująca kształt grzbietu. Łuski bardzo małe, cykloidalne, lekko zachodzące na podstawy płetw. Na głowie i karku naga plama z wyraźną siecią pionowych kanałów czuciowych, nie sięga ona za podstawę płetw piersiowych. W płetwie grzbietowej 43 -50 promieni; w płetwie odbytowej 39 - 42 promienie. W płetwach piersiowych 24 - 27 promieni. 
Ubarwienie grzbietu szarawe lub brązowawe, boki srebrzyste, ciało pokryte ciemnymi plamkami. Płetwy srebrzyste lub szarawe, ciemniejsze po brzegach. 
Odżywianie.
Żywi się żebropławami, salpami, meduzami oraz innymi organizmami planktonowymi ale zjada również organizmy bentosowe.
Znaczenie.
Posiada niewielkie znaczenie w rybołówstwie. Sprzedawany świeży.

</doc>
<doc id="2693928" url="https://pl.wikipedia.org/wiki?curid=2693928" title="Nagrobek biskupa Andrzeja Trzebickiego">
Nagrobek biskupa Andrzeja Trzebickiego

Nagrobek biskupa Andrzeja Trzebickiego – barokowy nagrobek usytuowany przy północnej ścianie prezbiterium kościele Świętych Piotra i Pawła w Krakowie, wykonany w latach 1695-1696. Został wzniesiony przez kamieniarzy pracujących w kamieniołomie w Dębniku według projektu nieznanego autora, a jego fundatorem był siostrzeniec biskupa, dziekan kapituły krakowskiej Kasper Cieński.
Opis.
Nagrobek jest jednokondygnacyjny i jednoosiowy, wykonany z trzech rodzajów kontrastującego ze sobą kamienia. Mimo że generalnie jest to nagrobek architektoniczny, rzeźba dominuje nad architekturą. Na wydatnym łamanym cokole wspierają się po bokach zdwojone pilastry z ustawionymi przed nimi pełnoplastycznymi figurami kobiecymi (personifikacje cnót Wiary i Męstwa, bądź Kościoła i Synagogi). Pilastry wspierają akantowy fryz, wydatny gzyms kordonowy, a także zwieńczenie w postaci plastycznego kartusza z herbem łabędź i znajdujących się po bokach insygniów biskupich (pastorał) i książęcych (miecz). Zwieńczenie to podtrzymywane jest przez dwa aniołki z girlandami kwiatowymi. W części środkowej znajduje się profilowany sarkofag, na nim tablica kartuszowa, plastycznie ujęta po bokach w chrząstkowo-małżowinowe woluty i zwieńczona uskrzydloną trupią główką. Na tablicy widnieje majuskułowa łacińska inskrypcja.
Nad sarkofagiem umieszczona jest owalna nisza z ustawionym na niewielkim cokoliku popiersiem zmarłego, zwieńczona skrzydlatą anielską główką. Na cokole nagrobka umieszczono trzy kartusze. Na środkowym widnieje uskrzydlona klepsydra. Po obu stronach tablicy widnieją pełnoplastyczne figurki puttów. Podobne putta siedzą na sarkofagu po obu stronach niszy z popiersiem. Po obu stronach niszy belkowanie podtrzymywane jest przez dwa ukazane do połowy tułowia trupy (tzw. muskelmany) z umięśnionymi, wyschniętymi i gnijącymi ciałami.
Materiał.
Nagrobek wykonano z różnobarwnych materiałów powszechnie wykorzystywanych do tworzenia małej architektury w Rzeczypospolitej w XVII wieku. Należą do nich silnie skrystalizowane wapienie (potocznie zwane "marmurami"). Dominuje czarny "marmur dębnicki" wydobywany w kamieniołomach w miejscowości Dębnik koło Krzeszowic. Do wykonania dekoracji rzeźbiarskich, tj. popiersia biskupa, putt, figur alegorycznych, kartusza herbowego i ornamentów roślinnych, użyto jasnokremowego "marmuru zalaskiego" wydobywanego w kamieniołomie Zalas-Głuchówki. Płomienie wazonów wykonano z "marmuru świętokrzyskiego" (różanka zelejowska lub paczółtowicka). Podczas niedawnej konserwacji dzieła wzmocniono efekt światłocienia odtwarzając na ścianie wokół nagrobka grafitową opaskę, która tworzy barokową iluzję cienia.
Program ideowy i symbolika.
Program ideowy monumentu jest typowy dla barokowej sztuki sepulkralnej. Makabryczne zwłoki ukazane w trakcie rozkładu, uskrzydlona klepsydra i czaszka symbolizują przemijanie i śmierć. Siedzące putta tworzą wrażenie zadumy nad marnością zasług duchownego. Wieńcząca niszę niebiańska główka ze skrzydełkami symbolizuje nieśmiertelność duszy. Pod względem plastycznym nagrobek ukazuje wędrówkę duszy od tego, co ziemskie i doczesne (tablica, personifikacje), przez makabryczną i przerażającą śmierć (uskrzydlona czaszka i muskelmany) do tego, co wieczne i niebiańskie (nisza ze zwieńczeniem i popiersiem).
Zdaniem badaczy, bardziej niż jakością wykonania nagrobek wyróżnia się złożoną ikonografią, a zwłaszcza rzadkim rzeźbiarskim przedstawieniem rozkładających się zwłok wspierających gzyms i wysokiej klasy popiersiem zmarłego. Popiersie to wykonano wiele lat po śmierci modela, prawdopodobnie na podstawie zachowanych portretów.

</doc>
<doc id="2693929" url="https://pl.wikipedia.org/wiki?curid=2693929" title="Stanisław Łukasiewicz">
Stanisław Łukasiewicz



</doc>
<doc id="2693946" url="https://pl.wikipedia.org/wiki?curid=2693946" title="Glapiński">
Glapiński



</doc>
<doc id="2693955" url="https://pl.wikipedia.org/wiki?curid=2693955" title="This Is The Story">
This Is The Story

This Is the Story to debiutancka płyta szkockiego zespołu The Proclaimers. Choć The Proclaimers zostali założeni już w 1983, to dopiero występ w The Tube, gdzie wykonali na żywo akustyczne wersje piosenek "Letter from America" oraz "Throw the "R" Away" sprawił, że osiągnęli rozgłos. Ten debiut zaowocował nawiązaniem współpracy w wytwórnią Chrysalis. Początkowo płyta zawierała 12 utworów, z czego 11 zostało napisanych przez braci Reidów (jedynie "(I gonna) Burn You Playhouse Down" została napisana przez Lestera Blackwella), lecz sukces akustycznej wersji "Letter from America" sprawił, że The Proclaimers przy pomocy Gerry'ego Rafferty'rego nagrali piosenkę wraz z zespołem. Ta wersja została dołączona, jako 13 piosenka rok później i w takiej formie album jest sprzedawany się do dziś. 
Gazeta The Scotsman sklasyfikowała "This Is the Story", na drugim miejscu w rankingu najlepszych szkockich płyt wszech czasów.

</doc>
<doc id="2693956" url="https://pl.wikipedia.org/wiki?curid=2693956" title="4-4-2 (program telewizyjny)">
4-4-2 (program telewizyjny)

4-4-2 – magazyn stacji telewizyjnej TVP Sport.
Emitowany początkowo w poniedziałki, o godzinie 20:00, jednakże od sierpnia 2021 roku emitowany w środy. Program trwa pięćdziesiąt minut, a prowadzi go komentator sportowy Dariusz Szpakowski. W programie porusza się sprawy związane z piłką nożną oraz omawia ostatnio rozgrywany mecz piłkarskiej reprezentacji Polski. Do studia często są zapraszani goście - Stefan Szczepłek, Jerzy Engel i Jacek Gmoch oraz wielu innych.

</doc>
<doc id="2693959" url="https://pl.wikipedia.org/wiki?curid=2693959" title="Walter Cowan">
Walter Cowan

Walter Henry Cowan KCB, DSO &amp; Bar, MVO (ur. 11 czerwca 1871 w Crickhowell, zm. 14 lutego 1956 w Leamington) – brytyjski wojskowy, admirał Royal Navy, uczestnik szeregu konfliktów zbrojnych, od brytyjskich wojen kolonialnych lat 90. XIX wieku do obu wojen światowych, dowódca eskadry krążowników operujących na Bałtyku podczas interwencji antybolszewickiej lat 1918–1919. W 1944 roku, mając 73 lata, brał udział w akcjach frontowych z bronią w ręku.
Życiorys.
Walter Henry Cowan urodził się w walijskim Crickhowell, był synem oficera Royal Welch Fusiliers, który po odejściu z armii został sędzią pokoju w Alveston. W 1884 roku wstąpił jako kadet do Royal Navy, na okręt szkolny „Britannia”. Jego kolegą z rocznika był David Beatty. W 1886 roku został promowany do stopnia midszypmena. Służył na pancernikach „Alexandra” we Flocie Śródziemnomorskiej oraz „Temeraire” na wodach ojczystych. W 1890 roku awansował do stopnia porucznika ("Sub-Lieutenant"), w 1892 kapitana ("Lieutnant").
Od 1894 roku służył w Afryce. Na krążowniku „Barrosa” brał udział w ekspedycji karnej, dowodzonej przez admirałów Fredericka Betforda i Harry’ego Rawsona. Za udział w kolejnej ekspedycji admirała Rawsona, w Beninie w 1897 roku, został wymieniony w rozkazie. W 1898 roku służył przez krótki czas na niszczycielu „Boxer” na Morzu Śródziemnym, po czym objął dowodzenie kanonierką „Sultan” na Nilu podczas kampanii lorda Kitchenera w Sudanie. Brał udział w bitwie pod Omdurmanem. Podczas incydentu w Faszodzie dowodził flotyllą kanonierek. Za swoje zasługi otrzymał po raz pierwszy Distinguished Service Order. W 1899 roku był adiutantem lorda Kitchenera, a następnie adiutantem z ramienia floty lorda Robertsa podczas II wojny burskiej. W 1901 roku awansował do stopnia komandora porucznika ("Commander"). Po powrocie do kraju służył jako oficer na pancerniku „Prince George”, następnie objął dowodzenie niszczycielem „Falcon”. W 1904 roku odznaczono go Królewskim Królewskim Orderem Wiktoriańskim. W 1906 roku został awansowany do stopnia komandora ("Captain"), dwa lata później objął stanowisko dowódcy niszczycieli Channel Fleet. W 1910 roku był pierwszym dowódcą nowego krążownika lekkiego „Gloucester”, w 1912 roku został szefem sztabu admirała Johna de Robecka.
W pierwszych miesiącach I wojny światowej dowodził pancernikiem „Zealandia” w składzie Grand Fleet, by na początku 1915 roku objąć dowodzenie krążownikiem liniowym „Princess Royal”, jako oficer flagowy kontradmirała Osmonda de Beauvior Brocka. Na jego pokładzie uczestniczył w bitwie jutlandzkiej, po której został odznaczony Orderem Łaźni. Od połowy 1917 roku dowodził, w stopniu komodora ("Commodore"), 1. Eskadrą Krążowników Lekkich operującą do zakończenia działań wojennych na Morzu Północnym. Awansowany 2 września 1918 roku do stopnia kontradmirała ("Rear Admiral"), wziął udział w antybolszewickiej interwencji, dowodząc 1. Eskadrą na Bałtyku. Operował w rejonie wybrzeży Finlandii, Estonii i Łotwy, chroniąc te państwa przed wpadnięciem pod kontrolę bolszewików. Pozostające pod jego komendą torpedowce brytyjskie przeprowadziły skuteczny atak na flotę radziecką w jej bazie w Kronsztadzie. Za swoje zasługi na Bałtyku otrzymał w 1919 roku Komandorię Orderu Łaźni, a w 1921 roku został baronetem "of the Baltic". Zdał dowodzenie 1. Eskadrą 5 lipca 1920 roku. Od 31 marca 1921 do 15 maja 1923 roku podnosił swą flagę na krążowniku liniowym „Hood”, dowodząc Eskadrą Krążowników Liniowych. Awansowany w 1923 roku do stopnia wiceadmirała ("Vice Admiral"), został spensjonowany w ramach posunięć oszczędnościowych we flocie. Do czynnej służby powrócił dwa lata później, jako superintendent stoczni w Rosyth. W latach 1926–1928 dowodził North America and West Indies Station. 1 sierpnia 1927 roku awansował do stopnia pełnego admirała ("Admiral"). W 1930 roku został pierwszym adiutantem morskim na dworze króla Jerzego V, rok później przeszedł w stan spoczynku.
Powrócił do czynnej służby po wybuchu II wojny światowej. Przyjąwszy na własne życzenie niższy stopień komandora porucznika, szkolił organizowane przez Rogera Keyesa pierwsze oddziały Commando. Pomimo podeszłego wieku brał udział w akcjach frontowych w Afryce Północnej. 27 maja 1942 roku, podczas bitwy o Bir Hekeim, pełniąc funkcję oficera łącznikowego przy hinduskim regimencie 18th King Edward's Own Cavalry, walczył z bronią w ręku i został wzięty do włoskiej niewoli. Uwolniony podczas wymiany jeńców w roku następnym, powrócił do służby frontowej, uczestnicząc w akcjach brytyjskich komandosów we Włoszech i na wybrzeżu dalmatyńskim w 1944 roku, mając 73 lata. Został po raz drugi odznaczony Distinguished Service Order. Ponownie przeszedł w stan spoczynku w 1945 roku. Po wojnie otrzymał honorowy stopień pułkownika 18th King Edward's Own Cavalry. Zmarł w Leamington 14 lutego 1956 roku.
W 2007 roku estońska marynarka wojenna nazwała „Admiral Cowan” przejęty od Royal Navy niszczyciel min typu "Sandown".

</doc>
<doc id="2693965" url="https://pl.wikipedia.org/wiki?curid=2693965" title="Heracles">
Heracles

Zobacz też.
Herakles

</doc>
<doc id="2693978" url="https://pl.wikipedia.org/wiki?curid=2693978" title="Evani Esperance">
Evani Esperance

Evani Silinzi Esperance (ur. 30 listopada 1990) – surinamski piłkarz występujący na pozycji napastnika, obecnie zawodnik SV Voorwaarts.
Kariera klubowa.
Esperance rozpoczynał swoją piłkarską karierę w zespole SV Voorwaarts z siedzibą w stołecznym mieście Paramaribo.
Kariera reprezentacyjna.
W 2011 roku Esperance wystąpił w pięciu spotkaniach reprezentacji Surinamu U-23 w ramach kwalifikacji do Igrzysk Olimpijskich w Londynie. Jego drużyna po dwóch zwycięstwach i remisie awansowała do drugiej rundy, gdzie jednak zajęła ostatnie miejsce w grupie, notując trzy porażki i nie dostała się na igrzyska. Zawodnik wpisał się na listę strzelców w przegranej 2:4 konfrontacji z Kubą.
W seniorskiej reprezentacji Surinamu Esperance zadebiutował 2 września 2011 w wygranym 1:0 spotkaniu z Kajmanami w ramach eliminacji do Mistrzostw Świata 2014. Premierowego gola w kadrze narodowej strzelił 25 września tego samego roku w zremisowanym 2:2 meczu towarzyskim z Curaçao. 11 listopada w przegranej 1:3 konfrontacji z Salwadorem, wchodzącej w skład kwalifikacji do mundialu także wpisał się na listę strzelców, jednak Surinamczycy nie zdołali awansować na światowy czempionat w Brazylii.

</doc>
<doc id="2693979" url="https://pl.wikipedia.org/wiki?curid=2693979" title="Evani Espérance">
Evani Espérance



</doc>
<doc id="2693982" url="https://pl.wikipedia.org/wiki?curid=2693982" title="Ostrość widzenia (film)">
Ostrość widzenia (film)

Ostrość widzenia (tytuł oryg. "Focus") − amerykański film fabularny z 2001 roku, wyreżyserowany przez Neala Slavina, oparty na kanwie powieści Arthura Millera.

</doc>
<doc id="2693986" url="https://pl.wikipedia.org/wiki?curid=2693986" title="Tadeusz Stanisław Kierst">
Tadeusz Stanisław Kierst

Tadeusz Stanisław Kierst (ur. 1 października 1899 w Warszawie, zm. 2 lutego 1975 w Łodzi) – podpułkownik Wojska Polskiego.
Życiorys.
W rodzinnym mieście uczęszczał do gimnazjum, a następnie służył w Legionach Polskich. Uczestnik walk o niepodległość. Od 1916 członek Polskiej Organizacji Wojskowej. Od listopada 1918 służył w Wojsku Polskim. W listopadzie 1918 brał udział w rozbrajaniu Niemców. W Warszawie ukończył Szkołę Podchorążych Piechoty i dekretem z 17 października 1919 został mianowany podporucznikiem piechoty z dniem 1 listopada 1919. W okresie międzywojennym służył w 21 pułku piechoty „Dzieci Warszawy” w Warszawie na stanowisku dowódcy kompanii, a później był adiutantem pułku i dowódcą szkolnej kompanii podoficerskiej. 10 stycznia 1921 został awansowany do stopnia porucznika piechoty ze starszeństwem z dniem 1 stycznia 1921. 3 maja 1922 został zweryfikowany w stopniu porucznika piechoty ze starszeństwem z dniem 1 czerwca 1919 roku i 2405. lokatą w korpusie oficerów piechoty. 1 stycznia 1928 awansował na stopień kapitana. 8 kwietnia 1935 został przeniesiony do 84 pułku piechoty w Pińsku na stanowisko dowódcy batalionu. Na stopień majora został mianowany ze starszeństwem z 1 stycznia 1936 i 95. lokatą w korpusie oficerów piechoty.
W czasie wojny obronnej 1939 roku był w tym pułku dowódcą II batalionu. Od 14 września 1939 walczył w obronie Modlina. Od 30 września 1939, po kapitulacji załogi twierdzy modlińskiej, przebywał w niemieckiej niewoli, w obozie przejściowym w Działdowie, w koszarach III batalionu 32 pułku piechoty. 25 października 1939 został aresztowany z dwoma innymi oficerami pułku pod zarzutem złego traktowania jeńców wziętych do niewoli 15 września 1939, w czasie wypadu 84 pp. na Leszno. Wywieziony do więzienia w Płocku, a po długim śledztwie został w czerwcu 1941 uniewinniony przez niemiecki sąd wojskowy. Do wiosny 1945 przebywał w Oflagu II C Woldenberg.
W 1946 powrócił do kraju i zamieszkał w Łodzi. Początkowo pracował w przemyśle włókienniczym, a następnie do 1965 w spółdzielczości pracy. Był aktywnym działaczem Okręgowej Komisji Historycznej Związku Bojowników o Wolność i Demokrację w Łodzi. W 1970 Minister Obrony Narodowej awansował go na stopień podpułkownika.

</doc>
<doc id="2693988" url="https://pl.wikipedia.org/wiki?curid=2693988" title="Ronald Arana">
Ronald Arana

Ronald Arana Céspedes (ur. 18 stycznia 1977 w Santa Cruz) – boliwijski piłkarz grający na pozycji obrońcy.
Kariera klubowa.
Ronald Arana karierę piłkarską rozpoczął w klubie Destroyers Santa Cruz w 1996. W 1996 roku zadebiutował w jego barwach w pierwszej lidze boliwijskiej. W 1997 przeszedł do lokalnego rywala - Oriente Petrolero. Z Oriente Petrolero dwukrotnie zdobył mistrzostwo Boliwii w 2001 oraz turnieju Clausura w 2004.
W Oriente grał przez 10 lat i w tym okresie trzykrotnie był wypożyczany. W 1999 do Club The Strongest a w 2006 do La Paz FC i argentyńskiego Rosario Central. Ogółem w barwach Oriente rozegrał 276 meczów, w których zdobył 24 bramki. W 2007 roku przeszedł do Club Bolívar. W kolejnych latach był zawodnikiem Realu Mamoré i Guabiry Montero. Od 2011 po raz drugi jest zawodnikiem La Paz FC.
Kariera reprezentacyjna.
W reprezentacji Boliwii Arana zadebiutował 28 kwietnia 1999 w towarzyskim meczu z Chile. W tym samym roku uczestniczył również w Pucharze Konfederacji 1999. Na turnieju w Meksyku Arana wystąpił we wszystkich trzech meczach z Egiptem, Arabią Saudyjską i Meksykiem. W 2004 uczestniczył Copa América.
Na turnieju w Peru Arana wystąpił we wszystkich trzech meczach z Peru, Kolumbią i Wenezuelą. Ostatni raz w reprezentacji wystąpił 28 marca 2007 w wygranym 1-0 towarzyskim meczu z RPA.
Ogółem w kadrze narodowej od 1999 do 2007 roku rozegrał 21 meczów.

</doc>
<doc id="2693991" url="https://pl.wikipedia.org/wiki?curid=2693991" title="Ronald Arana Céspedes">
Ronald Arana Céspedes



</doc>
<doc id="2693994" url="https://pl.wikipedia.org/wiki?curid=2693994" title="Badniak">
Badniak



</doc>
<doc id="2694008" url="https://pl.wikipedia.org/wiki?curid=2694008" title="Tik Tak Bum">
Tik Tak Bum

Tik Tak Bum - familijna gra słowna stworzona przez Losa Rodrigueza i wydana przez firmę Piatnik na licencji Weekend Games. Przeznaczona dla 2-12 graczy powyżej 12 roku życia. Maksymalny czas gry wynosi 30 minut. 

</doc>
<doc id="2694011" url="https://pl.wikipedia.org/wiki?curid=2694011" title="Nikona (Pierietiagina)">
Nikona (Pierietiagina)

Nikona, nazwisko świeckie Raisa Jegorowna Pierietagina (ur. 12 października 1941, zm. 28 maja 2012) – rosyjska mniszka prawosławna, przełożona stauropigialnego monasteru Kazańskiej Ikony Matki Bożej i św. Ambrożego z Optiny w Szamordinie w latach 1990-2012.
W 1983 wstąpiła jako posłusznica do monasteru Trójcy Świętej i św. Sergiusza z Radoneża w Rydze. Równocześnie kontynuowała edukację w szkole regentów chórów cerkiewnych przy seminarium duchownym w Moskwie, którą zakończyła w 1984. W 1988 złożyła wieczyste śluby mnisze przed metropolitą ryskim i łotewskim Leonidem, przyjmując imię Nikona na cześć świętego mnicha Nikona z Radoneża.
W 1990 została przełożoną monasteru Kazańskiej Ikony Matki Bożej i św. Ambrożego z Optiny w Szamordinie, pierwszą od czasu jego reaktywacji (monaster został zamknięty w 1927 przez władze radzieckie); 27 maja tego roku otrzymała godność igumeni. Kierowała odbudową zniszczonego klasztoru i ponowną organizacją żeńskiego życia mniszego na jego terenie. W okresie kierowania przez nią wspólnotą ponownie poświęcone zostały cerkwie monasterskie, zorganizowane pracownie rękodzieła i szpital. Obowiązki przełożonej wykonywała do śmierci, jaka nastąpiła w 2012 po długiej chorobie.

</doc>
<doc id="2694015" url="https://pl.wikipedia.org/wiki?curid=2694015" title="Aneta Germanowa">
Aneta Germanowa

Aneta Germanowa, bułg. Анета Германова, (ur. 3 stycznia 1975 w Płowdiwie) – bułgarska siatkarka, grająca na pozycji przyjmującej, reprezentantka kraju.
Sukcesy klubowe.
Mistrzostwo Grecji:
Puchar Cypru:
Mistrzostwo Cypru:
Sukcesy reprezentacyjne.
Mistrzostwa Europy:

</doc>
<doc id="2694024" url="https://pl.wikipedia.org/wiki?curid=2694024" title="Przegląd Lekarski - Oświęcim">
Przegląd Lekarski - Oświęcim

Przegląd Lekarski - Oświęcim – periodyk wydawany przez Towarzystwo Lekarskie Krakowskie. Wydawnictwo uchodzące za najpoważniejsze w skali światowej źródło wiedzy na temat medycznych, psychologicznych i społecznych skutków uwięzienia w obozach koncentracyjnych (tzw. Syndrom KZ, zespół choroby poobozowej). W latach 1961–1991 w 31 tomach czasopisma „Przegląd Lekarski” opublikowano ok. 1050 prac 477 autorów, w tym 34 autorów zagranicznych (7,2 tys. dwuszpaltowych stron druku). Praca była dwukrotnie nominowana do pokojowej Nagrody Nobla.
Historia przedsięwzięcia.
Projekt wydawnictwa przedstawili na początku lat 60. XX w. dwaj byli więźniowie – Antoni Kępiński (1918–1972, obóz w Miranda de Ebro, Hiszpania) i Stanisław Kłodziński (1918–1990; Auschwitz-Birkenau). Praca została wykonana społecznie przez kilkuset autorów. Koszty druku finansował Urząd Miasta Krakowa. Jako redaktorzy „Przeglądu Lekarskiego – Oświęcim” wymieniani są przede wszystkim Józef Bogusz (przewodniczący zespołu redakcyjnego, kierownik I Katedry i Kliniki Chirurgicznej krakowskiej Akademii Medycznej), red. Jan Masłowski i prof. Zdzisław Ryn.
Towarzystwo Lekarskie Krakowskie wydało antologię w języku angielskim w roku 2005 (red. Z. J. Ryn). 
Postępy prac nad antologią były omawiane w Krakowie w czasie corocznych tzw. akademii oświęcimskich,
organizowanych w końcu stycznia początkowo w sali wykładowej Instytutu Chemii Akademii Medycznej, a później w Filharmonii Krakowskiej. Spotkania – połączone z koncertami lub programami muzyczno-recytatorskimi – wykorzystywano jako okazję do promocji kolejnych Zeszytów. 
Pismo przez lata było trudno dostępne. Od października 2017 roku wszystkie wydania "Przeglądu Lekarskiego" (31 tomów) dostępne są na stronie internetowej stworzonej przez Towarzystwo Lekarskie Krakowskie i wydawnictwo Medycyna Praktyczna. Witryna, oprócz wszystkich wydań pisma, zawiera wybrane artykuły w wersji angielskiej, a także tom z 1962 roku w trzech wersjach językowych (niemieckiej, francuskiej i rosyjskiej). W chwili obecnej trwają dalsze prace nad przekładem, z języka polskiego na język angielski, kolejnych artykułów pierwotnie opublikowanych w periodyku, a następnie udostępnieniem ich szerokiej opinii publicznej. 
Długotrwałe skutki syndromu poobozowego.
Według prof. Zdzisława Ryna – jednego z twórców „Zeszytów Oświęcimskich” – skutki syndromu ZK są bardzo długotrwałe. W swojej relacji z uroczystości zorganizowanej z okazji 66. rocznicy wyzwolenia obozu Auschwitz-Birkenau napisał: 
i stwierdził:
Zobacz też.
"Przegląd Lekarski - Oświęcim" nieformalnie nazywany jest też "zeszytami oświęcimskimi", jednak nazwa ta formalnie przynależy do periodyku wydawanego przez Państwowe Muzeum Auschwitz-Birkenau.

</doc>
<doc id="2694037" url="https://pl.wikipedia.org/wiki?curid=2694037" title="Jan Gruba">
Jan Gruba

Jan Gruba (ur. 3 czerwca 1964) w Warszawie – polski karateka stylu kyokushin, stworzonego przez Masutatsu Ōyama, posiadacz 6. dan.
W kwietniu 1981 roku zaczął uprawiać karate u sensei Aleksandra Taniuszkina. w 1983 rozpoczął prowadzić treningi w grupie instruktorskiej pod okiem Marka Drożdżowskiego. W 1988 r. roku współzałożyciel Warszawskiego Klubu Karate Kyokushinkai. W 2000 roku powołany do Polskiej Kadry Narodowej. Reprezentował barwy narodowe na Mistrzostwach Europy i Świata. J. Gruba jest wielokrotnym medalistą mistrzostw Polski, Europy w Kata, Kumite.. 11 listopada 1993 roku witał na lotnisku im. Fryderyka Chopina Masutatsu Oyamę.
Od 1988 r. brał mudział w seminariach, szkoleniach, obozach Polskiej Organizacji Karate Kyokushin z udziałem m.in. Makoto Nakamura, Shōkei Matsui, Seiji Isobe, Tsutomu Wakiuchi, Kenji Yamaki, Francisco Filho, Glaube Feitosa.
Jan Gruba obecnie jest dyrektorem, przedstawicielem w Polsce i Europie Światowej Organizacji International Karate Alliance KyokushinRyu prowadzonej przez Kancho Peter Chong byłego ucznia Uchideshi Masutatsu Oyamy, który gościł 28,29 maja 2019 w Polsce.

</doc>
<doc id="2694042" url="https://pl.wikipedia.org/wiki?curid=2694042" title="Niebieski Pacyfik">
Niebieski Pacyfik

Niebieski Pacyfik, Błękitny Patrol (ang. "Pacific Blue", 1996–2000) – amerykański serial sensacyjny stworzony przez Billa Nussa. Wyprodukowany przez Gary Nardino Productions.
Emisja.
Światowa premiera serialu miała miejsce 2 marca 1996 r. na kanale USA Network. Ostatni odcinek został wyemitowany 9 kwietnia 2000 r. W Polsce serial nadawany był dawniej na kanale Polsat 2 (pod oryginalnym tytułem) oraz od 1 marca 2013 r. na kanale Puls 2 pod tytułem "Błękitny Patrol".

</doc>
<doc id="2694043" url="https://pl.wikipedia.org/wiki?curid=2694043" title="Hrabstwo Crittenden (Arkansas)">
Hrabstwo Crittenden (Arkansas)

Hrabstwo Crittenden (ang. "Crittenden County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 636.69 mil2 (1 649 km2). Według danych z 2010 r. hrabstwo miało 50 902 mieszkańców. Hrabstwo powstało 22 października 1825.

</doc>
<doc id="2694082" url="https://pl.wikipedia.org/wiki?curid=2694082" title="Port lotniczy Wakaya">
Port lotniczy Wakaya

Port lotniczy Wakaya (IATA: KAY, ICAO: NFNW) – port lotniczy położony na wyspie Wakaya, należącej do Fidżi.

</doc>
<doc id="2694084" url="https://pl.wikipedia.org/wiki?curid=2694084" title="Aleksiej Obmoczajew">
Aleksiej Obmoczajew

Aleksiej Aleksandrowicz Obmoczajew (rus. "Алексей Александрович Обмочаев", ur. 22 maja 1989 w Kisłowodzku) – rosyjski siatkarz, reprezentant kraju grający na pozycji libero. Mistrz olimpijski 2012. Od sezonu 2020/2021 występuje w drużynie Kuzbass Kemerowo.
Po sezonie 2012/13 został zdyskwalifikowany na dwa lata przez Rosyjski Związek Piłki Siatkowej. Mimo iż siatkarz podpisał w czerwcu 2013 kontrakt z Dinamo Moskwa sezon 2013/14 miał spędzić w drugiej drużynie Zienitu Kazań. Powodem było naruszenie regulaminu podczas fazy play-off rosyjskiej Superligi. W sierpniu okazało się, że kara nie dotknie zawodnika i będzie bronił barw drużyny z Moskwy w sezonie 2013/2014. Wcześniej w 2011 Obmoczajew został już ukarany za pijaństwo podczas zgrupowań kadry w 2010 i 2011, ale kara została zawieszona warunkowo na 2 lata.
Życie prywatne.
Był mężem Natalii Gonczarowej, rosyjskiej siatkarki, atakującej Dinama Moskwa. Rozstali się w lutym 2016 roku.
Sukcesy klubowe.
Puchar Rosji:
Mistrzostwo Rosji:
Superpuchar Rosji:
Liga Mistrzów:
Klubowe Mistrzostwa Świata:
Puchar CEV:
Puchar Challenge:
Sukcesy reprezentacyjne.
Mistrzostwa Europy Juniorów:
Letnia Uniwersjada:
Liga Światowa:
Puchar Świata:
Igrzyska Olimpijskie:

</doc>
<doc id="2694085" url="https://pl.wikipedia.org/wiki?curid=2694085" title="Metalowi herosi">
Metalowi herosi

Seria – gatunek seriali "tokusatsu" produkcji japońskiej firmy Toei Company, opowiadający o przygodach superbohaterów walczących ze złem. Głównymi bohaterami serii "Metal Hero" są androidy, cyborgi, czy też ludzie. Ich przeciwnikami są najczęściej kosmici, lecz w niektórych seriach herosi walczą z ziemskimi przestępcami. Charakterystyczną cechą gatunku, jak sama nazwa wskazuje, jest noszony przez bohatera metalowy kombinezon bojowy. Zazwyczaj gatunek obraca się wokół technologicznego tematu, w którym technologia w prawych rękach może być wykorzystana do czynienia większego dobra.
Seriale te powstawały w latach 1982–1999 i emitowane wraz z innymi tokusatsu o superbohaterach serialami produkowanymi przez tę samą firmę, takimi jak Kamen Rider, czy Super Sentai. Nie tylko niektóre z nich są popularne w Japonii, ale także w kilku innych krajach takich jak Francja, Brazylia, Filipiny, Malezja i Indonezja. Dodatkowo, w latach 1990, firma Saban Entertainment wykorzystała niektóre z seriali do produkcji amerykańskich serii ("Beetleborgi" oraz "VR-Troopers").

</doc>
<doc id="2694089" url="https://pl.wikipedia.org/wiki?curid=2694089" title="Aleksander Wasilewski (poseł)">
Aleksander Wasilewski (poseł)

Aleksander Jakub Wasilewski (ur. 26 lutego 1884 w Zalesiu, zm. 12 grudnia 1944 w Ankonie, we Włoszech) – polski lekarz i działacz społeczny, polityk, poseł na Sejm w II RP.
Życiorys.
Uczył się w gimnazjach w Siedlcach i Pułtusku. Ukończył gimnazjum w Tallinnie i wydział lekarski na uniwersytecie w Dorpacie.
Od 1902 roku należał do „Zet”-u. Za udział w strajku szkolnym w 1905 roku został relegowany ze szkół w Królestwie Polskim. Należał do Stowarzyszenia „Polonia” w Dorpacie.
W czasie I wojny światowej służył w rosyjskiej marynarce wojennej. Po 1917 roku służył w II Korpusie Wschodnim i 4 Dywizji Strzelców generała Lucjana Żeligowskiego. W 1918 roku wstąpił ochotniczo do Wojska Polskiego. W 1921 roku przeszedł do rezerwy.
Od tego roku pracował jako lekarz miejski w Kołomyi. Był prezesem Towarzystwa Szkoły Ludowej, Związku Oficerów Rezerwy i Związku Rezerwistów w Kołomyi, gdzie mieszkał.
W 1935 roku został posłem sejmu IV kadencji (1935–1938) wybranym 39 167 głosami z okręgu nr 67 (powiaty: kołomyjski, horodeński, śniatyński i kosowski). Członek Zarządu Okręgu Pokuckiego Towarzystwa Rozwoju Ziem Wschodnich w 1939 roku. 
W 1939 roku brał udział w wojnie obronnej. Rok później z rodziną został wywieziony do Kazachstanu. Kiedy generał Władysław Anders organizował Armię Polską w ZSRR, wstąpił w jej szeregi jako oficer i lekarz. Zmarł pod koniec 1944 roku w Ankonie, we Włoszech. Został pochowany na Polskim Cmentarzu Wojennym w Loreto.
Życie prywatne.
Był synem Edwarda i Julii z Bujalskich. Ożenił się w 1922 roku z Zofią Piaskiewicz.

</doc>
<doc id="2694093" url="https://pl.wikipedia.org/wiki?curid=2694093" title="Limberg Gutiérrez">
Limberg Gutiérrez

Limberg Gutiérrez Mariscal (ur. 19 listopada 1977 w Santa Cruz) – piłkarz boliwijski grający podczas kariery na pozycji ofensywnego pomocnika.
Kariera klubowa.
Limberg Gutiérrez karierę piłkarską rozpoczął w drugoligowym klubie Universidad Iberoamericana La Paz w 1995. W 1996 przeszedł do Bloominga Santa Cruz. W 1996 roku zadebiutował w jego barwach w pierwszej lidze boliwijskiej. Z Bloomingiem dwukrotnie zdobył mistrzostwo Boliwii w 1998 i 1999.
W 2001 wyjechał do Urugwaju, gdzie został wypożyczony do pierwszoligowego klubu Club Nacional de Football. Z Nacionalem zdobył mistrzostwo Urugwaju. W 2003 roku przeszedł do Club Bolívar. Z Bolívar trzykrotnie wygrał turnieje mistrzowskie: mistrzostwo Apertury w 2004 i 2005 oraz mistrzostwo Clausury w 2006. W 2007 był zawodnikiem Bloomingu, a w 2008 jego lokalnego rywala - Oriente Petrolero. W 2009 przeszedł do stołecznego The Strongest. Od 2011 ponownie jest zawodnikiem Bloomingu.
Lata 2005-2006 Castillo spędził w La Paz FC, z którego powrócił do Bolívaru, w którym zakończył karierę w 2007. Ogółem w latach 1990-2007 rozegrał w lidze boliwijskiej 393 mecze, w których zdobył 30 bramek.
Kariera reprezentacyjna.
W reprezentacji Boliwii Gutiérrez zadebiutował 1997 roku. W tym samym roku uczestniczył w Copa América. Na turnieju odbywającym się w rodzinnej Bolwii, Gutiérrez z kolegami wywalczyli wicemistrzostwo kontynentu. W turnieju Gutiérrez wystąpił jedynie w dwóch pierwszych meczach z Wenezuelą i Peru.
W 1999 po raz drugi uczestniczył w Copa América. Na turnieju w Paragwaju Gutiérrez wystąpił we wszystkich trzech meczach z Paragwajem, Peru i Japonią. W tym samym roku uczestniczył również w Pucharze Konfederacji 1999. Na turnieju w Meksyku Gutiérrez wystąpił we wszystkich trzech meczach z Egiptem (bramka), Arabią Saudyjską i Meksykiem.
W 2001 po raz trzeci wystąpił na turnieju Copa América. Na turnieju w Kolumbii Gutiérrez wystąpił we wszystkich trzech meczach z Urugwajem, Hondurasem i Kostaryką. W 2004 po raz ostatni uczestniczył w Copa América. Na turnieju w Peru Gutiérrez wystąpił we wszystkich trzech meczach z Peru, Kolumbią i Wenezuelą. Ostatni raz w reprezentacji Gutiérrez wystąpił 9 września 2009 w przegranym 1-3 meczu eliminacji Mistrzostw Świata z Ekwadorem.
Ogółem w kadrze narodowej od 1997 do 2009 roku rozegrał 53 mecze, w których zdobył 4 bramki.

</doc>
<doc id="2694099" url="https://pl.wikipedia.org/wiki?curid=2694099" title="Limberg Gutiérrez Mariscal">
Limberg Gutiérrez Mariscal



</doc>
<doc id="2694106" url="https://pl.wikipedia.org/wiki?curid=2694106" title="Port lotniczy Yasawa">
Port lotniczy Yasawa

Port lotniczy Yasawa (IATA: YAS, ICAO: NFSW) – port lotniczy położony na wyspie Yasawa, należącej do Fidżi.

</doc>
<doc id="2694110" url="https://pl.wikipedia.org/wiki?curid=2694110" title="McCall">
McCall

McCall (ang. "The Equalizer", 1985-1989) – amerykański serial sensacyjny stworzony przez Michaela Sloana i Richarda Lindheima.
Światowa premiera serialu miała miejsce 18 września 1985 r. na kanale CBS. Ostatni odcinek został wyemitowany 24 sierpnia 1989 roku. W Polsce serial nadawany był dawniej na nieistniejącym kanale Nasza TV.
Obsada.
Lista obejmuje aktorów, którzy wystąpili w co najmniej 4 spośród 88 odcinków serialu.
i inni

</doc>
<doc id="2694124" url="https://pl.wikipedia.org/wiki?curid=2694124" title="Tadeusz Trzciński (starosta)">
Tadeusz Trzciński (starosta)

Tadeusz Gedeon Trzciński herbu Rawicz (ur. 24 lutego 1746, zm. 17 sierpnia 1799 w Bydgoszczy) – stolnik bydgoski w latach 1774–1789, łowczy inowrocławski w latach 1772–1774, , starosta kruszwicki w latach 1789–1793.

</doc>
<doc id="2694134" url="https://pl.wikipedia.org/wiki?curid=2694134" title="BMM">
BMM



</doc>
<doc id="2694138" url="https://pl.wikipedia.org/wiki?curid=2694138" title="Bruno Wanke">
Bruno Wanke

Bruno Bronisław Wanke (ur. 5 października 1896 w Warszawie, zm. 2 grudnia 1985 w Reading (Wielka Brytania)) – polski ogrodnik, działacz społeczny, polityk, poseł na Sejm w II RP.
Życiorys.
Ukończył SGGW w Warszawie. Był członkiem POW. W 1920 roku przez 6 miesięcy dowodził oddziałem partyzanckim na tyłach wojsk bolszewickich. Następnie służył w WP - przeniesiony w 1922 do rezerwy jako podporucznik.
W 1935 roku został posłem IV kadencji (1935–1938) wybranym z listy państwowej 22 507 głosami z okręgu nr 7 (powiat warszawski).
Pochowany symbolicznie na cmentarzu ewangelicko-augsburskim przy ulicy Młynarskiej (aleja 11, grób 15).Odznaczony Krzyżem Walecznym (1922) za działalność w POW.

</doc>
<doc id="2694139" url="https://pl.wikipedia.org/wiki?curid=2694139" title="Port lotniczy Sara">
Port lotniczy Sara

Port lotniczy Sara (IATA: SSR, ICAO: NVSH) – port lotniczy położony w miejscowości Sara, na wyspie Pentecost (Vanuatu).

</doc>
<doc id="2694148" url="https://pl.wikipedia.org/wiki?curid=2694148" title="Ignacy Trypolski">
Ignacy Trypolski

Ignacy (Jan Ignacy) Trypolski herbu Gozdawa – sędzia graniczny kijowski, stolnik owrucki w latach 1788-1794, poseł województwa kijowskiego na Sejm Czteroletni w 1790 roku.

</doc>
<doc id="2694149" url="https://pl.wikipedia.org/wiki?curid=2694149" title="Walerij Sinau">
Walerij Sinau

Walerij Nikołajewicz Sinau, ros. Валерий Николаевич Синау (ur. 10 września 1944, Rosyjska FSRR, zm. 18 marca 2023 w Rostowie nad Donem) – rosyjski piłkarz, grający na pozycji obrońcy, trener piłkarski.
Kariera piłkarska.
Kariera klubowa.
Wychowanek klubu Trudowyje Riezierwy Rostów nad Donem. W 1963 roku rozpoczął karierę piłkarską w miejscowym zespole Rostsielmasz Rostów nad Donem. Potem występował w klubach SKA Rostów nad Donem, Zoria Woroszyłowgrad, Maszuk Piatigorsk, Awtomobilist Nalczyk, Lokomotiw Moskwa i Łokomotyw Winnica. W 1975 zakończył karierę piłkarską w drużynie, w której zaczynał grać – Rostsielmasz.
Kariera trenerska.
Po zakończeniu kariery piłkarskiej rozpoczął pracę szkoleniową. Od 1978 do 2001 trenował kluby Spartak Orzeł, Torpedo Togliatti, Rostsielmasz Rostów nad Donem, APK Azow, Lokomotiw Niżny Nowogród, SKA Rostów nad Donem, Torpedo Arzamas i Kubań Krasnodar. Potem prowadził amatorskie zespoły Ałan Rostów nad Donem, Altiernatiwa Rostów nad Donem, Nika Krasny Sulin i Dongazdobycza Sulin. W 2011 został zatrudniony na stanowisku skauta klubu FK Rostów.

</doc>
<doc id="2694155" url="https://pl.wikipedia.org/wiki?curid=2694155" title="Port lotniczy South West Bay">
Port lotniczy South West Bay

Port lotniczy South West Bay (IATA: SWJ, ICAO: NVSX) – port lotniczy położony w miejscowości South West Bay, na wyspie Malekula (Vanuatu).

</doc>
<doc id="2694157" url="https://pl.wikipedia.org/wiki?curid=2694157" title="Antoni Trypolski">
Antoni Trypolski

Antoni Trypolski herbu Gozdawa – sędzia grodzki owrucki, poseł województwa kijowskiego na Sejm Czteroletni w 1788 roku.

</doc>
<doc id="2694168" url="https://pl.wikipedia.org/wiki?curid=2694168" title="Adam Korytowski">
Adam Korytowski

Adam Korytowski (ur. 27 lipca 1886 w Przemyślanach, zm. 25 sierpnia 1942 w Edynburgu) – generał brygady Wojska Polskiego.
Życiorys.
Adam Korytowski urodził się 27 lipca 1886 w Przemyślanach, w rodzinie Stanisława i Marii z Augustiaków. Był absolwentem Szkoły Kadetów Kawalerii w Mährisch Weißkirchen (obecnie Hranice na Morawach). Od 13 sierpnia 1908 do listopada 1918 pełnił zawodową służbę w cesarskiej i królewskiej armii. W czasie służby w c. i k. armii ukończył Terezjańską Akademię Wojskową w Wiener Neustadt. W czasie I wojny światowej dowodził szwadronem, był oficerem sztabu armii i oficerem do zleceń c. i k. 4 pułku ułanów. W 1916 awansował do stopnia rotmistrza
28 lutego 1919 został przeniesiony z I Brygady Kawalerii do Dowództwa Okręgu Generalnego „Łódź” na stanowisko zastępcy szefa sztabu. Do Wojska Polskiego został przyjęty formalnie 18 marca 1919 z „byłej armii austro-węgierskiej z zatwierdzeniem posiadanego stopnia (majora), nadanego rozkazem gen. Rydza-Śmigłego z dn. 12 listopada 1918 jako warunkowego, aż do ułożenia przez Komisję Weryfikacyjną ogólnej listy starszeństwa”. W lipcu tego roku został wyznaczony na stanowisko szefa sztabu 10 Dywizji Piechoty, a we wrześniu – szefa sztabu Dowództwa Okręgu Generalnego „Pomorze”. W czasie wojny polsko-bolszewickiej kolejno: szef sztabu Dowództwa Okręgu Generalnego „Lwów”, szef sztabu Dowództwa Okręgu Generalnego „Poznań” (do 7 października 1920), szef sztabu i zastępca dowódcy Ekspozytury Dowództwa Okręgu Generalnego „Warszawa” w Białymstoku (z dniem 21 października 1920), szef sztabu Dowództwa Okręgu Generalnego „Białystok” i zastępca dowódcy Okręgu Generalnego „Białystok”. Pełniąc służbę w Poznaniu 15 lipca 1920 został zatwierdzony z dniem 1 kwietnia 1920 w stopniu majora w kawalerii, w „grupie byłej armii austro-węgierskiej”. 23 października 1920 został awansowany do stopnia podpułkownika kawalerii z dniem 1 kwietnia 1920.
Po zakończeniu działań wojennych pełnił służbę na stanowisku szefa wydziału w Oddziale I Sztabu Generalnego, którego szefem był wówczas pułkownik Straży Granicznej dr Józef Zając. Pełniąc służbę w Sztabie Generalnym pozostawał na ewidencji 10 pułku ułanów w Białymstoku. 3 maja 1922 został zweryfikowany w stopniu podpułkownika ze starszeństwem z dniem 1 czerwca 1919 i 69. lokatą w korpusie oficerów jazdy (od 1924 – kawalerii). W kwietniu 1924 został przeniesiony z 10 do 3 pułku ułanów z pozostawieniem na dotychczasowym stanowisku w Oddziale I SG. Z dniem 1 listopada 1924 został przydzielony do macierzystego pułku z „równoczesnym odkomenderowaniem na roczny kurs doszkolenia w Wyższej Szkole Wojennej na rok szkolny 1924–1925”. Z dniem 15 października 1925, po ukończeniu kursu i uzyskaniu dyplomu naukowego oficera Sztabu Generalnego, został przydzielony do Departamentu II Ministerstwa Spraw Wojskowych na stanowisko szefa Wydziału Ogólnego.
Z dniem 1 września 1926 został przydzielony do Generalnego Inspektora Sił Zbrojnych i wyznaczony na stanowisko I oficera sztabu generała do prac przy GISZ, gen. bryg. Stefana Dąb-Biernackiego. W listopadzie 1927 objął dowództwo 13 pułku ułanów w Nowej Wilejce. 1 stycznia 1928 awansował do stopnia pułkownika ze starszeństwem z dniem 1 stycznia 1928 i 4. lokatą w korpusie oficerów kawalerii. W marcu 1930 został mianowany dowódcą Brygady Kawalerii „Równe”, która 1 kwietnia 1937 została przemianowana na Wołyńską Brygadę Kawalerii. Od 10 listopada 1931 do 15 lipca 1932 był słuchaczem VI Kursu Centrum Wyższych Studiów Wojskowych w Warszawie. Wielką jednostką kawalerii dowodził przeszło dziewięć lat. Na stopień generała brygady został mianowany ze starszeństwem z dniem 19 marca 1938 i 7. lokatą w korpusie generałów. 5 lipca 1939 objął nowo utworzone stanowisko zastępcy dowódcy Okręgu Korpusu Nr IV w Łodzi. Jego bezpośrednim przełożonym został gen. bryg. Wiktor Thommée.
1 września 1939, gdy generał Thommée objął dowództwo Grupy Operacyjnej „Piotrków”, został dowódcą Okręgu Korpusu Nr IV. W początkowym etapie kampanii wrześniowej obowiązki dowódcy okręgu korpusu łączył z funkcją delegata naczelnego kwatermistrza, którego zadaniem było zaopatrywanie Armii „Łódź” i „Poznań” oraz „Prusy”. Wieczorem 5 września ewakuował się wraz z podległym personelem do Lublina.
Przedostał się do Francji po zakończeniu działań w Polsce. W obozie szkoleniowym Coëtquidan był jego dowódcą, a następnie dowódcą Okręgu Korpusu Bretania. Ewakuował się do Wielkiej Brytanii, gdzie nie otrzymał żadnego przydziału. W styczniu 1942 został przeniesiony w stan nieczynny. Zmarł 25 sierpnia 1942 w Edynburgu i został pochowany na tamtejszym Cmentarzu Corstorphine Hill.
Opinia.
Taktycznie dobrze przygotowany. Bardzo dużo pracuje nad sobą. Nadaje się na dowódcę wielkich jednostek wojskowych w stopniu bardzo dobrym. Może dowodzić większymi związkami. Decyzja ostrożna, ale bardzo konsekwentna i pewna w wykonaniu. Wybitna lojalność służbowa daje pewną gwarancję wykonania rozkazów. Jest to jeden z tych dowódców kawalerii, który na pewno nigdy nie będzie się zasłaniał zmęczeniem oddziałów. Bardzo duże poczucie odpowiedzialności. Bardzo dobry dowódca wyższej jednostki. Stan zdrowotny i fizyczny doskonały&lt;br&gt;. /-/ gen. Bukacki-Burhardt.

</doc>
<doc id="2694172" url="https://pl.wikipedia.org/wiki?curid=2694172" title="Rewolucyjna Partia Komunistyczna">
Rewolucyjna Partia Komunistyczna

Rewolucyjna Partia Komunistyczna (, PCRA) - partia polityczna w Argentynie.
Historia.
Powstała w 1968 roku. Jej twórcami byli działacze zawiedzeni umiarkowaną linią Komunistycznej Partii Argentyny. Pod obecną nazwą działa od 1969. Deklaruje poglądy maoistowskie.

</doc>
<doc id="2694178" url="https://pl.wikipedia.org/wiki?curid=2694178" title="Krzysztof Tarnawski">
Krzysztof Tarnawski

Krzysztof Tarnawski z Tarnawy herbu Sas(ok. ur. 1540, zm. ok. 1610) – rotmistrz wojsk koronnych, filantrop.
Urodził się w Ziemi sanockiej. Był właścicielem wielu wsi w dolinie Osławy.
Przez ponad 20 lat służył w wojsku koronnym. Brał udział w walkach z Tatarami. Zasłużył się w bitwie pod Oczakowem, gdzie wojska polskie dowodzone przez wojewodę sieradzkiego Olbrachta Łaskiego starły się z czotami tatarskimi.
Wziął udział w wyprawie Stefana Batorego na Moskwę, w której odznaczył się w bitwach pod Połockiem, Sokołem i Wielkimi Łukami. Z wyprawy na Moskwę przywiózł obraz Matki Bożej Pocieszenia, który w 1596 roku ofiarował klasztorowi franciszkanów w Sanoku (jest mylnie identyfikowany z obecnym obrazem Matki Bożej Pocieszenia). W 1600 potwierdził uposażenie parafii w Porażu.
Według Bartosza Paprockiego "był to człowiek pokorny, o żadne urzędy nie dbały, jamułżnik wielki, katolik dobry, przyjaciela miłował, chojnie chlebem częstował, tak żył bez żony, wiele spraw jego pamięci godnych w historyi czytać będziesz".

</doc>
<doc id="2694179" url="https://pl.wikipedia.org/wiki?curid=2694179" title="Jakub Piotr Frostig">
Jakub Piotr Frostig



</doc>
<doc id="2694189" url="https://pl.wikipedia.org/wiki?curid=2694189" title="Maciej Mróz">
Maciej Mróz

Maciej Mróz (ur. 16 lipca 1960) – polski historyk i politolog, watykanista. Zajmuje się polityką zagraniczną Polski, dyplomacją watykańską i ukraińską, tematyką z pogranicza historii Kościołów i dziejów polityczno-społecznych w Europie Środkowej i Wschodniej.
Życiorys.
Jest absolwentem VII LO im. Krzysztofa Kamila Baczyńskiego we Wrocławiu. W latach 1979–1984 studiował historię na Wydziale Filozoficzno-Historycznym Uniwersytetu Wrocławskiego, którą ukończył w 1984 roku z wyróżnieniem. W niecałe dwa lata później uzyskał w 1986 roku z wyróżnieniem stopień naukowy doktora nauk humanistycznych w zakresie historii na podstawie przygotowanej pod kierunkiem prof. dra hab. Wojciecha Wrzesińskiego dysertacji "Stanowisko Kościoła rzymskokatolickiego wobec mniejszości słowiańskich w Polsce w latach 1918–1925". Na jej podstawie opublikował w 2003 roku książkę: "Katolicyzm na pograniczu. Kościół katolicki wobec kwestii ukraińskiej i białoruskiej w Polsce w latach 1918–1925", która otrzymała wyróżnienie tygodnika „Polityka” w kategorii prac historycznych. Habilitował się w 2004 roku w oparciu o rozprawę "W kręgu dyplomacji watykańskiej. Rosja, Polska, Ukraina w dyplomacji watykańskiej w latach 1917–1926," a w 2010 roku prezydent RP Bronisław Komorowski nadał mu tytuł profesora nauk humanistycznych.
Pracę zawodową rozpoczął bezpośrednio po ukończeniu studiów w 1984 roku w ówczesnej Akademii Ekonomicznej we Wrocławiu, gdzie był asystentem, a od 1986 roku adiunktem w Katedrze Filozofii i Komunikacji Społecznej. W latach 1989–1990 był stypendystą m.in. Centro Incontri e Studi Europei w Rzymie. Wykładał w uniwersytetach w Londynie, St. Petersburgu, Wilnie, Kijowie i we Lwowie.
W latach 2003–2004 był zatrudniony na stanowisku adiunkta w Akademii Polonijnej w Częstochowie oraz pełnił obowiązki zastępcy dyrektora Polonijnej Szkoły Dyplomacji, a także koordynatora programu edukacyjnego Komisji Europejskiej Jean Monnet Project. Jednocześnie w latach 2001–2006 był wykładowcą w Podyplomowym Studium Historii w Uniwersytecie Wrocławskim. Od 2005 roku zatrudniony jest w Uniwersytecie Wrocławskim w Instytucie Studiów Międzynarodowych, pracował na stanowisku adiunkta z habilitacją; od 2008 roku - profesora nadzwyczajnego w Zakładzie Badań nad Europą Wschodnią, a od czerwca 2007 roku w Zakładzie Polityki Zagranicznej RP Instytutu Studiów Międzynarodowych Uniwersytetu Wrocławskiego.. W 2008 roku objął obowiązki kierownika Zakładu Polityki Zagranicznej RP, które pełni do dziś. W 2013 roku został powołany na stanowisko profesora zwyczajnego w Uniwersytecie Wrocławskim. Od 2018 roku zasiada w senackiej Komisji ds. Etyki. W Instytucie Studiów Międzynarodowych sprawował funkcję zastępcy dyrektora ds. dydaktycznych i był jednym z inicjatorów powołania kierunku studiów w języku angielskim. Przez wiele lat wykładał w Dolnośląskiej Wyższej Szkole Przedsiębiorczości i Techniki w Polkowicach, gdzie pełnił obowiązki pełnomocnika rektora ds. jakości kształcenia.
Jest autorem blisko stu publikacji naukowych wydanych w kraju i zagranicą, w tym piętnastu książek (siedmiu monografii). Prace profesora Mroza zostały przetłumaczone na kilka języków: angielski, włoski, rosyjski, ukraiński i białoruski. Jest członkiem licznych towarzystw i rad naukowych, m.in. w Polsce i na Ukrainie, brał udział w projektach badawczych realizowanych m.in. przez Papieski Uniwersytet Gregoriański i Polski Instytut Spraw Międzynarodowych. Prof. Mróz jest autorem ekspertyz, raportów i rekomendacji dla różnych fundacji i instytucji, dotyczących m.in. relacji polsko-ukraińskich, programu Partnerstwo Wschodnie. Profesor Mróz jest redaktorem, a od 2017 roku współredaktorem, wydawanego od 2013 roku przez Instytut Studiów Międzynarodowych czasopisma „Dyplomacja i Bezpieczeństwo” oraz członkiem m.in. rady naukowej "Nowej Polityki Wschodniej" (Toruń) i "Actual Problems of International Relations" (Kijów). Wypromował pięciu doktorów nauk o polityce i ponad stu magistrów stosunków międzynarodowych. 
Pasjonuje się dawną bronią i barwą, polską falerystyką oraz biografistyką historyczną.
Dorobek naukowy.
Zainteresowania naukowe prof. Macieja Mroza koncentrują się wokół zagadnień związanych z polityką zagraniczną Polski, dyplomacją watykańską XX i XXI wieku. Zajmuje się on także tematyką z pogranicza historii Kościołów i dziejów polityczno-społecznych oraz problematyką narodowościowo-wyznaniową w Europie Środkowej i Wschodniej. Wśród najważniejszych pozycji w dorobku prof. Macieja Mroza znajdują się następujące monografie i prace pod redakcją oraz artykuły:

</doc>
<doc id="2694191" url="https://pl.wikipedia.org/wiki?curid=2694191" title="Rusiczi Orzeł">
Rusiczi Orzeł



</doc>
<doc id="2694195" url="https://pl.wikipedia.org/wiki?curid=2694195" title="Mark Ebanks">
Mark Ebanks

Mark Samuel Ebanks (ur. 26 grudnia 1990) – kajmański piłkarz występujący na pozycji napastnika.
Kariera klubowa.
Ebanks rozpoczynał swoją karierę piłkarską w zespole Future SC z siedzibą na wyspie Wielki Kajman.
Kariera reprezentacyjna.
W 2011 roku Ebanks wystąpił w trzech spotkaniach reprezentacji Kajmanów U-23 w ramach kwalifikacji do Igrzysk Olimpijskich w Londynie. Jego drużyna po trzech porażkach zajęła ostatnie miejsce w eliminacjach przedwstępnych i nie awansowała do drugiej rundy, nie dostając się zarazem na olimpiadę.
W seniorskiej reprezentacji Kajmanów Ebanks zadebiutował 3 października 2010 w zremisowanym 1:1 meczu Saint-Martin w ramach Pucharu Karaibów. Dwa premierowe gole w kadrze narodowej strzelił dwa dni później w wygranej 4:1 konfrontacji z Anguillą w tych samych rozgrywkach. Wystąpił także w pięciu spotkaniach w ramach eliminacji do Mistrzostw Świata 2014, gdzie zdobył dwie bramki – w przegranym 1:4 spotkaniu z Salwadorem i zremisowanym 1:1 pojedynku z Dominikaną, jednak jego drużyna nie zdołała zakwalifikować się na mundial.

</doc>
<doc id="2694198" url="https://pl.wikipedia.org/wiki?curid=2694198" title="Feliks Trojanowski">
Feliks Trojanowski

Feliks Trojanowski herbu Szeliga – komisarz cywilno-wojskowy ziemi drohickiej w 1794 roku, poseł ziemi bielskiej na Sejm Czteroletni w 1790 roku, sędzia ziemski bielski w latach 1789-1794, pisarz bielski w latach 1788-1789, wojski większy bielski w 1788 roku.
Był członkiem Komisji Dobrego Porządku w 1780 roku. W 1790 roku był członkiem Komisji Porządkowej Cywilno-Wojskowej dla ziemi bielskiej i powiatu brańskiego województwa podlaskiego. 

</doc>
<doc id="2694224" url="https://pl.wikipedia.org/wiki?curid=2694224" title="Lee Ki-joo">
Lee Ki-joo

Lee Ki-joo (kor. 이기주, ur. 12 listopada 1926 - zm. 9 grudnia 1996) – południowokoreański piłkarz i trener, występujący podczas kariery na pozycji napastnika. 
Kariera klubowa.
Lee podczas kariery piłkarskiej występował w klubach Korea University i Pusan National University.
Kariera reprezentacyjna.
W reprezentacji Korei Południowej Lee występował w latach 50. 
W 1954 został powołany do kadry na mistrzostwa świata. Na mundialu w Szwajcarii wystąpił w przegranym 0-7 meczu z Turcją.
Kariera trenerska.
Po zakończeniu kariery piłkarskiej Lee został trenerem. Trenował klub Keumseong Textile Company. 

</doc>
<doc id="2694241" url="https://pl.wikipedia.org/wiki?curid=2694241" title="Park Jae-seung">
Park Jae-seung

Park Jae-seung (kor. 박재승, ur. 1 kwietnia 1923) – południowokoreański piłkarz występujący podczas kariery na pozycji obrońcy. 
Kariera klubowa.
Park podczas kariery piłkarskiej występował w klubie Seoul Army Club.
Kariera reprezentacyjna.
W reprezentacji Korei Południowej Park występował w latach 50. 
W 1954 został powołany do kadry na mistrzostwa świata. Na mundialu w Szwajcarii wystąpił w przegranym 0-9 meczu z Węgrami.

</doc>
<doc id="2694267" url="https://pl.wikipedia.org/wiki?curid=2694267" title="Wspólnik">
Wspólnik

Wspólnik – osoba, która wniosła wkład kapitałowy do spółki. 

</doc>
<doc id="2694283" url="https://pl.wikipedia.org/wiki?curid=2694283" title="Radio Eska Radom">
Radio Eska Radom

Radio Eska Radom (dawniej Radio Radom, popularnie nazywana Ra-Ra) - radomska rozgłośnia radiowa należąca do sieci Radia Eska. Nadawana jest na częstotliwości 106,9 MHz z mocą 10 kW. Siedziba Radia Eska Radom znajduje się przy pl. Konstytucji 3 Maja 1.
Historia.
Początki Radia Eska Radom sięgają Radia Radom, uruchomionego 26 października 1994 na częstotliwościach 69,59 MHz i 106,9 MHz. Właścicielem pierwszej koncesji była Gmina Radom a za produkcję programu początkowo odpowiedzialna była spółka "Arch-Geobud" a od 1995 spółka "Radom-Media". Radio Radom na początku nadawania miał charakter informacyjno-muzyczny. Oprócz lokalnych audycji m.in. "Informacji ze służb miejskich" czy "Cen z targowisk" nadawano muzykę od jazzu do muzyki poważnej.
W 2000, Rada Miejska powołała spółkę "Radio Radom S.A.", w której 51% udziałów należało do Gminy Radom, natomiast 49% przypadło Zjednoczonym Przedsiębiorstwom Rozrywkowym, właścicielowi Radia Eska. W późniejszym czasie, Gmina posiadała 52,5% udziałów w spółce, natomiast pozostałe udziały miały spółka Finkorp (25%) i ZPR (22,5%).
Nowa spółka zaczęła starać się o nową koncesję na nadawanie programu. Uchwała o wydaniu nowej koncesji została podjęta 14 września 2001. We wrześniu 2003, Zjednoczone Przedsiębiorstwa Rozrywkowe nabyły pozostałe udziały Gminy Radom w spółce za 200 tysięcy złotych. 3 maja 2004, w miejsce Radia Radom pojawiło się Radio Eska Radom. Zmianę poprzedziła półgodzinna przerwa w nadawaniu programu. Radio jest nadawane z anteny nadawczej umieszczonej na Kominie Ciepłowni Miejskiej Południe.

</doc>
<doc id="2694287" url="https://pl.wikipedia.org/wiki?curid=2694287" title="Województwo warszawskie (1944–1975)">
Województwo warszawskie (1944–1975)

Województwo warszawskie – jednostka administracyjna Polskiej Rzeczypospolitej Ludowej istniejąca w latach 1945–1975 ze stolicą w Warszawie, która stanowiła osobną jednostkę stopnia wojewódzkiego. Powstała poprzez reaktywację 22 sierpnia 1944 r. Dekretem Polskiego Komitetu Wyzwolenia Narodowego z dnia 21 sierpnia 1944 r. o trybie powołania władz administracji ogólnej I i II instancji przedwojennego województwa warszawskiego. W 1973 r. województwo liczyło 28 powiatów ziemskich i 5 grodzkich.
Podział administracyjny.
1973.
Źródło:
W wyniku reformy administracyjnej tereny dotychczasowego województwa warszawskiego weszły w skład nowo utworzonych województw białostockiego, ciechanowskiego, lubelskiego, łomżyńskiego, ostrołęckiego, płockiego, radomskiego, siedleckiego, skierniewickiego i stołecznego warszawskiego

</doc>
<doc id="2694308" url="https://pl.wikipedia.org/wiki?curid=2694308" title="Donna Vekić">
Donna Vekić

Donna Vekić (ur. 28 czerwca 1996 w Osijeku) – chorwacka tenisistka,
Kariera tenisowa.
Wygrała pięć turniejów singlowych i jeden deblowy rangi ITF.
W 2012 roku osiągnęła pierwszy finał zawodów cyklu WTA Tour w grze pojedynczej – w Taszkencie uległa w meczu mistrzowskim Irinie-Camelii Begu 4:6, 4:6. W kolejnym sezonie awansowała do finału rozgrywek w Birmingham, w którym przegrała z Danielą Hantuchovą wynikiem 6:7(5), 4:6.
W kwietniu 2014 triumfowała w turnieju w Kuala Lumpur, pokonując w finale Dominikę Cibulkovą 5:7, 7:5, 7:6(4).
We wrześniu 2018 osiągnęła półfinał turnieju rangi WTA Premier Series rozgrywanego w Tokio, pokonując zawodniczki z czołowej 10. rankingu: Sloane Stephens i Caroline Garcię.
Życie prywatne.
Donna Vekić jest córką Igora i Brankici. Ma młodszego brata Bruna. Treningi tenisowe rozpoczęła w wieku 6 lat. Jej ulubioną nawierzchnią jest nawierzchnia twarda.
Prywatnie była związana z tenisistą Stanem Wawrinką. Para rozstała się w roku 2019.
Zwycięstwa nad zawodniczkami klasyfikowanymi w danym momencie w czołowej dziesiątce rankingu WTA.
Stan na 24.03.2023

</doc>
<doc id="2694317" url="https://pl.wikipedia.org/wiki?curid=2694317" title="Carlos Betancur">
Carlos Betancur

Carlos Alberto Betancur Gomez (ur. 13 października 1989 w Ciudad Bolívar) – kolumbijski kolarz szosowy, zawodnik profesjonalnych grup Acqua &amp; Sapone, AG2R La Mondiale i Movistar Team. Jego najmocniejszą stroną była jazda w górach.

</doc>
<doc id="2694318" url="https://pl.wikipedia.org/wiki?curid=2694318" title="French Open 2012 (gra pojedyncza chłopców)">
French Open 2012 (gra pojedyncza chłopców)

French Open 2012 - gra pojedyncza chłopców – zawody singlowe chłopców, rozgrywane w ramach drugiego w sezonie wielkoszlemowego turnieju tenisowego, French Open. Zmagania miały miejsce pomiędzy 3 a 10 czerwca na paryskich kortach im. Rolanda Garrosa.

</doc>
<doc id="2694321" url="https://pl.wikipedia.org/wiki?curid=2694321" title="Alessandro Calvi">
Alessandro Calvi

Alessandro Calvi (ur. 1 lutego 1983 w Voghera) – włoski pływak, specjalizujący się głównie w stylu dowolnym.
Mistrz świata na krótkim basenie z Szanghaju oraz wicemistrz świata z Melbourne w sztafecie 4 × 100 m stylem dowolnym. Złoty i srebrny medalista mistrzostw Europy w tej samej sztafecie. Mistrz Uniwersjady z Izmiru w sztafecie 4 × 200 m stylem dowolnym.
Dwukrotny uczestnik Igrzysk Olimpijskich z Aten (4. miejsce ze sztafetą 4 × 100 m stylem dowolnym) i Pekinu (4. miejsce ze sztafetą 4 × 100 m stylem dowolnym i 30. miejsce na 50 m stylem dowolnym).

</doc>
<doc id="2694327" url="https://pl.wikipedia.org/wiki?curid=2694327" title="Jan Walewski (1892–1969)">
Jan Walewski (1892–1969)

Jan Walewski (ur. 24 października 1892 w Zakopanem, zm. 29 kwietnia 1969 w Mabledon (Wielka Brytania)) – polski publicysta, działacz społeczny, polityk w II RP i na emigracji. 
Życiorys.
Studiował na Politechnice Lwowskiej. Służył w Legionach, uczestniczył w powstaniach górnośląskich.
Po I wojnie światowej był sekretarzem generalnym Związku Rezerwistów i Federacji Polskich Związków Obrońców Ojczyzny. Był też redaktorem naczelnym dwutygodnika „Naród i Wojsko”. Mieszkał w Warszawie.
Był posłem na Sejm w czasie 3 kolejnych kadencji:
Członek władz Rady Okręgowej Obozu Zjednoczenia Narodowego w Krakowie w 1937 roku. 
Po klęsce wrześniowej znalazł się na emigracji. 
Życie prywatne.
Był synem Franciszka i Heleny. Ożenił się z Heleną Orłowską. Podczas II wojny światowej jego żona zginęła w Auschwitz-Birkenau, a syn w czasie niemieckiego nalotu w Londynie.

</doc>
<doc id="2694341" url="https://pl.wikipedia.org/wiki?curid=2694341" title="Jonathan Homer Lane">
Jonathan Homer Lane

Jonathan Homer Lane (ur. 9 sierpnia 1819 w Geneseo w stanie Nowy Jork, zm. 3 maja 1880 w Waszyngtonie) – amerykański astrofizyk i wynalazca.
Życiorys.
Ukończył Yale w 1846. Pracował w urzędzie patentowym w 1851. W 1869 zaczął pracę w Office of Weights and Measures, będącym częścią Departamentu Skarbu.
Zajmował się głównie astronomią i jako pierwszy przedstawił matematyczny model Słońca jako obiektu gazowego. Przedstawił zależności między ciśnieniem, temperaturą i gęstością gazu wewnątrz Słońca, stosując prawa termodynamiki. Jego praca stworzyła podstawy ewolucji gwiazd.
Jego imieniem nazwano krater Lane na Księżycu.

</doc>
<doc id="2694342" url="https://pl.wikipedia.org/wiki?curid=2694342" title="Zofia Ostrowska-Kębłowska">
Zofia Ostrowska-Kębłowska

Zofia Ostrowska-Kębłowska (ur. 7 listopada 1931 w Poznaniu, zm. 28 grudnia 2010 we Wrocławiu) – polska historyk sztuki, specjalizująca się w historii sztuki XVIII–XX w.; nauczycielka akademicka związana z Uniwersytetem Wrocławskim.
Życiorys.
Urodziła się w 1931 roku w Poznaniu. Pochodziła z rodziny o wielkopolskich korzeniach. Po ukończeniu szkoły średniej studiowała historię sztuki na Uniwersytecie Wrocławskim i Uniwersytecie Poznańskim. W latach 1953–1970 pracowała w Muzeum Narodowym w Poznaniu, początkowo w Dziale Malarstwa Polskiego, a następnie jako kustosz w Dziale Malarstwa Europejskiego. Od 1970 roku związana z Uniwersytetem Wrocławskim, początkowo z Katedrą, a następnie Instytutem Historii Sztuki. W latach 1984–1985 pełniła funkcję prodziekana Wydziału Filozoficzno-Historycznego, a w latach 1990–1993 kierowała Katedrą Historii Sztuki. Działała także w NSZZ „Solidarność” od 1980 roku. Od 1994 do 1996 roku była pierwszym dyrektorem nowo powstałego Instytutu Historii Sztuki. W 1999 r. przeszła na emeryturę.
Większą część życia naukowego poświęciła badaniom nad sztuką rodzinnego Poznania i Wielkopolski XVIII i XIX wieku, skupiając się głównie na architekturze i malarstwie. Była uznaną badaczką sztuki niemieckiej okresu klasycyzmu i romantyzmu. Wśród jej obszernej spuścizny naukowej sporo miejsca zajmują rozważania teoretyczne poświęcone problematyce sztuki nowoczesnej. Wychowała rzeszę magistrów i doktorów. Stworzyła w Instytucie Historii Sztuki UWr podwaliny badań nad sztuką Śląska XIX i początków XX wieku. Była stypendystka rządu francuskiego, Fundacji Edwarda Raczyńskiego w Wielkiej Brytanii, DAAD, Historisches Kommission zu Berlin oraz Fundacji Lanckorońskich.
Była aktywnym członkiem wielu towarzystw naukowych: Poznańskiego Towarzystwa Przyjaciół Nauk, Wrocławskiego Towarzystwa Naukowego, Stowarzyszenia Historyków Sztuki, Komitetu Nauk o Sztuce Polskiej Akademii Nauk oraz członkiem korespondentem Polskiej Akademii Umiejętności.
Za swoją działalność naukowo-dydaktyczną oraz organizacyjną otrzymała liczne nagrody i wyróżnienia, w tym m.in.: Srebrny i Złoty Krzyż Zasługi. Nagrodzona dwukrotnie przez Wydział I Nauk Społecznych PAN oraz Ministra Szkolnictwa Wyższego, Arcybiskupa Metropolitę Poznańskiego i Rektora Uniwersytetu Wrocławskiego. Zmarła w 2010 roku we Wrocławiu i została pochowana na Cmentarzu Grabiszyńskim.

</doc>
<doc id="2694351" url="https://pl.wikipedia.org/wiki?curid=2694351" title="Jonathan Lane">
Jonathan Lane



</doc>
<doc id="2694353" url="https://pl.wikipedia.org/wiki?curid=2694353" title="Liścień afrykański">
Liścień afrykański

Liścień afrykański, obrębka, odrąbka ("Polycentropsis abbreviata") – gatunek słodkowodnej ryby okoniokształtnej z rodziny Polycentridae, jedyny przedstawiciel rodzaju "Polycentropsis". Bywa hodowany w akwariach.
Występowanie.
Występuje na obszarach lasów deszczowych w Afryce zasiedlając tropikalne wody dorzecza rzek Ogun w Nigerii, Ouémé w Beninie i Sanaga w Kamerunie.
Taksonomia.
Gatunek ten był wcześniej klasyfikowany w rodzinie wielocierniowatych (Nandidae).
Charakterystyka.
Ryba drapieżna, może przebywać w wodach o niskiej zawartości tlenu. Dorasta do 8 cm długości.
Rozród.
Para tarlaków przystępuje do tarła w wodzie o temperaturze ok. 27 °C. Samiec buduje gniazdo z dużych pęcherzy powietrza. Samica przymocowuje pod liściem do 100 ziaren ikry o średnicy około 1,5 mm. Opiekę nad złożoną ikrą przejmuje samiec. Po upływie 48–72 godzin (w zależności od temperatury) wykluwają się larwy. Zwykle w piątym dniu po wylęgu młode zaczynają samodzielnie szukać pożywienia.
Zagrożenia.
Postępujący rozwój przemysłu poszukiwawczego i wydobywczego ropy naftowej oraz degradacja środowiska poprzez wycinkę lasów, może doprowadzić do zmiany zagrożenia statusu dla gatunku. Prowadzone są badania w zakresie populacji gatunku, biologii i ekologii.

</doc>
<doc id="2694363" url="https://pl.wikipedia.org/wiki?curid=2694363" title="Christian Galenda">
Christian Galenda

Christian Galenda (ur. 18 stycznia 1982 w Dolo) – włoski pływak, specjalizujący się głównie w stylu dowolnym oraz w stylu zmiennym.
Mistrz świata na krótkim basenie z Szanghaju oraz wicemistrz świata z Melbourne w sztafecie 4 x 100 m stylem dowolnym. 5-krotny medalista mistrzostw Europy. 3-krotny medalista mistrzostw Europy na krótkim basenie.
Dwukrotny uczestnik Igrzysk Olimpijskich z Aten (4. miejsce ze sztafetą 4 x 100 m stylem dowolnym) i Pekinu (4. miejsce ze sztafetą 4 x 100 m stylem dowolnym i 9. miejsce na 100 m stylem dowolnym).

</doc>
<doc id="2694365" url="https://pl.wikipedia.org/wiki?curid=2694365" title="Netball na Igrzyskach Pacyfiku 2007">
Netball na Igrzyskach Pacyfiku 2007

Wyniki turnieju w netballu na Igrzyskach Pacyfiku w Apii.

</doc>
<doc id="2694372" url="https://pl.wikipedia.org/wiki?curid=2694372" title="Polycentropsis abbreviata">
Polycentropsis abbreviata



</doc>
<doc id="2694374" url="https://pl.wikipedia.org/wiki?curid=2694374" title="Kika Szaszkiewiczowa">
Kika Szaszkiewiczowa

Irena Maria Szaszkiewicz z domu Jarochowska herbu Przerowa, ps. "Kika" (ur. 4 marca 1917 w Babicy, zm. 11 sierpnia 2014 w Krakowie) – artystka Piwnicy pod Baranami, bohaterka komiksu Kazimierza Wiśniaka i Piotra Skrzyneckiego "Szaszkiewiczowa, czyli Ksylolit w jej życiu" publikowanego na łamach „Przekroju”, blogerka, autorka wspomnień.
Życiorys.
Przed II wojną rozpoczęła studia na Uniwersytecie Lwowskim, które musiała przerwać. W czasie okupacji działała w Armii Krajowej.
W latach 50. zaczęła być stałą bywalczynią i jedną z osób tworzących środowisko Piwnicy pod Baranami, choć była starsza o około dwadzieścia lat od reszty osób odwiedzających Piwnicę. Piotr Skrzynecki wpadł na pomysł, aby stworzyć komiks opowiadający o przygodach Szaszkiewiczowej. Efektem tego była seria historii obrazkowych "Szaszkiewiczowa, czyli Ksylolit w jej życiu" publikowana od 1958 na łamach „Przekroju”. Skrzynecki był autorem scenariuszy, zaś Kazimierz Wiśniak tworzył rysunki.
Wyemigrowała do Norwegii i od 1969 mieszkała w Stavanger. Organizowała pomoc humanitarną (paczki z żywnością i odzieżą) dla ludności Krakowa. Przekazała drukarkę Komisji „Solidarności” przy Oddziale i Placówkach PAN. W 2007 Szaszkiewiczowa powróciła do Polski.
Była autorką wspomnień "Podwójne życie Szaszkiewiczowej" (Wydawnictwo Literackie, Kraków 2011) i prowadzonego od stycznia 2013 bloga "Kika – Moje pierwsze 100 lat" (co czyniło ją najstarszą blogerką w Polsce).
24 lutego 2014, podczas jubileuszu swoich 97. urodzin, została uhonorowana odznaką „Honoris Gratia” za wybitne zasługi dla Krakowa. Laudację na jej cześć wygłosił Jerzy Vetulani. 8 sierpnia tegoż roku otrzymała z rąk wojewody małopolskiego Krzyż Oficerski Orderu Odrodzenia Polski.
Życie prywatne.
Była córką Joachima Jarochowskiego herbu Przerowa i Marii z Wiktorów. Miała dwoje rodzeństwa: Marię, pisarkę i działaczkę komunistyczną, oraz Konstantego, fotografa. W 1944 poślubiła Antoniego Szaszkiewicza, z którym miała dwóch synów: Macieja i Joachima.
Mieszkała przy ulicy Urzędniczej, pracowała jako pielęgniarka w szpitalu w Nowej Hucie.
Zmarła 11 sierpnia 2014 w Krakowie. Została pochowana na Cmentarzu Rakowickim.

</doc>
<doc id="2694377" url="https://pl.wikipedia.org/wiki?curid=2694377" title="Polycentropsis">
Polycentropsis



</doc>
<doc id="2694383" url="https://pl.wikipedia.org/wiki?curid=2694383" title="Kerim Berdi">
Kerim Berdi

Kerim Berdi (ur. ?, zm. 1420) – władca Złotej Ordy w latach 1412–1414.
W 1413 roku wysłał ambasadorów do Budy i dał bogate prezenty królowi Zygmuntowi Luksemburskiemu w nadziei na zawarcie sojuszu. W 1414 roku został obalony przez Kebeka.

</doc>
<doc id="2694403" url="https://pl.wikipedia.org/wiki?curid=2694403" title="Nicola Cassio">
Nicola Cassio

Nicola Cassio (ur. 9 lipca 1985 w Trieście) - włoski pływak, specjalizujący się głównie w stylu dowolnym.
Złoty i brązowy medalista mistrzostw świata na krótkim basenie w sztafecie 4 x 200 m stylem dowolnym. Dwukrotny mistrz Europy w tej samej sztafecie. 4-krotny medalista Uniwersjad.
Olimpijczyk z Pekinu (4. miejsce w sztafecie 4 x 200 m stylem dowolnym).

</doc>
<doc id="2694408" url="https://pl.wikipedia.org/wiki?curid=2694408" title="Województwo rzeszowskie (1945–1975)">
Województwo rzeszowskie (1945–1975)

Województwo rzeszowskie – jedno z województw istniejących w Polsce w latach 1945–1975, utworzone głównie w miejsce przedzielonego nową granicą państwową województwa lwowskiego, którego stolica, Lwów, znalazła się w ZSRR. Ponieważ Przemyśl, który był tradycyjnie głównym ośrodkiem miejskim tego regionu (ziemia przemyska), położony był zbyt blisko granicy, stolicę nowego województwa zorganizowano w centralnie położonym Rzeszowie, mieście w 1945 r. znacznie mniejszym od Przemyśla.
Geneza.
W miesiąc po rozpoczęciu swojej działalności PKWN wydał "Dekret Polskiego Komitetu Wyzwolenia Narodowego z dnia 21 sierpnia 1944 r. o trybie powołania władz administracji ogólnej I i II instancji" (), który wszedł w życie 22 sierpnia 1944. W dekrecie tym (art. 11) zniesiono strukturę administracyjną wprowadzoną przez Niemcy i przywrócono przedwojenny podział administracyjny Polski. Tym samym na obszarze południowo-wschodniej części państwa polskiego ponownie zaczęło funkcjonować województwo lwowskie, jednakże w okrojonym kształcie terytorialnym i z faktyczną stolicą w Rzeszowie, gdzie 18 sierpnia 1944 powołano Wojewódzką Radę Narodową obejmującą swą jurysdykcją wyłącznie te tereny przedwojennego województwa lwowskiego, które na mocy "Porozumienia między PKWN a rządem ZSRR o polsko-radzieckiej granicy" z 27 lipca 1944 r. nie zostały wcielone do Związku Radzieckiego.
Przez niemal cały następny rok nie używano nazwy województwa (jeżeli już trzeba było o nim wspomnieć, stosowano zwykle określenie „województwo z siedzibą w Rzeszowie”), a jego obszar ewoluował ze względu na brak jednoznacznych i mających powszechne uznanie prawnomiędzynarodowe ustaleń co do nowej granicy Polski na wschodzie (np. w „Rzeszowskim Dzienniku Wojewódzkim” ze stycznia 1945 roku wśród miejscowości powiatu leskiego wymieniono Ustrzyki Dolne, Czarną, Lutowiska i Łobozew, które faktycznie do 1951 roku znajdowały się po drugiej stronie granicy).
Dopiero 7 lipca 1945 r. PKWN wydał dekret o utworzeniu województwa rzeszowskiego (), określający ostatecznie jego granice i wchodzący w życie dniem 18 sierpnia. Zgodnie z dekretem, nowe województwo składało się z 13 powiatów byłego województwa lwowskiego: brzozowskiego, jarosławskiego, kolbuszowskiego, krośnieńskiego, lubaczowskiego, leskiego, łańcuckiego, niżańskiego, przemyskiego, przeworskiego, sanockiego, rzeszowskiego i tarnobrzeskiego, oraz 4 powiatów przed wojną i tuż po wojnie wchodzących w skład województwa krakowskiego: dębickiego, jasielskiego, gorlickiego i mieleckiego. Kilka dni wcześniej do województwa lubelskiego przyłączono północne skrawki powiatu rawskiego (gminy Lubycza Królewska, Uhnów i Tarnoszyn) i zachodnie powiatu sokalskiego (gminy Krystynopol, Chorobrów, Waręż i Bełz) z byłego województwa lwowskiego.
Ostateczny kształt, obowiązujący do reformy administracyjnej w 1975 roku, województwo rzeszowskie przyjęło 15 lutego 1951 r., gdy na mocy polsko-radzieckiej umowy do Polski przyłączono część Bieszczadów z Ustrzykami Dolnymi.
Podział administracyjny.
1973.
Źródło:

</doc>
<doc id="2694409" url="https://pl.wikipedia.org/wiki?curid=2694409" title="Województwo rzeszowskie">
Województwo rzeszowskie



</doc>
<doc id="2694418" url="https://pl.wikipedia.org/wiki?curid=2694418" title="Vittorio Lucchetti">
Vittorio Lucchetti

Vittorio Lucchetti (ur. 21 grudnia 1894, zm. 3 lutego 1965) – włoski gimnastyk. Dwukrotny medalista olimpijski.
Brał udział w trzech igrzyskach (IO 20, IO 24, IO 28), na dwóch zdobywał złote medale w rywalizacji drużynowej. W 1920 znalazł się w gronie zwycięzców w wieloboju rozgrywanym w systemie europejskim, cztery lata później triumfował w wieloboju.

</doc>
<doc id="2694422" url="https://pl.wikipedia.org/wiki?curid=2694422" title="Marian Wadowski">
Marian Wadowski

Marian Wadowski (ur. 30 listopada 1897 w Łodzi, rozstrzelany 12 listopada 1939 w Lesie Łagiewnickim w Łodzi) – polski urzędnik państwowy, działacz społeczny, polityk, poseł na Sejm w II RP, członek Zarządu Koła Parlamentarnego Obozu Zjednoczenia Narodowego w 1938 roku. 
Życiorys.
W czasie I wojny światowej służył w Legionach. Był członkiem POW.
Po wojnie pracował jako naczelnik urzędu skarbowego w Łodzi. Działał jako prezes zarządu okręgowego Związku Legionistów Polskich w Łodzi, gdzie mieszkał.
W 1935 został posłem na Sejm Rzeczypospolitej Polskiej IV kadencji (1935–1938) wybranym z listy państwowej 14 973 głosami z okręgu nr 16 (okręg wyborczy Łódź – komitety: I, IV, VI, VII i X). Pracował w komisji spraw zagranicznych
W kolejnej, V kadencji (1938–1939) został ponownie wybrany posłem, tym razem z listy Obozu Zjednoczenia Narodowego. W czasie obu kadencji był sekretarzem prezydium Sejmu.
Po wybuchu II wojny światowej aresztowany przez hitlerowców i uwięziony w ramach akcji eliminacji polskiej inteligencji Intelligenzaktion Litzmannstadt. Rozstrzelany przez Niemców 12 listopada 1939 i pochowany w zbiorowej mogile; po wojnie szczątki przeniesiono do grobu zbiorowego na cmentarzu w Łodzi – Łagiewnikach.

</doc>
<doc id="2694424" url="https://pl.wikipedia.org/wiki?curid=2694424" title="Alois Kaňkovský">
Alois Kaňkovský

Alois Kaňkovský (ur. 19 lipca 1983 w miejscowości Bělkovice-Lašťany) – czeski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Alois Kaňkovský osiągnął w 2001 roku, kiedy zdobył trzy medale torowych mistrzostw Europy juniorów, w tym złoty w wyścigu na 1 km. W 2004 roku brał udział w igrzyskach olimpijskich w Atenach zajmując dziesiąte miejsce w wyścigu na 1 km, a w sprincie indywidualnym odpadł już w kwalifikacjach. Trzy lata później, podczas mistrzostw świata w Palma de Mallorca zdobył złoty medal w omnium, wyprzedzając bezpośrednio Argentyńczyka Waltera Péreza i Amerykanina Charlesa Huffa. Był to debiut tej konkurencji na mistrzostwach świata, więc tym samym Kaňkovský został pierwszym w historii mistrzem świata. Na tych samych mistrzostwach wspólnie z Petrem Lazarem Alois zdobył także brązowy medal w madisonie. Na igrzyskach olimpijskich w Pekinie w 2008 roku wystartował tylko w madisonie, kończąc rywalizację na trzynastej pozycji. Pojawił się również na mistrzostwach świata w Kopenhadze w 2010 roku, gdzie był jedenasty w omnium.
Osiągnięcia.
Kolarstwo szosowe.
Opracowano na podstawie:

</doc>
<doc id="2694428" url="https://pl.wikipedia.org/wiki?curid=2694428" title="Hrabstwo Bay (Michigan)">
Hrabstwo Bay (Michigan)

Bay – hrabstwo w stanie Michigan w USA. Siedziba hrabstwa jest Bay City.

</doc>
<doc id="2694439" url="https://pl.wikipedia.org/wiki?curid=2694439" title="Petr Lazar">
Petr Lazar

Petr Lazar (ur. 2 lipca 1976 w Brnie) – czeski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Petr Lazar osiągnął w 2007 roku, kiedy na mistrzostwach świata w Plama de Mallorca wspólnie z Aloisem Kaňkovským wywalczył brązowy medal w madisonie. Czesi ulegli tam tylko drużynom ze Szwajcarii i Holandii. W 2004 roku Lazar brał udział w igrzyskach olimpijskich w Atenach zajmując trzynaste miejsce w madisonie. Jest ponadto wielokrotnym medalistą mistrzostw kraju, przy czym w 2005 i 2008 roku zwyciężał w drużynowym wyścigu na dochodzenie.

</doc>
<doc id="2694442" url="https://pl.wikipedia.org/wiki?curid=2694442" title="Giuseppe Paris">
Giuseppe Paris

Giuseppe Paris (ur. 22 września 1895 w Mediolanie, zm. 5 kwietnia 1968 w Merate) – włoski gimnastyk, dwukrotny medalista olimpijski.
Kariera sportowa.
Brał udział w trzech igrzyskach (IO 20, IO 24, IO 28), na dwóch zdobywał złote medale w rywalizacji drużynowej. W 1920 znalazł się w gronie zwycięzców w wieloboju rozgrywanym w systemie europejskim, cztery lata później triumfował w wieloboju.

</doc>
<doc id="2694480" url="https://pl.wikipedia.org/wiki?curid=2694480" title="Hrabstwo Tuscola (Michigan)">
Hrabstwo Tuscola (Michigan)

Tuscola – hrabstwo w stanie Michigan w USA. Siedzibą hrabstwa jest Caro.

</doc>
<doc id="2694483" url="https://pl.wikipedia.org/wiki?curid=2694483" title="Troupes de marine">
Troupes de marine

Troupes de marine lub Infanterie de marine, dawniej Troupes coloniales, to branża Armii Francuskiej z kolonialną przeszłością, pełniąca ważną rolę w operacjach zamorskich. Niezależnie od nazwy formacja od roku 1958 wchodzi w skład wojsk lądowych. W zagranicznych mediach często określani są mianem francuskich marines, podczas gdy rzeczywistą piechotę morską (tj. wchodzącą w skład marynarki wojennej) stanowią formacje "Fusiliers marins" i "Commandos marine".
Żołnierze "troupes de marine" większość służby pełnią za granicą, przede wszystkim w Afryce. Historia formacji sięga roku 1622, kiedy to utworzono "compagnies ordinaires de la mer", siły lądowe podporządkowane marynarce wojennej i działające głównie w Kanadzie Francuskiej. "Troupes de marine" wcielono do armii w 1900 roku jako "Troupes Coloniales" (wojska kolonialne). Przydomek formacji "la Coloniale" lub "la Colo" nawiązuje do tamtych czasów.
W roku 1940 "Troupes Coloniales" składały się z dziewięciu dywizji i kilku półbrygad, które obsadzały gniazda karabinów maszynowych Linii Maginota. Ich żołnierze wywodzili się zarówno z kolonii, jak i z Francji.
Historyczna nazwa "Troupes de marine" została przywrócona 4 maja 1961 roku, tj. gdy Francja zdecydowała się zrezygnować z kolonii. Nastąpiło to po krótkotrwałej (od 1958 roku) egzystencji nazwy "Troupes d' Outre-Mer" (Siły zamorskie). "Troupes de marine" stały się główną częścią "Forces d’Intervention" (Sił interwencyjnych).
Skład.
W skład "Troupes de marine" wchodzą:

</doc>
<doc id="2694508" url="https://pl.wikipedia.org/wiki?curid=2694508" title="Wojna postu z karnawałem">
Wojna postu z karnawałem

Wojna postu z karnawałem – album studyjny Przemysława Gintrowskiego, Jacka Kaczmarskiego i Zbigniewa Łapińskiego wydany w 1993 roku przez Pomaton EMI. Premierowe wykonanie programu miało miejsce 2 listopada 1992 roku w olsztyńskiej Filharmonii. Materiał na płytę został zarejestrowany w Studiu S4 w Warszawie w styczniu i lutym 1993 roku.
Twórcy.
Słowa:
Muzyka:
Lista utworów.
Tytuły utworów wydanych wcześniej wyłącznie na kasetach zostały pogrubione. W 2006 roku zostały włączone do kompilacji "Suplement" na CD.

</doc>
<doc id="2694512" url="https://pl.wikipedia.org/wiki?curid=2694512" title="Cristina Chiuso">
Cristina Chiuso

Cristina Chiuso (ur. 25 grudnia 1973 w San Donà di Piave) – włoska pływaczka, specjalizująca się głównie w stylu dowolnym.
Dwukrotna wicemistrzyni Europy w sztafecie 4 x 100 m stylem dowolnym. 3-krotna wicemistrzyni Europy na krótkim basenie. 6-krotna medalistka Uniwersjad.
4-krotna uczestniczka Igrzysk Olimpijskich z Barcelony (19. miejsce na 50 m stylem dowolnym), Sydney (19. miejsce na 50 m stylem dowolnym, 21. miejsce na 100 m stylem dowolnym i 8. miejsce w sztafecie 4 x 100 m stylem dowolnym), Aten (13. miejsce na 50 m stylem dowolnym, 10. miejsce w sztafecie 4 x 100 m stylem dowolnym i 14. miejsce) oraz Pekinu (34. miejsce na 50 m stylem dowolnym i 10. miejsce w sztafecie 4 x 100 m stylem dowolnym).
Odznaczona Orderem Zasługi Republiki Włoskiej - 25 lipca 2000 roku z inicjatywy prezydenta Włoch.

</doc>
<doc id="2694513" url="https://pl.wikipedia.org/wiki?curid=2694513" title="Bezpieczne wzniesienie budowli">
Bezpieczne wzniesienie budowli

Bezpieczne wzniesienie budowli – określenie odnoszące się do korony budowli piętrzących, spodów konstrukcji mostowych, kładek, belek poddźwigowych i innych konstrukcji rozpiętych nad wodą oraz powierzchni niezalewanych i górnych krawędzi elementów uszczelniających, które wznosi się ponad charakterystyczne poziomy wody na bezpieczną wysokość.

</doc>
<doc id="2694518" url="https://pl.wikipedia.org/wiki?curid=2694518" title="Bankiet (ujednoznacznienie)">
Bankiet (ujednoznacznienie)



</doc>
<doc id="2694526" url="https://pl.wikipedia.org/wiki?curid=2694526" title="Związek Radzieckich Pisarzy Ukrainy">
Związek Radzieckich Pisarzy Ukrainy



</doc>
<doc id="2694528" url="https://pl.wikipedia.org/wiki?curid=2694528" title="Wojownik autostrady">
Wojownik autostrady

Wojownik Autostrady – czteroczęściowy cykl gier paragrafowych autorstwa Joego Devera opublikowanych w Polsce przez wydawnictwo Amber w przekładzie Jana Karłowskiego.
Fabuła.
Akcja książek rozgrywa się w postapokaliptycznym świecie zniszczonym przez wojnę nuklearną. Autor częściowo inspirował się filmem Mad Max. Mechanika rozgrywki gry opiera się na rozbudowanym systemie Samotnego wilka. Głównym bohaterem jest Cal Phoenix. Miejscem akcji jest Teksas XXI wieku (pierwsza połowa) po nuklearnym zniszczeniu wywołanym przez organizację HAVOC ("The Hijack, Assassination and Violent Opposition Consortium").

</doc>
<doc id="2694534" url="https://pl.wikipedia.org/wiki?curid=2694534" title="Hrabstwo Saginaw">
Hrabstwo Saginaw

Saginaw – hrabstwo w stanie Michigan w USA. Siedzibą hrabstwa jest Saginaw.

</doc>
<doc id="2694539" url="https://pl.wikipedia.org/wiki?curid=2694539" title="Hrabstwo Tuscola">
Hrabstwo Tuscola



</doc>
<doc id="2694547" url="https://pl.wikipedia.org/wiki?curid=2694547" title="To the beginning">
To the beginning

to the beginning – dziesiąty singel zespołu Kalafina, wydany 18 kwietnia 2012 roku. Została także wydana limitowana edycja anime. Tytułowy utwór został wykorzystany jako opening w anime "Fate/Zero 2nd Season", a utworu użyto jako ending w odcinku 18. i 19. tego anime.
Singel osiągnął 11. pozycję w rankingu Oricon, sprzedano egzemplarzy.
Lista utworów.
Wszystkie utwory zostały skomponowane i napisane przez Yuki Kajiura.

</doc>
<doc id="2694555" url="https://pl.wikipedia.org/wiki?curid=2694555" title="Lekkoatletyka na Igrzyskach Południowego Pacyfiku 2007">
Lekkoatletyka na Igrzyskach Południowego Pacyfiku 2007

Lekkoatletyka na Igrzyskach Południowego Pacyfiku 2007 – zawody lekkoatletyczne podczas Igrzysk Południowego Pacyfiku w Apii.

</doc>
<doc id="2694559" url="https://pl.wikipedia.org/wiki?curid=2694559" title="Tlenek antymonu(III)">
Tlenek antymonu(III)



</doc>
<doc id="2694561" url="https://pl.wikipedia.org/wiki?curid=2694561" title="Hrabstwo Gladwin">
Hrabstwo Gladwin

Gladwin – hrabstwo w USA, w stanie Michigan, na Półwyspie Dolnym, w regionie Środkowym ("Central/Mid-Michigan"). Siedzibą hrabstwa jest Gladwin.

</doc>
<doc id="2694567" url="https://pl.wikipedia.org/wiki?curid=2694567" title="Alexander Theodore Callinicos">
Alexander Theodore Callinicos



</doc>
<doc id="2694568" url="https://pl.wikipedia.org/wiki?curid=2694568" title="Tepia">
Tepia

Tepia – wieś w Estonii, w prowincji Võru, w gminie Meremäe.

</doc>
<doc id="2694575" url="https://pl.wikipedia.org/wiki?curid=2694575" title="Zyskowność">
Zyskowność



</doc>
<doc id="2694580" url="https://pl.wikipedia.org/wiki?curid=2694580" title="Küllätüvä">
Küllätüvä

Küllätüvä – wieś w Estonii, w prowincji Võru, w gminie Meremäe.

</doc>
<doc id="2694589" url="https://pl.wikipedia.org/wiki?curid=2694589" title="Hilana">
Hilana

Hilana – wieś w Estonii, w prowincji Võru, w gminie Meremäe.

</doc>
<doc id="2694593" url="https://pl.wikipedia.org/wiki?curid=2694593" title="Hubert Suda">
Hubert Suda

Hubert Suda (ur. 20 września 1969) – piłkarz maltański grający na pozycji napastnika. W swojej karierze rozegrał 71 meczów w reprezentacji Malty i strzelił w nich 8 goli.
Kariera klubowa.
Karierę piłkarską Suda rozpoczynał w klubie Sliema Wanderers. W 1986 roku awansował do kadry pierwszej drużyny i wtedy też zadebiutował w niej w maltańskiej Premier League. W Sliemie występował do końca sezonu 1996/1997. Wraz ze Sliemą dwukrotnie wywalczył tytuł mistrza Malty w sezonach 1988/1989 i 1995/1996 oraz trzykrotnie wicemistrzostwo Malty w sezonach 1987/1988, 1989/1990 i 1994/1995. Zdobył też Puchar Malty w 1990 roku.
W 1997 roku Suda przeszedł do klubu Valletta FC. Grał w nim w sezonie 1997/1998 i wywalczył wówczas tytuł mistrzowski. Po sezonie 1997/1998 ponownie zmienił klub i został zawodnikiem zespołu Birkirkara FC. W sezonie 1999/2000 został z nim mistrzem kraju, a w 2002 roku zakończył karierę sportową.
Kariera reprezentacyjna.
W reprezentacji Malty Suda zadebiutował 18 października 1988 roku w przegranym 0:2 towarzyskim meczu z Izraelem, rozegranym w Beer Szewie. W swojej karierze grał między innymi w: eliminacjach do MŚ 1990, Euro 92, MŚ 1994, Euro 96, MŚ 1998, Euro 2000 i MŚ 2002. Od 1988 do 2001 roku rozegrał w kadrze narodowej 71 meczów i strzelił w nich 8 goli.

</doc>
<doc id="2694594" url="https://pl.wikipedia.org/wiki?curid=2694594" title="Martín Menacho">
Martín Menacho

José Martín Menacho Aguilera (ur. 7 sierpnia 1973 w Santa Cruz) – piłkarz boliwijski grający podczas kariery na pozycji napastnika.
Kariera klubowa.
Martín Menacho karierę piłkarską rozpoczął w klubie Destroyers Santa Cruz w 1993. W 1998 przeszedł do Bloominga Santa Cruz. Z Bloomingiem dwukrotnie zdobył mistrzostwo Boliwii w 1998 i 1999.
W latach 2000-2002 występował kolejno w Oriente Petrolero, Jorge Wilstermann i Club The Strongest. W 2003 roku przeszedł do Realu Potosí. W barwach Real z 15 bramkami był królem strzelców turnieju Apertura w 2004. W 2005 był zawodnikiem Sportu Áncash, a w 2006 Club Bolívar. Z Bolívarem wygrał turniej mistrzowski Clausura w 2006.
W 2007 był zawodnikiem La Paz FC, a w 2008 Guabirá. W 2009 przeszedł do stołecznego The Strongest. Karierę zakończył w 2010 w klubie Nacional Potosí.
Kariera reprezentacyjna.
W reprezentacji Boliwii Menacho zadebiutował 28 kwietnia 1999 w towarzyskim meczu z Chile. W tym samym roku uczestniczył w Pucharze Konfederacji 1999. Na turnieju w Meksyku Menacho wystąpił w dwóch meczach z Arabią Saudyjską i Meksykiem.
Ogółem w kadrze narodowej od 1999 do 2001 roku rozegrał 4 mecze.

</doc>
<doc id="2694598" url="https://pl.wikipedia.org/wiki?curid=2694598" title="Hilläkeste">
Hilläkeste

Hilläkeste – wieś w Estonii, znajdująca się w prowincji Võru i gminie Meremäe.

</doc>
<doc id="2694605" url="https://pl.wikipedia.org/wiki?curid=2694605" title="The Christmas Season Massacre">
The Christmas Season Massacre

The Christmas Season Massacre to amerykański film fabularny z 2001 roku, wyreżyserowany przez Jeremy'ego Wallace’a.
Opis fabuły.
Tommy, szkolna ofiara, bierze odwet na swoich prześladowcach. Decyduje się ich wymordować.

</doc>
<doc id="2694607" url="https://pl.wikipedia.org/wiki?curid=2694607" title="Ignasõ">
Ignasõ

Ignasõ – wieś w Estonii, w prowincji Võru, w gminie Meremäe.

</doc>
<doc id="2694611" url="https://pl.wikipedia.org/wiki?curid=2694611" title="Ulaskova">
Ulaskova

Ulaskova – wieś w Estonii, w prowincji Võru, w gminie Meremäe.

</doc>
<doc id="2694612" url="https://pl.wikipedia.org/wiki?curid=2694612" title="Wieżyca 2011 Stężyca">
Wieżyca 2011 Stężyca

Wieżyca 2011 Stężyca – polski klub siatkarski ze Stężycy, założony w 2011 roku. W sezonie 2012/2013 występował w I lidze kobiet. Po jego zakończeniu, pomimo utrzymania się w I lidze, został z niej wycofany, a wszystkie zawodniczki i trener z niego odeszły. 
Przed sezonem 2012/2013 klub wykupił miejsce w II lidze od AWFiS Gedanii Gdańsk. Następnie pojawiła się możliwość gry w I ligi kobiet. Właściciel drużyny Jadar AZS Politechnika Radomska - Tadeusz Kupidura sprzedał wszystkie swoje udziały w spółce. 12 czerwca 2012 poinformowano, że Tadeusz Kupidura sprzedał udziały przedsiębiorcy z Pomorza. W sezonie 2012/2013 klub wystąpił w rozgrywkach I ligi, pod nową nazwą - Wieżyca 2011 Stężyca

</doc>
<doc id="2694614" url="https://pl.wikipedia.org/wiki?curid=2694614" title="Rokina">
Rokina

Rokina – wieś w Estonii, w prowincji Võru, w gminie Meremäe.

</doc>
<doc id="2694617" url="https://pl.wikipedia.org/wiki?curid=2694617" title="Tlenek azotu(III)">
Tlenek azotu(III)



</doc>
<doc id="2694619" url="https://pl.wikipedia.org/wiki?curid=2694619" title="Krystyna Karkowska">
Krystyna Karkowska

Krystyna Karkowska (ur. 12 kwietnia 1926 w Warszawie, zm. 27 maja 2018 tamże) – polska aktorka.
Życiorys.
Urodziła się w 1926. W 1948 roku ukończyła PWSA w Warszawie. Jej debiut teatralny miał miejsce w 1949 roku. W filmie zadebiutowała w 1950 roku rolą kelnerki Magdaleny w filmie "Warszawska premiera".
Życie prywatne.
Matka reżysera Krzysztofa Krauzego. Od 1979, gdy zrezygnowała z kariery aktorskiej, mieszkała na stałe w Wiedniu.

</doc>
<doc id="2694620" url="https://pl.wikipedia.org/wiki?curid=2694620" title="Raúl Justiniano">
Raúl Justiniano

Miguel Raúl Justiniano Abella (ur. 22 września 1977 w Santa Cruz) – boliwijski piłkarz grający podczas kariery na pozycji pomocnika.
Kariera klubowa.
Raúl Justiniano karierę piłkarską rozpoczął w klubie Club Blooming. W 1998 roku zadebiutował w jego barwach w pierwszej lidze boliwijskiej. Z Bloomingiem dwukrotnie zdobył mistrzostwo Boliwii w 1998 i 1999.
W latach 2002–2003 przebywał na wypożyczeniu w lokalnym rywalu - Oriente Petrolero. W 2004 był zawodnikiem Universitario Sucre, 2005 Jorge Wilstermann, a w 2006 Club Bolívar. Z Bolívarem wygrał turniej mistrzowski Clausura w 2006.
W 2007 był zawodnikiem Realu Mamoré, w 2008 Guabirá, a w 2009 La Paz FC. Karierę zakończył w 2010 w klubie Real América Santa Cruz.
Kariera reprezentacyjna.
W reprezentacji Boliwii Justiniano zadebiutował 28 kwietnia 1999 w towarzyskim meczu z Chile. W 1999 po raz pierwszy uczestniczył w Copa América. Na turnieju w Paragwaju był rezerwowym i nie wystąpił w żadnym meczu. W tym samym roku uczestniczył również w Pucharze Konfederacji 1999. Na turnieju w Meksyku Justiniano wystąpił w meczu z Egiptem.
W 2001 po raz drugi wystąpił na turnieju Copa América. Na turnieju w Kolumbii Justiniano wystąpił w meczu z Kostaryką.
Ogółem w kadrze narodowej od 1999 do 2008 rozegrał 26 meczów, w których zdobył bramkę.

</doc>
<doc id="2694621" url="https://pl.wikipedia.org/wiki?curid=2694621" title="Tadeusz Leon Morawski">
Tadeusz Leon Morawski

Tadeusz Leon Dzierżykraj-Morawski (ur. 23 czerwca 1893 w Jurkowie, zm. 25 listopada 1974 w Warszawie) – polski polityk, poseł na Sejm w II RP, działacz społeczny, propagator spółdzielczości i sadownictwa.
Młodość.
Był synem Stanisława Stefana Morawskiego-Dzierżykraj h. Drogosław (Nałęcz) (1850–1908) i Teresy Anieli z Morawskich h. Drogosław (Nałęcz) (1870–1933), młodszym bratem dyplomaty i polityka Kajetana Morawskiego (1892–1973). Ukończył gimnazjum, a następnie studia uniwersyteckie.
Działalność.
Uczestniczył w powstaniu wielkopolskim. W 1920 po odbyciu przeszkolenia, został skierowany przez MSZ na Warmię jako zastępca delegata rządu do spraw plebiscytowych w Kwidzynie i członek Warmińskiego Komitetu Plebiscytowego. Później pracował w Generalnym Komisariacie RP w Wolnym Mieście Gdańsk.
Od połowy lat 20. prowadził własny majątek Mała Wieś k. Grójca. Był propagatorem spółdzielczości i sadownictwa w powiecie grójeckim, który z czasem stał się znaczącym ośrodkiem sadowniczym w kraju.
Politycznie był związany ze Związkiem Pracy Mocarstwowej i Bezpartyjnym Blokiem Współpracy z Rządem. W 1928 został wybrany w okręgu nr 12 (Grodzisk Mazowiecki-Błonie) do Sejmu II kadencji. W Sejmie pracował w komisji ochrony środowiska. W 1930 ponownie otrzymał mandat z listy państwowej nr 1 (BBWR). W Sejmie III kadencji był członkiem klubu BBWR. W 1931 – na znak protestu przeciwko tzw. sprawie brzeskiej – zrezygnował z mandatu poselskiego (wygasł 4 sierpnia 1931) i wycofał się z działalności politycznej.
Podczas II wojny światowej był żołnierzem ZWZ, a następnie AK i ze względu na swoją działalność został aresztowany przez Niemców. Po wojnie pracował w różnych instytucjach, był m.in. wicedyrektorem Centrali Handlu Materiałami Budowlanymi.
Życie prywatne.
31 października 1922 poślubił w Małej Wsi Julię Marię Annę ks. Lubomirską h. Drużyna (1894–1982) – córkę Marii i Zdzisława. Morawscy mieli pięcioro dzieci:
W ostatnich latach poważnie chorował i przebywał w domu pod opieką żony.

</doc>
<doc id="2694622" url="https://pl.wikipedia.org/wiki?curid=2694622" title="Miguel Raúl Justiniano Abella">
Miguel Raúl Justiniano Abella



</doc>
<doc id="2694624" url="https://pl.wikipedia.org/wiki?curid=2694624" title="Su Wai'bou Sanneh">
Su Wai'bou Sanneh



</doc>
<doc id="2694625" url="https://pl.wikipedia.org/wiki?curid=2694625" title="José Martín Menacho Aguilera">
José Martín Menacho Aguilera



</doc>
<doc id="2694626" url="https://pl.wikipedia.org/wiki?curid=2694626" title="Lesław Grech">
Lesław Grech

Lesław Grech (ur. 27 marca 1972 w Lubinie) – piłkarz polski grający na pozycji pomocnika.
Kariera.
Karierę piłkarską Grech rozpoczął w klubie Stal Chocianów. Grał w nim w latach 1988-1990. Latem 1990 roku przeszedł do pierwszoligowego Zagłębia Lubin. W debiutanckim sezonie rozegrał 2 ligowe mecze i został z Zagłębiem mistrzem Polski. W klubie z Lubina grał do końca 1992 roku.
Na początku 1993 roku Grech przeszedł do Śląska Wrocław. W sezonie 1992/1993 spadł ze Śląskiem z pierwszej do drugiej ligi. W sezonie 1995/1996 i 1996/1997 ponownie grał ze Śląskiem w ekstraklasie.
W 1997 roku Grech odszedł ze Śląska do Lechii Zielona Góra. W sezonie 1997/1998 grał w Chrobrym Głogów. W 1999 roku przeszedł do Górnika Polkowice i występował w nim do końca 2002 roku. Następnie był zawodnikiem takich klubów jak: BKS Bolesławiec, Zamet Przemków i Płomień Radwanice. W tym ostatnim zakończył swoją karierę w 2007 roku.
Ogółem w polskiej ekstraklasie Grech rozegrał 70 meczów i strzelił 6 goli.

</doc>
<doc id="2694630" url="https://pl.wikipedia.org/wiki?curid=2694630" title="Lista flag Polski">
Lista flag Polski

Lista flag Polski, w rozumieniu obowiązujących przepisów prawa polskiego, jak i poprzez poszczególne zarządzenia ministrów.
Urzędowe zmiany koloru czerwonego na flagach Polski.
1831.
Uchwała sejmowa z 1831 roku nie precyzowała jaki odcień czerwieni ma być używany na nowo ustanowionej fladze.
1919, 1921.
Uchwała Sejmu z roku 1919 także nie precyzowała tej kwestii. Dopiero w 1921 roku ukazała się wydana przez Ministerstwo Spraw Wojskowych, opracowana przez Stanisława Łozę broszura pt. "Godło i barwy Rzeczypospolitej Polskiej" z wizualną prezentacją znaków Państwa Polskiego. Czerwień na fladze narodowej w załączniku miała odcień karmazynu.
Karmazynowy odcień czerwieni (określany także jako szkarłat albo karmin) można uznać za najbardziej polski spośród wszystkich barw używanych na flagach państwowych na przestrzeni wieków. W życiu publicznym używany był głównie przez magnaterię, często nazywaną „karmazynową szlachtą”.
W XVIII za barwy narodowe zaczęto uważać karmazynowo-granatowe, które jednak nie były używane w formie flagi.
Kolory te pojawiały się na mundurach wojskowych i wojewódzkich. Używała ich konfederacja barska (1768–1772).
W urzędowej broszurze z 1921 roku ze wzorami wszystkich używanych wtedy flag i bander, czerwień miała właśnie odcień karmazynowy.
1927, 1955.
Rozporządzeniem Prezydenta Rzeczypospolitej Polskiej z dnia 13 grudnia 1927 roku odcień czerwieni został zmieniony na cynober. Nowe rozporządzenie weszło w życie z dniem 28 marca 1928 roku. W nowym rozporządzeniu warunkowo zezwolono jednak na użytkowanie dotychczasowych flag do dnia 28 marca 1930 roku.
Na mocy rządowego dekretu o godle i barwach z 7 grudnia 1955 utrzymany został cynober.
Od 1980.
W styczniu 1980 postanowiono wprowadzić nowy odcień czerwieni, który opisany został przy pomocy przestrzeni barw CIELUV.
"(...) w styczniu 1980 wprowadzono nowy, używany do dziś odcień czerwieni. Określono go (...) za pomocą współrzędnych trójchromatycznych barw x (0,570), y (0,305), ich składowej Y (16,0) oraz dopuszczalnej różnicy barwy E (8,0) w przestrzeni barw CIE:1976 (L * u * v *) ustalonej według wzoru CIELUV przy iluminacji C i geometrii pomiarowej d / 0."
Flagi wojskowe.
Flagi używane przez wszystkie rodzaje sił zbrojnych.
Pierwotnie przeznaczone tylko dla użytku Marynarki Wojennej, jednak w roku 2005 na mocy rozporządzenia wydanego przez Ministra Obrony Narodowej stały się dostępne dla wszystkich rodzajów sił zbrojnych. Wznoszone na maszty w celu zaznaczenia obecności i okazania szacunku dla najwyższych osobistości cywilnych i wojskowych: prezydenta RP, który "ex officio" jest także zwierzchnikiem Narodowych Sił Zbrojnych; Ministra Obrony Narodowej, który kieruje Siłami Zbrojnymi RP w czasie pokoju; Marszałka Polski, jako najwyższego stopniem w Wojsku Polskim; oraz szefa Sztabu Generalnego Wojska Polskiego.

</doc>
<doc id="2694631" url="https://pl.wikipedia.org/wiki?curid=2694631" title="Tlenek azotu(V)">
Tlenek azotu(V)



</doc>
<doc id="2694635" url="https://pl.wikipedia.org/wiki?curid=2694635" title="Vatileaks">
Vatileaks

Vatileaks – określenie nadane przez dziennikarzy dla nazwania skandalu związanego z „wyciekiem“ do mediów i opublikowaniem tajnych dokumentów z najbliższego otoczenia papieża Benedykta XVI, do jakiego doszło w 2012 roku w Watykanie.
Wydarzenia.
Po raz pierwszy zaczęto mówić o skandalu związanym z wyciekiem tajnych dokumentów w styczniu 2012, kiedy to włoski dziennikarz Gianluigi Nuzzi opublikował poufne listy, które arcybiskup Carlo Maria Viganò adresował do Benedykta XVI i Sekretarza Stanu Stolicy Apostolskiej kardynała Tarcisio Bertone. Viganò w swoich listach informował o szerzących się w Watykanie korupcji, nepotyzmie i marnotrawstwie. Skandal nabrał na sile w maju 2012, kiedy Nuzzi wydał książkę "", w której ujawnił poufną korespondencję Benedykta XVI i jego najbliższego współpracownika – kard. Bertone, dotyczącą kulisów watykańskich finansów.
Śledztwo.
W wyniku śledztwa prowadzonego przez Żandarmerię Watykańską 23 maja 2012 został aresztowany Paolo Gabriele – kamerdyner papieski (zwolniony został z aresztu 21 lipca). Podczas zatrzymania znaleziono przy nim dokumenty objęte klauzulą tajności.
Niezależnie od śledztwa prowadzonego przez żandarmerię papież już w kwietniu powołał komisję kardynalską dla zbadania sprawy wycieków dokumentów. W jej skład weszło trzech purpuratów: Hiszpan związany z Opus Dei – Julián Herranz Casado – jako przewodniczący oraz Słowak Jozef Tomko i emerytowany metropolita Palermo Salvatore De Giorgi.
Wyrok.
W trakcie procesu przed murami Watykanu odbywały się pikiety solidarności z sądzonymi dziennikarzami zorganizowane przez federację prasy oraz obrońców wolności słowa. Podnosili oni zarzut, iż „prawa do informowania nie można sądzić”. W pikietach uczestniczyło również kilkoro parlamentarzystów włoskiej lewicy. Pikiety zorganizowano w obronie wolności prasy i laickości państwa.
7 lipca 2016, po dwudziestu jeden rozprawach Trybunał Państwa Watykańskiego zakończył proces i wydał następujące wyroki w sprawie o ujawnianie i rozpowszechnianie tajnych dokumentów:

</doc>
<doc id="2694636" url="https://pl.wikipedia.org/wiki?curid=2694636" title="Kulturystyka na Igrzyskach Pacyfiku 2007">
Kulturystyka na Igrzyskach Pacyfiku 2007

Wyniki zawodów kulturystycznych podczas Igrzysk Pacyfiku 2007 rozgrywanych w Apii.

</doc>
<doc id="2694638" url="https://pl.wikipedia.org/wiki?curid=2694638" title="Stefan Traczewski">
Stefan Traczewski

Stefan Traczewski (ur. 1 listopada 1898 w Hinowicach, zm. 14 lutego 1942 w Wielkiej Brytanii) – polski prawnik, ziemianin, rolnik, działacz społeczny, polityk, poseł na Sejm w II RP.
Życiorys.
1 listopada 1898 w Hinowicach. Studiował prawo na Uniwersytecie Jana Kazimierza we Lwowie.
Pracował jako radca lwowskiej Izby Rolniczej. Był prezesem okręgowego Towarzystwa Rolniczego i kierownikiem delegatury Małopolskiego Towarzystwa Rolniczego na województwo tarnopolskie. W latach 30. mieszkał w Słowicie (gmina Gliniany).
W 1935 roku został posłem IV kadencji (1935–1938) wybranym z listy państwowej 102 559 głosami z okręgu nr 62 (powiaty: złoczowski, kamionecki, radziechowski i brodzki). Pracował w komisji budżetowej (zastępca członka).
Podczas II wojny światowej był rotmistrzem Polskich Sił Zbrojnych w Wielkiej Brytanii. Zmarł 14 lutego 1942. Został pochowany na cmentarzu Wellshill w szkockim Perth.

</doc>
<doc id="2694639" url="https://pl.wikipedia.org/wiki?curid=2694639" title="Ujeżdżalnia w Pszczynie">
Ujeżdżalnia w Pszczynie

Dawna ujeżdżalnia w Pszczynie – budowla wchodząca w skład obiektów gospodarczych zespołu zamkowego w Pszczynie.
Usytuowana na północny wschód od zamku, tuż obok kościoła Wszystkich Świętych. Wzniesiona na przełomie lat 60. i 70. XIX w., przylegała do zachodniej, szczytowej ściany nieco wcześniej zbudowanych stajni. Murowana, pierwotnie nakryta pozornym sklepieniem z lunetami. Pierwotnie bogata w detal architektoniczny nawiązywała do północnego manieryzmu. W latach 1970-71, podczas gruntownej przebudowy na halę sportową, bezpowrotnie zniszczono jej historyczny wygląd, w tym m.in. zamkniętą wolutowym szczytem fasadę.

</doc>
<doc id="2694640" url="https://pl.wikipedia.org/wiki?curid=2694640" title="Ruderclub Aegir">
Ruderclub Aegir

Ruderclub Aegir – jeden z pierwszych poznańskich klubów wioślarskich, powstały w 1896. W 1902 Aegir przystąpił do Posener Ruderverein „Germania”, który powstał z połączenia wszystkich klubów wioślarskich w Poznaniu, z wyjątkiem Ruderclub Neptun. 

</doc>
<doc id="2694642" url="https://pl.wikipedia.org/wiki?curid=2694642" title="Rubén Tufiño">
Rubén Tufiño

Rubén Darío Tufiño Schwenk (ur. 9 stycznia 1970 w Santa Cruz) – boliwijski piłkarz grający podczas kariery na pozycji defensywnego pomocnika.
Kariera klubowa.
Rubén Tufiño karierę piłkarską rozpoczął w klubie Oriente Petrolero w 1995. W 1997 przeszedł do Bloomingu Santa Cruz. Z Bloomingiem dwukrotnie zdobył mistrzostwo Boliwii w 1998 i 1999.
W latach 2002-2004 był zawodnikiem Club Bolívar. Z Bolívarem wygrał mistrzostwa w 2002 oraz turniej mistrzowski Apertura w 2004.
W 2005 przeszedł do lokalnego rywala Bolívaru – The Strongest. Karierę zakończył w 2006 w barwach Bloomingu.
Kariera reprezentacyjna.
W reprezentacji Boliwii Tufiño zadebiutował 1995. W 1997 uczestniczył w Copa América. Na turnieju odbywającym się w rodzinnej Bolwii, Tufiño z kolegami wywalczyli wicemistrzostwo kontynentu. Na turnieju Tufiño był rezerwowym i nie wystąpił w żadnym meczu.
W 1999 po raz drugi uczestniczył w Copa América. Na turnieju w Paragwaju wystąpił we wszystkich trzech meczach z Paragwajem, Peru i Japonią. W tym samym roku uczestniczył również w Pucharze Konfederacji 1999. Na turnieju w Meksyku Tufiño wystąpił we wszystkich trzech meczach z Egiptem, Arabią Saudyjską i Meksykiem.
W 2004 po raz ostatni uczestniczył w Copa América. Na turnieju w Peru Tufiño wystąpił we wszystkich trzech meczach z Peru, Kolumbią i Wenezuelą. Ostatni raz w reprezentacji Tufiño wystąpił 17 listopada 2004 w przegranym 0-1 meczu eliminacji Mistrzostw Świata z Kolumbią.
Ogółem w kadrze narodowej od 1995 do 2004 roku rozegrał 35 meczów, w których zdobył bramkę.

</doc>
<doc id="2694643" url="https://pl.wikipedia.org/wiki?curid=2694643" title="Rubén Darío Tufiño Schwenk">
Rubén Darío Tufiño Schwenk



</doc>
<doc id="2694644" url="https://pl.wikipedia.org/wiki?curid=2694644" title="Zasięg samolotu">
Zasięg samolotu

Zasięg samolotu – odległość ograniczająca operację lub działanie danego statku powietrznego; dystans, który może pokonać statek powietrzny z dopuszczalnym uzbrojeniem oraz paliwem w zbiornikach.
Rozróżnia się zasięg techniczny, czyli odległość, jaką może pokonać statek powietrzny lecący na stałej wysokości w warunkach atmosfery wzorcowej oraz zasięg taktyczny, czyli odległość, jaką może pokonać statek powietrzny w warunkach konkretnego zadania (przy danej marszrucie, pogodzie i obciążeniu).

</doc>
<doc id="2694645" url="https://pl.wikipedia.org/wiki?curid=2694645" title="Demonopolizacja rynku">
Demonopolizacja rynku

Demonopolizacja rynku – stworzenie konkurencji dotychczasowym monopolom, przedsiębiorstwom, które jako jedyne w danej dziedzinie działalności gospodarczej opanowały rynek i o nim decydują, np. stosując wysokie ceny. Demonopolizacja polega najczęściej na podziale przedsiębiorstwa, które jest monopolistą, na mniejsze przedsiębiorstwa konkurujące ze sobą.
W Polsce demonopolizacją zajmuje się Urząd Ochrony Konkurencji i Konsumentów, od 1990 centralny organ administracji państwowej podległy bezpośrednio Radzie Ministrów, właściwy w sprawach przeciwdziałania praktykom monopolistycznym. Zajmuje się kontrolą przestrzegania przez wszelkie podmioty gospodarcze przepisów o przeciwdziałaniu praktykom monopolistycznym i wydaje decyzje w tych sprawach.

</doc>
<doc id="2694646" url="https://pl.wikipedia.org/wiki?curid=2694646" title="José Carlo Fernández">
José Carlo Fernández

José Carlos Fernández González (ur. 24 stycznia 1971 w Santa Cruz) – piłkarz boliwijski grający podczas kariery na pozycji bramkarza.
Kariera klubowa.
José Carlos Fernández karierę piłkarską rozpoczął w klubie Oriente Petrolero. W 1995 roku zadebiutował w jego barwach w pierwszej lidze boliwijskiej. 1997 spędził w Destroyers Santa Cruz, z którego przeszedł do lokalnego rywala – Bloomingu. Z Bloomingiem dwukrotnie zdobył mistrzostwo Boliwii w 1998 i 1999.
W 2000 wyjechał do Hiszpanii, gdzie został zawodnikiem drugoligowego klubu Córdoba CF. Po rozegraniu 5 meczów latem 2000 odszedł do meksykańskiego klubu Jaguares de Colima. Pierwszą część 2001 roku spędził w USA w New England Revolution, po czym po paru miesiącach powrócił do Meksyku, gdzie został zawodnikiem Tiburones Rojos de Veracruz.
W 2002 roku powrócił do ojczyzny do stołecznego Bolívaru. W 2002 roku został z nim mistrzem kraju. W 2004 wyjechał do Kolumbii i przez półtora roku występował w tamtejszych klubach Independiente Santa Fe i Deportivo Cali. Z Deportivo zdobył mistrzostwo Kolumbii w 2005. W pierwszej części 2006 roku Fernández występował w Chile w Club Universidad de Chile, z którego odszedł do Universitario Sucre. W 2009 po raz drugi występował w Bolívarze, z którym zdobył mistrzostwo Apertury.
Rok 2010 rozpoczął w Wenezueli w klubie Italia Caracas, z którego powrócił do swojego pierwszego klubu Oriente Petrolero, w którym po rozegraniu 9 meczów zdecydował się zakończyć piłkarską karierę. Na jej koniec po raz piąty został mistrzem Boliwii w turnieju Clausura.
Kariera reprezentacyjna.
W reprezentacji Boliwii Fernández zadebiutował 1998 roku. W 1999 uczestniczył w Copa América. Na turnieju w Paragwaju Fernández wystąpił we wszystkich trzech meczach z Paragwajem, Peru i Japonią. W tym samym roku uczestniczył również w Pucharze Konfederacji 1999. Na turnieju w Meksyku Fernández wystąpił we wszystkich trzech meczach z Egiptem, Arabią Saudyjską i Meksykiem. W 2004 po raz drugi uczestniczył w Copa América. Na turnieju w Peru Fernández był rezerwowym i nie wystąpił w żadnym meczu.
Ogółem w kadrze narodowej od 1998 do 2004 roku rozegrał 25 meczów.

</doc>
<doc id="2694647" url="https://pl.wikipedia.org/wiki?curid=2694647" title="Fritz Hilpert">
Fritz Hilpert

Fritz Hilpert (ur. 31 maja 1956 w Ambergu) – członek zespołu Kraftwerk grającego muzykę elektroniczną, inżynier dźwięku w Kling Klang Studio.
Życiorys.
Ukończył Max-Reger-Gymnasium w rodzinnym mieście, gdzie ćwiczył grę na trąbce i perkusji. Ukończył również kursy inżynierii dźwięku.
Z Kraftwerk zagrał po raz pierwszy na koncercie we Włoszech w 1990. Współkompozytor utworów na płytach: "Tour de France Soundtracks" i "EXPO 2000".

</doc>
<doc id="2694649" url="https://pl.wikipedia.org/wiki?curid=2694649" title="Kataw Zar">
Kataw Zar



</doc>
<doc id="2694651" url="https://pl.wikipedia.org/wiki?curid=2694651" title="Kate Upton">
Kate Upton

Kate Upton, właśc. Katherine Upton (ur. 10 czerwca 1992 w St. Joseph) – amerykańska modelka, projektantka i aktorka.
Współpracowała z takimi markami, jak Garage, Dooney &amp; Bourke, Beach Bunny, Guess, czy Victoria’s Secret. Trzy razy jej zdjęcie znalazło się na okładce „Vogue’a” (w edycji włoskiej w 2012 roku, w edycji brytyjskiej i amerykańskiej w 2013), również trzykrotnie (w 2012, 2013 i 2017 roku) wystąpiła na okładce magazynu „Sports Illustrated Swimsuit Issue”; jej zdjęcia ukazały się także w magazynach „Harper’s Bazaar”, „GQ”, „Cosmopolitan”, czy „Elle”.
Wczesne lata.
Jest córką Shelley (z domu Davis), byłej mistrzyni tenisa stanu Teksas i Jeffa Uptona, nauczyciela lekkoatletyki w szkole średniej. Jej wujem jest kongresmen Fred Upton. Pradziadek, Frederick Upton, był współzałożycielem firmy Whirlpool Corporation, zajmującej się produkcją i sprzedażą urządzeń AGD.
W 1999 roku przeniosła się wraz z rodziną do Melbourne na Florydzie, gdzie była studentką Holy Trinity Episcopal Academy. Z ramienia American Paint Horse Association (APHA) startowała w zawodach jeździeckich na poziomie krajowym, w których odniosła szereg sukcesów.
Kariera.
W 2008 roku wzięła udział w castingu do Elite Model Management w Miami i została wybrana tego samego dnia. Pod koniec roku przeniosła się do Nowego Jorku, gdzie podpisała kontrakt z IMG Models.
Jednym z jej pierwszych zadań w modelingu było prezentowanie odzieży dla Garage i Dooney &amp; Bourke. Została twarzą Guess w sezonach 2010 i 2011. W 2011 roku po raz pierwszy pojawiła się w magazynie „Sports Illustrated Swimsuit Issue”. Od tego czasu pracowała jako modelka dla Beach Bunny Swimwear. i pojawiła się w magazynach „Complex” oraz „Esquire” jako „The Woman of the Summer”. Jeden z kostiumów Beach Bunny mała na sobie w czasie sesji zdjęciowej do „Sports Illustrated Swimsuit Issue” w 2014 roku.
W kwietniu 2011 roku internetowy film wideo, na którym tańczy dougie hip-hop podczas gry Los Angeles Clippers, stał się viralem i szybko zwiększył jej popularność. Guy Trebay z "The New York Times" zauważył, że historia Upton może posłużyć do zilustrowania siły mediów społecznościowych które są w stanie bardziej wypromować modelkę niż udział w pokazach na wybiegu u najlepszych projektantów. W kwietniu 2012 roku Upton pojawiła się na wideo, na którym sama wykonuje taniec Cat Daddy do piosenki o tym samym tytule autorstwa The Rej3ctz, która również okazała się viralem.
W czerwcu 2011 roku zagrała swoją pierwszą, małą, rolę w jednym z odcinków serialu "Tosh.0". Brała udział w organizowanych przez Taco Bell rozgrywkach All-Star Legends &amp; Celebrity Softball Game na Chase Field w Phoenix w Arizonie, w lipcu 2011 roku.
Zadebiutowała na srebrnym ekranie w filmie "" jako kochanka pana Hightowera w listopadzie 2011 roku. Wystąpiła również w komedii "Głupi, głupszy, najgłupszy" jako siostra Bernice.
Pojawiła się na okładce „Sports Illustrated Swimsuit Issue” w 2012 roku. Opowiedziała później o negatywnym wpływie tej okładki na jej życie, ponieważ została poddana krytyce i poczuła, że została uprzedmiotowiona.
Jej zdjęcia pojawiły się na łamach amerykańskiego, włoskiego, brytyjskiego, hiszpańskiego, niemieckiego i brazylijskiego wydania „Vogue’a”, „Harper’s Bazaar”, „V”, „Mademoiselle”, „LOVE”, włoskiego, niemieckiego i amerykańskiego wydania „GQ”, „Cosmopolitan”, „Glamour” i „Esquire”. Pojawiła się na okładkach włoskiego, amerykańskiego i brytyjskich „Vogue’a”, francuskiego i amerykańskiego „Elle”, amerykańskiego, włoskiego i niemieckiego „GQ”, „Esquire” oraz „Vanity Fair”. Występowała w kampaniach reklamowych dla marek David Yurman, Sam Edelman, Betsey Johnson, Guess, Victoria’s Secret, Express i Bare Necessities. W 2014 roku została „nową twarzą” kosmetyków Bobbi Brown.
W 2012 roku została uznana za piątą najseksowniejszą modelkę przez serwis Models.com. Zajęła też 3. miejsce w amerykańskiej publikacji portalu dla mężczyzn AskMen "Top 99 Women for 2013". W 2012 roku znalazła się na liście "Hot 100" magazynu „Maxim”, który powoływał się na jej sesje zdjęciowe w „Sports Illustrated”.
W 2013 roku pojawiła się na okładce „Sports Illustrated” Swimsuit Isuue drugi rok z rzędu. Część jej sesji dla tego wydania została zrealizowana na Antarktydzie, przez co Upton cierpiała później na zaburzenia słuchu i wzroku z powodu ekstremalnego zimna.
Po znalezieniu się na okładce „Vogue Italia” w listopadzie 2012 roku, na zdjęciu autorstwa Stevena Meisela, i na okładce „Vogue UK” w styczniu 2013 roku, Upton gościła wreszcie na okładce głównego wydania „Vogue’a” z czerwca 2013 roku, do której zdjęcie wykonał Mario Testino. Następnie została sfotografowana przez Annie Leibovitz na okładkę z okazji 100-lecia magazynu „Vanity Fair” w październiku 2013 roku.
Pojawiła się na tylnej okładce „Sports Illustrated Swimsuit Issue” z okazji 50. rocznicy wydawania tego magazynu w 2014 roku; po raz pierwszy tego typu okładka została użyta przez to czasopismo. Część zdjęć wykonano na przylądku Canaveral, gdzie uchwycono ją w stanie nieważkości.
W kwietniu 2014 roku wystąpiła z Cameron Diaz, Lesliem Mannem i Nikolajem Coster-Waldau w komedii "Inna kobieta" jako Amber, jedna z kochanek Costera-Waldaua. W tym samym roku zagrała z Tonym Hale'em w teledysku do piosenki "Bartender" Lady Antebellum. Magazyn „People” nazwał Upton „Najseksowniejszą Kobietą” 2014 roku, kiedy po raz pierwszy tytuł ten został przyznany. Również w 2014 roku Upton była główną twarzą wartej 40 milionów dolarów kampanii reklamowej aplikacji mobilnej Machine Zone "Game of War: Fire Age".
W 2017 roku Upton zagrała z Alexandrą Daddario w "Lot z przygodami", komedii w reżyserii Williama H. Macy'ego. Film śledzi losy dwóch najlepszych przyjaciółek (granych przez Daddario i Upton) na wakacjach, gdzie walczą o tego samego mężczyznę podczas postoju w Saint Louis. W tym samym roku Upton pojawiła się także w komediodramacie Jamesa Franco "The Disaster Artist" opowiadającej o historii powstania filmu "The Room".
Życie osobiste.
Jest chrześcijanką i deklaruje, że wiara w Boga jest dla niej ważna. Po incydencie podczas sesji zdjęciowej, kiedy to jeden z członków ekipy lekceważąco odniósł się do noszenia przez nią naszyjnika z krzyżykiem i zdjął go przed wykonaniem zdjęć, zrobiła sobie tatuaż w kształcie krzyża na wewnętrznej stronie palca.
Upton zaczęła spotykać się z bejsbolistą Detroit Tigers Justinem Verlanderem na początku 2014 roku, a zaręczyli się w 2016. 4 listopada 2017 roku para pobrała się w Toskanii we Włoszech. Mają córkę Genevieve, urodzoną 7 listopada 2018 roku.

</doc>
<doc id="2694652" url="https://pl.wikipedia.org/wiki?curid=2694652" title="Tadeusz de Thun">
Tadeusz de Thun

Tadeusz de Thun (ur. 11 października 1897 w Kodłutowie, zm. 20 kwietnia 1974 w Londynie) – polski rolnik, ziemianin, działacz społeczny, polityk, poseł na Sejm w II RP.
Życiorys.
Był synem Wincentego (1852–1920) i Jadwigi z Wiśniewskich. Miał siostrę Zofię (ur. 1893) i brata Jana Stanisława (1896–1948). Ukończył gimnazjum Edwarda Ronthalera w Warszawie i studia rolnicze w SGGW. W czasie I wojny światowej służył w I Brygadzie Legionów Polskich (1915–1917), był oficerem rezerwy 2 Pułku Ułanów Grochowskich. W latach 1918–1921 w Wojsku Polskim, brał udział w wojnie polsko-bolszewickiej.
Po wojnie pracował jako członek wydziału powiatowego, rady powiatowej i zarządu okręgowego Towarzystwa Organizacji i Kółek Rolniczych (TOiKR). Był wiceprezesem oddziału rawskiego Związku Ziemian. Po śmierci ojca przejął majątek Kodłutowo, w gminie Raciąż.
15 kwietnia 1928 ożenił się z Anną Korolec h. Prus II (1900–1961), której pierwszym mężem był hr. Włodzimierz Jerzy Dąmbski (1887–1941), wnuk Gustawa Dąmbskiego – porucznika wojsk polskich w powstaniu listopadowym i posła na sejm berliński.
W latach 30. mieszkał w Zabłociu. W 1935 został posłem IV kadencji (1935–1938) wybranym z listy państwowej 14 833 głosami z okręgu nr 14 (powiaty: skierniewicki, grójecki i rawsko-mazowiecki). Pracował w komisji regulaminowej.
Po wybuchu II wojny światowej brał udział w kampanii wrześniowej 1939. Wojna rozdzieliła Tadeusza i jego żonę. Wyemigrował z kraju, najpierw do Francji, a następnie do Anglii, żona pozostała w kraju.
Zmarł na emigracji w Londynie i tam jest pochowany.

</doc>
<doc id="2694653" url="https://pl.wikipedia.org/wiki?curid=2694653" title="Dystrybutor olejowy">
Dystrybutor olejowy

Dystrybutor olejowy – urządzenie przeznaczone do dystrybucji oleju niskiej, średniej lub wysokiej lepkości. Używany do napełniania lub uzupełniania różnego rodzaju olejów. Dystrybutory olejowe dzielimy je na: stacjonarne, przenośne i ręczne. Dystrybutory stacjonarne do działania wymagają stałego podłączenia do sieci sprężonego powietrza. Dystrybutory przenośne naładowane są sprężonym powietrzem (którego ciśnienie zazwyczaj wynosi od 5 do 10 barów) i do prawidłowego działania nie muszą być stale połączone z siecią sprężonego powietrza, co sprawia, że są w pełni samodzielne. Dystrybutory ręczne natomiast, do działania wymagają pracy mięśni, poprzez użycie pompy ręcznej.

</doc>
<doc id="2694655" url="https://pl.wikipedia.org/wiki?curid=2694655" title="Bobowasi">
Bobowasi

Bobowasi – wyspa na Oceanie Atlantyckim należąca do Ghany, znajdująca się w odległości około 1,8 km od miasta Axim. Na wyspie znajduje się latarnia morska.

</doc>
<doc id="2694658" url="https://pl.wikipedia.org/wiki?curid=2694658" title="Tlenek azotu(VI)">
Tlenek azotu(VI)



</doc>
<doc id="2694660" url="https://pl.wikipedia.org/wiki?curid=2694660" title="Posener Beamten Ruderverein">
Posener Beamten Ruderverein

Posener Beamten Ruderverein – nieistniejące towarzystwo wioślarskie założone w Poznaniu w 1894. Był to pierwszy klub wioślarski w mieście. Miał barwy niebiesko-białe.
Członkami byli głównie urzędnicy niemieccy, nauczyciele, lekarze, prawnicy i oficerowie. W 1900 miał 40 członków. Prezesem był H. Seidenstücken. Towarzystwo organizowało wycieczki krajoznawcze, m.in. Wartą do Śremu lub Obornik. W 1901 klub został zaproszony na ogólnoniemieckie regaty w Berlinie-Grünau (wraz z Posener Ruderverein Preußen). W 1902 PBR przystąpiło do Posener Ruderverein „Germania”, który powstał z połączenia wszystkich poznańskich klubów wioślarskich z wyjątkiem Ruderclub Neptun.

</doc>
<doc id="2694664" url="https://pl.wikipedia.org/wiki?curid=2694664" title="Radfahrer Club Germania (Poznań)">
Radfahrer Club Germania (Poznań)

Radfahrer Club Germania - nieistniejące towarzystwo kolarskie założone w Poznaniu w 1894. 
Od 1899 przy klubie powstał pierwszy w mieście oddział żeński, który w 1900 uzyskał samodzielność, jako "I Damen Radfahrer-Club Germania". 
Towarzystwo było współorganizatorem (wraz z Radfahrer-Verein Posen) pierwszych w Poznaniu wyścigów kolarskich na torze na Szelągu (maj 1895). 

</doc>
<doc id="2694668" url="https://pl.wikipedia.org/wiki?curid=2694668" title="Wielki Zwój Izajasza">
Wielki Zwój Izajasza



</doc>
<doc id="2694673" url="https://pl.wikipedia.org/wiki?curid=2694673" title="Kościół pw. św. Rocha w Sadykrzu">
Kościół pw. św. Rocha w Sadykrzu



</doc>
<doc id="2694675" url="https://pl.wikipedia.org/wiki?curid=2694675" title="Sojuz-TM">
Sojuz-TM

Sojuz-TM (ros. Союз-ТМ) – czwarta generacja pojazdów kosmicznych typu Sojuz, przeznaczonych do lotów na stację kosmiczną Mir, a także w latach 2000–2002 na Międzynarodową Stację Kosmiczną. W porównaniu do Sojuza-T, Sojuz-TM miał lepsze systemy lądowania, komunikację radiową oraz nowy system zbliżania Kurs.

</doc>
<doc id="2694677" url="https://pl.wikipedia.org/wiki?curid=2694677" title="Dematerializacja papierów wartościowych">
Dematerializacja papierów wartościowych

Dematerializacja papierów wartościowych – pozbawienie papieru wartościowego jego materialnego nośnika (tj. formy papierowej) i zastąpienie go zapisem elektronicznym w odpowiednim rejestrze.
Do dematerializacji dochodzi w momencie zarejestrowania papierów wartościowych w depozycie papierów wartościowych, w oparciu o umowę o rejestrację zawartą między emitentem i podmiotem prowadzącym taki depozyt. Przed podpisaniem wspomnianej umowy emitent ma obowiązek złożenia papierów wartościowych (będących jej przedmiotem) do depozytu prowadzonego w Polsce przez firmy inwestycyjne, Krajowy Depozyt Papierów Wartościowych lub spółkę, której KDPW przekazał wykonywanie takiej czynności. Podmioty te są zobowiązane utworzyć rejestr osób uprawnionych z tych papierów wartościowych. Zapisy w tym rejestrze uzyskują znaczenie prawne zapisów na rachunkach papierów wartościowych, a dokumenty złożone do depozytu (np. akcje w formie dokumentu papierowego) zostają pozbawione mocy prawnej w momencie ich zarejestrowania w depozycie.
Zgodnie z art. 5 ust. 1 ustawy z dnia 29 lipca 2005 r. o obrocie instrumentami finansowymi nie mają formy dokumentu papiery wartościowe będące przedmiotem oferty publicznej, papiery wartościowe dopuszczone do obrotu na rynku regulowanym, papiery wartościowe wprowadzone do alternatywnego systemu obrotu oraz papiery wartościowe emitowane przez Skarb Państwa i Narodowy Bank Polski. Dematerializacji nie muszą podlegać (o ile emitent tak postanowi): papiery wartościowe będące przedmiotem oferty publicznej, które nie będą podlegać dopuszczeniu do obrotu na rynku regulowanym albo papiery wartościowe wprowadzone wyłącznie do alternatywnego systemu obrotu.
Od 1 marca 2021 r. spółki akcyjne i komandytowo-akcyjne będą zobowiązane do dematerializacji akcji, a co za tym idzie do prowadzenia elektronicznych rejestrów akcjonariuszy. Spółki akcyjne oraz komandytowo- akcyjne zobowiązane będą do prowadzenia stron internetowych do komunikacji z akcjonariuszami, na których to stronach publikowane będą podstawowe informacje o spółce oraz wszystkie ogłoszenia, które należałoby ogłosić w Monitorze Sądowym i Gospodarczym oraz w Krajowym Rejestrze Sądowym jak np. planowane walne zgromadzenia (wraz ze szczegółowym porządkiem obrad) i projekty uchwał.
Każda spółka akcyjna oraz spółka komandytowo- akcyjna w terminie do 30 września 2020 r. zobowiązana jest do wyznaczenia podmiotu, który zajmie się prowadzeniem elektronicznego rejestru akcjonariuszy oraz dokonać wezwań akcjonariuszy do zwrotu akcji, co ma dopełnić procedurę dematerializacji akcji..

</doc>
<doc id="2694678" url="https://pl.wikipedia.org/wiki?curid=2694678" title="Mina niekontaktowa">
Mina niekontaktowa

Mina niekontaktowa – mina pobudzana poprzez oddziaływanie celu na określone właściwości fizyczne jej otoczenia lub na emitowane przez nią promieniowanie.
Rozróżnia się także pojęcie kombinowanej miny niekontaktowej, której pobudzenie odbywa się pod wpływem dwóch lub więcej różnych bodźców, działających równocześnie albo w ustalonej kolejności.

</doc>
<doc id="2694679" url="https://pl.wikipedia.org/wiki?curid=2694679" title="Kombinowana mina niekontaktowa">
Kombinowana mina niekontaktowa



</doc>
<doc id="2694681" url="https://pl.wikipedia.org/wiki?curid=2694681" title="Klaster (wojsko)">
Klaster (wojsko)

Klaster – w lądowych działaniach wojskowych element pola minowego ustawiony według schematu. Klaster może być przeciwpancerny, przeciwpiechotny lub mieszany i składać się z jednej do pięciu min, w tym nie więcej niż jednej miny przeciwpancernej.

</doc>
<doc id="2694682" url="https://pl.wikipedia.org/wiki?curid=2694682" title="Chéticamp (ujednoznacznienie)">
Chéticamp (ujednoznacznienie)

Zobacz też:

</doc>
<doc id="2694683" url="https://pl.wikipedia.org/wiki?curid=2694683" title="Hr. Ms. O 16">
Hr. Ms. O 16

Hr. Ms. O 16 – holenderski okręt podwodny wybudowany w stoczni De Schelde. Okręt zaprojektowany został przez Gerharda de Rooya w konstrukcji dwukadłubowej, spawanej w 49 procentach, dla służby na wodach ojczystych. W celu umożliwienia pływania podwodnego z użyciem silników Diesla w dobrych warunkach pogodowych, jednostka została wyposażona w chrapy. O 16 był jedynym reprezentantem swojego typu, jego projekt wykorzystano jednak przy opracowywaniu konstrukcji polskich okrętów podwodnych typu "Orzeł". Okręt zwodowano 27 stycznia 1936 roku, a 9 miesięcy później wszedł do służby w marynarce holenderskiej. W czerwcu 1939 roku O 16 przepłynął do Holenderskich Indii Wschodnich, gdzie po niemieckim ataku na Holandię, działał pod dowództwem brytyjskim. Po japońskim ataku na Pearl Harbor i wypowiedzeniu wojny Japonii przez rząd holenderski, brał udział w wojnie podwodnej, między 7 a 15 grudnia 1941 roku zatapiając łącznie sześć jednostek japońskich. 15 grudnia 1941 roku zatonął na minie bądź w wyniku storpedowania w Zatoce Tajlandzkiej.

</doc>
<doc id="2694684" url="https://pl.wikipedia.org/wiki?curid=2694684" title="Ambasada RP w Londynie">
Ambasada RP w Londynie

Ambasada Rzeczypospolitej Polskiej w Londynie (ang. "Embassy of the Republic of Poland in London") – polska misja dyplomatyczna w stolicy Wielkiej Brytanii.
Okręg konsularny.
Kompetencja terytorialna Wydziału Konsularnego Ambasady RP: Bedfordshire, Berkshire, Bristol, Buckinghamshire, Cambridgeshire, Cornwall, Devon, Dorset, East Sussex, Essex, Gloucestershire, Wielki Londyn, Hampshire, Herefordshire, Hertfordshire, Kent, Norfolk, Northamptonshire, Oxfordshire, Somerset, Suffolk, Surrey, Warwickshire, West Sussex, Wiltshire, Worcestershire, West Midlands, Isle of Wight, Wyspy Normandzkie (Jersey, Guernsey), Gibraltar oraz terytoria zamorskie (BOT).
Obsługę konsularną na pozostałym obszarze Wielkiej Brytanii zapewniają: Konsulat Generalny RP w Belfaście, Konsulat Generalny RP w Edynburgu, Konsulat Generalny RP w Manchesterze.
Siedziba.
Historia stosunków dyplomatycznych pomiędzy Polską i Wielką Brytanią sięga XVI wieku. Pod koniec XVIII wieku polskie przedstawicielstwo dyplomatyczne mieściło się np. przy Manchester Square.
Po I wojnie światowej w 1919 stosunki dyplomatyczne reaktywowano. Początkowo ambasada mieściła się przy Grosvenor Square 45. Od 1921 jej siedzibą jest budynek przy Portland Place 47. Zbudowany (1773–1794 ?) w stylu georgiańskim według projektu Roberta Adama wielokrotnie zmieniał właścicieli, m.in. w latach 1831–1834 pełnił funkcję ambasady francuskiej, do 1921 mieszkał tu ósmy baron Howard de Walden.
Budynek był też siedzibą polskiej ambasady w okresie II wojny światowej. Do czasu zbombardowania w 1940 pełnił też funkcję siedziby rządu Rzeczypospolitej Polskiej na uchodźstwie. Po odbudowaniu pełnił rolę ambasady, również i obecnie.
Pierwsza siedziba konsulatu RP w Londynie mieściła się przy Upper Montagu Street 2 Russel Square (1919–1939), Thornhaugh Street 2 Russel Square (1939), przy Portland Place (1939–), następnie przy New Cavendish Street 73 (–2014). Od 2014 wydział konsularny Ambasady mieści przy 10 Bouverie Street.

</doc>
<doc id="2694685" url="https://pl.wikipedia.org/wiki?curid=2694685" title="Mina narzutowa">
Mina narzutowa

Mina narzutowa ("SCATMIN", "SM") – mina ustawiana bez uwzględnienia klasycznego schematu – ze statku powietrznego, za pomocą artylerii lufowej i rakietowej, ustawiaczy mechanicznych lub ręcznie. Po ustawieniu jest zazwyczaj aktywna przez określony czas, po minięciu którego staje się niegroźna. 
Proces zamierzonej samoneutralizacji min może przebiegać na zasadzie:

</doc>
<doc id="2694687" url="https://pl.wikipedia.org/wiki?curid=2694687" title="Mina treningowa">
Mina treningowa

Mina treningowa – ogólny termin dla wszystkich min używanych do szkolenia i ćwiczeń.
Mina treningowa wypełniona jest materiałem obojętnym lub jest to tylko kadłub miny. Używana do nauki ładowania, układania, ćwiczeń w minowaniu i rozminowaniu, uzbrajaniu i rozbrajaniu w okresie szkolenia podstawowego żołnierzy.

</doc>
<doc id="2694688" url="https://pl.wikipedia.org/wiki?curid=2694688" title="Camac">
Camac

Camac (niekiedy zapisywana jako "Cammock" lub w przeszłości jako "Cammoge" lub "Cammoke"; irl. "An Chamóg") – jedna z największych rzek na terenie Dublina, jeden z czterech dopływów rzeki Liffey, pełniąca bardzo ważną rolę w początkowym etapie rozwoju miasta.

</doc>
<doc id="2694689" url="https://pl.wikipedia.org/wiki?curid=2694689" title="Załadunek blokowy">
Załadunek blokowy

Załadunek blokowy - metoda załadunku, przy zastosowaniu której cały ładunek transportowany do określonego miejsca przeznaczenia jest ładowany razem. Celem takiego załadunku jest ułatwienie szybkiego rozładowania go w miejscu przeznaczenia, przy jak najmniejszym naruszeniu integralności ładunku o innym miejscu przeznaczenia.

</doc>
<doc id="2694690" url="https://pl.wikipedia.org/wiki?curid=2694690" title="Rugby 7 na Igrzyskach Południowego Pacyfiku 2007">
Rugby 7 na Igrzyskach Południowego Pacyfiku 2007

Turniej Rugby 7 na Igrzyskach Południowego Pacyfiku 2007 odbył się w dniach 31 sierpnia–1 września 2007 roku na Apia Park w Apii.

</doc>
<doc id="2694692" url="https://pl.wikipedia.org/wiki?curid=2694692" title="VMRO-DPMNE">
VMRO-DPMNE



</doc>
<doc id="2694693" url="https://pl.wikipedia.org/wiki?curid=2694693" title="St Stephen’s Green">
St Stephen’s Green

St Stephen’s Green (irl. "Faiche Stiabhna") – park miejski położony w ścisłym centrum Dublina.
St Stephen’s Green został założony w 1627 roku jako prywatny ogród. Współczesny wygląd parku to dzieło brytyjskiego architekta Williama Shepparda, który oficjalnie otworzył park do użytku publicznego 27 lipca 1880 r.
Do parku przylega najdroższy pasaż handlowy Dublina (i Irlandii) – ulica Grafton Street oraz Stephen’s Green Shopping Centre, które wzięło nazwę od parku.
Park ma kształt prostokąta (450 x 550 m) i otoczony jest ulicami, które były kiedyś głównymi arteriami centrum Dublina, jakkolwiek ruch uliczny został poważnie ograniczony po wybudowaniu linii szybkiego tramwaju miejskiego – luasa w 2004 roku. Ulice okalające St Stephen’s Green nazywają się odpowiednio: St Stephen’s Green North, St Stephen’s Green South, St Stephen’s Green East i St Stephen’s Green West.
St Stephen’s Green obok Merrion Square wyznacza ścisłe centrum Dublina, tzw. City. Znajdują się tam ministerstwa, firmy ubezpieczeniowe, banki, pięciogwiazdkowy hotel Shelbourne oraz dwa kościoły: katolicki uniwersytecki oraz prezbiteriański.

</doc>
<doc id="2694694" url="https://pl.wikipedia.org/wiki?curid=2694694" title="John W. Snow">
John W. Snow

John William Snow (ur. 2 sierpnia 1939 w Toledo) – amerykański polityk, ekonomista, prawnik, sekretarz skarbu w administracji George’a W. Busha.
Uczęszczał do Kenyon College w Ohio, następnie studiował w University of Toledo. W 1965 roku uzyskał doktorat z ekonomii w University of Virginia, a w 1967 tytuł doktora praw w George Washington University Law School. Następnie, do 1972 pracował w kancelarii prawnej w Waszyngtonie. W latach 1972–1977 pracował w administracji rządowej, w Departamencie Transportu, skąd odszedł do sektora prywatnego po objęciu urzędu prezydenta przez Jimmy’ego Cartera. Na początku lat 90. został prezesem i dyrektorem generalnym firmy CSX Corporation. 13 stycznia 2003 roku prezydent George W. Bush powołał go na stanowisko sekretarza skarbu.

</doc>
<doc id="2694706" url="https://pl.wikipedia.org/wiki?curid=2694706" title="Hrabstwo Berrien (Michigan)">
Hrabstwo Berrien (Michigan)

Berrien – hrabstwo w stanie Michigan w USA. Siedzibą hrabstwa jest St. Joseph.
Hrabstwo Berrien graniczy z hrabstwami Cass i Van Buren, a na południu ze stanem Indiana.

</doc>
<doc id="2694707" url="https://pl.wikipedia.org/wiki?curid=2694707" title="Hrabstwo Branch">
Hrabstwo Branch

Branch – hrabstwo w USA, w stanie Michigan, na Półwyspie Dolnym, w regionie Południowy Michigan ("Southern Michigan"). Siedzibą hrabstwa jest Coldwater.

</doc>
<doc id="2694708" url="https://pl.wikipedia.org/wiki?curid=2694708" title="Hrabstwo Benzie">
Hrabstwo Benzie

Benzie – hrabstwo w stanie Michigan w USA. Siedzibą hrabstwa jest Beulah.

</doc>
<doc id="2694709" url="https://pl.wikipedia.org/wiki?curid=2694709" title="Hrabstwo Calhoun (Michigan)">
Hrabstwo Calhoun (Michigan)

Calhoun – hrabstwo w stanie Michigan w USA. Siedzibą hrabstwa jest Marshall.

</doc>
<doc id="2694710" url="https://pl.wikipedia.org/wiki?curid=2694710" title="Hrabstwo Cass (Michigan)">
Hrabstwo Cass (Michigan)

Cass – hrabstwo w stanie Michigan w USA. Siedzibą hrabstwa jest Cassopolis.

</doc>
<doc id="2694711" url="https://pl.wikipedia.org/wiki?curid=2694711" title="Hrabstwo Charlevoix">
Hrabstwo Charlevoix

Charlevoix – hrabstwo w USA, w stanie Michigan na Półwyspie Dolnym. Siedzibą hrabstwa jest Charlevoix. 

</doc>
<doc id="2694712" url="https://pl.wikipedia.org/wiki?curid=2694712" title="Hrabstwo Cheboygan">
Hrabstwo Cheboygan

Cheboygan – hrabstwo w USA, w stanie Michigan, na Półwyspie Dolnym, w regionie Północnym ("Northern Lower Michigan"). Siedzibą władz hrabstwa jest miasto Cheboygan.

</doc>
<doc id="2694713" url="https://pl.wikipedia.org/wiki?curid=2694713" title="Hrabstwo Clare (Michigan)">
Hrabstwo Clare (Michigan)

Clare – hrabstwo w USA, w stanie Michigan, na Półwyspie Dolnym. Siedzibą hrabstwa jest Harrison.

</doc>
<doc id="2694714" url="https://pl.wikipedia.org/wiki?curid=2694714" title="Hrabstwo Crawford (Michigan)">
Hrabstwo Crawford (Michigan)

Crawford to hrabstwo w stanie Michigan w USA. Siedzibą hrabstwa jest Grayling.

</doc>
<doc id="2694719" url="https://pl.wikipedia.org/wiki?curid=2694719" title="Okręty podwodne typu O 19">
Okręty podwodne typu O 19

Okręty podwodne typu O 19 – typ dwóch holenderskich okrętów podwodnych o konstrukcji bardzo podobnej do konstrukcji polskich jednostek typu "Orzeł" ze zmniejszonym zapasem torped i dodanymi 10 pionowymi wyrzutniami min na każdej z burt. Okręty te wyposażone zostały w system chrap. Jednostki tego typu służyły w Holenderskich Indiach Wschodnich. 19 grudnia 1941 roku O 20 został w pobliżu Malajów zmuszony do wynurzenia przez japoński niszczyciel „Uranami” i został zatopiony, zaś O 19 został zatopiony 8 lipca 1945 roku koło Wysp Spratly na Morzu Południowochińskim.

</doc>
<doc id="2694723" url="https://pl.wikipedia.org/wiki?curid=2694723" title="Independence (Kalifornia)">
Independence (Kalifornia)

Independence – jednostka osadnicza w USA, w stanie Kalifornia. Jest siedzibą władz hrabstwa Inyo. Położone jest w pobliżu pasma górskiego Sierra Nevada i szczytu Mount Williamson.

</doc>
<doc id="2694727" url="https://pl.wikipedia.org/wiki?curid=2694727" title="Stefania Wolicka">
Stefania Wolicka

Stefania Wolicka-Arnd (ur. 31 sierpnia 1851 w Warszawie, zm. 1 kwietnia 1937 tamże) – pierwsza Polka, która otrzymała dyplom doktorski i prawdopodobnie pierwsza kobieta, która zdobyła doktorat na wydziale filozoficznym Uniwersytetu w Zurychu, historyczka, tłumaczka, pisarka, działaczka na rzecz emancypacji kobiet.
Życiorys.
Była córką Konstantego Wolickiego pochodzącego z Kujaw, uczestnika powstania listopadowego, więźnia Cytadeli Warszawskiej i sybiraka. Kształciła się w klasztorze urszulanek w Poznaniu.
W 1870 rozpoczęła studia na Uniwersytecie w Zurychu. Uniwersytety w Szwajcarii były pierwszymi nowożytnymi europejskimi uczelniami, które przyjmowały kobiety. Za pracę semestralną pt. "Położenie socjalne kobiet w Grecji" Wolicka otrzymała stypendium rady wychowawczej kantonu zurichskiego.
Rząd carskiej Rosji dążył do wydalenia studentek z Zurychu pod pretekstem ich działalności socjalistycznej. Nazywano je „Kręgiem Fritschi” (od nazwiska ich gospodyni z Zurychu, Frau Fritsch). Niektóre były sądzone podczas procesu w 1877, co doprowadziło do skazania i uwięzienia kilku osób. Nie wiadomo, czy Wolicka kiedykolwiek należała do tego kręgu. Zapewne studentki w Zurychu zostały określone przez rząd carski mianem rewolucjonistek tylko na podstawie faktu studiów za granicą, co było zabronione. Nazwisko Wolickiej znalazło się na liście 45 rosyjskich studentek, które wysłały prośbę do Ministra Edukacji Dmitrija Tołstoja o zgodę na kontynuację studiów. Ostatecznie zostały zmuszone opuszczenia Szwajcarii do 1 stycznia 1874.
Wolicka wyjechała z Zurychu dopiero 5 listopada 1874. W 1875 obroniła doktorat na Wydziale Filozoficznym miejscowego uniwersytetu na podstawie rozprawy pt. "Griechische Frauengestalten" ("Greckie kobiety"). Była promowana "in absentia" 6 marca 1875. Podaje się, że była pierwszą kobietą, która uzyskała doktorat na swoim wydziale, lecz w rzeczywistości nie jest jasne, czy to miano należy się jej, czy Helene von Druskowitz, która uzyskała doktorat w 1878. Wydawnictwo Zürcher und Furrer w Zurychu w 1875 opublikowało rozprawę doktorską Wolickiej. O tytule naukowym donosiły polskie dzienniki. Wolicka była bowiem pierwszą Polką, której nadano tytuł doktora nauk.
Wolicka nazywana jest jedną z pierwszych polskich uczonych i "jedną z pierwszych polskich emancypantek". Należała do pierwszego pokolenia polskich studentek, które składało się "przede wszystkim z bohaterskich jednostek".
Około 1880 wyszła za mąż za inżyniera Stanisława Arnda. Odtąd używała podwójnego nazwiska Wolicka-Arnd. W 1885 urodziła syna Zbigniewa Józefa. W 1888 zmarł jej mąż. Podjęła wówczas pracę nauczycielki. Potem przez 30 lat była tłumaczką na języki nowożytne (angielski, niemiecki) w Zarządzie m.st. Warszawy.
Podejmowała działalność charytatywną, przekazując pieniądze na wybrane cele (Warszawskie Towarzystwo Dobroczynności, wsparcie wychodzących ze szpitali, kościół św. Karola Boromeusza). W okresie przed Wielkanocą prowadziła kwestę przed kościołem pw. Wszystkich Świętych na Grzybowie na cele zakładów dobroczynnych i kościołów.
Pisała o prawach kobiet w Polsce. W 1895 w czasopiśmie prawniczym „Athenaeum” opublikowała artykuł pt. "Dwadzieścia pięć lat parlamentarnej walki o prawa kobiet".
Została pochowana na Cmentarzu Powązkowskim (kwatera 69, rząd 5, miejsce 19,20). Na epitafium widnienie napis: "PIERWSZA POLKA DOKTOR FIL. /ZURICH 1875/".

</doc>
<doc id="2694728" url="https://pl.wikipedia.org/wiki?curid=2694728" title="Palmetto (Georgia)">
Palmetto (Georgia)

Palmetto – miasto w Stanach Zjednoczonych, w stanie Georgia. Położone jest w większości w hrabstwie Fulton, ale pewną część miejscowości obejmuje hrabstwo Coweta.

</doc>
<doc id="2694731" url="https://pl.wikipedia.org/wiki?curid=2694731" title="Hrabstwo Woodford (Kentucky)">
Hrabstwo Woodford (Kentucky)

Woodford – hrabstwo w stanie Kentucky w USA. Siedzibą hrabstwa jest Versailles.
Hrabstwo Woodford zostało ustanowione w 1788 roku.

</doc>
<doc id="2694734" url="https://pl.wikipedia.org/wiki?curid=2694734" title="Pyszczak Joanny">
Pyszczak Joanny

Pyszczak Joanny ("Pseudotropheus joanjohnsonae") – endemiczny gatunek słodkowodnej ryby z rodziny pielęgnicowatych (Cichlidae). Bywa hodowany w akwariach.
Występowanie.
Występuje w Afryce w Malawi tylko w jeziorze Niasa (dawniej zwane Malawi) w pobliżu skalistych miejsc wyspy Likoma na głębokości do 4 m. Sztucznie wprowadzony do nowego środowiska w pobliżu Thumbi West Island, niedaleko Parku Narodowego Malawi.
Charakterystyka.
Ciało połyskujące w niebieskawozielonym kolorze. Płetwa grzbietowa długa, ciągnie się od końca dużej głowy aż do podstawy płetwy ogonowej. Po bokach ciała oraz na płetwach grzbietowej i ogonowej widoczne są pręgi o barwie brązowej.
Gatunek terytorialny i agresywny, dorasta do 10 cm długości.
Wymagania hodowlane.
Agresywność samców nakazuje umieścić kryjówki z kamieni, korzeni i roślin.
Rozmnażanie.
Ikra składana po kilka sztuk i zapłodniona przez samca jest chowana do pyska samicy, gdzie przechodzi inkubację. Po około 3 tygodniach narybek zaczyna opuszczać jamę gębową samicy.

</doc>
<doc id="2694735" url="https://pl.wikipedia.org/wiki?curid=2694735" title="Labidochromis exasperatus">
Labidochromis exasperatus



</doc>
<doc id="2694736" url="https://pl.wikipedia.org/wiki?curid=2694736" title="Labidochromis joanjohnson">
Labidochromis joanjohnson



</doc>
<doc id="2694737" url="https://pl.wikipedia.org/wiki?curid=2694737" title="Labidochromis joanjohnsonae">
Labidochromis joanjohnsonae



</doc>
<doc id="2694738" url="https://pl.wikipedia.org/wiki?curid=2694738" title="Melanochromis exasperatus">
Melanochromis exasperatus



</doc>
<doc id="2694739" url="https://pl.wikipedia.org/wiki?curid=2694739" title="Pseudotropheus joanjohnsonae">
Pseudotropheus joanjohnsonae



</doc>
<doc id="2694740" url="https://pl.wikipedia.org/wiki?curid=2694740" title="Melanochromis joanjohnsonae">
Melanochromis joanjohnsonae



</doc>
<doc id="2694741" url="https://pl.wikipedia.org/wiki?curid=2694741" title="Franco Marvulli">
Franco Marvulli

Franco Marvulli (ur. 11 listopada 1978 w Zurychu) – szwajcarski kolarz torowy i szosowy, wicemistrz olimpijski oraz pięciokrotny medalista torowych mistrzostw świata.
Kariera.
Pierwszy sukces w karierze Franco Marvulli osiągnął w 1997 roku, kiedy zdobył brązowe medale mistrzostw kraju, zarówno w kolarstwie torowym jak i szosowym. W 2000 roku wystąpił na igrzyskach olimpijskich w Sydney, zajmując piętnaste miejsce w indywidualnym wyścigu na dochodzenie. Dwa lata później, podczas mistrzostw świata w Kopenhadze zdobył złoty medal w scratchu, wyprzedzając bezpośrednio Brytyjczyka Tony'ego Gibba i Niemca Stefana Steinwega. Jeszcze lepiej wypadł na rozgrywanych w 2003 roku mistrzostwach świata w Stuttgarcie, zwyciężając w scratchu i madisonie (wspólnie z Bruno Risim). Żadnego z tych tytułów mistrzowskich Szwajcar nie obronił podczas mistrzostw świata w Melbourne w 2004 roku, był jednak drugi w madisonie. W tym samym roku brał również udział w igrzyskach olimpijskich w Atenach, gdzie razem z Risim wywalczył srebrny medal olimpijski. Ponadto na mistrzostwach świata w Palma de Mallorca zdobył kolejny złoty medal w madisonie. Na igrzyskach olimpijskich w Pekinie w 2008 roku wystartował tylko w madisonie, kończąc rywalizację na jedenastej pozycji. Pojawił się również na mistrzostwach świata w Kopenhadze w 2010 roku, ale w scratchu był dwudziesty, a w madisonie piętnasty.

</doc>
<doc id="2694742" url="https://pl.wikipedia.org/wiki?curid=2694742" title="Leo Santa Cruz">
Leo Santa Cruz

Leodegario Santa Cruz (ur. 10 sierpnia 1988 w Huetamo) – meksykański bokser, były zawodowy mistrz świata wagi koguciej (do 118 funtów) federacji IBF. 
Kariera zawodowa.
Karierę zawodową rozpoczął 13 października 2006. Do stycznia 2012 stoczył 20 walk, z których 19 wygrał i 1 zremisował. W tym czasie zdobył tytuł tymczasowego mistrza WBC Youth World.
2 czerwca 2012 w otrzymał szansę walki o wakujący, po rezygnacji Abnera Maresa, tytuł mistrza IBF w kategorii koguciej. W Carson zmierzył się z reprezentantem Republiki Południowej Afryki Vusi Malingą. Po jednostronnym pojedynku zwyciężył jednogłośnie na punkty i został nowym mistrzem świata. W pierwszej obronie tytułu, 15 września, zwyciężył przez techniczny nokaut byłego mistrza świata WBA wagi muszej Portorykańczyka Erica Morela, który nie wyszedł do szóstej rundy. W kolejnych pokonał rodaków, 10 listopada przez techniczny nokaut w dziewiątej rundzie Victora Zaletę mając go na deskach w rundach: czwartej, siódmej i ósmej a 15 grudnia jednogłośnie na punkty Alberto Guevarę.
W lutym 2013 zrezygnował z tytułu przechodząc do kategorii junior piórkowej. W pierwszej walce pokonał byłego mistrza WBA w wadze junior koguciej Wenezuelczyka Alexandra Muñoza zdobywając wakujący tytuł USBA.
2 maja 2015 w MGM Grand w Las Vegas pokonał jednogłośnie na punkty rodaka Jose Cayetano (17-4, 8 KO). Po dziesięciu rundach trójka sędziów zgodnie wytypowała 100:90.
29 sierpnia 2015 na gali PBC w Los Angeles pokonał niejednogłośnie na punkty 114-114, 117-111 i 117-111 rodaka Abnera Maresa (29-2-1, 15 KO) zdobywając tytuł w trzeciej kategorii wagowej, pas super czempiona WBA kategorii piórkowej.
16 lutego 2019 w Los Angeles pokonał na punkty Rafaela Riverę (26-3-2, 17 KO) i obronił tytuł mistrza świata wagi piórkowej federacji WBA. Wszyscy sędziowie punktowali w stosunku 119:109.

</doc>
<doc id="2694746" url="https://pl.wikipedia.org/wiki?curid=2694746" title="Bruno Risi">
Bruno Risi

Bruno Risi (ur. 6 września 1968 w Erstfeld) – szwajcarski kolarz torowy i szosowy, wicemistrz olimpijski oraz jedenastokrotny medalista torowych mistrzostw świata.
Kariera.
Pierwszy sukces w karierze Bruno Risi osiągnął w 1988 roku, kiedy zdobył srebrne medale mistrzostw kraju w indywidualnym wyścigu na dochodzenie i wyścigu na 1 km. W tym samym roku brał udział w igrzyskach olimpijskich w Seulu, gdzie odpadł w ćwierćfinale indywidualnego wyścigu na dochodzenie. W 1990 roku, podczas mistrzostw świata w Maebashi zdobył srebrny medal w wyścigu punktowym amatorów, ulegając tylko Stephenowi McGlede'owi z Australii. W tej samej konkurencji na mistrzostwach świata w Stuttgarcie był już najlepszy. Po zlikwidowaniu kategorii amatorów w 1992 roku Risi zdobył w wyścigu punktowym jeszcze pięć medali: złote na mistrzostwach w Walencji w 1992 roku, mistrzostwach w Palermo w 1994 roku, mistrzostwach w Berlinie w 1999 roku, i mistrzostwach w Antwerpii w 2001 roku oraz srebrny podczas mistrzostw świata w Perth w 1997 roku. W konkurencji tej startował również na igrzyskach olimpijskich w Atlancie i igrzyskach w Sydney, ale bez sukcesów.
Bruno osiągał także sukcesy w madisonie. Na mistrzostwach świata w Bogocie w 1995 roku wspólnie z Kurtem Betschartem zdobył brązowy medal. W tym samym składzie Szwajcarzy zajęli jedenaste miejsce na igrzyskach w Sydney w 2000 roku. Trzy lata później, podczas mistrzostw świata w Stuttgarcie wspólnie z Franco Marvullim zwyciężył. Na mistrzostwach świata w Melbourne w 2004 roku Szwajcarzy nie obronili tytułu, zajęli jednak drugie miejsce. W tym samym roku Risi brał również udział w igrzyskach olimpijskich w Atenach, gdzie razem z Marvullim wywalczył srebrny medal olimpijski. Ponadto na mistrzostwach świata w Palma de Mallorca zdobył kolejny złoty medal w madisonie. Na igrzyskach olimpijskich w Pekinie w 2008 roku wystartował tylko w madisonie, kończąc rywalizację na jedenastej pozycji. W 2010 roku zakończył karierę.

</doc>
<doc id="2694747" url="https://pl.wikipedia.org/wiki?curid=2694747" title="Biagio Miraglia">
Biagio Miraglia

Biagio Gioacchino Miraglia (ur. 21 sierpnia 1814 w Cosenzy, zm. 14 marca 1885 w Neapolu) – włoski lekarz psychiatra, poeta. Ukończył studia na Uniwersytecie w Neapolu, studia ukończył w 1837 roku. Zajmował się frenologią, organizacją opieki nad chorymi umysłowo i klasyfikacją zaburzeń psychicznych. W 1861 roku założył Società Frenopatica, pierwsze stowarzyszenie neurologiczno-psychiatryczne włoskich lekarzy.
Kawaler Orderu świętych Maurycego i Łazarza.

</doc>
<doc id="2694748" url="https://pl.wikipedia.org/wiki?curid=2694748" title="Universal Avionics Systems Corporation">
Universal Avionics Systems Corporation

Universal Avionics Systems Corporation (UASC) – amerykańskie przedsiębiorstwo produkujące systemy sterowania lotem FMS i inne elementy awioniki dla samolotów wykorzystywanych w lotnictwie pasażerskim (m.in. systemy TAWS). Universal Avionics, założone w 1981 roku przez Huberta L. Naimera i działające na rynku międzynarodowym, ma przedstawicielstwa w stanach Arizona, Kansas, Waszyngton, Georgia oraz w Szwajcarii na terenie Europy. Siedziba firmy mieści się w Tucson w Arizonie, a prezesem i dyrektorem generalnym jest Joachim (Ted) L. Naimer.

</doc>
<doc id="2694749" url="https://pl.wikipedia.org/wiki?curid=2694749" title="Biagio Gioacchino Miraglia">
Biagio Gioacchino Miraglia



</doc>
<doc id="2694750" url="https://pl.wikipedia.org/wiki?curid=2694750" title="Jakób Frostig">
Jakób Frostig



</doc>
<doc id="2694751" url="https://pl.wikipedia.org/wiki?curid=2694751" title="Danny Stam">
Danny Stam

Danny Stam (ur. 25 czerwca 1972 w Koog aan de Zaan) – holenderski kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Danny Stam osiągnął w 1991 roku, kiedy zdobył brązowy medal mistrzostw kraju w derny amatorów. Pięć lat później ponownie był najlepszy, tym razem w kategorii elite. W 2000 roku brał udział w igrzyskach olimpijskich w Sydney, zajmując w madisonie ósme miejsce. Podczas mistrzostw świata w Melbourne w 2004 roku wspólnie z Robertem Slippensem zdobył brązowy medal, a na igrzyskach olimpijskich w Atenach zajął czternaste miejsce. Na rozgrywanych rok później mistrzostwach świata w Los Angeles razem ze Slippensem wywalczył srebrny medal, ulegając tylko brytyjskiej parze Mark Cavendish – Robert Hayles. Ponadto na mistrzostwach świata w Palma de Mallorca w 2007 roku w parze z Peterem Schepem zdobył kolejny srebrny medal w madisonie. Startował także na mistrzostwach świata w Kopenhadze 2010 roku, gdzie w madisonie zajął jedenastą pozycję.
Jego ojciec Cees Stam również był kolarzem.

</doc>
<doc id="2694753" url="https://pl.wikipedia.org/wiki?curid=2694753" title="Charles Bradley Huff">
Charles Bradley Huff

Charles Bradley Huff (ur. 5 lutego 1979 w Fair Grove) – amerykański kolarz torowy i szosowy, brązowy medalista torowych mistrzostw świata.
Kariera.
Pierwszy sukces w karierze Charles Bradley Huff osiągnął w 2004 roku, kiedy został mistrzem kraju w madisonie. Jego największym sukcesem jest zdobycie brązowego medalu w omnium podczas mistrzostw świata w Palma de Mallorca w 2007 roku. Wyprzedzili go wówczas tylko Czech Alois Kaňkovský oraz Argentyńczyk Walter Pérez. W tym samym roku Huff zdobył złote medale w madisonie i omnium podczas igrzysk panamerykańskich w Rio de Janeiro. Od tego czasu startuje głównie w azjatyckich i amerykańskich wyścigach szosowych.

</doc>
<doc id="2694754" url="https://pl.wikipedia.org/wiki?curid=2694754" title="Wybory parlamentarne we Francji w 2012 roku">
Wybory parlamentarne we Francji w 2012 roku

Wybory parlamentarne we Francji w 2012 roku – pierwsza tura wyborów do Zgromadzenia Narodowego odbyła się 10 czerwca, druga – 17 czerwca. Wybranych zostało 577 parlamentarzystów. Podczas XIV. kadencji Zgromadzenia Piątej Republiki (od 1958), władzę wykonawczą sprawuje prezydent François Hollande. Cykl prac parlamentarnych rozpoczął się 26 czerwca 2012 roku i potrwa pięć lat.
Przebieg wyborów.
Pierwsza tura wyborów.
Pierwsza tura wyborów potwierdziła przewagę socjalistów, po wygranych wyborach prezydenckich. Na listach zapisanych było 46 082 104 wyborców. Do urn udało się 26 369 126 osób (57,22% zapisanych), a głosy nieważne oddało 416 267 osób (1,58%).
Druga tura wyborów.
Druga tura wyborów potwierdziła tendencję pierwszej: wygrali zdecydowanie socjaliści. Na listach zapisanych było 43 234 000 wyborców. Do urn udało się 23 957 594 osób (55,41% zapisanych), a głosy nieważne oddało 928 411 osób (3,88% głosujących).
W obecnych wyborach, wiele mandatów otrzymały osoby oficjalnie bezpartyjne, albo pozbawione poparcia jednej z głównych partii. "Divers Gauche", DGV, czyli "różni reprezentanci lewicy", to kandydaci, którzy nie należą do żadnej partii, ale identyfikują się z szeroko pojętą lewicą, lub są członkami bardzo niewielkich ugrupowań, lub też zostali wykluczeni z partii, do której należeli (analogicznie należy rozumieć skrót "Divers Droite", DVD, "różni reprezentanci prawicy). Przypadek wykluczenia z partii ilustruje m.in. socjalista Olivier Falorni. Był on przez wiele lat działaczem lokalnym w La Rochelle, i stamtąd miał kandydować w wyborach 2012 roku. Władze Partii Socjalistycznej zdecydowały jednak, że oficjalnym kandydatem ugrupowania nie będzie on, ale Ségolène Royal; region ten jest tradycyjnie lewicowy, więc socjaliści chcieli w ten sposób zapewnić mandat Royal. Decyzja ta spowodowała żywe reakcje w La Rochelle, gdzie odrzucono tego rodzaju instrumentalizację okręgu wyborczego. Falorni zdecydował się na bycie kandydatem DVG, i został w ten sposób posłem z okręgu La Rochelle, wygrywając z Royal.
Front Narodowy w parlamencie.
Dwuturowy system wyborczy ma we Francji na celu uniemożliwienie partiom reprezentującym skrajne postawy wejście do parlamentu. Rzekomą ofiarą tego systemu był przez lata Front Narodowy, który, mimo ok. 15% społecznego poparcia (które manifestowało się m.in. w wynikach wyborów prezydenckich), nie miał swoich przedstawicieli w sejmie. Jean-Marie Le Pen zasiadał tam jednokrotnie (1986-1988), z powodu zmiany ordynacji wyborczej wprowadzonej tymczasowo przez Mitterranda. W 1988 roku w parlamencie zasiadła Yann Piat z FN, opuściła ona jednak w międzyczasie swoją partię. W 1993 roku żaden poseł FN nie wszedł do parlamentu (w sytuacji wyjątkowej znalazła się jednak Marie-France Stirbois, ostatecznie wybrana w grudniu 1993). W 1997, wybrano Jean-Marie Le Chevalliera z FN, jego mandat został jednak unieważniony. Od tego czasu, FN nie miał swoich reprezentantów w parlamencie. Wybory parlamentarne w 2012 roku pozwoliły jednak na wejście do niższej izby parlamentu dwom przedstawicielom FN: Marion Maréchal-Le Pen i Gilbert Collard (Marine Le Pen przegrała w Hénin-Beaumont).

</doc>
<doc id="2694756" url="https://pl.wikipedia.org/wiki?curid=2694756" title="Osiedle Bronowice Małe">
Osiedle Bronowice Małe



</doc>
<doc id="2694758" url="https://pl.wikipedia.org/wiki?curid=2694758" title="Mecze reprezentacji Polski w koszykówce kobiet prowadzonej przez Jacka Winnickiego">
Mecze reprezentacji Polski w koszykówce kobiet prowadzonej przez Jacka Winnickiego

Zestawienie meczów reprezentacji Polski w koszykówce kobiet prowadzonej przez Jacka Winnickiego:

</doc>
<doc id="2694767" url="https://pl.wikipedia.org/wiki?curid=2694767" title="Zagadki kryminalne panny Fisher">
Zagadki kryminalne panny Fisher

Zagadki kryminalne panny Fisher (org."Miss Fisher’s Murder Mysteries") – australijski serial telewizyjny nadawany przez stację "ABC1" od 24 lutego 2012 roku do 26 czerwca 2015 roku. W Polsce nadawany był na kanale "Ale Kino+" od 3 czerwca 2012 roku. Serial powstał na podstawie serii książek Kerry Greenwood.
W 2018 rozpoczęto kręcenie filmu "Miss Fisher &amp; the Crypt of Tears".
Fabuła.
Lata dwudzieste XX wieku. Phryne Fisher (Essie Davis), powraca do swojego rodzinnego miasta Melbourne. Rozpoczyna działalność jako kobieta-detektyw i rozwiązuje liczne zagadki kryminalne.
Obsada.
W rolach epizodycznych pojawili się m.in.: Miranda Otto, Nicholas Bell, Kristen Bell, Peter O’Brien, Jacek Koman, Aaron Jeffery, Danielle Cormack.

</doc>
<doc id="2694769" url="https://pl.wikipedia.org/wiki?curid=2694769" title="Orthochromis">
Orthochromis

Orthochromis – rodzaj ryb z rodziny pielęgnicowatych (Cichlidae), typ nomenklatoryczny monotypowego plemienia Orthochromini.
Występowanie.
Występują w rzekach Afryki Wschodniej, Środkowej i Południowej. Niektóre występują tylko na bardzo małym obszarze, np. "Orthochromis machadoi" występuje tylko w rzece Kunene w Angoli.
Klasyfikacja.
Gatunki zaliczane do tego rodzaju:
Gatunkiem typowym rodzaju jest "Haplochromis malagaraziensis".
Badania molekularne wskazują, że "O. machadoi" zawiera się w obrębie kladu "Pseudocrenilabrus". Z tego powodu należy oczekiwać rewizji taksonomicznej tego gatunku.

</doc>
<doc id="2694772" url="https://pl.wikipedia.org/wiki?curid=2694772" title="Huliajpolie">
Huliajpolie



</doc>
<doc id="2694779" url="https://pl.wikipedia.org/wiki?curid=2694779" title="Emiliya Nikolova">
Emiliya Nikolova



</doc>
<doc id="2694788" url="https://pl.wikipedia.org/wiki?curid=2694788" title="Drimnagh">
Drimnagh

Drimnagh (irl. "Droimneach") – dzielnica mieszkalna Dublina, położona w południowej części miasta pomiędzy Walkinstown, Crumlin i Inchicore, graniczy z Wielkim Kanałem na północy i na wschodzie. Drimnagh znajduje się w dystrykcie pocztowym Dublin 12.

</doc>
<doc id="2694790" url="https://pl.wikipedia.org/wiki?curid=2694790" title="Ballyfermot">
Ballyfermot

Ballyfermot (irl.: "Baile Formaid") – dzielnica mieszkalna Dublina.
Ballyfermot położony jest siedem kilometrów na zachód of centrum miasta. Na południe od Phoenix Park, graniczy na północy z Chapelizod, od południa z Walkinstown, od wschodu z Inchicore, od północnego zachodu z Palmerstown i na południowym zachodzie z Clondalkin. Rzeka Liffey znajduje się na północ od Ballyfermot, Wielki Kanał zaś, obecnie obszar rekreacyjny, leży na południu. Ballyfermot znajduje się w dystrykcie pocztowym Dublin 10.

</doc>
<doc id="2694797" url="https://pl.wikipedia.org/wiki?curid=2694797" title="Radziechów (rejon lubomelski)">
Radziechów (rejon lubomelski)

Radziechów (ukr. Раде́хів) – wieś w rejonie lubomelskim obwodu wołyńskiego, położona na południe od Lubomla. Założona około 1510 roku. 
W 1696 roku ksiądz Wojciech Roszkowski, kanonik chełmski, ufundował drewniany kościół i klasztor dla zakonu augustianów eremitów, którzy objęli klasztor 29 września 1698 roku. W 1752 roku z funduszy Antoniny Miączyńskiej wojewodziny czernichowskiej, został zbudowany murowany barokowy kościół p.w. Św. Michała. Murowany klasztor zbudowano w 1753 roku. Po upadku Powstania listopadowego w 1832 roku władze rosyjskie odebrały kościół zakonnikom i przerobiły na cerkiew prawosławną, która otrzymała wezwanie Wniebowzięcia NMP.
Wieś liczy 667 mieszkańców. 
Linki zewnętrzne.
Radziechów na stronie Rady Najwyższej Ukrainy

</doc>
<doc id="2694799" url="https://pl.wikipedia.org/wiki?curid=2694799" title="Białek malutki">
Białek malutki

Białek malutki ("Carychium minimum") – gatunek lądowego, wilgociolubnego ślimaka płucodysznego z rodziny (Carychiidae) o eurosyberyjskim zasięgu występowania. Gatunek typowy rodzaju "Carychium".
Występowanie.
Zasiedla prawie całą Europę, poza jej południowymi, śródziemnomorskimi półwyspami i wyspami. W Turcji jest rzadki. Powyżej 60° N występuje nielicznie, głównie przy brzegach zbiorników. W Szwajcarii spotykany do wysokości 1800 m. Przez długi czas był uznawany za gatunek endemiczny Europy. Od I połowy XX wieku (1912) pojawiały się pojedyncze doniesienia z Ameryki Północnej o stwierdzeniu nowego dla tego kontynentu gatunku introdukowanego, zaobserwowanego w przydomowych ogrodach. Na początku XXI wieku potwierdzono obecność stabilnych populacji w warunkach naturalnych na obszarze północno-wschodnich Stanów Zjednoczonych i Kanady. 
W Polsce białek malutki występuje pospolicie w miejscach podsiąkających wodą. Zasiedla podmokłe lasy i łąki. Jego siedliskiem są opadłe, butwiejące liście. Spotykany jest na roślinach i kamieniach. Często występuje razem z białkiem wysmukłym ("Carychium tridentatum").
Budowa.
Muszla jajowato-wrzecionowata o wymiarach 1,6–2,2 × 0,9–1,1 mm. Białek malutki jest nieco mniejszy i mniej smukły od białka wysmukłego. Muszla żywych osobników jest bezbarwna i przejrzysta. Krótko po śmierci ślimaka muszla staje się matowa i biała. Brzeg jej otworu ma zgrubiałą wargę, 3 zęby oraz spiralny fałd wokół wrzeciona. Brak wieczka. Czułki są krótkie, stożkowate. Na ich nasadzie położone są czarne oczy ślimaka.
Biologia.
Białek malutki może przetrwać długie okresy zalania wodą. Dorosłe oddychają wówczas całą powierzchnią ciała. Jama płaszczowa młodych przekształca się w płuco na późniejszym etapie rozwoju.
Dojrzałość płciową osiąga po około 30 dniach. W sprzyjających warunkach, przy odpowiedniej temperaturze i wilgotności oraz dostępności pokarmu, może się rozmnażać przez cały rok. Jaja tego gatunku są relatywnie duże (0,4 mm średnicy) w porównaniu z rozmiarami ślimaka.
Występująca u tego gatunku afalia jest przejawem silnie wyrażonej protandrii – osobnik rozpoczyna aktywność płciową jako samiec, a po kopulacji przechodzi w fazę żeńską, następuje redukcja prącia.

</doc>
<doc id="2694801" url="https://pl.wikipedia.org/wiki?curid=2694801" title="Carychium minimum">
Carychium minimum



</doc>
<doc id="2694803" url="https://pl.wikipedia.org/wiki?curid=2694803" title="Epinephelus lanceolatus">
Epinephelus lanceolatus



</doc>
<doc id="2694805" url="https://pl.wikipedia.org/wiki?curid=2694805" title="Eurowizja 2013">
Eurowizja 2013



</doc>
<doc id="2694826" url="https://pl.wikipedia.org/wiki?curid=2694826" title="Triathlon na Igrzyskach Pacyfiku 2007">
Triathlon na Igrzyskach Pacyfiku 2007

Wyniki triathlonu podczas Igrzysk Pacyfiku 2007.

</doc>
<doc id="2694837" url="https://pl.wikipedia.org/wiki?curid=2694837" title="PRW-13">
PRW-13

PRW-13 (kod NATO: "Odd Pair"; nazwa polska: Zofia IV i "Zofia VI") – wysokościomierz radiolokacyjny radzieckiej produkcji o pułapie wykrywania do H= 85 kilometrów; modernizacja PRW-11. Stacja radiolokacyjna składa się z trzech przyczep ciągnionych przez samochody marki Kraz 255B: z przyczepy obrotowej W1 - na której znajduje się aparatura nadawczo-odbiorcza oraz antena, przyczepy wskaźnikowej W2 z rezerwowym agregatem AD-30, przyczepy W3 na której znajduje się podstawowy zespół prądotwórczy AD-30 oraz przetwornica WPŁ-30. Załoga składa się z: dowódcy, starszego operatora, trzech operatorów, trzech elektromechaników-kierowców. Wysokościomierz PRW-13 może pracować także jako odległościomierz, posiada wskaźnik RH i D.
Nadajnik magnetronowy składa się z dwóch magnetronów w kanale 1 i 2, pracujących po uprzednim przełączeniu (magnetron w niepracującym kanale jest podżarzany i gotowy do pracy). Magnetrony chłodzone są cieczą. Magnetrony nie są przestrajalne, typu Mi-341 lub zamiennie MI-14. Zmiana magnetronu równa się ze zmianą częstotliwości, przestrajana jest heterodyna na triodzie dyskowej typu GS-13 lub W4B, na odpowiednie częstotliwości oznaczone literami. W Zofii IV napęd anteny realizowany był hydraulicznie a w Zofii VI elektrycznie.
Niemiecka Bundeswehra przyjęła to urządzenie, jako rozwiązanie przejściowe dla nowych landów do roku 1998. Pomimo ogromnych trudności z pozyskiwaniem części zamiennych, wysokościomierz PRW-13 miał opinię sprzętu niezawodnego i solidnego.
Szczególną cechą tej konstrukcji jest antena kompensacji listków bocznych, którą (ze względu na mniejszy rozmiar niż anteny właściwej) nazywano „Baby-Antenne”- była to antena mocowana na stałe, zaś w urządzeniu Zofia IV wahliwa. PRW-13 (Zofia VI) składała się ze sprawdzonych podzespołów lampowych w kombinacji z podzespołami na tranzystorach, jak i podzespołami zawierającymi układy scalone które wykorzystywane były w układach układy TES ,w Zofii IV układy te zbudowane były na lampach pamięciowych typu ŁN-12.

</doc>
<doc id="2694839" url="https://pl.wikipedia.org/wiki?curid=2694839" title="Afalia">
Afalia

Afalia (z gr. "a" – zaprzeczenie, brak, "phallus" – penis) – wada genetyczna charakteryzująca się brakiem męskich narządów kopulacyjnych u części osobników z populacji. Sposób dziedziczenia pozostaje słabo poznany. 
Afalia jest jedną z form tzw. "Dumpton syndrome" opisanego przez P.E. Gibbsa w 1993 roku. Została stwierdzona u wielu ślimaków obupłciowych, m.in. u poczwarówkowatych (Vertiginidae), ślimaczkowatych (Valloniidae), "Carychium" i u pomrowika małego ("Deroceras laeve").

</doc>
<doc id="2694841" url="https://pl.wikipedia.org/wiki?curid=2694841" title="Krykiet na Igrzyskach Pacyfiku 2007">
Krykiet na Igrzyskach Pacyfiku 2007

Wyniki turnieju w krykiecie na Igrzyskach Pacyfiku w Apii.

</doc>
<doc id="2694846" url="https://pl.wikipedia.org/wiki?curid=2694846" title="AFOR">
AFOR

AFOR ("NATO's Albanian Force") – misja pomocy humanitarnej dla uchodźców z Kosowa w Albanii, podczas kryzysu w Kosowie w 1999 roku.
Siły AFOR dowodzone były przez generała Johna Reitha. Sformowane dla potrzeb Allied Harbour siły AFOR liczyły 8000 żołnierzy. Zespół zadaniowy AFOR tworzyły wysoko mobilne lekkie siły wojsk lądowych, których znaczą część stanowiły wojska inżynieryjne i wojskowe służby medyczne. W AFOR zaangażowanych było 16 państw NATO oraz 5 państw współdziałających z Sojuszem w ramach programu Partnerstwa dla Pokoju, w tym Polska. Kluczowymi zadaniami tych sił były budowa obozów namiotowych, dystrybucja zaopatrzenia dla uchodźców i wygnańców oraz zapewnienie bezpieczeństwa obozów. Operacje AFOR były na etapie planowania koordynowane z działalnością UNHCR.
Dla zorganizowania tej pomocy niezbędna była współpraca z rządem albańskim, który 11 kwietnia oddał do dyspozycji Sojuszu przestrzeń powietrzną Albanii, porty morskie i lotnicze oraz inną infrastrukturę wojskową, która jednak nie była przygotowana do obsługi tak intensywnego ruchu, zwłaszcza lotniczego. Niezbędna wobec tego okazała się instalacja natowskich urządzeń naprowadzania i kontroli ruchu lotniczego, tak aby możliwy był intensywny ruch samolotów transportowych z niezbędnym dla Allied Harbour zaopatrzeniem.
Polscy żołnierze w siłach AFOR.
W ramach Wielonarodowych Sił NATO (AFOR) wydzielony został polski kontyngent, którego tworzyło 140 żołnierzy z 21 Brygady Strzelców Podhalańskich z Rzeszowa oraz personel w dowództwie misji. Podstawowym zadaniem polskiej jednostki była ochrona kwatery głównej Sił NATO w Albanii oraz ochrona konwojów z pomocą humanitarną.

</doc>
<doc id="2694852" url="https://pl.wikipedia.org/wiki?curid=2694852" title="Mitja Zastrow">
Mitja Zastrow

 
Mitja Kolia Zastrow (ur. 7 marca 1977 w Mettmann w Niemczech) – holenderski pływak, specjalizujący się głównie w stylu dowolnym. Do 2003 roku reprezentował niemieckie barwy, lecz po konflikcie z Niemiecką Federacją Pływacką, zmienił obywatelstwo. Od 2004 roku reprezentuje Holandię na imprezach rangi mistrzowskiej.
W barwach Niemiec brązowy medalista mistrzostw świata na krótkim basenie z Aten w sztafecie 4 x 100 m stylem dowolnym.
W barwach Holandii srebrny medalista mistrzostw świata na krótkim basenie oraz brązowy medalista mistrzostw Europy z 2008 roku w sztafecie 4 x 100 m stylem dowolnym. 3-krotny medalista mistrzostw Europy na krótkim basenie.
Srebrny medalista Igrzysk Olimpijskich z Aten w sztafecie 4 x 100 m stylem dowolnym wraz z Pieterem van den Hoogenbandem, Johanem Kenkhuisem i Klaasem-Erikiem Zweringiem. Uczestnik kolejnych Igrzysk z Pekinu (10. miejsce w sztafecie 4 x 100 m stylem dowolnym i 38. miejsce na 100 m stylem dowolnym).

</doc>
<doc id="2694853" url="https://pl.wikipedia.org/wiki?curid=2694853" title="Olbrzym z jeziora">
Olbrzym z jeziora

Olbrzym z jeziora (ang. "Mee-Shee: The Water Giant") – brytyjsko-niemiecki film przygodowy z 2005 roku w reżyserii Johna Hendersona.
Opis fabuły.
Dziesięcioletni Mac jedzie do Kanady ze swoim ojcem. Chłopiec poznaje legendę o bestii mieszkającej w pobliskim jeziorze. Razem ze swoją rówieśniczką, Pawnee, chce zapolować na gigantycznego potwora. Niebawem dzieci przekonują się, że rzekomo groźne monstrum to sympatyczny i uczynny stwór Mee-Shee. Szybko się z nim zaprzyjaźniają.

</doc>
<doc id="2694856" url="https://pl.wikipedia.org/wiki?curid=2694856" title="Rhodnius">
Rhodnius

Rhodnius – rodzaj owadów z podrzędu pluskwiaków różnoskrzydłych należący do rodziny zajadkowatych.
Należą tutaj następujące gatunki:

</doc>
<doc id="2694858" url="https://pl.wikipedia.org/wiki?curid=2694858" title="RTON Błeszno Częstochowa">
RTON Błeszno Częstochowa



</doc>
<doc id="2694861" url="https://pl.wikipedia.org/wiki?curid=2694861" title="Squash na Igrzyskach Pacyfiku 2007">
Squash na Igrzyskach Pacyfiku 2007

Squash na Igrzyskach Pacyfiku 2007, odbył się w 2007 roku w stolicy Samoa, Apii. Poniżej znajdują się tabele z wynikami.

</doc>
<doc id="2694867" url="https://pl.wikipedia.org/wiki?curid=2694867" title="Bas van Velthoven">
Bas van Velthoven

Bas van Velthoven (ur. 26 lutego 1985 w Hazerswoude-Rijndijk) – holenderski pływak, specjalizujący się głównie w stylu dowolnym.
Wicemistrz świata na krótkim basenie z Manchesteru w sztafecie 4 x 100 m stylem dowolnym. Brązowy medalista mistrzostw Europy z Eindhoven w sztafecie 4 x 100 m stylem dowolnym oraz mistrzostw Europy na krótkim basenie z Helsinek w sztafecie 4 × 50 m stylem dowolnym.
Uczestnik Igrzysk Olimpijskich z Pekinu (10. miejsce w sztafecie 4 x 100 m stylem dowolnym).

</doc>
<doc id="2694869" url="https://pl.wikipedia.org/wiki?curid=2694869" title="Calathodes">
Calathodes

Calathodes – rodzaj roślin należący do rodziny jaskrowatych. Obejmuje cztery gatunki występujące w Chinach, Bhutanie i Sikkimie.
Morfologia.
Byliny, zwykle nagie. Liści jest 1-3 odziomkowych i 4-6 łodygowych. Blaszkę mają pojedynczą o nerwacji dłoniastej i kształcie mniej lub bardziej pięciokątnym. Kwiat pojedynczy, szczytowy, podczas kwitnienia z płasko rozpostartym, krótkotrwałym okwiatem. Zewnętrzny okółek składa się z 5 barwnych listków w kolorze żółtym, białym lub zielonkawobiałym. Wewnętrznego okółka okwiatu brak. Pręciki liczne, nagie, z cienkimi nitkami i owalnymi główkami. Słupków jest od 7 do 60. Owocami są liczne mieszki zawierające po 8-10 nasion.
Systematyka.
Rodzaj z plemienia "Caltheae" (siostrzany dla rodzaju knieć "Caltha") z podrodziny "Ranunculoideae" w obrębie rodziny jaskrowatych ("Ranunculaceae") z rzędu jaskrowców ("Ranunculales"), należących do kladu dwuliściennych właściwych (eudicots).

</doc>
<doc id="2694874" url="https://pl.wikipedia.org/wiki?curid=2694874" title="Agnieszka Sadlakowska">
Agnieszka Sadlakowska

Agnieszka Sadlakowska (ur. w Warszawie) – polska prozaiczka i poetka.
Ukończyła filologię polską na Wydziale Polonistyki Uniwersytetu Warszawskiego na podstawie pracy magisterskiej „Doświadczenia Krystyny Miłobędzkiej w teatrze dziecięcym”, za którą otrzymała w 1984 r. III nagrodę w Ogólnopolskim Konkursie Naukowym na prace magisterskie i artykuły naukowe.
Debiutowała w 1984 roku jako poetka w piśmie „Radar” i jako recenzent teatralny w miesięczniku „Scena” .
Pracowała w warszawskim Teatrze na Targówku, gdzie prowadziła Dziecięcy Klub Miłośników Teatru w latach 1984-85. Następnie pracowała w Teatrze Żydowskim, w dziale literackim. Publikowała recenzje teatralne i wywiady w „Scenie”, Odrze”, „Radarze”, kwartalniku „Teatr Lalek”.
Jest autorką tekstów piosenek, debiutowała utworem pt. „W nocnym klubie” napisanym dla Andrzeja Zauchy, do muzyki Tadeusza Klimondy. Od 1987 roku jest członkiem warszawskiego oddziału ZAKR (jako literat).
Od 1978 roku była działaczką opozycji demokratycznej. W 1986 roku, po rewizji w mieszkaniu, przesłuchaniu i areszcie, dostała karę ośmiu miesięcy więzienia w zawieszeniu na pięć lat, za posiadanie nielegalnych wydawnictw i książek bez debitu komunikacyjnego.
W latach 1986-88 pisała cotygodniowe felietony i robiła wywiady z aktorami dla „Agencji Dziennikarzy Omnipress”, którą stworzyli w stanie wojennym dziennikarze usunięci z pracy.
Pisze i publikuje opowiadania, wiersze, reportaże i recenzje również w pismach polonijnych: „B1 [Bundestrasse]”, kwartalniku „PNKV”, kwartalniku „Scena Polska”, naszapolonia.com, polonia.nl.
W 2009 roku, w V Konkursie Literackim im. Marka Hłaski dostała wyróżnienie za opowiadanie pt. "Za horyzontem myśli".

</doc>
<doc id="2694876" url="https://pl.wikipedia.org/wiki?curid=2694876" title="Stanisław Kłodziński (lekarz)">
Stanisław Kłodziński (lekarz)

Stanisław Kłodziński (ur. 1918 w Krakowie, zm. 1990) – polski lekarz-pulmonolog, działacz społeczny, dokumentalista, więzień niemieckich obozów koncentracyjnych w Auschwitz-Birkenau i Mauthausen-Gusen, świadek w procesach hitlerowskich oprawców wojennych, orędownik głoszenia prawdy o czasach nazizmu i polsko-niemieckiego pojednania, jeden z inicjatorów opracowania Zeszytów Oświęcimskich. 
Życiorys.
Urodził się w roku odzyskania niepodległości Polski w krakowskiej rodzinie herbu Łada. Przed wybuchem II wojny światowej był studentem medycyny Uniwersytetu Jagiellońskiego. Uczestniczył w wojnie obronnej 1939 roku w wojskowej służbie medycznej. W czasie okupacji niemieckiej pracował w legalnych strukturach Rady Głównej Opiekuńczej – w sekcji pomocy więźniom "Patronat". Pomagał uwięzionym w więzieniu na Montelupich oraz ich rodzinom – starał się o żywność i lekarstwa. Został aresztowany w 1941 r. – po przechwyceniu przez Niemców adresowanego do niego grypsu więźnia – i uwięziony w KL Auschwitz-Birkenau. Jako więzień nr 20019 był medykiem w bloku 20. Uczestniczył w obozowym ruchu oporu, w czym pomagała znajomość języka niemieckiego. Zapewniał m.in. schronienie więźniów w bloku zakaźnym – jednym z tak chronionych był późniejszy premier PRL Józef Cyrankiewicz. Przygotowywał innym więźniom ucieczki, m.in. organizując pomoc medyczną i żywność. Pod koniec wojny (1945 r.) został przewieziony do Mauthausen-Gusen. 
Po zakończeniu wojny ukończył w Krakowie studia medyczne i uzyskał doktorat. Nadal pomagał ofiarom niemieckich, hitlerowskich obozów, m.in. organizując wyjazdy lecznicze do sanatoriów w kraju i zagranicą. Był świadkiem w procesach norymberskich. 
Zabiegał o wyjaśnienie i upowszechnienie prawdy o czasach wojny oraz o polsko-niemieckie pojednanie. Był jednym z inicjatorów opracowania antologii „Zeszyty Oświęcimskie”. Spotykał się w Oświęcimiu z młodzieżą niemiecką, organizującą Akcje „Znak Pojednania” i „Znak Pokuty”. Jeden z uczestników tych akcji, później autor niemieckich odpowiedników Zeszytów – Jochen August – w pracy „Birkenau – wyzwanie po 60 latach. Zadanie przekazywania pamięci” napisał: 
Publikacje.
Stanisław Kłodziński jest autorem licznych artykułów na temat chorób i leczenia w obozach koncentracyjnych, zbrodniczych doświadczeń farmakologicznych na więźniach i innych, np.:
Był współautorem artykułów m.in.na temat:
Opinie.
Jochen August – autor wielu opracowań na temat nazistowskich obozów koncentracyjnych, wydawanych w Niemczech (we współpracy z Muzeum Pamięci w Oświęcimiu) – w artykule o konieczności dokumentowania poobozowych problemów, takich jak syndrom KZ, podkreślił rolę obozowych lekarzy:
Anna Początek, autorka rozprawy doktorskiej i książki popularnonaukowej nt. Stanisława Kłodzińskiego napisała m.in.:

</doc>
<doc id="2694879" url="https://pl.wikipedia.org/wiki?curid=2694879" title="Carychium">
Carychium

Carychium – rodzaj ślimaków płucodysznych z rodziny Carychiidae, klasyfikowanej też w randze podrodziny Carychiinae w obrębie rodziny Ellobiidae. W języku polskim gatunki z tego rodzaju określane są zwyczajową nazwą białek. Zamieszkują państwo holarktyczne. W Polsce występują 2 z nich: gatunek typowy rodzaju – białek malutki ("Carychium minimum") – oraz białek wysmukły ("Carychium tridentatum").
Muszla jajowato-wrzecionowata o wymiarach do około 2 mm. U żywych osobników jest bezbarwna i przejrzysta. Krótko po śmierci ślimaka staje się matowa i biała. Brzeg jej otworu ma zgrubiałą wargę, zęby oraz spiralny fałd wokół wrzeciona. Brak wieczka. Czułki są krótkie, stożkowate. Na ich nasadzie położone są czarne oczy ślimaka.
U gatunków z tego rodzaju występuje afalia.
Klasyfikacja.
Do rodzaju "Carychium" zaliczono następujące gatunki:

</doc>
<doc id="2694884" url="https://pl.wikipedia.org/wiki?curid=2694884" title="Roland Gwynne">
Roland Gwynne

Roland Gwynne (ur. 16 maja 1882 – zm. 15 listopada 1971) – brytyjski burmistrz miasta Eastbourne od 1928 do 1931 roku oraz brat Ruperta Gwynne, członka parlamentu dla Eastbourne (od 1910 do 1924 roku).
Gwynne był bliskim przyjacielem, pacjentem i prawdopodobnie kochankiem Johna Bodkina Adamsa (lekarz podejrzewany o zabicie 163 pacjentów z pomocą trucizny). Kiedy Gwynne zmarł 15 października 1971 roku, Adams podpisał jego akt zgonu.
Dzieciństwo.
Ojciec Gwynne'a zbił fortunę w biznesie inżynieryjnym w XIX wieku i z tych dochodów wykupił parę posiadłości w Susseksie. Matka Gwynne'a, May, miała 41 lat kiedy się urodził. Był ostatnim z dziewięciorga dzieci (dwójka z nich zmarła). Do wieku 13 lat ubierany był przez matkę jak dziewczynka w sukienki, kokardki, naszyjniki, z lokami na głowie. Zanim został posłany do Trinity Hall na Uniwersytecie Cambridge, uczył się prywatnie.
Znana klawesynistka Violet Gordon-Woodhouse to jedna z jego sióstr. Rupert, jeden z braci, był członkiem Parlamentu dla Eastbourne od 1910 do 1924; jego córka, Elizabeth David, była sławną pisarką kulinarną.
Kariera.
Po ukończeniu studiów pełnił w sądzie honorowy urząd – Judge's Marshall. 2 kwietnia 1904 roku został podporucznikiem w Sussex Yeomanry a potem 1 kwietnia 1908 roku – porucznikiem. W 1904 Gwynne pomagał Viscountowi Turnourowi w jego pierwszej kampanii wyborczej w okręgu Horsham, gdzie Turour pozostał przez następne 47 lat. W 1910 roku Gwynne odebrał praktyki w Inner Temple (Londyńskim college'u prawnym). Podczas stażu uczył się o sprawach rozwodowych.
Kiedy Gwynne miał 32 lata wybuchła I wojna światowa. "Przyjaciel rodziny" wysłał mu białe pióro, symbol tchórzostwa. We wrześniu 1916 Gwynne rozpoczął czynną służbę, w 1917 we Flandrii otrzymał Order Wybitnej Służby i ku wielkiemu zaskoczeniu rodziny, wstąpił do królewskiego pułku. Był postrzelony dwa razy, co spowodowało, że kulał do końca życia.
8 kwietnia 1921 został mianowany zastępcą porucznika w Susseksie. W 1922 zmarła jego matka, pozostawiając większość majątku Gwynne'owi z powodu rodzinnych nieporozumień. W tym samym roku Gwynne kandydował do Partii Konserwatywnej miasta Lewes, East Sussex, ale wycofał się, kiedy jego brat, Neville, zasugerował komisji, że Gwynne jest homoseksualistą (w tamtym czasie Noel Pemberton Billing prowadził "polowanie" na homoseksualistów). Tego samego roku do Eastbourne przyjechał John Bodkin Adams.
W 1924 zmarł Rupert, zaraz po tym jak został wybrany na ponowną kadencję w parlamencie. Gwynne odziedziczył jego posiadłość, będąc ustatkowanym Wyższym Szeryfem Susseksu w latach 1926 – 1927, a potem burmistrzem Eastbourne w 1928Będąc burmistrzem, w 1929 kupił 4,000 akrów ziemi otaczającej Beachy Head, aby zapobiec rozbudowie, ta inwestycja kosztowała miasto 100,000 funtów.
Jego kadencja jako burmistrz skończyła się w 1931, a 9 listopada tego samego roku nadano mu, jako ósmej osobie w historii, tytuł Honorary Freeman of Eastbourne za jego zasługi dla gminy. Pozostał w lokalnej polityce jako przewodniczący East Sussex Country Council od 1937 do 1940 roku.
Gwynne miał ciągłe kłopoty finansowe, spowodowane z jednej strony ekstrawaganckim stylem życia (znany był z organizowania hucznych przyjęć w Folkington Manor, w których uczestniczyli, między innymi, Freeman Freeman-Thomas i pisarz Rudyard Kipling), a z drugiej strony jego życiem erotycznym, które czyniło go ofiarą szyderstw. Poza tym, jego kamerdyner, Wilde, był uważany za jedną z tych osób, które wyłudzały od Gwynne'a pieniądze. Po śmierci Gwynne'a pośród jego papierów znaleziono wiele listów miłosnych od różnych lokalnych dżokejów.
Podczas II wojny światowej Gwynne popadł w alkoholizm.
W 1947, obarczony długami, zmuszony był do wynajęcia Folkington i przeniesienia się do mniejszego Wootton Manor.
Sprawa Adamsa.
Gwynne nigdy się nie ożenił, był za to bliskim przyjacielem Johna Bodkina Adamsa, lekarza prowadzącego praktyki, z którym wyjeżdżał na częste strzeleckie wakacje do Szkocji i Irlandii. Ponadto, Gwynne odwiedzał Adamsa każdego dnia o 9 rano. Historyczka Pamela Cullen podejrzewa, że byli oni kochankami.
W 1956 Adams, podejrzany o zabójstwo dwóch swoich pacjentów, został aresztowany. Gwynne był przewodniczącym Magistratu w Lewes, East Sussex, i musiał się wycofać z powodu konfliktu interesów. Podczas procesu, Gwynne był widziany z Lord Chief Justice (głównym sędzią), Raynerem Goddardem, oraz z byłym pełnomocnikiem generalnym, Hartleyem Shawcrossem, w hotelu w mieście Lewes. Goddard w tym czasie wyznaczył już sędziego dla sprawy Adamsa, miał nim być Patrick Devlin. Następnie, podczas procesu, kiedy ława przysięgłych dyskutowała na temat werdyktu w sprawie pierwszego morderstwa, Goddard zadzwonił do Devlina, aby go namawiać do zwolnienia Adamsa za kaucją do czasu procesu w sprawie kolejnego morderstwa. Devlin był zaskoczony, ponieważ nigdy wcześniej w historii brytyjskiego sądownictwa osoba oskarżona o zabójstwo nie została zwolniona za opłatą kaucji. Po ich spotkaniu w hotelu Gwynne, jadąc do domu, rozbił samochód. Nie był pod wpływem alkoholu.
Miesiąc po sprawie Adamsa, 10 maja 1957 roku, Goddard rozpatrywał sprawę niezastosowania się do nakazań sądu. Oskarżonymi byli magazyn Newsweek oraz sklep WH Smith, które to 1 kwietnia, podczas procesu Adamsa, odpowiednio opublikowali i rozpowszechnili materiały silnie obarczające lekarza. W gazecie zamieszczone były dane głoszące, że liczba ofiar Adamsa sięgała nawet czterystu. Obydwie firmy ukarano grzywną w wysokości pięćdziesięciu funtów.
12 lutego 1957 roku, tuż przed rozpoczęciem procesu Adamsa, Gwynne'owi nadano tytuł rycerza. Adams był ostatecznie uniewinniony z jednego zarzutu, a drugi został kontrowersyjnie wycofany. Gwynne oziębił swoją relację z Adamsem i nawet podczas dochodzenia wyznał policji, że Adams chciał być pochowany w trumnie wysadzonej ołowiem. Ta niecodzienna procedura była zwykle stosowana, aby uchronić powierzchnię wód gruntowych przed zanieczyszczeniem, lub w celu zachowania dowodów, gdyby potrzebna była ekshumacja.
Podczas dochodzenia w sprawie Adamsa, pewien dziennikarz napisał o pociągu seksualnym Adamsa wobec członka lokalnej policji i sędziego. Cullen twierdzi, że rzekomym sędzią był Gwynne. Mimo tego, że homoseksualizm był wówczas prawnie zabroniony, policja nie wszczęła dalszego postępowania.
Ostatnie lata.
W 1963 Gwynne popadł w depresję i doznał udaru mózgu. Od tamtej pory pozostawał pod opieką oddziału Sądu Ochrony, co uniemożliwiło mu kontrolowanie własnych posiadłości i pieniędzy.
Gwynne zmarł 15 listopada 1971, w domu opieki, w wieku 89 lat. Akt zgonu został podpisany przez Adamsa. W testamencie Gwynne pozostawił swój majątek, wart około 1,7 miliona funtów, przyjacielowi Sir Dingwallowi Batesonowi.

</doc>
<doc id="2694887" url="https://pl.wikipedia.org/wiki?curid=2694887" title="Hrabstwo Bell (Kentucky)">
Hrabstwo Bell (Kentucky)

Hrabstwo Bell (ang. "Bell County") – hrabstwo w stanie Kentucky w Stanach Zjednoczonych. Obszar całkowity hrabstwa obejmuje powierzchnię 361,35 mil² (935,89 km²). Według spisu United States Census Bureau w roku 2010 miało 28 691 mieszkańców.
Hrabstwo powstało w 1867 roku. 
Na jego terenie znajdują się Miejscowości: Middlesborough oraz Pineville.

</doc>
<doc id="2694888" url="https://pl.wikipedia.org/wiki?curid=2694888" title="Hrabstwo Boone (Kentucky)">
Hrabstwo Boone (Kentucky)

Hrabstwo Boone (ang. "Boone County") – hrabstwo w stanie Kentucky w Stanach Zjednoczonych. Obszar całkowity hrabstwa obejmuje powierzchnię 256,96 mil² (665,52 km²). Według spisu United States Census Bureau w roku 2010 miało 118 811 mieszkańców.
Hrabstwo powstało w 1799 roku. 
Na jego terenie znajdują się:

</doc>
<doc id="2694889" url="https://pl.wikipedia.org/wiki?curid=2694889" title="Hrabstwo Boyd (Kentucky)">
Hrabstwo Boyd (Kentucky)

Boyd – hrabstwo w stanie Kentucky w USA. Siedzibą hrabstwa jest Catlettsburg.
Hrabstwo Boyd zostało ustanowione w 1860 roku.

</doc>
<doc id="2694890" url="https://pl.wikipedia.org/wiki?curid=2694890" title="Hrabstwo Boyle">
Hrabstwo Boyle

Boyle – hrabstwo w stanie Kentucky w USA. Siedzibą hrabstwa jest Danville.
Hrabstwo Boyle zostało ustanowione w 1842 roku.

</doc>
<doc id="2694891" url="https://pl.wikipedia.org/wiki?curid=2694891" title="Hrabstwo Bracken">
Hrabstwo Bracken

Bracken – hrabstwo w stanie Kentucky w USA. Siedzibą hrabstwa jest Brooksville.
Hrabstwo Bracken zostało ustanowione w 1796 roku.

</doc>
<doc id="2694892" url="https://pl.wikipedia.org/wiki?curid=2694892" title="Hrabstwo Breathitt">
Hrabstwo Breathitt

Breathitt – hrabstwo w Stanach Zjednoczonych, w stanie Kentucky. Siedzibą władz hrabstwa jest Jackson.
Hrabstwo Breathitt zostało ustanowione w 1839 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2694893" url="https://pl.wikipedia.org/wiki?curid=2694893" title="Hrabstwo Breckinridge">
Hrabstwo Breckinridge

Breckinridge – hrabstwo w stanie Kentucky w USA. Siedzibą hrabstwa jest Hardinsburg.
Hrabstwo Breckinridge zostało ustanowione w 1799 roku.

</doc>
<doc id="2694898" url="https://pl.wikipedia.org/wiki?curid=2694898" title="Hrabstwo Bullitt">
Hrabstwo Bullitt

Bullitt – hrabstwo w stanie Kentucky w USA. Siedzibą hrabstwa jest Shepherdsville.
Hrabstwo Bullitt zostało ustanowione w 1796 roku.

</doc>
<doc id="2694900" url="https://pl.wikipedia.org/wiki?curid=2694900" title="Granica uzbecko-turkmeńska">
Granica uzbecko-turkmeńska



</doc>
<doc id="2694902" url="https://pl.wikipedia.org/wiki?curid=2694902" title="Hrabstwo Caldwell (Kentucky)">
Hrabstwo Caldwell (Kentucky)

Caldwell – hrabstwo w stanie Kentucky w USA. Siedzibą hrabstwa jest Princeton. Zostało ono ustanowione w 1809 roku.

</doc>
<doc id="2694903" url="https://pl.wikipedia.org/wiki?curid=2694903" title="Hrabstwo Campbell (Kentucky)">
Hrabstwo Campbell (Kentucky)

Campbell – hrabstwo w stanie Kentucky w USA. Siedzibą hrabstwa jest Alexandria.
Hrabstwo Campbell zostało ustanowione w 1794 roku.

</doc>
<doc id="2694904" url="https://pl.wikipedia.org/wiki?curid=2694904" title="Hrabstwo Carlisle">
Hrabstwo Carlisle

Carlisle – hrabstwo położone w Stanach Zjednoczonych, w stanie Kentucky. Siedzibą hrabstwa jest Bardwell.
Hrabstwo Carlisle zostało ustanowione w 1886 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2694905" url="https://pl.wikipedia.org/wiki?curid=2694905" title="Hrabstwo Carroll (Kentucky)">
Hrabstwo Carroll (Kentucky)

Carroll – hrabstwo w stanie Kentucky w USA. Siedzibą hrabstwa jest Carrollton.
Hrabstwo Carroll zostało ustanowione w 1838 roku.

</doc>
<doc id="2694906" url="https://pl.wikipedia.org/wiki?curid=2694906" title="Hrabstwo Calloway">
Hrabstwo Calloway

Calloway – hrabstwo w stanie Kentucky w USA. Siedzibą hrabstwa jest Murray.
Hrabstwo Calloway zostało ustanowione w 1822 roku.

</doc>
<doc id="2694907" url="https://pl.wikipedia.org/wiki?curid=2694907" title="33WE">
33WE



</doc>
<doc id="2694909" url="https://pl.wikipedia.org/wiki?curid=2694909" title="Franz Kamphaus">
Franz Kamphaus

Franz Kamphaus (ur. 2 lutego 1932 w Lüdinghausen) – niemiecki duchowny rzymskokatolicki, w latach 1982-2007 biskup diecezjalny Limburga. 
Życiorys.
Święcenia kapłańskie przyjął 21 lutego 1959 w diecezji Münster, udzielił ich mu ówczesny ordynariusz tej diecezji Michael Keller. 3 maja 1982 papież Jan Paweł II mianował go biskupiem Limburga. Sakry udzielił mu 13 czerwca 1982 kardynał Joseph Höffner, arcybiskup metropolita Kolonii. 2 lutego 2007 osiągnął biskupi wiek emerytalny (75 lat) i tego samego dnia zrezygnował ze stanowiska. Od tego czasu pozostaje jednym z biskupów seniorów diecezji. 

</doc>
<doc id="2694910" url="https://pl.wikipedia.org/wiki?curid=2694910" title="Madison (serial telewizyjny)">
Madison (serial telewizyjny)

Madison (1993-1998) – amerykańsko-kanadyjski serial młodzieżowy wyprodukowany przez Forefront Entertainment Group.
Emisja.
Światowa premiera serialu miała miejsce 21 września 1993 r. na kanale Global Television Network. Ostatni odcinek został wyemitowany w 1998 r. W Polsce serial nadawany był dawniej, na nieistniejącym obecnie kanale Wizja Jeden.

</doc>
<doc id="2694917" url="https://pl.wikipedia.org/wiki?curid=2694917" title="Mauzoleum Abrahama Lincolna">
Mauzoleum Abrahama Lincolna

Mauzoleum Lincolna (ang. "Lincoln Memorial") – pomnik upamiętniający szesnastego prezydenta Stanów Zjednoczonych – Abrahama Lincolna. Znajduje się w parku National Mall w Waszyngtonie. Jest to budynek przypominający wyglądem klasyczną grecką świątynię, zbudowany na planie prostokąta, otoczony kolumnami doryckimi. We wnętrzu znajduje się posąg Lincolna.
Wygląd.
Zewnętrzna część.
Zewnętrzna część budowli, z wyjątkiem płaskiego dachu, odzwierciedla klasyczną grecką świątynię, wykonaną z marmuru. Konstrukcja ma wymiary 57,8 m na 36,1 m i 30 m wysokości. Jest on otoczony perystylem – 38 żłobkowanymi kolumnami doryckimi z białego marmuru Yule z Kolorado. Dwie z nich stoją przy wejściu, a pozostałych 36 symbolizuje 36 stanów tworzących Unię w momencie śmierci Lincolna. Kolumny mają 13 metrów wysokości i średnicę podstawy 2,3 m. Każda kolumna jest zbudowana z 12 bębnów. Kolumny, jak i ściany zewnętrznych elewacji, są nachylone lekko do wnętrza budynku. Kolumnada ma 57 m długości 36 m szerokości. 
Nad kolumnadą, wpisane są na fryzie nazwy 50 stanów i daty ich przystąpienia do Unii. Ich nazwy są oddzielone podwójnymi płaskorzeźbami medalionowymi. Gzyms składa się z rzeźbionych głów lwów powtarzających się regularnie oraz zdobień wzdłuż górnej krawędzi. Na górze fryzu wyrzeźbiono 48 festonów z nazwami 48 stanów składających się na USA w 1922 r., tj. podczas odsłonięcia pomnika. Nieco wyżej znajduje się girlanda z liści palmowych, zdobiona wstęgą podtrzymywaną przez skrzydła orłów. Wszystkie ozdoby wykonał Ernest C. Bairstow.
Pomnik jest osadzony na prostokątnym granicie o wymiarach 57 na 78 m, poniżej którego jest wybudowana ściana oporowa o wysokości 4,3 m.
Wnętrze.
Wnętrze budowli składa się z trzech komór oddzielonych przez dwa rzędy kolumn jońskich. Kolumny te, cztery w każdym rzędzie, mają 15 m wysokości i 1,7 m średnicy u podstawy. Na północ i południe komory boczne zawierają wyryte inskrypcje z drugiej przemowy inauguracyjnej Lincolna i przemowy gettysburskiej.
Posąg Lincolna.
We wnętrzu o wysokości 28 m znajduje się posąg Abrahama Lincolna dłuta Daniela Chestera Frencha. Ma on 5,8 m wysokości i tyle samo szerokości. Przedstawia on zadumanego prezydenta siedzącego w masywnym fotelu. Wykonano go z 28 kawałków marmuru pochodzącego z Georgii, tak doskonale dopasowanych, że miejsca ich łączenia są niewidoczne, przez co posąg wygląda jakby był wykonany z jednolitej bryły. Z tyłu nad głową Lincolna wyryta jest na ścianie inskrypcja „W tej świątyni tak jak w sercach ludzi, dla których ocalił Unię, pamięć o Abrahamie Lincolnie zawsze będzie święta”. Na ścianach widnieją również słowa z jego dwóch wystąpień: przemowy gettysburskiej z 1863 r. i przemówienia z drugiej inauguracji prezydenckiej z 1865 roku. Oprócz posągu i napisów w budowli znajdują się również malowidła ścienne Jules’a Guerina, obrazujące pojednanie Północy z Południem oraz wyzwolenie niewolników.
Historia.
Propozycje upamiętnienia w Waszyngtonie Abrahama Lincolna pojawiły się już w dwa lata po jego śmierci w 1865, jednakże rozpoczęcie budowy pomnika nastąpiło dopiero w 1915 roku, zaś uroczyste otwarcie 30 maja 1922. Zaprojektowanie pomnika powierzono Henry’emu Baconowi. Grób Lincolna, będący jednocześnie pomnikiem i grobem jego żony – Mary Todd Lincoln oraz dwóch synów znajduje się na cmentarzu Oak Ridge Cemetery w Springfield, w Illinois.
Znaczenie w kulturze.
Budowla jest jednym z symboli Waszyngtonu. Latem 1963 zakończył się pod nim marsz na Waszyngton i to w tym miejscu Martin Luther King wygłosił słynne przemówienie znane później pod tytułem „Mam marzenie” ("I Have a Dream"). W jego pobliżu znajdują się inne pomniki, w tym Vietnam Veterans Memorial, czczący pamięć żołnierzy amerykańskich poległych podczas wojny w Wietnamie, a także Pomnik Weteranów Wojny w Korei.
Mauzoleum Lincolna znajduje się na odwrocie współczesnego banknotu 5 dolarowego (na jego przedniej stronie umieszczony jest portret samego Lincolna).
Współcześnie.
Nocą pomnik jest oświetlony, zaś 12 lutego, w urodziny Lincolna, składa się pod nim wieńce. Dla zwiedzających oprowadzanych przez przewodnika udostępnia się również znajdujące się głęboko pod nim jaskinie ze stalaktytami i stalagmitami.

</doc>
<doc id="2694919" url="https://pl.wikipedia.org/wiki?curid=2694919" title="Adalram">
Adalram

Adalram (zm. w 836) – prałat działający w Bawarii na początku IX wieku. Około 819 roku został archidiakonem salzburskiej diecezji. Po śmierci Arno z Salzburga objął arcybiskupstwo w Salzburgu. W 824 zgodnie z żądaniem cesarza Ludwika I Pobożnego otrzymał paliusz od papieża Eugeniusza II.
Jako arcybiskup kontynuował ewangelizację Słowian w Górnej Panonii oraz Karantanii. Podczas swojego episkopatu wyświęcił świątynię w Nitrze – pierwszy kościół w księstwie Nitry, uznawany także jako pierwszy kościół na Słowacji. Władca Nitry – Pribina – wcześniej pojął za żonę chrześcijankę z Bawarii, dlatego kościół służył zapewne dworzanom przybyłym wraz z żoną Pribiny. Oprócz tego w Nitrze znajdowała się niewielka kolonia kupców bawarskich. Umarł 4 stycznia 836 roku.
Adalram jest także związany z autorstwem wielu manuskryptów, które znajdują się obecnie w Bawarskiej Bibliotece Miejskiej. Vol. 15817 zawiera kilka prac o św. Augustynie oraz najstarszą dotrwałą do naszych czasów wersją "Żywotów św. Kutberta". Manuskrypt vol. 14098 zawiera "Muspilli", jeden z dwóch zachowanych egzemplarzy staro-wysoko-niemieckich eposów (drugim jest "Pieśń o Hildebrandzie"), napisany na marginesach trzech pustych stron manuskryptu.

</doc>
<doc id="2694920" url="https://pl.wikipedia.org/wiki?curid=2694920" title="Asteropyrum">
Asteropyrum

Asteropyrum – rodzaj roślin należący do rodziny jaskrowatych. Obejmuje dwa gatunki występujące w Chinach, Bhutanie i północnej Mjanmie.
Morfologia.
Byliny z krótkim, włóknistym kłączem. Liście odziomkowe o blaszce dłoniasto podzielonej. Z kłącza wyrasta od 1 do 3 głąbików zakończonych szczytowymi, pojedynczymi, promienistymi kwiatami. Zewnętrzny okółek okwiatu składa się z 5 białych listków w kolorze białym. Wewnętrzny okółek okwiatu składa się z 5-8 żółtych listków o połowę krótszych od zewnętrznych. Pręciki liczne, nieznacznie dłuższe od wewnętrznego okółka, z cienkimi nitkami i owalnymi, żółtymi główkami o długości 1 mm. Słupków jest od 5 do 8, wyprostowanych, z owalną zalążnią i krótką szyjką. Owocami są podłużne mieszki o długości ok. 8 mm zakończone trwałą szyjką.
Systematyka.
Rodzaj z monotypowego plemienia "Asteropyreae" z podrodziny "Ranunculoideae" w obrębie rodziny jaskrowatych ("Ranunculaceae") z rzędu jaskrowców ("Ranunculales"), należących do kladu dwuliściennych właściwych (eudicots).

</doc>
<doc id="2694925" url="https://pl.wikipedia.org/wiki?curid=2694925" title="Andrés Solá Molist">
Andrés Solá Molist



</doc>
<doc id="2694927" url="https://pl.wikipedia.org/wiki?curid=2694927" title="Empidonax flaviventris">
Empidonax flaviventris



</doc>
<doc id="2694929" url="https://pl.wikipedia.org/wiki?curid=2694929" title="Anuak">
Anuak

Anuak – nilotycka grupa etniczna zamieszkująca głównie wzdłuż rzek południowo-wschodniego Sudanu Południowego, jak również Etiopii, zwłaszcza w regionie Gambela. Liczą około 300–350 tys. osób.

</doc>
<doc id="2694931" url="https://pl.wikipedia.org/wiki?curid=2694931" title="Johnny Tapia">
Johnny Tapia

John Lee Tapia (ur. 13 lutego 1967 w Albuquerque, zm. 27 maja 2012 w Albuquerque) – amerykański bokser, były zawodowy mistrz świata w wagach junior koguciej (do 115 funtów), koguciej (do 118 funtów) i piórkowej (do 126 funtów) organizacji WBA, IBF i WBO.
Karierę zawodową rozpoczął 28 marca 1988. Do lipca 1994 stoczył 27 walk, z których wygrał 26 i 1 zremisował. W tym okresie zdobył tytuły USBA i NABF w wadze junior koguciej.
12 października 1994 w Albuquerque stanął do pojedynku o wakujący tytuł mistrza WBO z reprezentantem Salwadoru Henry Martinezem. Zwyciężył przez techniczny nokaut w jedenastej rundzie i został nowym mistrzem świata. Do marca 1997 tytułu skutecznie bronił dziesięciokrotnie. 18 lipca 1997 w Las Vegas doszło do walki unifikacyjnej z mistrzem IBF rodakiem Danny Romero. Zwyciężył jednogłośnie na punkty i zdobył również pas IBF. W obronie podwójnej korony stoczył dwa zwycięskie pojedynki z Portorykańczykiem Andy Agosto (13 grudnia 1997) oraz z byłym mistrzem IBF w wadze muszej Kolumbijczykiem Rodolfo Blanco (13 lutego 1998), następnie przeniósł się do wagi koguciej i tytuł zawakował.
5 grudnia 1998 w Atlantic City zwyciężył niejednogłośną decyzją sędziów Nanę Konadu z Ghany i został mistrzem WBA. Już w pierwszej obronie tytułu, 26 czerwca 1999 w Las Vegas, przegrał jednogłośnie na punkty z rodakiem Paulie Ayalą i utracił pas mistrzowski. Była to jego pierwsza porażka w karierze zawodowej.
Pół roku później otrzymał kolejną szansę walki o tytuł, tym razem federacji WBO. 8 stycznia 2000 w Albuquerque zwyciężył jednogłośnie na punkty Jorge Eliciera Julio z Kolumbii i ponownie został mistrzem świata. 6 maja w obronie pasa pokonał Argentyńczyka Pedro Javiera Torresa, a we wrześniu przeniósł się do wyższej kategorii i tytuł zawakował.
Po ponownej porażce, w rewanżowym pojedynku, z Paulie Ayalą (tytuł WBA nie był w stawce) i trzech zwycięstwach między innymi z byłym mistrzem WBC Cesarem Soto stanął przed kolejną szansą zdobycia tytułu mistrza. O pas IBF w wadze piórkowej zmierzył się z wielokrotnym mistrzem tej kategorii Meksykaninem Manuelem Moliną. Po zaciętym pojedynku zwyciężył decyzją większości i został mistrzem świata w trzeciej kategorii wagowej. Pozbawiony został tytułu we wrześniu tego samego roku, kiedy postanowił zmierzyć się z byłym i przyszłym wielokrotnym mistrzem Meksykaninem Marco Antonio Barrerą. Pojedynek przegrał jednogłośnie na punkty.
Ze zmiennym szczęściem walczył aż do roku 2011, kiedy 4 czerwca w wieku 44 lat pokonał Mauricio Pastranę.

</doc>
<doc id="2694932" url="https://pl.wikipedia.org/wiki?curid=2694932" title="Helleńska Marynarka Wojenna">
Helleńska Marynarka Wojenna



</doc>
<doc id="2694934" url="https://pl.wikipedia.org/wiki?curid=2694934" title="José Sánchez del Río">
José Sánchez del Río



</doc>
<doc id="2694935" url="https://pl.wikipedia.org/wiki?curid=2694935" title="Grecka marynarka wojenna">
Grecka marynarka wojenna



</doc>
<doc id="2694937" url="https://pl.wikipedia.org/wiki?curid=2694937" title="Leonard José">
Leonard José

Leonard José (ur. 21 maja 1886 w Tarragonie, zm. 9 sierpnia 1936 w Traveserres) – hiszpański brat szkolny (FSC) i męczennik chrześcijański, błogosławiony Kościoła katolickiego.
Urodził się w 1886 roku w bardzo religijnej rodzinie. Został zamordowany w czasie wojny domowej w Hiszpanii 9 sierpnia 1936 roku. Był jednym z 64. męczenników z archidiecezji barcelońskiej, którzy ponieśli wówczas śmierć.
Beatyfikował go Benedykt XVI 28 października 2007 roku w grupie 498 męczenników hiszpańskich.
Mszy świętej przewodniczył prefekt Kongregacji Spraw Kanonizacyjnych, portugalski kardynał José Saraiva Martins.
Wspomnienie liturgiczne męczenników wyznaczono na 6 listopada.

</doc>
<doc id="2694938" url="https://pl.wikipedia.org/wiki?curid=2694938" title="HMHS Salta">
HMHS Salta

Salta – statek szpitalny wodowany w 1911 roku. 10 kwietnia 1917 wpadł na minę i zatonął.
Zatonięcie.
10 kwietnia 1917 o godzinie 1143 "Salta" wpadła na minę. Eksplozja uszkodziła kadłub statku. Woda szybko wlewała się do środka, a statek przechylił się na burtę i zatonął.

</doc>
<doc id="2694940" url="https://pl.wikipedia.org/wiki?curid=2694940" title="IFMSA-Poland">
IFMSA-Poland



</doc>
<doc id="2694942" url="https://pl.wikipedia.org/wiki?curid=2694942" title="Jan Marian Włodek">
Jan Marian Włodek

Jan Marian Włodek (ur. 26 stycznia 1924 w Krakowie, zm. 26 maja 2012 tamże) – polski hydrobiolog i ichtiolog, profesor nauk przyrodniczych, pracownik naukowy Polskiej Akademii Nauk, członek Komisji Historii Wojen i Wojskowości Wydziału II Historyczno-Filozoficznego Polskiej Akademii Umiejętności,
wiceprezes oddziału krakowskiego Polskiego Towarzystwa Ziemiańskiego.
Życiorys.
Był synem Jana Włodka agronoma, profesora Uniwersytetu Jagiellońskiego, legionisty oraz dyplomaty i Zofii Götz-Okocimskiej (1890-1981), jego siostrą była historyk filozofii Zofia Włodek.
W czasie okupacji był łącznikiem Armii Krajowej o pseudonimie „Balaton”.
W 1942 zrobił tajną maturę w I Liceum Ogólnokształcące im. Bartłomieja Nowodworskiego w Krakowie i równocześnie maturę w 2-letniej Szkole Handlowej. Od 1943 r. był studentem rolnictwa konspiracyjnego Uniwersytetu Jagiellońskiego, a później absolwentem Wydziału Rolnego UJ (1946), doktorem nauk biologicznych UJ w 1951 (na podstawie pracy "Zastosowanie korelacji i regresji czystej jako metody badawczej gospodarstw rolnych ze szczególnym uwzględnieniem krakowianów", którą napisał po wyrzuceniu z uniwersytetu z „wilczym biletem za działalność w Caritas Academica”, gdy nie udało mu się stałego zatrudnienia i pracował dorywczo jako referendarz statystyczny w placówce podległej miejskiemu wydziałowi zdrowia). Przez pewien czas pracował w Pracowni Rybackiej UJ, a od lipca 1952 w Sekcji Rybackiej Polskiej Akademii Umiejętności. Później, aż do końca kariery naukowej, był zatrudniony – od początku istnienia tej instytucji – w Zakładzie Gospodarki Stawowej PAN (przemianowanym później w Zakład Biologii Stawów PAN, a następnie w Zakład Biologii Wód PAN w Krakowie). W drugiej połowie lat 50. i w latach 60. zajmował się m.in. hodowlą karpi na terenie gospodarstw doświadczalnych na Śląsku Cieszyńskim, wyprowadzając szereg linii (m.in. linię karpi niebieskich). Później, w latach 1970 i 1980 „prowadził dokumentacyjne badania ichtiofaunistyczne w rzekach południowej Polski”. W 1962 na Wyższej Szkole Rolniczej w Krakowie uzyskał stopień doktora habilitowanego na podstawie pracy "Obliczenia mnożników Gaussa dla celów doświadczalnictwa rolniczego". W 1980 został profesorem nadzwyczajnym, w 1988 – profesorem zwyczajnym. Odznaczony został Medalem im. Alfreda Lityńskiego (nr 9) za zasługi dla polskiej hydrobiologii, Krzyżem Kawalerskim Orderu Odrodzenia Polski, Medalem 100-lecia Polskiej Akademii Umiejętności. W 2009 został laureatem nagrody Krakowska Książka Miesiąca za książkę o swoim ojcu, Janie Zdzisławie Włodku, pt "Jan Włodek. Legionista, dyplomata, uczony"
Był jednym z założycieli i wieloletnim (od 1982) przewodniczącym Krakowskiego Oddziału Polskiego Towarzystwa Hydrobiologicznego oraz członkiem honorowym tego towarzystwa, a także przewodniczącym Komisji Nagród im. prof. Mariana Gieysztora. Był też członkiem Komisji Biologicznej przy Oddziale PAN (od 1966), członkiem rad naukowych Zakładu Biologii Wód PAN oraz Zakładu Doświadczalnego Gospodarki Stawowej PAN w Gołyszu.
Przez wiele lat pracował w redakcji „Acta Hydrobiologica”: jako zastępca redaktora naczelnego (od 1970 roku) oraz redaktor naczelny (lata 1990–1994).
Był też aktywnym działaczem m.in. Polskiego Towarzystwa Ziemiańskiego i rady Fundacji „Polskie Kresy Wschodnie – Dziedzictwo i Pamięć"
Pochowany został 4 czerwca 2012 na Cmentarzu Rakowickim w Krakowie (kwatera HC-płn.-10), mszy świętej przewodniczył kard. Franciszek Macharski.

</doc>
<doc id="2694944" url="https://pl.wikipedia.org/wiki?curid=2694944" title="IFMSA">
IFMSA



</doc>
<doc id="2694946" url="https://pl.wikipedia.org/wiki?curid=2694946" title="Empidonax difficilis">
Empidonax difficilis



</doc>
<doc id="2694947" url="https://pl.wikipedia.org/wiki?curid=2694947" title="Hrabstwo Carter (Kentucky)">
Hrabstwo Carter (Kentucky)

Carter – hrabstwo w stanie Kentucky w USA. Siedzibą hrabstwa jest Grayson.
Hrabstwo Carter zostało ustanowione w 1838 roku.

</doc>
<doc id="2694948" url="https://pl.wikipedia.org/wiki?curid=2694948" title="Darío Acosta Zurita">
Darío Acosta Zurita



</doc>
<doc id="2694949" url="https://pl.wikipedia.org/wiki?curid=2694949" title="Andigena hypoglauca">
Andigena hypoglauca



</doc>
<doc id="2694951" url="https://pl.wikipedia.org/wiki?curid=2694951" title="Dionizy Ludwik Molinos Coloma">
Dionizy Ludwik Molinos Coloma

Dionizy Ludwik (Mateo Molinos Coloma) (ur. 21 sierpnia 1890 w Forcall; zm. 9 sierpnia 1936 w Traveserres) – hiszpański lasalianin, męczennik, błogosławiony Kościoła katolickiego.
Życiorys.
Urodził się 21 sierpnia 1890 roku. Był zakonnikiem ze zgromadzenia braci szkolnych. W 1936 roku wybuchła wojna domowa w Hiszpanii. Został zamordowany 9 sierpnia 1936 roku.
W dniu 28 października 2007 roku został beatyfikowany przez Benedykta XVI w grupie 497 męczenników.

</doc>
<doc id="2694957" url="https://pl.wikipedia.org/wiki?curid=2694957" title="Sylwester Janowski">
Sylwester Janowski

Sylwester Janowski (ur. 8 grudnia 1976 w Tarnobrzegu) – były polski piłkarz, grający na pozycji bramkarza.
Kariera.
Janowski urodził się w Tarnobrzegu i w miejscowej Siarce zaczynał profesjonalną karierę. W 1993 roku był zmiennikiem Andrzeja Bledzewskiego, kiedy to prowadzona przez Andrzeja Zamilskiego reprezentacja Polski zdobyła mistrzostwo Europy U-16, pokonując w finale Włochy. W I lidze polskiej Janowski zadebiutował w barwach Siarki 29 lipca 1995 roku w przegranym 0:1 meczu z Pogonią Szczecin. W klasie tej rozegrał łącznie 11 meczów. Janowskiego chciał następnie kupić Śląsk Wrocław, ale Siarka Tarnobrzeg zażądała zbyt wysokiej ceny. W Siarce grał z dwiema przerwami (gra w Avii Świdnik w latach 1998–1999 oraz Tomasovii Tomaszów Lubelski w roku 2000) do 2002 roku. Następnie był piłkarzem Łady Biłgoraj, Ruchu Wysokie Mazowieckie i Warmii Grajewo. Podczas gry w Ruchu Wysokie Mazowieckie był podejrzany o korupcję, ale sprawę umorzono. W lipcu 2005 roku przebywał na testach w Widzewie Łódź, ale nie został piłkarzem tego klubu. W rundzie jesiennej sezonu 2005/2006 grał w Siarce Tarnobrzeg, po czym wyjechał do Hiszpanii, gdzie pracował w Madrycie i Pampelunie. W 2007 roku wrócił do Polski, grając w takich klubach, jak Orzeł Przeworsk, Czarni Połaniec, Rega-Merida Trzebiatów i Narew Ostrołęka.
Dwukrotnie żonaty, ma trójkę dzieci.

</doc>
<doc id="2694959" url="https://pl.wikipedia.org/wiki?curid=2694959" title="Adolf Mariano">
Adolf Mariano

Adolf Mariano (ur. 16 czerwca 1910 w Josa; zm. 10 grudnia 1936 w Barcelonie) – hiszpański Błogosławiony Kościoła katolickiego.
Życiorys.
Pochodził z religijnej rodziny. W dniu 10 grudnia 1936 roku został zamordowany w czasie trwania wojny domowej w Hiszpanii. 28 października 2007 roku beatyfikował go papież Benedykt XVI w grupie 497 męczenników.

</doc>
<doc id="2694960" url="https://pl.wikipedia.org/wiki?curid=2694960" title="Ezequiel Huerta Gutiérrez">
Ezequiel Huerta Gutiérrez



</doc>
<doc id="2694962" url="https://pl.wikipedia.org/wiki?curid=2694962" title="RTON Skórowo Nowe">
RTON Skórowo Nowe

RTON Skórowo Nowe (Radio-telewizyjny Ośrodek Nadawczy Skórowo Nowe) – wieża radiowa położona w Nowym Skórowie na Kaszubach, pokrywająca zasięgiem powiat Lęborski i gminy ościenne.
Transmitowane programy.
Programy telewizyjne.
Programy telewizji analogowej zostały wyłączone 20 maja 2013.

</doc>
<doc id="2694967" url="https://pl.wikipedia.org/wiki?curid=2694967" title="Medal NATO">
Medal NATO

Medal NATO – międzynarodowe odznaczenie wojskowe, nadawany przez Sekretarza Generalnego żołnierzom za ich udział w operacji międzynarodowych sił wsparcia bezpieczeństwa NATO.
Medal ma średnicę 35 milimetrów, wykonany jest z brązu; wyjątek stanowi Medal NATO za Chwalebną Służbę ("Meritorious Service Medal"), który odlany jest ze srebra. Na awersie odznaczenia znajduje się godło NATO oraz wieniec złożony z gałązek oliwnych. Na odwrocie wygrawerowany jest napis w języku angielskim : "North Atlantic Treaty Organization" i języku francuskim : "l’Organization du Traité de l’Atlantique Nord" (Organizacja Traktatu Północnoatlantyckiego), umieszczony przy krawędzi. W centrum znajduje się gałązka drzewa oliwnego ułożona horyzontalnie, nad którą widnieje napis: "In Service of Peace and Freedom" (W służbie pokoju i wolności) oraz jego francuskie tłumaczenie umieszczone poniżej – "AU SERVICE DE LA PAIX ET DE LA LIBERTE". Do medalu dołączona jest błękitno-biała wstęga, do której dołączony jest napis z tego samego materiału jak medal. Medale produkowane są w Belgii.
Powstało kilkanaście różnych wersji Medalu NATO. Każda z nich odpowiada następującym misjom: w Jugosławii, Kosowie, Republice Macedonii, za służbę podczas operacji Eagle Assist, Active Endeavour, Unified Protector, oraz za pokojowe misje stabilizacyjne NATO – ISAF, NTM-Irak i inne, których zasady przyznawania zostały opisane w „Alied Comand Operation (ACO) Directive 40-8”. Z dniem 1 stycznia 2011 roku ujednolicono wygląd medali NATO za udział w misji ISAF w Afganistanie, KFOR na Bałkanach, misji szkoleniowej NTM w Iraku oraz w Afryce wprowadzając jednakową wstążkę z dwoma srebrnymi paskami, a w celu rozróżnienia miejsca pełnienia służby na wstążce każdego z nich jest informujący o tym na metalowej blaszce opis (ISAF, BALKANS, NTM-IRAQ, AFRICA). Przyjęto ogólną zasadę, że medale przyznawane za operacje wspólnej obrony członków NATO (artykuł 5 Traktatu Północnoatlantyckiego) mają wstążkę z paskami złotymi, zaś medale za operacje w sytuacji, gdy nie ma zastosowania artykuł 5 – wstążkę z paskami srebrnymi. Ponadto wprowadzono wskaźniki wielokrotnego udziału w postaci arabskiej cyfry noszonej na medalu i baretce. Medal (lub kolejny wskaźnik udziału) może być przyznany w przypadku nieprzerwanej służby, w rejonie danej misji, w wymiarze min. 30 dni, a w przypadku kilkudniowych pobytów (np. pilotów) w łącznym wymiarze 60 dni przez okres do dwóch lat. Ponadto, by przyznać wskaźnik kolejnego udziału w misji musi być zachowana co najmniej 180 dni przerwa między udziałem w kolejnej misji. Kolor niebieskiej wstążki medalu NATO według specyfikacji pantone to 294. Medal może być nadawany zwierzętom – medalem za ISAF są odznaczane m.in. psy służące w jednostkach saperskich.
Baretki Medali NATO obecnie przyznawanych

</doc>
<doc id="2694968" url="https://pl.wikipedia.org/wiki?curid=2694968" title="Pelecanoides urinatrix">
Pelecanoides urinatrix



</doc>
<doc id="2694970" url="https://pl.wikipedia.org/wiki?curid=2694970" title="Modulatricidae">
Modulatricidae



</doc>
<doc id="2694972" url="https://pl.wikipedia.org/wiki?curid=2694972" title="Salvador Huerta Gutiérrez">
Salvador Huerta Gutiérrez



</doc>
<doc id="2694974" url="https://pl.wikipedia.org/wiki?curid=2694974" title="Wojna z Nlaka’pamux">
Wojna z Nlaka’pamux

Wojna z Nlaka’pamux (zwana też wojną w Kanionie rzeki Fraser) miała miejsce w 1858 r. Była konfliktem mającym miejsce w trakcie gorączki złota pomiędzy białymi a Indianami z plemienia Nlaka’pamux na terenie Kolumbii Brytyjskiej.
Jednym z powodów konfliktu był gwałt na młodej Indiance popełniony przez kilku francuskich poszukiwaczy złota. Czyn ten wywołał chęć odwetu ze strony grupy wojowników Nlaka’pamux. Sprawców dopadnięto w rejonie Kanaka Bar, a ich pozbawione głów ciała wrzucono do rzeki Fraser. Niesione prądem rzeki zaalarmowały wkrótce jedną z grup poszukiwaczy złota znajdujących się przy brzegu w okolicy wioski Yale. W wywniku paniki, wielu białych uciekło na południe w relatywnie bezpieczne rejony Spuzzum. 
Z pomocą poszukiwaczom złota przybyły wkrótce cywilne grupy militarne wywodzące się w różnych krajów. Jedną z nich była „Austrian Company“ na czele której stał John Centras. W skład tej grupy wchodzili francuscy i niemieccy żołnierze, walczący wcześniej u boku Williama Walkera w Nikaragui. Prócz nich przybyło wielu żądnych złota Amerykanów. Grupa o nazwie „Whatcom Company“ pod przywództwem kapitana Grahama składała się wyłącznie z mieszkańców południowych stanów. Największą grupą była kompania „New Xork Pike Guards“ kapitana Snydera, zainteresowanego nawiązaniem kontaktów z przyjaznymi plemionami Indian w Kanionie rzeki Fraser. 
Po opuszczeniu rejonu Yale, kompanie skierowały się w kierunku Spuzzum, gdzie znajdował się obóz dla 3000 białych, którzy uciekli przed pogromami Indian. Grupy Snydera oraz Certrasa po przekroczeniu rzeki, skierowały się ku ziemiom Nlaka’pamux. Do Camchin, gdzie przebywali Indianie Nlaka’pamux wysłano wiadomość o pokojowych zamiarach białych. Równocześnie wysłany na zachodni brzeg rzeki Fraser oddział zniszczył opuszczony indiański obóz z żywnością. Ofiarami tragicznej pomyłki stali się członkowie Whatcom Company. Podczas nocnego marszu, zostali oni omyłkowo ostrzelani z drugiej strony rzeki. Z całej grupy ocalało zaledwie kilku ludzi. 
Tymczasem w Camchin doszło do spotkania przywódców Nlaka’pamux ze sprzymierzonymi wodzami plemion Secwepemc i Okanagan. Ci pierwsi optowali za atakiem na białych, innego zdania był jeden z przywódców Camchin - Cxpentlum, który z uwagi na dobre stosunki z kolonistami był zwolennikiem pokoju. 
W trakcie obrad wodzów indiańskich, kompanie Centrasa i Snydera wkroczyły do miasta. Obaj dowódcy zgodnie z prawem indiańskim otrzymali prawo zabrania głosu - komunikowali się prawdopodobnie przez tłumacza - oświadczając zgromadzonym, że w przypadku kontynuacji wojny, nadciągną tysiące białych, którzy siłą zmuszą Indian do opuszczenia ich domów. Przemowa białych przyniosła skutek, Indianie zgodzili się na zawarcie pokoju. Z pewnością zrobili to po tym, gdy została im pokazana nowoczesna broń białych- sami posiadali bowiem przestarzałe muszkiety i karabiny. Tego samego dnia podpisano 6 dokumentów, (nazwanych później Traktatami Snydera), regulującymi życie Indian i białych w Kanionie rzeki Fraser oraz umożliwiającymi pracę białym poszukiwaczom złota. Nie ma dokładnych danych na temat ofiar wojny z Nlaka’pamux. Według różnych źródeł w jej rezultacie śmierć ponieść miało od kilkudziesięciu do kilkuset a nawet ponad tysiąc białych.

</doc>
<doc id="2694975" url="https://pl.wikipedia.org/wiki?curid=2694975" title="Hrabstwo Casey">
Hrabstwo Casey

Casey– hrabstwo położone w Stanach Zjednoczonych, w stanie Kentucky. Siedzibą hrabstwa jest Liberty.
Hrabstwo Casey zostało ustanowione w 1806 roku.
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.

</doc>
<doc id="2694979" url="https://pl.wikipedia.org/wiki?curid=2694979" title="Protektor (film 2012)">
Protektor (film 2012)

Protektor (tytuł oryg. Safe) – amerykański sensacyjny film akcji z 2012 roku w reżyserii Boaz Yakina na podstawie jego własnego scenariusza.
Opis fabuły.
Luke Wright (Jason Statham) jeszcze niedawno był najbardziej nieprzejednanym nowojorskim gliną. Dziś załamany, skompromitowany i bez pracy włóczy się po ulicach planując samobójstwo. Pewnego dnia los stawia na jego drodze przerażoną dziewczynkę ściganą przez chińską Triadę i rosyjską mafię. Wright staje w jej obronie, co natychmiast czyni go najbardziej poszukiwanym facetem w mieście. Dziewczynka zna śmiertelnie niebezpieczną tajemnicę wartą miliony dolarów. Wielu ludzi zrobi wszystko, by jej nie ujawniła. Między Wrightem, a dziewczynką rodzi się szczególna relacja – poza sobą nawzajem nie mogą nikomu ufać.

</doc>
<doc id="2694981" url="https://pl.wikipedia.org/wiki?curid=2694981" title="Miguel Gómez Loza">
Miguel Gómez Loza



</doc>
<doc id="2694986" url="https://pl.wikipedia.org/wiki?curid=2694986" title="Piloci z Alaski (serial telewizyjny National Geographic)">
Piloci z Alaski (serial telewizyjny National Geographic)

Piloci z Alaski (ang. Alaska Wing Men) – reality show emitowany jest na kanale National Geographic Channel. 
Serial opowiada o codziennych perypetiach pilotów obsługujących małe miejscowości na terenie Alaski.

</doc>
<doc id="2694987" url="https://pl.wikipedia.org/wiki?curid=2694987" title="Luis Padilla Gómez">
Luis Padilla Gómez



</doc>
<doc id="2694989" url="https://pl.wikipedia.org/wiki?curid=2694989" title="Tętnica kolana środkowa">
Tętnica kolana środkowa

Tętnica środkowa kolana (łac. "Arteria genus media") - tętnica kończyny dolnej człowieka.
Gałąź tętnicy podkolanowej. Przebija ścianę tylną torebki stawowej ponad więzadłem podkolanowym skośnym, wchodząc do jamy stawowej. Rozgałęzia się w obrębie ciała tłuszczowego, biegnąc wzdłuż więzadeł krzyżowych.

</doc>
<doc id="2694992" url="https://pl.wikipedia.org/wiki?curid=2694992" title="José Trinidad Rangel Montaño">
José Trinidad Rangel Montaño



</doc>
<doc id="2694993" url="https://pl.wikipedia.org/wiki?curid=2694993" title="Grant Holt">
Grant Holt

Grant Holt (ur. 12 kwietnia 1981) – angielski piłkarz grający na pozycji napastnika.
Holt rozegrał prawie 100 ligowych spotkań w Nottingham Forest. W 2008 roku podpisał kontrakt z Shrewsbury Town, gdzie został najlepszym strzelcem klubu. W 2009 roku podpisał kontrakt z Norwich City. W sezonie 2009/10 został wybrany piłkarzem roku po tym, jak trafił 30 goli w 44 spotkaniach League One. W sezonie 2010/11 kontynuował dobrą grę, trafił 21 goli w 45 spotkaniach Championship. Po awansie do Premier League trafił 15 goli w 35 meczach. 8 lipca 2013 roku podpisał kontrakt z Wigan Athletic.

</doc>
<doc id="2694994" url="https://pl.wikipedia.org/wiki?curid=2694994" title="Luis Magaňa Servín">
Luis Magaňa Servín



</doc>
<doc id="2694995" url="https://pl.wikipedia.org/wiki?curid=2694995" title="Deng Alor">
Deng Alor

Deng Alor (arab. دينق ألور) – południowosudański polityk wywodzący się z ludu Dinków. 17 października 2007 został nominowany przez Omara al-Baszira ministrem spraw zagranicznych Sudanu na miejsce Lam Akola. Decyzja ta wiązała się chęcią zadowolenia przywództwa Ludowego Ruchu Wyzwolenia Sudanu, który uważał Lam Akola za zbytnio powiązanego z Partią Kongresu Narodowego (NCP).

</doc>
<doc id="2694996" url="https://pl.wikipedia.org/wiki?curid=2694996" title="Nicola Mazza">
Nicola Mazza

Nicola Mazza (ur. 10 marca 1790 w Weronie; zm. 2 sierpnia 1865 tamże) – włoski sługa Boży Kościoła katolickiego.
Życiorys.
Urodził się 10 marca 1790 roku był najstarszym z ośmiorga dzieci swoich rodziców. Wstąpił do seminarium w Weronie i mając 24 lata został wyświęcony na kapłana. W 1816 roku został nauczycielem matematyki i historii. W 1857 roku rozpoczął misję w Afryce Środkowej. Zmarł 2 sierpnia 1865 roku w opinii świętości. Obecnie trwa jego proces beatyfikacyjny.

</doc>
<doc id="2694999" url="https://pl.wikipedia.org/wiki?curid=2694999" title="Turdus eunomus">
Turdus eunomus



</doc>
<doc id="2695001" url="https://pl.wikipedia.org/wiki?curid=2695001" title="Foerster">
Foerster



</doc>
<doc id="2695002" url="https://pl.wikipedia.org/wiki?curid=2695002" title="61 Vir">
61 Vir



</doc>
<doc id="2695006" url="https://pl.wikipedia.org/wiki?curid=2695006" title="Choujinki Metalder">
Choujinki Metalder



</doc>
<doc id="2695010" url="https://pl.wikipedia.org/wiki?curid=2695010" title="Özlem Ozcelik">
Özlem Ozcelik



</doc>
<doc id="2695011" url="https://pl.wikipedia.org/wiki?curid=2695011" title="Stanisław Koszutski">
Stanisław Koszutski

Stanisław Paweł Koszutski (ur. 15 sierpnia 1903 w majątku Zagość na Kielecczyźnie, zm. 24 września 1982 w São Paulo w Brazylii) – pułkownik dyplomowany Polskich Sił Zbrojnych.
Życiorys.
W czasie nauki w gimnazjum uciekł do Legionów Polskich, a następnie odesłany do Korpusu Kadetów w Modlinie. Był uczestnikiem III powstania śląskiego i za udział w, nim był awansowany do stopnia kaprala oraz otrzymał Śląski Krzyż Walecznych. Brał również udział w wojnie polsko-bolszewickiej. W latach 1922–1923 był podchorążym baterii szkolnej Wydziału Artylerii Głównej Szkoły Artylerii i Inżynierii w Warszawie, a w latach 1923–1924 podchorążym Oficerskiej Szkoły Artylerii w Toruniu. 24 września 1924 Prezydent RP Stanisław Wojciechowski mianował go podporucznikiem ze starszeństwem z dniem 1 lipca 1923 i 23. lokatą w korpusie oficerów artylerii, a Minister Spraw Wojskowych, gen. dyw. Władysław Sikorski wcielił do 8 dywizjonu artylerii konnej w Białymstoku. 21 grudnia 1925 awansował na porucznika ze starszeństwem z dniem 1 lipca 1925 i 23. lokatą w korpusie oficerów artylerii. W 1928 pełnił służbę w 2 dywizjonie artylerii konnej w Dubnie. Z dniem 10 stycznia 1931 został przydzielony na dziesięciomiesięczny kurs Szkoły Topografów w Warszawie. Z dniem 1 listopada 1930, po ukończeniu kursu, został przydzielony do Wojskowego Instytutu Geograficznego w Warszawie. Z dniem 15 listopada 1933 został przeniesiony do 7 pułku artylerii ciężkiej w Poznaniu. 27 czerwca 1935 awansował na kapitana ze starszeństwem z dniem 1 stycznia 1935 i 91. lokatą w korpusie oficerów artylerii. W latach 1935–1937 był słuchaczem Wyższej Szkoły Wojennej w Warszawie. 
W czasie kampanii wrześniowej 1939 był kwatermistrzem Wołyńskiej Brygady Kawalerii, a następnie był od 14 września 1939 w sztabie grupy kawalerii gen. Władysława Andersa. Dostał się do niewoli radzieckiej 27 września 1939 podczas próby przekraczania granicy węgierskiej. Uciekł z obozu w Szepietówce wraz z rtm. Zgorzelskim i por. Kiedaczem.
W PSZ od 1940. Ukończył kurs w Ecole de Guerre i z dniem 3 maja 1940 otrzymał stopień majora artylerii oraz przydział do sztabu 3 Dywizji Piechoty. W Anglii służył w stopniu pułkownika jako dowódca 2 pułku pancernego 1 Dywizji Pancernej gen. Stanisława Maczka. Walczył w Belgii, Holandii oraz Niemczech. 
Po zakończeniu wojny był na emigracji w Wielkiej Brytanii i Brazylii. Zmarł 24 września 1982 w São Paulo w Brazylii.

</doc>
<doc id="2695012" url="https://pl.wikipedia.org/wiki?curid=2695012" title="Clavering Ø">
Clavering Ø

Clavering Ø – niezamieszkana wyspa u wschodnich wybrzeży Grenlandii położona na Morzu Grenlandzkim. Powierzchnia wyspy wynosi 1534,6 km2, a długość jej linii brzegowej to 165,4 km.

</doc>
<doc id="2695013" url="https://pl.wikipedia.org/wiki?curid=2695013" title="Policjanci z Alaski (serial telewizyjny)">
Policjanci z Alaski (serial telewizyjny)

Policjanci z Alaski (ang. Alaska State Troopers) – reality show emitowany jest kanale National Geographic Channel. 
Serial opowiada o codziennych perypetiach policjantów z Alaski między innymi z miejscowości Wasilla, Palmer, Anchorage oraz Soldotna.

</doc>
<doc id="2695014" url="https://pl.wikipedia.org/wiki?curid=2695014" title="Edvard Ø">
Edvard Ø

Edvard Ø – niezamieszkana wyspa u wschodnich wybrzeży Grenlandii położona na Morzu Grenlandzkim. Powierzchnia wyspy wynosi 115,8 km², a długość jej linii brzegowej to 53,5 km.

</doc>
<doc id="2695016" url="https://pl.wikipedia.org/wiki?curid=2695016" title="Ella Ø">
Ella Ø

Ella Ø – niezamieszkana wyspa u wschodnich wybrzeży Grenlandii położona na Morzu Grenlandzkim. Powierzchnia wyspy wynosi 143,6 km², a długość jej linii brzegowej to 59,6 km.

</doc>
<doc id="2695017" url="https://pl.wikipedia.org/wiki?curid=2695017" title="Safe (film)">
Safe (film)



</doc>
<doc id="2695019" url="https://pl.wikipedia.org/wiki?curid=2695019" title="Ali Osman Taha">
Ali Osman Taha

Ali Osman Taha (arab. علي عثمان محمد طه; ur. w 1944) – sudański polityk, w latach 1995–1998 minister spraw zagranicznych, w latach 1998–2005 i 2011–2013 wiceprezydent Sudanu, w latach 2005–2011 drugi wiceprezydent Sudanu.
Życiorys.
Taha jest absolwentem Uniwersytetu Chartumskiego na wydziale prawa. Po ukończeniu studiów założył własną biuro prawne. W latach 80. został nominowany sędzią i został członkiem rządu sudańskiego.
Taha był odpowiedzialny za rozwój kryzysu w Darfurze w latach 2003 i 2004. Liderzy społeczności darfurskich oskarżały Tahę o osobiste powiązania z Musą Hilalem i wpływ na uwolnienie go z więzienia w 2003. Rząd dawał szerokie wsparcie dla Dżandżawidów i było ona koordynowana przez Tahę. Znane są niektóre z cytatów Tahy wypowiedziane do jednostek Dżandżawidów: "Nie chcę ani jednej wioski ludu Zurga w Darfurze. Wszystkie ziemie Zurga są wasze". Jeden ze świadków ataku na miasto Kyla zeznał, że napastnicy śpiewali: "Wywyższaj imię Allaha, nasze rozkazy pochodzą od Ali Osman Tahy".
Ali Osman Taha jest wymieniony kilkukrotnie we wniosku o aresztowanie prezydenta Omara al-Baszira, wydanym przez Luisa Moreno Ocampo, prokuratora Międzynarodowego Trybunału Karnego (ICC).

</doc>
<doc id="2695020" url="https://pl.wikipedia.org/wiki?curid=2695020" title="Robert Lijesen">
Robert Lijesen

 
Robert Lijesen (ur. 5 lutego 1985 w Dordrechcie) – holenderski pływak, specjalizujący się głównie w stylu dowolnym. 
Wicemistrz świata na krótkim basenie z Manchesteru w sztafecie 4 x 100 m stylem dowolnym, brązowy medalista mistrzostw Europy z Eindhoven w tej samej sztafecie. 
Uczestnik Igrzysk Olimpijskich z Pekinu (32. miejsce na 50 m stylem dowolnym i 10. miejsce w sztafecie 4 x 100 m stylem dowolnym). 

</doc>
<doc id="2695021" url="https://pl.wikipedia.org/wiki?curid=2695021" title="Posener Ruderverein „Germania”">
Posener Ruderverein „Germania”

Posener Ruderverein „Germania” (pol. "Poznańskie Towarzystwo Wioślarskie „Germania”"), używający też nazwy Posener Ruderclub „Germania” – poznański klub wioślarski, zrzeszający Niemców, założony w 1902 r.
Historia.
Okres do końca I wojny.
Klub powstał ze zjednoczenia poznańskiego środowiska wioślarskiego i połączył trzy istniejące wcześniej kluby zrzeszające głównie Niemców:
Do „Germanii” nie wszedł natomiast Ruderclub Neptun, który miał bardziej wielonarodowe oblicze. W 1907 klub liczył 58 członków, a w 1909 – 118. W 1912 wydzielono sekcję żeńską. W 1904 „Germania” była inicjatorką założenia Wolnego Stowarzyszenia Wioślarzy Wschodu ("Freie Vereinigung der Rudervereine der Ostmark"), w skład którego weszły kluby z Bydgoszczy, Torunia i Grudziądza. W tym samym roku odbyto regaty na jeziorze Swarzędzkim.
Okres dwudziestolecia międzywojennego.
Po I wojnie światowej niemieckie kluby wioślarskie istniejące przed wojną na terenach odzyskanych przez państwo polskie (w tym P.R.V. „Germania”) nadal były członkami Niemieckiego Związku Wioślarskiego. Kluby te stowarzyszyły się w odrębny sportowy związek wioślarski o nazwie „Związek Wioślarski dla Poznańskiego i Pomorza” (niem. "Ruder-Verband Posen-Pommerellen"), zrzeszający kluby wioślarskie z Prowincji Poznańskiej i Prus Zachodnich. Gdy polskie kluby wioślarskie utworzyły pod koniec 1919 Polski Związek Towarzystw Wioślarskich, kluby niemieckie wyraziły wolę przystąpienia do PZTW. Gdy – ze względów formalnych – otrzymały odmowę, przez kilka lat nie uczestniczyły w rywalizacji organizowanej przez PZTW. W międzyczasie majątek P.R.V. „Germania” pozostawał (do połowy 1924) w przymusowym zarządzie państwowym – jako klub niemiecki.
W 1928 niemiecki kluby Związku Wioślarskiego dla Poznańskiego i Pomorza podpisały z Niemieckim Związkiem Wioślarskim umowę o współpracy. W jej wyniku kluby niemieckie zrzeszone w Związku Wioślarskim dla Poznańskiego i Pomorza rozpoczęły współzawodnictwo z innymi klubami niemieckimi. Uczestniczyły od tej pory m.in. we wioślarskich mistrzostwach Niemiec.
P.R.V. „Germania” – pozostając klubem zawodników narodowości niemieckiej – przyjęta została w poczet członków PZTW w połowie lat 30., przed XVII Sejmikiem wioślarskim w 1936. Od tej pory klub mógł uczestniczyć w zawodach organizowanych przez ten związek. P.R.V. „Germania” regularnie uczestniczyła w takiej rywalizacji i w klasyfikacji punktowej prowadzonej przez PZTW, klub sklasyfikowany został:
Zakończenie działalności.
Kres istnienia towarzystwa nastał po II wojnie światowej – w związku z usunięciem Niemców z Polski po 1945.

</doc>
<doc id="2695023" url="https://pl.wikipedia.org/wiki?curid=2695023" title="Norske Øer">
Norske Øer

Norske Øer – grupa niezamieszkanych wysp u wschodnich wybrzeży Grenlandii położona na Morzu Grenlandzkim. Powierzchnia głównej wyspy wynosi 186,4 km², a długość jej linii brzegowej to 68,9 km.

</doc>
<doc id="2695024" url="https://pl.wikipedia.org/wiki?curid=2695024" title="Diecezja Crookston">
Diecezja Crookston

Diecezja Crookston (łac. "Dioecesis Crookstoniensis", ang. "Diocese of Crookston") jest diecezją Kościoła rzymskokatolickiego w północnej części stanu Minnesota.
Historia.
Diecezja została kanonicznie erygowana 31 grudnia 1909 roku przez papieża Piusa X. Wyodrębniono ją z terenów ówczesnej archidiecezji Saint Paul. Pierwszym ordynariuszem został miejscowy kapłan Timothy J. Corbett (1858-1939). W chwili ustanowienia diecezja miała 34 kapłanów (19 diecezjalnych i 15 zakonnych), 52 kościoły, 12 stacji, 4 kaplice. Wiernych było wówczas 21 147. Budowa pierwotnej katedry została ukończona w roku 1912. Obecną katedrę wybudowano w roku 1991.

</doc>
<doc id="2695027" url="https://pl.wikipedia.org/wiki?curid=2695027" title="Breakaway (singel Kelly Clarkson)">
Breakaway (singel Kelly Clarkson)

Breakaway – ballada rockowa autorstwa Avril Lavigne, Bridget Benenate i Matthew Gerrarda, która została wyprodukowana przez Johna Shanksa. Utwór nagrany przez amerykańską piosenkarkę Kelly Clarkson i wydany na soundtracku do filmu "" przez Walt Disney Records. Później znalazł się na drugim studyjnym albumie wokalistki "Breakaway" (2004) i został wydany jako pierwszy singel z tej płyty w Ameryce Północnej, Ameryce Łacińskiej i Australii, a jako piąty w Europie.
Tło.
Utwór został pierwotnie nagrany przez kanadyjską piosenkarkę Avril Lavigne w 2002 roku podczas sesji do jej debiutanckiego krążka "Let Go", jednak uznała, że utwór nie pasuje do całości materiału i postanowiła wysłać go właśnie Kelly Clarkson, której spodobała się piosenka. Najpierw Kelly nagrała „Breakaway” do filmu "", a potem na swój album o tym samym tytule.
Wydanie.
Piosenka została wydana na singlu w lipcu 2004 roku w Stanach Zjednoczonych. Po dwóch poprzednich singlach „Low” i „The Trouble with Love Is”, promujących debiutancki krążek artystki, krytycy twierdzili że, tak jak poprzednio, „Breakaway” nie odniesie wielkiego sukcesu. Sytuacja zmieniła się w sierpniu 2004, kiedy utwór wszedł na notowanie Billboard Hot 100 i powoli zaczął zajmować coraz wyższe pozycje. Stopniowo stał się jednym z największych hitów do końca 2004 roku, zajmując szóstą pozycję na liście Billboard. Jest jednym z najdłużej notowanych w całej historii Billboardu (aż do lipca 2005). Po części sukces odniósł także przez cyfrową sprzedaż dzięki której przyznano mu złotą płytę.
Osiągnięcia.
„Breakaway” spędził rekordowe dwadzieścia kolejnych tygodni na pierwszej pozycji notowania Hot Adult Contemporary Recurrents listy Billboard. Dzieli rekord z utworem „A New Day Has Come” Céline Dion i najdłużej zajmował pierwszą pozycję. W Australii zadebiutował na czternastej pozycji, a w trzecim tygodniu od wydania, na dziesiątej. Był także bardzo popularny w Kanadzie gdzie dotarł do trzeciego miejsca na liście. Był to piąty singel Kelly, wydany w Holandii i Wielkiej Brytanii.
W lutym 2005 roku singel zdobył status złotej płyty przyznanej mu przez RIAA za sprzedaż 1 413 000 egzemplarzy w Stanach Zjednoczonych.
Teledysk.
Reżyserią wideoklipu zajął się Dave Meyers. Przedstawia on Kelly początkowo jako małą dziewczynkę a później dorosłą kobietę która jest gwiazdą sceny muzycznej. W jej rolę wcieliła się aktorka Lindsey Krueger. Clarkson chciała aby w wideoklipie była zachowana równowaga pomiędzy tematem piosenki i tematem filmu. Pierwotnie w materiale miało być więcej scen pokazujących dorastającą Kelly, jednak wyeliminowano je z powodu braku czasu. Teledysk został nakręcony w londyńskim Hammersmith Apollo, podczas tournée piosenkarki po Europie.
Istnieje także inna wersja teledysku w której ukazane są sceny z filmu Pamiętnik Księżniczki. Wersja ta była emitowana w USA wkrótce po tym, gdy popularność tego filmu zmalała.

</doc>
<doc id="2695028" url="https://pl.wikipedia.org/wiki?curid=2695028" title="Jolijn van Valkengoed">
Jolijn van Valkengoed

Jolijn Femke van Valkengoed (ur. 26 sierpnia 1981 w Lelystad) – holenderska pływaczka, specjalizująca się głównie w stylu klasycznym.
Brązowa medalistka mistrzostw Europy z Eindhoven w sztafecie 4 x 100 m stylem zmiennym.
Uczestniczka Igrzysk Olimpijskich z Pekinu (35. miejsce na 100 m stylem klasycznym i 10. miejsce w sztafecie 4 x 100 m stylem zmiennym).
Jej brat Thijs jest również pływakiem.

</doc>
<doc id="2695029" url="https://pl.wikipedia.org/wiki?curid=2695029" title="Okręty podwodne typu IIA">
Okręty podwodne typu IIA

Okręty podwodne typu IIA – typ okrętów podwodnych marynarek Finlandii i III Rzeszy, z okresu międzywojennego i II wojny światowej. Zostały zaprojektowane z obejściem postanowień Traktatu Wersalskiego przez założone w Holandii tajne niemieckie biuro projektowe IvS. Okręt prototypowy tego typu – „Vesikko” dla fińskiej marynarki wojennej – został zwodowany w 1931 roku w stoczni Crichton-Vulcan w Turku, a jednostki seryjne budowane już dla Kriegsmarine wodowano od czerwca 1935 roku w stoczni Deutsche Werke w Kilonii. Okręt wiodący tego typu bazował na konstrukcji niemieckich jednostek typu "UB II" z czasów pierwszej wojny światowej. Ten sam projekt został użyty dla niemieckich okrętów przybrzeżnych, gdy kraj ten wznowił produkcję jednostek tej klasy.
Niemieckie jednostki typu "IIA" były używane głównie do szkolenia i testów, chociaż podjęły także kilka patroli bojowych w początkowym okresie drugiej wojny światowej, w tym zwłaszcza w trakcie kampanii norweskiej. W czasie prowadzenia działalności operacyjnej zatopiły sześć jednostek, w tym brytyjski okręt podwodny , same też stały się obiektem kilku nieudanych ataków torpedowych, zaś U-1 zatonął na minie. W kwietniu 1940 roku wszystkie pozostające w służbie jednostki zostały ponownie skierowane do prowadzenia działalności szkoleniowej, którą prowadziły do lata 1944 roku. U-5 oraz U-2 zatonęły w 1943 i 1944 roku w wypadkach morskich na Bałtyku.
Okręty typu "IIA" były niewielkimi jednokadłubowymi jednostkami przybrzeżnymi o wyporności nawodnej 254 ton, wyposażonymi w trzy wyrzutnie torpedowe kalibru 533 mm. Zdolne były do rozwinięcia prędkości 13 węzłów na powierzchni i 7 węzłów w zanurzeniu. Zanurzenie testowe tych jednostek określone zostało na 100 metrów, zaś ich załoga liczyła 25 osób.
Geneza.
Traktat wersalski w 1919 roku zabronił Niemcom projektowania i budowania okrętów podwodnych. Jednak już od 1924 roku w tajnym niemieckim biurze projektowym Ingenieurskantoor voor Scheepsbouw (IvS) w holenderskiej Hadze opracowywano szereg projektów (Pu22 i Pu26) okrętów podwodnych dla Estonii i Finlandii.
Pracowano też w tym czasie nad projektami dla Hiszpanii, a następnie także dla Turcji. Finlandia rozważała wówczas możliwość budowy małych okrętów podwodnych, o wielkości nie przekraczającej 99 ton, ostatecznie jednak zdecydowała się na nieco większe okręty, stąd zwodowano „Saukko” o wyporności 114 ton. We wrześniu 1927 roku w Finlandii położono stępkę pod pierwszy z fińskich okrętów typu "Vetehinen" o wyporności 500 ton, budowanych według projektu IvS oznaczonego jako CV702. 23 kwietnia 1928 roku doszło do spotkania szeregu emerytowanych i czynnych oficerów, doradców oraz projektantów, podczas którego ustalono, że jednostki o wyporności 250 ton są najmniejszą z dopuszczalnych możliwości, z uwagi na konieczne właściwości taktyczno-techniczne na przyszłym teatrze działań wojennych. Za podstawę przyszłego projektu uznano konstrukcję jednostek typu UB II z I wojny światowej. Spotkanie to uznaje się za punkt zwrotny w historii rozwoju okrętów typu II. Mimo wielu bowiem trudności i chwilowych zmian koncepcji, ostatecznie podstawowe założenia nowego okrętu nie uległy zmianie. Uznawano przy tym, że z korzyścią dla projektu będzie, jeśli jakieś obce państwo wybuduje pierwszy okręt takiego typu, a z doświadczeń przy jego budowie będzie mogła skorzystać IvS. 20 lutego 1930 roku w specjalnym memorandum ustalono, że szczególne znaczenie należy przyznać przygotowaniom do budowy małych, prostych w budowie okrętów, które mogą być budowane szybko. Skonkretyzowano założenie, że nowe okręty powinny mieć około 200 ton wyporności i prędkość nawodną 12 węzłów, z trzema dziobowymi wyrzutniami torpedowymi kalibru 53 cm.
Po wyposażeniu i przeprowadzonych z sukcesem testach jednostek typów "Vetehinen" i "Saukko", Finlandia przygotowywała się do złożenia zamówienia na jednostki o wyporności 250 ton. Rozważano przy tym projekty IvS 170 i 172, a także 179. Ostatecznie złożono w stoczni Crichton-Vulcan w Turku zamówienie na jednostkę 250-tonową, budowaną pod nadzorem IvS. Projekt tej jednostki nosił w IvS oznaczenie CV707 – oparty był na wcześniejszej koncepcji 179, z wyjątkiem zewnętrznych zbiorników siodłowych. Jednostka ta pod nazwą „Vesikko” została zwodowana 10 maja 1933 roku. W konstrukcji tej, standardowe dla okrętów z poprzedniej wojny wyrzutnie torped 500 mm zastąpiono wyrzutniami kalibru 533 mm, pod dziobowym przedziałem torpedowym umieszczono instalację akumulatorów elektrycznych z 62 ogniwami, zaraz zaś za nim umieszczono centralę bojową okrętu – znajdującą się ponad centralnym zbiornikiem balastowym.
W celu zapewnienia małemu okrętowi napędu dieslowskiego o dużej mocy, wykorzystano znajdujące się wówczas w dyspozycji marynarki silniki MWM o mocy wyjściowej 350KM przy 1000 obrotów na minutę, wykorzystywane przy konstrukcji nowych trałowców. Zajmowały one tyle samo miejsca w kadłubie okrętu, co znacznie słabsze sześciocylindrowe silniki jednostek UB-II o mocy 142 KM. Zbiorniki paliwa zostały umieszczone w kadłubie sztywnym, poniżej siłowni. Przestrzeń mieszkalna została umieszczona przedziale torpedowym oraz rufowym, wykorzystując fakt że w tym ostatnim nie umieszczono żadnego uzbrojenia. W praktyce, przestrzeń mieszkalna tego okrętu nigdy nie była satysfakcjonująca podczas pobytu w morzu. Proces budowy „Vesikko” był bardzo długi, gdyż sam projekt był zmieniany praktycznie aż do momentu przekazania jednostki marynarce wojennej Finlandii.
Program mobilizacyjny do 1932.
W memorandum z 3 marca 1926 roku o „Militarnych wymaganiach w specyfikacji małych i średnich u-bootów w świetle naszych wojennych doświadczeń operacyjnych”, kontradmirał Arno Spindler podkreślał, że marynarka niemiecka postawiona w obliczu mobilizacji – zakładając że oponentami będą Francja i Polska – jako idealnych rozwiązań będzie potrzebowała średniej wielkości jednostek podobnych do UB III i UC III do zadań minowych i torpedowych oraz jednostek odpowiadających okrętom UB II do operacji przybrzeżnych. Już wkrótce powstały jednak plany mobilizacyjne, w których przewidywano, że Reichsmarine potrzebować będzie nowocześniejszych jednostek UF (350 ton) jako zamiennik za UB II oraz UG (640 ton) zamiast UB III. Na tej bazie powstały plany programu mobilizacyjnego składającego się z 36 jednostek UF, 42 okrętów UG oraz 6 jednostek UC III.
IvS odpowiedzialna była za projekty nowych jednostek z zastosowaniem najnowszych osiągnięć technologicznych. Okręty minowe przewidziane były specjalnie na śródziemnomorski teatr wojenny, zaś jednostki UC III uważane były raczej za zbyt małe na ten obszar. Zaproponowano w związku z tym opracowanie większych jednostek, które zdolne byłyby do odbycia 45-dniowego rejsu z Niemiec na ten akwen – nowe plany zakładały budowę 36 jednostek UF, 36 UG oraz 12 UI. Gdy opracowany dla Hiszpanii E1 był w budowie, ten projekt został wybrany zamiast UG. Po przeprowadzeniu jednak w Finlandii – z sukcesem – testów okrętu 250-tonowego, porzucono zamiar wyposażenia marynarki w jednostki typu UF. Szczególny wpływ na tę decyzję miał fakt zamiaru odejścia od wyrzutni 50 cm na rzecz kalibru 533 milimetrów, jako że wkrótce dostępne miały się stać wystrzeliwane z wyrzutni torpedowych miny o tej średnicy. W efekcie, w 1932 roku najwłaściwszymi projektami okazywały się CV702 („Vetehinen”), CV707 („Vesikko”) oraz E1.
Program rekonstrukcji 1932–1935.
Jesienią 1932 roku dekretem ministra obrony Rzeszy, zdecydowano o uruchomieniu tzw. „programu rekonstrukcji”, w celu budowy do roku 1938 nowoczesnej niemieckiej marynarki o dużej wartości bojowej. 22 listopada tego roku zdecydowano w związku z tym o powołaniu w Głównym Biurze Okrętów „Oddziału MVB”, jako że okręty podwodne miały być odtąd nazywane "Motorenversuchsboot" (eksperymentalnymi łodziami motorowymi). Szeroko dyskutowano także o środkach niezbędnych dla rozpoczęcia produkcji u-bootów. Marynarka miała bowiem nadzieję, że okręty wg projektów IvS – E1 oraz CV707 – w które zainwestowała znaczne zasoby, zapewnią trzon nowego ramienia podwodnego floty. Celem szybkiej produkcji okrętów, rozpatrywano jednak jedynie projekt CV707. Projektowi E1 przyznano wówczas oficjalne oznaczenie „MVBI”, zaś projektowi CV707 „MBVII”. Przegląd projektów E1 oraz CV707 doprowadził jednak do decyzji o konieczności wprowadzenia zmian projektowych – w tym, w przypadku CV707, zmniejszenia wielkości kiosku, wprowadzenia nowych wyrzutni torpedowych przystosowanych to wystrzeliwania torped G7a i G7e, a także min. Skutkiem zmian projekt E1 otrzymał nowe oznaczenie „MVBIA”, zaś CV707 „MVBIIA”. Podjęty 4 czerwca 1934 roku program budowy floty podwodnej przewidywał w związku z tym produkcję 10 jednostek typu IA oraz 18 okrętów IIA.
W latach 1933–1935, gdy Adolf Hitler zdobywał dyktatorską władzę w Niemczech, dowodzący niemiecką marynarką Erich Raeder w sekrecie zarządził rozbudowę Reichsmarine i jednocześnie utrzymywał przyjacielskie relacje z brytyjską Royal Navy – zakładając, że wkrótce zawarta zostanie umowa angielsko-niemiecka, a nałożone na niemiecką flotę restrykcje traktatu wersalskiego zostaną złagodzone. Autoryzował wówczas sekretne planowanie pancerników „Gneisenau” i „Scharnhorst” oraz „Bismarck” i „Tirpitz”, a także floty podwodnej składającej się początkowo z dwudziestu czterech małych 250-tonowych okrętów podwodnych, dziesięciu średnich okrętów o wyporności 500 ton oraz dwóch dużych jednostek podwodnych o wyporności 750 ton. Już jednak w 1935 roku Hitler odrzucił traktat wersalski i zainicjował pobór. 18 czerwca zawarto niemiecko-brytyjski układ morski zezwalający Niemcom na budowę floty w stosunku 35:100 do brytyjskiej w okrętach liniowych oraz maksymalnie 45% łącznej brytyjskiej wyporności okrętów podwodnych. Ze strony niemieckiej ceną za to było zobowiązanie do przystąpienia do artykułu 22 traktatu londyńskiego z 1930 roku, zakazującego prowadzenia nieograniczonej wojny podwodnej przeciw żegludze. Już 11 dni później, 29 czerwca, Reichsmarine została zmieniona w Kriegsmarine, a Niemcy wprowadziły do służby swój pierwszy po I wojnie światowej okręt podwodny – U-1.
Budowa i konstrukcja.
Kontrakt na budowę sześciu jednostek według projektu MVBIIA podpisano ze stocznią Deutsche Werke w styczniu 1934 roku, w tym samym też miesiącu – okrężną drogą przez IvS w Hadze – w ścisłej tajemnicy do Kilonii dotarły z Zagłębia Ruhry blachy walcowane do budowy ich kadłubów. Tą samą drogą na początku roku 1934 dostarczono główne i pomocnicze silniki, zaś w zakładach Julius Pintsch AG w Fürstenwalde koło Berlina wyprodukowano wyrzutnie torpedowe dla dwóch pierwszych okrętów IIA.
Stępkę pod pierwszą jednostkę położono 11 lutego 1935 roku w Kilonii, gdzie zwodowano ją 15 czerwca 1935 roku.
Okręty tego typu były jednokadłubowymi jednostkami podwodnymi o konstrukcji spawanej i wyporności traktatowej 250 ton, jednak ich rzeczywista wyporność bojowa na powierzchni wynosiła 254 ton. Pod wodą okręty wypierały 303 tony, miały długość całkowitą 40,9 metra oraz szerokość 4,08 metra. W pozycji nawodnej kadłub miał zanurzenie 3,83 metra. Siłownię każdej z jednostek tworzyły dwa 6-cylindrowe czterosuwowe silniki Diesla Motorenwerke Mannheim MWM RS127S o łącznej mocy 700 KM (2 × 350 KM) przy 1000 obr./min oraz dwa silniki elektryczne SSW PG W322/26 o mocy 300 kW (2 x 180KM). Zastosowana forma kadłuba oraz układ napędowy umożliwiał jednostce osiąganie prędkości maksymalnej na powierzchni wynoszącej 13 węzłów, elektryczny zespół napędowy zaś umożliwiał U-1 rejs podwodny z prędkością nie przekraczającą 6,9 węzła. Wysokoobrotowe silniki spalinowe MWM napędzały wały napędowe za pomocą układu transmisji i zostały wybrane dla tych okrętów z uwagi na ich niewielkie rozmiary, konieczne do umieszczenia w stosunkowo niewielkim kadłubie. Zbiorniki paliwa mieściły łącznie 11,61 ton oleju napędowego, co umożliwiało jednostce rejs o długości 1600 mil morskich z prędkością 8 węzłów. Zasięg podwodny okrętu wynosił 35 mile morskie przy prędkości 4 węzłów. Zanurzenie testowe okrętów typu IIA wynosiło 100 metrów, zanurzenie maksymalne 150 metrów, zaś czas całkowitego zanurzenia 25 sekund.
Podstawowe uzbrojenie stanowiły torpedy typu G7a lub G7e z napędem elektrycznym, umieszczone w trzech wyrzutniach torpedowych kalibru 533 mm na dziobie, oraz dwie torpedy w zapasie. Opcjonalnie możliwe było jednak zabranie przez okręty sześciu torped, przez umieszczenie dodatkowego pocisku w korytarzu między przedziałem torpedowym a centrum bojowym okrętu. Możliwość ta nie była jednak często wykorzystywana, gdyż dodatkowy ciężar w tym miejscu zaburzał trym okrętu i powodował jeszcze trudniejsze warunki życia dla 25 członków załogi. Zamiennie z torpedami, U-1 mógł przenosić do 18 min. Uzbrojenie to uzupełnione było pojedynczym działkiem kalibru 20 mm (morską wersją 2 cm FlaK 30), które w roku 1942 zostało zastąpione działkiem podwójnym.
W konstrukcji jednostek typu IIA wyraźnie widoczne były cechy i elementy typowe dla okrętów podwodnych z czasów I wojny światowej, jak przecinak sieci przeciwtorpedowych na dziobie, czy wsparte na kiosku przewody łączące dziób z rufą – służące do unoszenia sieci ponad płynącym w zanurzeniu okrętem, które na powierzchni służyły również jako anteny radiowe.
Służba.
Okres przedwojenny.
W początkach roku 1935, gdy Niemcy dokonywały ostatnich przygotowań do budowy niewielkiej liczby okrętów typu IIA w stoczni Deutsche Werke w Kilonii, głównodowodzący marynarki admirał Erich Raeder zdecydował, że z przyczyn administracyjnych jednostki podwodne będą dołączone do istniejących flotylli okrętów nawodnych. Nie przewidywał dla nich bowiem żadnej znaczącej roli przez kolejne dwa–trzy lata, dopóki nie zostanie wyszkolona odpowiednia liczba członków ich załóg.
Zawarcie jednak układu z Wielką Brytanią spowodowało, że marynarka mogła wybudować więcej okrętów, niż się spodziewała, i rozdzielanie ich między jednostki nawodne było niepraktyczne. Toteż począwszy od roku 1935, kolejno wykańczane okręty typów "IIA" i "IIB" (U-1 do U-24) zostały podzielone na cztery grupy w celu prowadzenia z Kilonii działalności szkoleniowo-treningowej Jednostki tego typu nie weszły w skład utworzonej 27 września 1935 roku 1. Flotylla U-Bootów w Kilonii, i nie podlegały bezpośrednio dowodzącemu nią Karlowi Dönitzowi, lecz znajdowały się we władaniu Inspektoratu Torped i kontrolowane były przez dowodzącego flotyllą szkolną (US-FL, "Unterseebootsschulflotille") w Neustadt Kurta Slevogta. Tworzyły ją U-1 z Klausem Ewerthem, U-2 z Hermanem Michahellesem, U-3 pod dowództwem Hansa Meckela, U-4 z Hannesem Weingärtnerem, U-5 pod dowództwem Rolfa Dau'a oraz dowodzony przez Ludwiga Mathesa U-6. Już jednak od września 1935 roku, wszystkie jednostki "IIA" znajdowały się w Szkole Zwalczania Okrętów Podwodnych w celu szkolenia załóg w zakresie technicznym. W 1937 roku jednostki "IIA" utworzyły Flotyllę Szkoły U-Bootów i Grupę Treningową Szkoły U-Bootów.
7 marca 1936 roku podczas zajmowania przez wojska niemieckie Zagłębia Ruhry – wraz z 12 jednostkami wchodzącymi w skład 1. Flotylli U-Bootów „Weddingen”, wszystkie okręty tego typu zostały wysłane na patrol bojowy, na wypadek ewentualnej wojny morskiej z Polską, Francją lub Związkiem Radzieckim, na Morzu Północnym i Morzu Bałtyckim. Podobne wyjście na patrol bojowy miało miejsce podczas anschlussu Austrii, nieudanej próby zajęcia przez Niemcy Sudetów w maju oraz po układzie monachijskim we wrześniu 1938 roku.
Działania w okresie wojny.
Gdy tuż przed wybuchem wojny FdU ("Führer der Unterseeboote") Karl Dönitz wysłał okręty podwodne na wody wokół Wielkiej Brytanii. Jednostki IIA nie wzięły jednak udziału w tej operacji – zamiast tego, niektóre z nich zostały wysłane do zabezpieczenia działań przeciwko Polsce, w tym do zapobieżenia przedostawaniu się jednostek Marynarki Wojennej na Morze Północne. Rozkaz ten objął jednostki U-5 i U-6. 31 sierpnia 1939 roku patrolujący Kattegat U-6 dostrzegł opuszczające Bałtyk i kierujące się na Morze Północne polskie niszczyciele OORP „Błyskawica”, „Grom” i „Burza” – wobec nie rozpoczęcia jednak jeszcze działań wojennych, nie mógł przeprowadzić ataku. Nieco później – 4 września, U-3 i U-4 otrzymały rozkaz wyjścia na Morze Północne w celu zwalczania brytyjskich okrętów podwodnych.
Okręty te odniosły pojedyncze sukcesy w początkowym okresie wojny; prawdopodobnie największym było zatopienie przez U-4 brytyjskiego okrętu podwodnego typu "T". W drugiej połowie marca 1940 roku, U-Bootwaffe rozpoczęła operację "Hartmut" wysyłając U-1, U-2, U-3 i U-4 wraz z innymi okrętami podwodnymi ku wybrzeżom Norwegii celem zabezpieczenia przed spodziewaną inwazją brytyjską. Następnie okręty ponownie wyszły w morze na początku kwietnia celem ochrony inwazji niemieckiej, w tym zwłaszcza zwalczania brytyjskich okrętów podwodnych . 9 kwietnia 1940 roku „Thistle” zaatakował znajdujący się na powierzchni U-4 za pomocą sześciu torped, żadna z nich nie trafiła jednak w niemiecki okręt, ten zaś wykonał awaryjne zanurzenie. Po kilku godzinach pod wodą, dowodzący w tym rejsie U-4 "Oberleutnant zur See" Hans-Peter Hinsch dostrzegł brytyjski okręt, stojący w bezruchu na powierzchni we fiordzie w pobliżu Stavanger, którego dowódca był prawdopodobnie nieświadomy obecności jednostki niemieckiej. Pierwsza wystrzelona przez U-4 torpeda chybiła celu, „Thistle” został jednak zatopiony drugą torpedą, która eksplodowała w jego śródokręciu.
U-1 przeprowadził podczas wojny dwa patrole bojowe, na wodach norweskich – nie zatopił żadnej jednostki przeciwnika, jednak podczas drugiego z nich zatonął na minie, prawdopodobnie na polu minowym nr 7 postawionym przez brytyjskie niszczyciele HMS „Express”, „Esk”, „Icarus” i „Impulsive” na północ od Terschelling. Zgodnie z najnowszą hipotezą, U-1 mógł wpaść na minę postawioną przez inny brytyjski okręt podwodny HMS „Narwhal”. Podobnie jak U-1, U-2 również przeprowadził tylko dwa patrole, które odbył w trakcie kampanii norweskiej. Nie zatopił żadnej jednostki przeciwnika, sam stał się jednak celem nieudanego ataku torpedowego ze strony HMS „Unity”, który chybił celu czterema torpedami. 15 kwietnia 1940 roku powrócił z drugiego patrolu do Wilhelmshaven, i został ponownie skierowany do działalności szkoleniowej, w którą pełnił do wiosny 1944 roku. 8 kwietnia 1944 roku zderzył się trawlerem rybackim „Helmi Söhle” i zatonął z niemal całą załogą.
Od 29 października 1938 do 2 stycznia 1940 roku U-3 dowodzony był przez Joachima Schepke, który odbył na nim trzy patrole wojenne. Podczas ostatniego z nich – 30 września 1939 roku, okręt zatopił ogniem artyleryjskim i torpedami duński transportowiec s/s „Vendia” (1 150 BRT), oraz szwedzki transportowiec s/s „Gun” (1 198 BRT), który został zatopiony przez detonację podłożonych przez grupę abordażową ładunków wybuchowych. 4. i 5. patrol okręt odbył na wodach norweskich w operacji "Hartmut", nie odnosząc jednak żadnych sukcesów – sam natomiast stał się celem nieudanego ataku za pomocą salwy sześciu torped ze strony brytyjskiego okrętu HMS „Porpoise”. Powrócił do portu 19 kwietnia 1940 roku i do 1 sierpnia 1944 roku nie odbył żadnych patroli bojowych, prowadząc wyłącznie działalność szkoleniową. Od lata 1944 roku wykorzystywany był w charakterze jednostki doświadczalnej, do testowania skutków bliskich eksplozji.
U-4 podczas swojego przeprowadzonego w Skagerraku drugiego patrolu, 22 września 1939 roku zatrzymał i zatopił założonymi pod pokładem ładunkami wybuchowymi fiński statek s/s „Martii Ragnar” (2 262 BRT), następnego zaś dnia – w ten sam sposób – s/s „Walma” (1 361 BRT). Dwa dni później storpedował i zatopił szwedzki statek s/s „Gertrud Bratt” (1 510 BRT). Podczas czwartego patrolu, zatopił wspomniany wcześniej HMS „Thistle”, po czym powrócił do działalności szkoleniowej na Bałtyku.
U-5 odbył dwa patrole, w tym jeden na wodach norweskich, nie odniósł żadnych sukcesów i w kwietniu 1940 roku został ponownie skierowany do prowadzenia działalności szkoleniowej. Zatonął 19 marca 1943 roku na zachód od Piławy, na skutek wypadku przy zanurzaniu.
U-6 patrolujący Kattegat 31 sierpnia 1939 roku przekazał meldunek o polskich niszczycielach opuszczających Bałtyk. Podczas drugiego patrolu wziął udział w operacji "Hartmut", lecz nie odniósł sukcesu, po czym do sierpnia 1944 roku prowadził działalność szkoleniową na Bałtyku, kiedy został wycofany z czynnej służby.
Po zakończeniu operacji na wodach norweskich, wszystkie ocalałe jednostki tego typu zostały wyłączone ze służby operacyjnej i skierowane na Bałtyk, gdzie w ramach 21. Flotylli prowadziły działalność szkoleniową z Piławy.

</doc>
<doc id="2695030" url="https://pl.wikipedia.org/wiki?curid=2695030" title="Biskupi Crookston">
Biskupi Crookston



</doc>
<doc id="2695031" url="https://pl.wikipedia.org/wiki?curid=2695031" title="Acanthoclinus">
Acanthoclinus

Acanthoclinus – rodzaj ryb z rodziny Plesiopidae, z rzędu okoniokształtnych. Występują na obszarze oceanów Indyjskiego i Spokojnego, większość przy brzegach Nowej Zelandii oraz przy wschodnich brzegach Afryki i Seszelach. Wielkość waha się od 5 do 30 cm.
Klasyfikacja.
Gatunki zaliczane do tego rodzaju :

</doc>
<doc id="2695033" url="https://pl.wikipedia.org/wiki?curid=2695033" title="Ruderclub Neptun">
Ruderclub Neptun

Ruderclub Neptun – towarzystwo wioślarskie założone w Poznaniu w 1895, jako jeden z pierwszych poznańskich klubów tego typu. Rozwiązany po II wojnie światowej.
Historia.
Okres do końca I wojny.
Pierwszym przewodniczącym był dr Adler – syndyk zjednoczonych pracodawców w Prowincji Poznańskiej. Neptun jako jedyny nie wszedł w 1902 w skład Posener Ruderverein „Germania” – towarzystwa powstałego ze zjednoczenia większości poznańskich klubów wioślarskich. Wynikało to m.in. z liberalnego oblicza narodowego organizacji – klub chętnie przyjmował Polaków. Przynależał do Wrocławskiego Zjednoczenia Wioślarskiego, gdzie brał udział w regatach i np. w 1908 zajął drugie miejsce. W 1913 miał około 300 członków, co było liczbą znaczącą. Z Neptuna wydzieliło się pierwsze polskie towarzystwo wioślarskie w mieście – Klub Wioślarski z roku 1904 w Poznaniu.
Okres dwudziestolecia międzywojennego.
Po I wojnie światowej niemieckie kluby wioślarskie istniejące przed wojną na terenach odzyskanych przez państwo polskie (w tym RC Neptun) nadal były członkami Niemieckiego Związku Wioślarskiego. Kluby te stowarzyszyły się w odrębny sportowy związek wioślarski o nazwie „Związek Wioślarski dla Poznańskiego i Pomorza” (niem. "Ruder-Verband Posen-Pommerellen"), zrzeszający kluby wioślarskie z Prowincji Poznańskiej i Prus Zachodnich. Gdy polskie kluby wioślarskie utworzyły pod koniec 1919 roku Polski Związek Towarzystw Wioślarskich, kluby niemieckie wyraziły wolę przystąpienia do PZTW. Gdy – ze względów formalnych – otrzymały odmowę, przez kilka lat nie uczestniczyły w rywalizacji organizowanej przez PZTW. W roku 1928 niemiecki kluby Związku Wioślarskiego dla Poznańskiego i Pomorza podpisały z Niemieckim Związkiem Wioślarskim umowę o współpracy. W jej wyniku kluby niemieckie zrzeszone w Związku Wioślarskim dla Poznańskiego i Pomorza rozpoczęły współzawodnictwo z innymi klubami niemieckimi. Uczestniczyły od tej pory m.in. we wioślarskich mistrzostwach Niemiec.
RC Neptun przyjęty został w poczet członków PZTW w roku 1936 – na XVII Sejmiku wioślarskim. Od tej pory mógł uczestniczyć w zawodach organizowanych przez ten związek. Udział RC Neptun we współzawodnictwie w ramach PZTW nie był jednak intensywny. W klasyfikacji punktowej prowadzonej przez PZTW, klub sklasyfikowany został jedynie w roku 1936 (na 16 miejscu) i 1937 (na miejscu 24). W kolejnych dwóch latach nie uczestniczył w zawodach organizowanych w ramach polskiego związku.
Działalność w przededniu II wojny.
Nie wszyscy członkowie klubu okazali się lojalnymi obywatelami Polski. Tuż przed wybuchem II wojny światowej, w sierpniu 1939 roku, poznańska policja rozbiła niemiecką grupę wywiadowczo-dywersyjną, która działała pod przykrywką właśnie w RC Neptun. Grupa dywersyjna kierowana była przez Otto Dilla, który już od 1934 r. werbował w swe szeregi młodych Niemców z miasta Poznania, którzy przechodzili następnie specjalne przeszkolenie. Grupa ta odbierała broń przemycaną barkami z Gdańska poprzez Kanał Bydgoski i transportowała ją na łodziach wioślarskich do Poznania. Dywersanci skupieni w „Neptunie” obsługiwali też w Poznaniu trzy nielegalne radiostacje.
Zakończenie działalności.
Kres istnienia klubu nastał po II wojnie światowej – w związku z usunięciem Niemców z Polski po 1945 roku.

</doc>
<doc id="2695034" url="https://pl.wikipedia.org/wiki?curid=2695034" title="Krasnokamieńsk">
Krasnokamieńsk



</doc>
<doc id="2695036" url="https://pl.wikipedia.org/wiki?curid=2695036" title="Naravelia">
Naravelia

Naravelia – rodzaj roślin należący do rodziny jaskrowatych. Obejmuje ok. 9 gatunków występujących w południowej i południowo-wschodniej Azji.
Morfologia.
Drewniejące pnącze. Liście pierzasto złożone o całobrzegich listkach i tępych wierzchołkach. Para listków dolnych wykształcona jest normalnie, podczas gdy górne trzy listki przekształcone są w wąsy czepne. Kwiatostan wiechowaty szczytowy lub wyrasta z kątów liści. Okwiat w dwóch okółkach, w zewnętrznym 4 listki, w wewnętrznym 8-12, wąskich. Pręciki liczne. Słupki owłosione z trwałymi szyjkami. 
Systematyka.
Rodzaj z plemienia "Anemoneae" z podrodziny "Ranunculoideae" w obrębie rodziny jaskrowatych ("Ranunculaceae") z rzędu jaskrowców ("Ranunculales"), należących do kladu dwuliściennych właściwych (eudicots). Czasem włączany do rodzaju powojnik ("Clematis"). Wyniki badań molekularnych świadczą o tym, że rodzaj zagnieżdżony jest w obrębie rodzaju "Clematis".

</doc>
<doc id="2695037" url="https://pl.wikipedia.org/wiki?curid=2695037" title="Port lotniczy Krasnokamieńsk">
Port lotniczy Krasnokamieńsk



</doc>
<doc id="2695041" url="https://pl.wikipedia.org/wiki?curid=2695041" title="Dirce chrześcijańska">
Dirce chrześcijańska

Dirce chrześcijańska – wielkoformatowy obraz olejny polskiego malarza akademickiego Henryka Siemiradzkiego.
Dzieło zostało ukończone w Rzymie w 1897, wystawiano je m.in. w Petersburgu, gdyż malarz liczył, że zostanie zakupione przez Galerię Tretiakowską. Ostatecznie do transakcji nie doszło, po śmierci artysty wdowa ofiarowała obraz Towarzystwu Przyjaciół Sztuk Pięknych w Warszawie. Obecnie "Dirce" znajduje się w zbiorach Muzeum Narodowego w Warszawie.
Opis obrazu.
Siemiradzki przedstawił scenę rozgrywającą się na arenie rzymskiego amfiteatru cesarza Nerona. W centrum kompozycji ukazany został martwy, potężny byk z przywiązanym do niego ciałem zamordowanej kobiety. Ciało męczennicy jest nagie i wyidealizowane, wbrew logice nie nosi na sobie żadnych śladów obrażeń (z wyjątkiem otarć od sznurów). Z lewej strony stoi otyły Neron w otoczeniu dworzan, zaś z prawej czarnoskórzy niewolnicy z lektyką i grupa gladiatorów, którzy brali udział w widowisku.
Kompozycja oparta jest na diagonalach (liniach ukośnych), które skupiają uwagę oglądającego na centralnej części obrazu i sprawiają, że widz odnosi wrażenie uczestniczenia w przedstawionej scenie. Malarz skupił się na perfekcyjnym przedstawieniu szczegółów wykwintnych strojów, detali architektonicznych, bogactwa i przepychu. Nadmierna estetyzacja całej kompozycji kontrastuje z bezuczuciowym ukazaniem postaci, których obojętność i teatralne upozowanie kontrastuje z tematem obrazu.
Odbiór i nawiązania.
"Dirce chrześcijańska" to typowe dzieło akademickie, świadczy o tym zarówno tematyka, jak i perfekcyjne użycie perspektywy, idealizacja postaci ludzkich i dbałość o szczegóły. Źródło inspiracji ujawnił sam Henryk Siemiradzki: "Natchnął mnie tą myślą Renan swoim „Antychrystem”, w którym na podstawie autorów rzymskich opowiada, że chrześcijanki będące Rzymiankami skazywano na śmierć przez przywiązanie do byka, który goniony przez gladiatorów stawał się w końcu ich pastwą, wraz z ludzką ofiarą męczeństwa".
Obraz cieszył się znaczną popularnością, którą zapewniał temat męczeństwa pierwszych chrześcijan i nawiązania do mitologii greckiej. Ponadto rok wcześniej wydano w Krakowie "Quo vadis" Henryka Sienkiewicza, z którym obraz był wiązany.
Obraz interpretowano też jako alegorię męczeństwa narodu polskiego.
Dziełem Siemiradzkiego o podobnej tematyce są namalowane 20 lat wcześniej "Pochodnie Nerona".
Krytyka.
Postępowi krytycy sztuki, m.in. Stanisław Witkiewicz, zarzucali malarzowi "brak ekspresji postaci, ich teatralność i sztuczność". Zwracano uwagę, że "pod przykryciem wirtuozerii technicznej artysty, egzotyki i przepychu przemycono chwytliwe przesłanie dla mało wyrafinowanego widza, mianowicie erotyzm i przemoc".
Krytycy wpłynęli znacząco na zainteresowanie płótnem. Po latach natrafiono na ślady, które potwierdzają te twierdzenia. Zachowała się fotografia zamówiona przez Siemiradzkiego i wykonana w rzymskiej rzeźni. Malarz wykorzystał nie tylko widok martwego zwierzęcia, ale także zaadaptował do swoich potrzeb sylwetki rzeźników i przypadkowych gapiów, które po „ubraniu” w bogate stroje stały się częścią jego obrazu. Ludzkie modele zostały potraktowane przez malarza jak manekiny, których często używał podczas tworzenia swoich dzieł. Uwidacznia się to według krytyków także w braku emocji na twarzach wszystkich świadków zdarzenia.
Władysław Witwicki zauważył, że dzieło Siemiradzkiego przedstawia "dramat, któremu trzeba szaty groźnej, by przerażała, by widz oczu od punktu środkowego akcji nie mógł oderwać", tymczasem twórca "... dramat ten kazał grać kilkunastu osobom, typowym dzieciom swego talentu. Wlał w nich spokój wielki i dał im niezbyt silne i niezbyt wyraźne uczucia ...". Według Witwickigo wprawdzie przed obrazem można nawet rozkosznie czas spędzać, "ale wtedy nie działa na nas piękno całości, nie robi na nas wrażenia dzieło, ale podobają się nam szczegóły i zachwycają nas głowy, ciała, marmury, złocenia, kwiaty, rogi, kamienie, hafty i jedwabie, ale nie mówi do nas dramat chwili, jakiegośmy się mieli prawo spodziewać wnosząc po tytule". Ponadto Witwicki zgłosił uwagi do niektórych detali, np. zarzucił Siemiradzkiemu zbyt dokładne „wycyzelowanie” lektyki pomimo jej oddalenia oraz niezachowanie pewnych proporcji: "... jak nieproporcjonalnie mały jest ten gladiator w złotym szyszaku i dwaj obok niego trębacze".

</doc>
<doc id="2695044" url="https://pl.wikipedia.org/wiki?curid=2695044" title="Bastilla binatang">
Bastilla binatang

Bastilla binatang – gatunek motyla zaliczany do wstęgówek.
Gatunek ten opisany został w 2003 roku przez Jeremyego D. Hollowaya i Scotta E. Millera na podstawie ponad 400 okazów wyhodowanych z "Phyllanthus lamprophyllus" – jedynej znanej rośliny żywicielskiej gąsienic. Wszystkie pochodziły z 4 stanowisk w pobliżu Madang w Papui-Nowej Gwinei. Epitet gatunkowy "binatang" oznacza „owada” w lokalnym języku.
Motyl ten osiąga od 15 do 19 mm długości skrzydeł pierwszej pary, które mają ciemne, fioletowe i brązowawoszare tło. Samiec ma wezykę z pojedynczym kolcem nasadowym, licznymi kolcami dodatkowymi na wyrostku centralnym oraz rzędem czterech kolców w części dystalnej. Wyrostek kostalny w genitaliach samca ma czwarty kolec przynajmniej częściowo zlany z nasadowym.

</doc>
<doc id="2695047" url="https://pl.wikipedia.org/wiki?curid=2695047" title="Bilicze (rejon lubomelski)">
Bilicze (rejon lubomelski)

Bilicze (ukr. Бі́личі, "Biłyczi") – wieś na Ukrainie, w obwodzie wołyńskim, w rejonie lubomelskim. W 2001 roku liczyła 246 mieszkańców.

</doc>
<doc id="2695048" url="https://pl.wikipedia.org/wiki?curid=2695048" title="Pole Killinga">
Pole Killinga

Pole Killinga – pole wektorowe na rozmaitości riemannowskiej lub pseudoriemannowskiej, które zachowuje tensor metryczny. Dyffeomorfizmy generowane przez pola Killinga są izometriami rozmaitości (pseudo)riemannowskich.
Nazwa pochodzi od niemieckiego matematyka Wilhelma Killinga.
Definicja.
Pole wektorowe formula_1 jest polem Killinga na rozmaitości (pseudoriemannowskiej) formula_2 wtedy i tylko wtedy, gdy:
co można równoważnie zapisać przy pomocy pochodnej kowariantnej:
dla dowolnych pól wektorowych formula_5 oraz formula_6

</doc>
<doc id="2695051" url="https://pl.wikipedia.org/wiki?curid=2695051" title="Archocentrus sajica">
Archocentrus sajica



</doc>
<doc id="2695053" url="https://pl.wikipedia.org/wiki?curid=2695053" title="Diecezja Duluth">
Diecezja Duluth

Diecezja Duluth (łac. "Dioecesis Duluthensis", ang. "Diocese of Duluth") jest diecezją Kościoła rzymskokatolickiego w północno-wschodniej części stanu Minnesota.
Historia.
Diecezja została kanonicznie erygowana 3 października 1889 roku przez papieża Leona XIII. Wyodrębniono ją z terenów Wikariatu Apostolskiego Północnej Minnesoty (późniejszej diecezji Saint Cloud). Pierwszym ordynariuszem został, pochodzący z Irlandii, proboszcz jednej z parafii w Saint Paul ks. James McGolrick (1841-1918). 

</doc>
<doc id="2695055" url="https://pl.wikipedia.org/wiki?curid=2695055" title="Biskupi Duluth">
Biskupi Duluth



</doc>
<doc id="2695059" url="https://pl.wikipedia.org/wiki?curid=2695059" title="Robert Bartko">
Robert Bartko

Robert Bartko (ur. 23 grudnia 1975 w Poczdamie) – niemiecki kolarz torowy i szosowy, dwukrotny mistrz olimpijski oraz ośmiokrotny medalista torowych mistrzostw świata.
Kariera.
Pierwszy sukces w karierze Robert Bartko osiągnął w 1995 roku, kiedy zdobył brązowy medal mistrzostw kraju w indywidualnym wyścigu na dochodzenie. W 1996 roku wziął udział w igrzyskach olimpijskich w Atlancie, zajmując dziewiąte miejsce w drużynowym wyścigu na dochodzenie. Na rozgrywanych dwa lata później mistrzostwach świata w Bordeaux wywalczył srebrny medal w drużynie oraz brązowy indywidualnie, a na mistrzostwach świata w Berlinie w 1999 roku w obu konkurencjach zwyciężał. Podczas igrzysk olimpijskich w Sydney w 2000 roku wspólnie z Guido Fulstem, Danielem Becke, Jensem Lehmannem i Olafem Pollackiem wywalczył złoto w drużynie, podobnie jak w wyścigu indywidualnym, w którym wyprzedził bezpośrednio Lehmanna i Australijczyka Bradleya McGee. Na mistrzostwach świata w Melbourne w 2004 roku indywidualnie był trzeci, wyprzedzili go tylko Sergi Escobar z Hiszpanii i Robert Hayles z Wielkiej Brytanii. W tej samej konkurencji na igrzyskach olimpijskich w Atenach był ósmy, a w drużynie Niemcy zajęli czwarte miejsce, przegrywając walkę o brąz z Hiszpanami. Na tych samych igrzyskach był także czwarty w madisonie. Indywidualnie Bartko zwyciężał ponadto na mistrzostwach świata w Los Angeles w 2005 roku i mistrzostwach w Bordeaux w 2006 roku, a na mistrzostwach świata w Palma de Mallorca w 2007 roku był drugi, ustępując jedynie Bradleyowi Wigginsowi z Wielkiej Brytanii. Pojawił się również na mistrzostwach świata w Kopenhadze w 2010 roku, zajmując czwarte miejsce w omnium, piąte w madisonie i dziesiąte w drużynowym wyścigu na dochodzenie.

</doc>
<doc id="2695069" url="https://pl.wikipedia.org/wiki?curid=2695069" title="Banisteriopsis caapi">
Banisteriopsis caapi

Banisteriopsis caapi – gatunek południowoamerykańskiego pnącza z rodziny malpigiowatych ("Malpighiaceae").
Zastosowanie.
Nazwa Ayahuasca znaczy „pnącze duchów” w języku keczua, a szamani rdzennych plemion zachodniej Amazonii używają rośliny podczas religijnych i leczniczych ceremonii. Zawiera w swoich łodygach harminę oraz harmalinę. Jest składnikiem enteogenicznego napoju ayahuasca.
Sytuacja prawna.
Gatunek wymieniany jest w polskim prawie w ustawie o przeciwdziałaniu narkomanii jako środek odurzający o najwyższym stopniu ryzyka powstania uzależnienia. Roślina może być wykorzystywana w Polsce tylko do celów medycznych, przemysłowych i prowadzenia badań.

</doc>
<doc id="2695074" url="https://pl.wikipedia.org/wiki?curid=2695074" title="Khan Shatyr Entertainment Center">
Khan Shatyr Entertainment Center



</doc>
<doc id="2695079" url="https://pl.wikipedia.org/wiki?curid=2695079" title="Radivoje Ognjanović">
Radivoje Ognjanović

Radivoje Ognjanović (serb. "Paдивoje Oгњaнoвић", ur. 1 lipca 1933 w Strošinci, zm. 30 sierpnia 2011 w Belgradzie) – piłkarz jugosłowiański grający podczas kariery na pozycji napastnika.
Kariera klubowa.
Bora Kostić piłkarską karierę rozpoczął w klubie FK Srem Sremska Mitrovica w 1950. W 1951 przeszedł do stołecznego Partizana. Z Partizanem zdobył Puchar Jugosławii w 1952. W latach 1953–1961 występował w klubie Radnički Belgrad.
W 1961 powrócił na rok do Partizana, by po roku przeszedł do Crvenej zvezdy Belgrad. W 1963 wyjechał do Austrii, gdzie został zawodnikiem Sturmu Graz. Po roku wyjechał do Szwajcarii, gdzie zakończył karierę w 1966 w klubie Greenham.
Kariera reprezentacyjna.
W reprezentacji Jugosławii Kostić zadebiutował 17 listopada 1957 w wygranym 2-0 meczu eliminacji mistrzostw świata z Rumunią. W 1958 uczestniczył w mistrzostwach świata. Na turnieju w finałowym w Szwecji wystąpił w dwóch meczach: z Paragwajem (bramka w 18 min.) i ćwierćfinałowym z RFN.
Ostatni raz w reprezentacji wystąpił 26 kwietnia 1959 w wygranym 5-1 meczu o Puchar Doktora Gerö ze Szwajcarią. Ogółem w barwach "plavich" wystąpił w 5 meczach, w których zdobył bramkę.
Kariera trenerska.
Po zakończeniu kariery piłkarskiej Ognjanović został trenerem. W latach 1982–1984 był selekcjonerem reprezentacji Kamerunu, z którym wygrał Puchar Narodów Afryki 1984. W latach 1989–1992 był selekcjonerem reprezentacji Wybrzeża Kości Słoniowej, a 1993–1994 reprezentacji Chin U-23.

</doc>
<doc id="2695084" url="https://pl.wikipedia.org/wiki?curid=2695084" title="Arrows A18">
Arrows A18

Arrows A18 – samochód Formuły 1, zaprojektowany przez Franka Derniego i Paula Bowena, skonstruowany przez zespół Danka Arrows Yamaha. Model ten używany był w sezonie 1997, a jego kierowcami byli Damon Hill (wcześniej reprezentujący Brabhama i Williamsa, z którym zdobył mistrzostwo w 1996) i Pedro Diniz (poprzednio startujący dla ekip Forti i Ligier). Model napędzany był dziesięciocylindrowymi silnikami Yamaha.
Model okazał się niekonkurencyjny, a kierowcy zespołu zaledwie trzykrotnie zdobywają punkty. Zespół poprawił tempo po zatrudnieniu Johna Barnarda. Podczas Grand Prix Węgier, Damon Hill dojechał do mety na drugiej pozycji, prowadząc przez większość wyścigu. Było to ostatnie podium zdobyte przez brytyjski zespół. Kierowcy Arrowsa łącznie zdobyli dziewięć punktów, co przełożyło się na ósme miejsce w klasyfikacji konstruktorów. Był to ostatni samochód Formuły 1, napędzany silnikiem Yamaha. Następcą modelu był Arrows A19.
Tło.
Arrows został założony w listopadzie 1977 roku przez czterech pracowników zespołu Shadow, Alana Reesa, Jackie Olivera, Dave’a Wassa i Tony’ego Southgate’a i przez włoskiego finansistę Franco Ambrosio. Siedziba zespołu mieściła się w Milton Keynes, a pierwszy ich samochód, FA1 zbudowany został w 53 dni. Niedługo po założeniu zespołu, Ambrosio opuścił zespół i trafił do więzienia za nieprawidłowości finansowe, natomiast Shadow pozwał Arrowsa, twierdząc, że model FA1 jest podobny do samochodu Shadow DN9. Zespół, wiedząc że przegra proces sądowy, postanowił opracować projekt nowego samochodu. Wysoki Sąd Sprawiedliwości w Londynie orzekł, że Arrows nielegalnie posiadał i stosował modele DN9, ponadto 40% części obu samochodów były identyczne. Nakazano demontaż wszystkich części FA1 i przekazanie ich zespołowi Shadow. Model A1 powstał w 52 dni i został pokazany prasie trzy dni po wyroku.
W sezonach 1978–1990 zespół brał udział w 197 wyścigach, zdobywając 116 punktów, jedno pole position (które zdobył Riccardo Patrese do wyścigu o Grand Prix Stanów Zjednoczonych – Zachód 1981) i siedem miejsc na podium – po raz ostatni uczynił to Eddie Cheever podczas Grand Prix Stanów Zjednoczonych 1989, dojeżdżając na trzeciej pozycji. Najlepszy występ ekipa zanotowała w sezonie 1988, kiedy to Arrows został sklasyfikowany na piątej pozycji.
W listopadzie 1989, Wataru Ohashi, prezydent firmy logistycznej Footwork Express Co. Ltd., zaczął inwestować w Arrowsa, a logo japońskiej firmy zaczęło pojawiać się na samochodach zespołu. Po sezonie 1990 ekipa zostaje sprzedana Ohashiemu, a zespół zmienił nazwę na Footwork. Pod koniec 1993 roku, Ohashi został zmuszony przez swoich udziałowców do nieinwestowania kolejnych pieniędzy w zespół. Dwa lata później, jego udziały zostały odkupione przez Olivera i Reesa, przy pomocy domu finansowego Schwabische Finanz &amp; Unternehmensberatung AG. Do sezonu 1996, Footwork wziął udział w 91 wyścigach, zdobywając 25 punktów i jedno miejsce na podium, które wywalczył Gianni Morbidelli podczas Grand Prix Australii 1995
Sprzedaż zespołu.
W marcu 1996, Tom Walkinshaw, założyciel grupy TWR, wraz ze swoim wspólnikiem Peterem Darnbroughiem kupili 51% akcji od Alana Reesa. Stało się to kilka dni po informacji, że Walkinshaw opuści zespół Ligier, po nieudanej próbie kupna francuskiej ekipy. Miesiąc później zespół został przeniesiony do siedziby Tom Walkinshaw Racing w Leafield, choć tunel aerodynamiczny pozostał w Milton Keynes.
Specyfikacja techniczna.
Arrows A18 był zupełnie nowym modelem, zaprojektowanym przez nowy sztab inżynierów. Prace projektowe, pod kierownictwem Paula Bowena rozpoczęły się w czerwcu 1996. Nastąpiły modyfikacje w tunelu aerodynamicznym w celu przyśpieszenia prac, jednak we wrześniu Walkinshaw musiał opóźnić rozwój, ze względu na brak umowy z Yamahą, ponadto po zatrudnieniu Damona Hilla trzeba było zmodyfikować obszar na nogi.
Silnik i skrzynia biegów.
Samochód Arrows A18 był napędzany był dziesięciocylindrowymi silnikami Yamaha OX11 o pojemności 2996 cm³. Takich samych jednostek używał zespół Tyrrell w sezonie 1996. Dziesięć cylindrów w konfiguracji „V” było usytuowanych względem siebie pod kątem 72°. Jednostka napędowa osiągała 700 KM przy 14 000 obrotów na minutę, co było małą zmianą, ponieważ silnik używany w modelu Tyrrell 024 produkował 690 KM przy 13 800 obrotów na minutę. W przeciwieństwie do jednostki OX10A była ona lżejsza o 25 kilogramów. Dla porównania silnik Ferrari Tipo 046/2 produkował 780 KM przy 14 000 obrotów na minutę, zaś jednostka Renault RS9 osiągała 755 KM przy 14 800 obrotów na minutę. Na rozrząd składały się podwójne wałki rozrządu (DOHC). Za wał napędowy odpowiadał Arrows. Wielotarczowe sprzęgło wykonane było przez AP
Silnik powstał we współpracy Yamahy wraz z firmą Engine Developments, mieszczącą się w brytyjskim Rugby, prowadzoną przez Johna Judda. Jak przyznał Tom Walkinshaw podczas prezentacji modelu, podczas prac został zidentyfikowany problem silnika, którym była mała waga jednostki. Zespół silnikowy, pod kierunkiem Geoffa Goddarda, byłego inżyniera Coswortha, postanowił zwiększyć jego wagę, natomiast w Japonii i Wielkiej Brytanii pracowano nad poprawą osiągów silnika, zapowiadając trzy etapy ewolucji silnika: przed rozpoczęciem sezonu, przed wyścigiem o Grand Prix San Marino, zapowiadając zwiększenie wydajności przed Grand Prix Wielkiej Brytanii.
Długość całkowita silnika wynosiła 575 mm, szerokość – 499 mm, natomiast wysokość – 373 mm. Za zapłon odpowiedzialne były świece NGK. Paliwo dostarczane było przez firmę Petroscience, zaś za oleje odpowiedzialna była firma Elf. Zbiornik paliwa został skonstruowany przez ATL i miał pojemność 110 litrów. Za chłodzenie odpowiadały urządzenia firm Secan i Marston.
Sześciobiegowa, półautomatyczna skrzynia biegów została wyprodukowana przez Arrowsa, we współpracy z firmą Xtrac i została zamontowana wzdłużnie. Minimalna masa skrzyni biegów wynosiła 59 kilogramów.
Nadwozie i zawieszenie.
Arrows wyprodukował nadwozie typu monocoque z włókna węglowego o strukturze plastra miodu i materiałów kompozytowych. Zarówno na przednie, jak i tylne zawieszenie składały się podwójne wahacze i popychacze, poruszane systemem potrójnych amortyzatorów.
W samochodzie używane były opony japońskiej firmy Bridgestone oraz felgi BBS o średnicy 13 cali. Opony Bridgestone zostały użyte po raz pierwszy w Formule 1 podczas Grand Prix Japonii 1976 w samochodzie Tyrrell 007, prowadzonym przez Kazuyoshiego Hoshino. W następnej edycji, Hoshino wraz z Noritake Takaharą używają opon Bridgestone, tym razem korzystając z samochodu Kojima. Od 1989 roku, japońska firma testowała opony przeznaczone do Formuły 1. Pierwszymi kierowcami testującymi opony byli Paolo Barilla i Christian Danner, jeżdżąc zmodyfikowanym samochodem Formuły 3000, wyprodukowanym przez Reynard Motorsport. W 1990, firma zakupiła samochód Tyrrell, w którym zamontowano silnik Mugen, który prowadzili Volker Weidler i Johnny Herbert. Później używany był samochód Tyrrell 020, który prowadzili Aguri Suzuki, Mauro Martini i Heinz-Harald Frentzen. Do 1994 roku kierowcy przejechali w sumie 21 tysięcy kilometrów. Choć w 1995 roku nie testowano opon, to w następnym roku rozwoju opon podjęli się Aguri Suzuki, Jos Verstappen i Tarso Marques, którzy przejechali łącznie osiem tysięcy kilometrów, korzystając z samochodów Ligier JS41 i Footwork FA17. W marcu 1996 ogłoszono dostarczanie opon Bridgestone od sezonu 1998. Siedem miesięcy później firma postanowiła przyspieszyć swój powrót o rok.
Na układ hamulcowy składały się zaciski Brembo oraz klocki i tarcze hamulcowe, wyprodukowane przez Carbone Industrie. Rzeczywista masa całkowita samochodu wynosiła wraz z kierowcą i kamerami telewizyjnymi 600 kilogramów. Rozstaw osi wynosił 3000 mm, długość – 4070 mm. Rozstaw kół przednich wyniósł 1650 mm, natomiast tylnych – 1600 mm.
W prace aerodynamiczne nad samochodem zaangażowany był Simon Jennings, który wcześniej pracował nad aerodynamiką FA17. Brytyjczykowi pomagał Eric Lacotte, wcześniej pracujący dla Ligiera.
Sponsoring.
Pod koniec grudnia 1996 sponsorem tytularnym zespołu została amerykańska firma Danka, zajmująca się dostarczaniem m.in. kserokopiarek i faksów. Umowa została podpisana na okres dwóch lat. Oprócz tego zespół sponsorowały takie firmy jak Topware, Power Horse, Zepter, Lycra, Quest, Track&amp;Field, Hewlett-Packard czy Parmalat, który był osobistym sponsorem Pedro Diniza
Kierowcy.
27 września 1996, Arrows ogłosił podpisanie umowy z Damonem Hillem, który kilka dni wcześniej został poinformowany, że nie zostanie przedłużony mu kontrakt z Williamsem i zostanie zastąpiony przez Heinza-Haralda Frentzena. 11 października 1996, podczas weekendu wyścigowego o Grand Prix Japonii, Walkinshaw potwierdził, że partnerem zespołowym Hilla będzie Pedro Diniz. Tym samym zespół miał nowy skład kierowców.
Damon Hill zadebiutował w Formule 1 podczas Grand Prix Hiszpanii 1992, zastępując Giovannę Amati w zespole Brabham. Zakwalifikował się do dwóch wyścigów, Grand Prix Wielkiej Brytanii i Grand Prix Węgier, które zakończył odpowiednio na szesnastym i jedenastym miejscu. Po wyścigu na torze Hungaroring zespół, przeżywający kłopoty finansowe wycofał się ze startów. W sezonie 1993 został kierowcą wyścigowym w Williamsie, awansując z roli kierowcy testowego, wygrywając trzy wyścigi, kończąc sezon na trzeciej pozycji. W sezonie 1994 został partnerem zespołowym Ayrtona Senny, a po jego śmierci został liderem zespołu. Wygrał sześć wyścigów, rywalizując o tytuł mistrzowski z Michaelem Schumacherem, przegrywając z nim o jeden punkt. Sezon 1995 był nieco gorszy, jednak Brytyjczyk był w stanie wygrać cztery wyścigi, zdobywając ponownie wicemistrzostwo świata. Ostatni rok przyniósł Brytyjczykowi tytuł mistrzowski, wygrywając aż osiem wyścigów, wygrywając pojedynek z Jacquesem Villeneuve’em o dziewiętnaście punktów
Pedro Diniz zadebiutował w najwyższej serii wyścigowej w sezonie 1995, reprezentując debiutujący w stawce zespół Forti. W siedemnastu wyścigach nie zdołał zdobyć punktu, a najwyższą lokatą, jaką odniósł Brazylijczyk w sezonie 1995, było siódme miejsce odniesione w finałowym wyścigu, Grand Prix Australii. Na sezon 1996 przeniósł się do Ligiera, gdzie zdobył dwa punkty (za szóste miejsca w Grand Prix Hiszpanii i Grand Prix Włoch). W klasyfikacji kierowców zajął on piętnastą pozycję.
Kierowcą testowym Arrowsa został Jörg Müller. Pierwsze sukcesy niemiecki kierowca odniósł w 1989 roku, gdzie zdobył mistrzostwo \Niemieckiej Formuły Opel Lotus oraz Europejskiej Formuły Ford 1600. W 1991 wygrał wyścig Formuły 3 w Monako, natomiast dwa lata później zwyciężył w prestiżowym Grand Prix Makau. W 1994 zdobył mistrzostwo Niemieckiej Formuły 3, zaś dwa lata później został mistrzem Formuły 3000 i zwycięzcą wyścigu 24-godzinnego na torze Circuit de Spa-Francorchamps. Spekulacje na temat zatrudnienia Müllera pojawiały się w październiku 1996, jednak Niemiec szukał posady w innych zespołach Formuły 1 i ostatecznie 25 listopada 1996 udało się podpisać kontrakt z Arrowsem.
Prezentacja.
Arrows A18 został zaprezentowany 9 stycznia 1997 podczas imprezy Autosport International w Birmingham. Wówczas szef zespołu, Tom Walkinshaw powiedział:
Szef Arrowsa wyraził nadzieję, że samochód będzie w stanie być w pierwszej trójce podczas drugiej połowy sezonu. Podkreślił, że nie ma żadnego powodu, aby nie przypuścić tego, że Damon Hill będzie w stanie wygrać jeden lub dwa wyścigi, zaznaczając, że samochód posiada techniczny aspekt, który da przewagę nad innymi zespołami w 25% wyścigów. Brytyjczyk zaznaczył, że nie jest łatwo wygrywać i na zdobycie tytułu mistrzowskiego potrzeba trzech lat. Ponadto Walkinshaw też powiedział:
Frank Dernie podczas prezentacji samochodu powiedział, że choć skonstruowano samochód konwencjonalny, to jednak jest on zupełnie nowy. Jednym z pomysłów Derniego było skonstruowanie wspornika na górze, przymocowując do niego silnik Yamahy – to miało sprawić, że silnik miał produkować więcej mocy. W czasie prezentacji, Damon Hill nazwał Walkinshawa „świetnym motywatorem”, podkreślając jak bardzo jest on szanowany wśród członków zespołu. Brytyjczyk powiedział również, że ten sezon będzie dla niego trudnym. Ogłoszono także inżynierów wyścigowych – Vincent Gaillardot został inżynierem wyścigowym Damona Hilla, zaś inżynierem Pedro Diniza został Steve Clark.
Testy przedsezonowe.
Pierwsze sesje testowe przed sezonem 1997 odbywały się na torze Circuito Permanente de Jerez. Model A18 pojawił się po raz pierwszy na torze 20 stycznia 1997, a jego kierowcą był Damon Hill. W deszczowej sesji, Brytyjczyk przejechał dwanaście okrążeń, uzyskując najlepszy wynik 1:47.36, o ponad dziewięć sekund gorszy od rezultatu Rubensa Barrichello, zajmując ostatnie miejsce. Następnego dnia brytyjski kierowca nie uzyskał pomiarowego okrążenia. Trzeciego dnia, Hill uzyskał czas 1:26.99, ponownie zajmując ostatnie miejsce, ze stratą prawie pięciu sekund do Frentzena.
Kolejne testy samochodu A18 miały miejsce w dniach 29–30 stycznia 1997 na torze Silverstone, gdzie ponownie za kierownicą siedział Damon Hill. W ciągu dwóch dni przejechał 33 okrążenia, a najlepszy czas okrążenia Brytyjczyka wyniósł 1:38.41. Przez cały czas trwania testów na brytyjskim torze panowały deszczowe warunki.
W dniach 7–9 i 11–13 lutego 1997, Hill testował Arrowsa na torze Circuit de Catalunya w Barcelonie. 7 lutego przejechał 21 okrążeń, a jego najlepszy czas wyniósł 1:22.22, o prawie cztery gorszy od rezultatu Oliviera Panisa. Następnego dnia poprawił wynik o 0,3 sekundy i zajął trzecie miejsce. 9 lutego był jeszcze szybszy – rezultat 1:20.7, choć był gorszy o prawie dwie sekundy od Rubensa Barrichello, dał mu drugie miejsce, wyprzedzając Jana Magnussena ze Stewarta. W dniach 11–13 lutego 1997, mistrz świata z 1996 testował samotnie. Przejechał on ponad 75 okrążeń, a jego najlepszy wynik uzyskał 11 lutego, osiągając rezultat 1:20.1.
Ostatnim testem dla samochodu przed rozpoczęciem sezonu była sesja na torze Silverstone, która odbyła się 20 lutego, a w której wzięli udział obaj kierowcy Arrowsa, wspólnie z kierowcami Tyrrella. Lepszy okazał się Brazylijczyk, który osiągnął wynik 1:33.55, o prawie sześć sekund szybciej od Brytyjczyka.
A18 w wyścigach.
Pierwszym wyścigiem sezonu 1997 był wyścig o Grand Prix Australii. W kwalifikacjach, Damon Hill zajął dwudziestą pozycję, natomiast Pedro Diniz został sklasyfikowany dwie pozycje niżej. Brazylijczyk złamał regułę 107%, jednak Tom Walkinshaw przekonał stewardów, że Diniz wykręcał rano czasy dużo szybsze i nie był w stanie ustawić czasu z powodu problemów mechanicznych, dzięki czemu brazylijski kierowca został dopuszczony do rywalizacji. Po kwalifikacjach, Tom Walkinshaw powiedział, że po wyścigu w Australii testy będą priorytetem przed rundami w Ameryce Południowej. Już podczas okrążenia rozgrzewkowego z rywalizacji odpadł Damon Hill, gdzie posłuszeństwa odmówiła przepustnica. Diniz natomiast ukończył rywalizację na dziesiątej pozycji, z czterema okrążeniami straty do Davida Coultharda z McLarena.
Po wyścigu w Australii, w dniach 16–18 marca, Arrows wraz z Williamsem testowali na torze Circuit Paul Ricard. Przez pierwsze dwa dni testował Damon Hill, wyjeżdżając w sumie 155 okrążeń, a najlepszy jego rezultat wyniósł 1:08.0, o ponad 1,6 sekund wolniej od Frentzena. 18 marca 1997, Hill został odznaczony Orderem Imperium Brytyjskiego przez królową Elżbietę II. Wobec czego, trzeciego dnia jeździł Diniz, który zakończył sesję z czasem 1:08.78, o ponad trzy sekundy wolniej od Villeneuve’a.
W sesji kwalifikacyjnej do Grand Prix Brazylii, Hill zajął dziewiąte miejsce ze stratą 1,086 sekund do Villeneuve’a. Diniz był wolniejszy od partnera zespołowego o sekundę i był szesnasty, choć pod koniec sesji, kiedy mógł poprawić wynik pojawiła się na torze czerwona flaga. Na 15. okrążeniu Pedro Diniz odpadł z wyścigu, wypadając z toru, natomiast 53 okrążenia później dochodzi do wybuchu silnika Yamaha w samochodzie Damona Hilla. Mimo tego, Brytyjczyk przejechał 90% dystansu wyścigu i został sklasyfikowany na siedemnastym miejscu.
Kwalifikacje do Grand Prix Argentyny, Hill zakończył na trzynastym miejscu, zaś Diniz dopiero był na 22. pozycji. Po sesji, Hill przyznał, że potrzeba więcej koni mechanicznych, żeby móc konkurować. Na pierwszych okrążeniach, Brytyjczyk awansował na szóste miejsce, natomiast Brazylijczyk awansował o jedenaście miejsc. Obaj starali się stosować strategię jednej wizyty w alei serwisowej. W czasie trwania wyścigu zderzył się z Jeanem Alesim, później kończąc wyścig na 33. okrążeniu z powodu awarii silnika. Na 50. okrążeniu awaria skrzyni biegów dopada Diniza i Brazylijczyk nie kończy wyścigu.
W kwalifikacjach do Grand Prix San Marino, Damon Hill został sklasyfikowany na piętnastej pozycji, zaś Pedro Diniz był siedemnasty. W tym czasie zespół miał „problem z silnikiem Yamaha” i został wciśnięty do małego garażu, co spowodowało, że Walkinshaw nazwał to „kompletną hańbą”. Przed wyścigiem, w samochodzie Brytyjczyka doszło do problemu z uszczelnieniem olejowym w rozruszniku samochodu i Hill przesiadł się do samochodu zapasowego, startując do wyścigu z alei serwisowej. Na jedenastym okrążeniu doszło do kolizji, w której udział wzięli Damon Hill i Shinji Nakano, którzy zakończyli wyścig. Na 53. okrążeniu doszło do awarii skrzyni biegów u Diniza i ponownie kierowcy Arrowsa nie ukończyli zmagań.
Po wyścigu w Imoli, Arrows brał udział w sesji testowej na torze Circuit de Catalunya w Barcelonie w dniach 29 kwietnia–1 maja, wraz z zespołami Benetton, Jordan, Minardi i Sauber. Pierwszego dnia, Hill przejechał dziewiętnaście okrążeń i uzyskał wynik 1:23.00, zajmując piąte, ostatnie miejsce. Drugiego dnia, Brytyjczyk pokonał 61 okrążeń, a jego najlepszy czas wynosił 1:21.73. Trzeciego dnia testowali Hill i Diniz – Brytyjczyk przejechał ponownie 61 okrążeń, ustanawiając swój najlepszy czas na poziomie 1:22.55, natomiast Brazylijczyk pokonał zaledwie sześć okrążeń, a jego najlepszy wynik wyniósł 1:23.20.
Przed wyścigiem o Grand Prix Monako, Damon Hill miał nadzieję, że wyścig w Monte Carlo będzie pierwszą rundą, którą ukończy, a być może nawet zdobędzie punkty. Brytyjczyk dał również wskazówki firmie Bridgestone co do nawierzchni w Monako, licząc że poprawi to formę zespołu. Z zespołu odszedł Frank Dernie, a jego miejsce zajął John Barnard. W sesji kwalifikacyjnej na torze Circuit de Monaco, Hill zajął trzynaste miejsce, natomiast Diniz – szesnaste. Podobnie jak w dwóch poprzednich rundach żaden z kierowców Arrowsa nie dojechał do mety – na początku wyścigu odpadł Brazylijczyk, natomiast później Brytyjczyk – Diniz wpadł w poślizg, natomiast Hill uczestniczył w wypadku. Dzień po wyścigu, pojawiły się informacje, że Alain Prost jest zainteresowany Hillem i chciałby podpisać z nim kontrakt na sezon 1998.
Przed Grand Prix Hiszpanii gotowa była nowa jednostka Yamahy, jednak prezentowała ona rozczarowujące osiągi podczas testów na obiekcie Circuit de Nevers Magny-Cours, wobec czego nadal trwały prace nad jej konkurencyjnością. Kwalifikacje do wyścigu w Barcelonie zakończyły się piętnastą pozycją dla Damona Hilla, natomiast Pedro Diniz wyprzedził tylko Jana Magnussena. Obaj odpadają z wyścigu przez awarię silnika – Brytyjczyk na siedemnastym okrążeniu, Brazylijczyk – 36 okrążeń później. Po wyścigu, Damon Hill zaprzeczał, że czuje się nieszczęśliwy w zespole. Tom Walkinshaw odbył spotkanie z przedstawicielami Yamahy, wierząc, że producent dokona wszystko, aby poprawić niezawodność i osiągi silników.
Kilka dni po rundzie w Barcelonie, Hill musiał stawić się na procesie w sprawie śmierci Ayrtona Senny podczas Grand Prix San Marino 1994. Brytyjczyk zeznał wówczas, że nie miał wątpliwości, że nie mogło być innego powodu wypadku niż awaria układu kierowniczego. Mistrz świata z 1996 przyznał, że dokonano zmian w kolumnie kierownicy zarówno u Senny, jak i u niego, ponieważ obaj poczuli dyskomfort w samochodzie FW16, ze względu na małą odległość między kierowcą a kierownicą. 6 czerwca, Pedro Diniz wziął udział w sesji testowej na torze w Magny-Cours, gdzie przejechał 41 okrążeń, wykręcając czas 1:18.95, o 3,5 sekundy wolniej od Oliviera Panisa
Przed wyścigiem o Grand Prix Kanady, zespół postanowił o użyciu nowej jednostki napędowej w kwalifikacjach. Początkowo myślano, że specyfikacja C będzie używana przez cały sezon, ponieważ w specyfikacji D silnka Yamahy wystąpiły problemy z temperaturą oleju i wody. W kwalifikacjach, Hill używał specyfikacji C silnika, natomiast Diniz przez wybuch silnika musiał używać wersji D. W kwalifikacjach, Hill i Diniz zajęli odpowiednio piętnaste i szesnaste miejsce. Po raz pierwszy od wyścigu w Brazylii, Arrows zakończył wyścig i po raz pierwszy obaj kierowcy ukończyli zmagania – lepszy okazał się Diniz, który zajął ósme miejsce, natomiast pozycje niżej uplasował się Brytyjczyk. Obaj kierowcy stracili okrążenie do zwycięzcy, którym został Michael Schumacher z Ferrari.
Po wyścigu na torze Circuit Gilles Villeneuve, Arrows udał się na sesję testową na Silverstone, która odbywała się w dniach 18–20 czerwca. Pierwszego dnia testował Diniz, który pokonał 37 okrążeń, a jego najlepszy rezultat wynosił 1:27.15. W następnych dwóch dniach jeździł Hill, zaliczając najlepszy swój wynik podczas ostatniego dnia, w którym miał wynik 1:28.0. Wszystkie sesje na brytyjskim torze odbywały się w mokrych warunkach.
Podczas piątkowych treningów do Grand Prix Francji, które odbywały się w deszczu, Hill zademonstrował swoje umiejętności, ulegając tylko Rubensowi Barrichello. Michael Schumacher z Ferrari uznał taką sesję za „bezwartościową”. W kwalifikacjach po raz pierwszy najlepszym kierowcą Arrowsa był Pedro Diniz, który zajął szesnastą pozycję, a tuż za nim uplasował się Damon Hill. Jak przyznał potem Brytyjczyk, miał problemy z hamulcami i zawrócił na jednym zakręcie, dodatkowo korzystając z samochodu zapasowego, który nie był skonfigurowany tak jak trzeba. Na pierwszym zakręcie Brytyjczyk został zepchnięty z toru i musiał udać się na pit-stop, w celu wymiany przedniego skrzydła. Hill dojechał do mety na dwunastej pozycji, z trzema okrążeniami straty do Michaela Schumachera, zaś Diniz odpadł na 58. okrążeniu przez poślizg.
Po eliminacji na torze Circuit de Nevers Magny-Cours, kierowcy Arrowsa udali się na sesję testową na Silverstone, która odbywała się w dniach 2–4 lipca. Pierwszego dnia, Hill przejechał 35 okrążeń, a jego najlepszy wynik wynosił 1:25.43, co dało trzynaste miejsce. Drugiego dnia, do Damona Hilla dołączył Pedro Diniz – Brazylijczyk pokonał dwanaście okrążeń, uzyskując najlepszy czas 1:25.90, o pół sekundy szybciej od Brytyjczyka, który przejechał dwa razy więcej okrążeń od partnera zespołowego – obaj zostali sklasyfikowani odpowiednio na piętnastym i szesnastym miejscu. Trzeciego dnia, Hill był szybszy, pokonując 38 okrążeń, a jego czas wyniósł 1:23.69, zajmując trzynastą pozycję. Diniz z czasem 1:24.27 został sklasyfikowany na piętnastej pozycji. W tym czasie chodziły plotki, że przed wyścigiem w Wielkiej Brytanii nastąpi wymiana między Damonem Hillem a Shinji Nakano – Brytyjczyk miałby trafić do Prosta, natomiast Japończyk do Arrowsa. W czasie sesji testowej, Diniz testował nowy silnik i skrzynię biegów, podczas gdy Hill jeździł ze starszą jednostką, testując opony Bridgestone. Ploktowano także, że Hill trafi do Saubera, czego Walkinshaw zaprzeczył.
Przed wyścigiem na Silverstone, Tom Walkinshaw oskarżył Damona Hilla, że nie wykonuje on swojej pracy, natomiast mistrz świata stwierdził, że opuści zespół, jeśli Arrows nie będzie w stanie zbudować konkurencyjnego samochodu. Szef Arrowsa powiedział również, że jeśli pieniądze nie są wystarczająca motywacją, to strach przed porażką powinien wystarczyć. W sesji kwalifikacyjnej do Grand Prix Wielkiej Brytanii, Hill był dwunasty, cztery pozycje wyżej od Diniza. W niedzielny poranek spadł deszcz, który ustał w czasie rozgrzewki przed wyścigiem – Hill wykorzystał to i ustanowił najszybszy czas sesji. Brytyjski kierowca ukończył wyścig na punktowanej pozycji, dojeżdżając na szóstym miejscu, ze stratą ponad minuty do Villeneuve’a, zaś Brazylijczyk nie ukończył eliminacji przez problem z zaworem powietrza w swoim silniku na 29. okrążeniu. Trzy dni po wyścigu, Hill testował opony w specyfikacji na sezon 1998, ustanawiając czas 1:24.46.
W kwalifikacjach do Grand Prix Niemiec, Hill i Diniz zajęli odpowiednio trzynastą i szesnastą pozycję. Brytyjczyk powiedział, że liczył na taki wynik, natomiast przed sesją w samochodzie Brazylijczyka spadła moc silnika i przesiadł się do samochodu zapasowego, gdzie miał szybsze tempo. Ponownie rundę ukończył Hill, który zajął ósme miejsce, ze stratą jednego okrążenia do Gerharda Bergera z Benettona. Diniz miał kolizję na ósmym okrążeniu z Johnnym Herbertem z Saubera i tym samym zakończył swój start na torze Hockenheimring.
W dniach 31 lipca–1 sierpnia zespół ponownie testował na Silverstone. Pierwszego dnia, w mokrych warunkach, Pedro Diniz pokonał dziewiętnaście okrążeń, a jego najlepszy wynik wyniósł 1:37.56, co dało mu trzecie miejsce. Następnego dnia, tor był już suchy i Brazylijczyk wykręcił najszybszy czas 1:24.52, wykręcając 57 okrążeń. W czasie drugiego dnia testów poinformowano, że Jörg Müller ma zastąpić Hilla w sezonie 1998, jednak szef zespołu nie wydał oświadczenia w tej sprawie.
Kilka dni przed wyścigiem na torze Hungaroring, Damon Hill łączony był z miejscem w zespole Sauber lub McLaren. W sesji kwalifikacyjnej do Grand Prix Węgier, Hillowi udało się zająć trzecie miejsce, ze stratą 0,372 sekund do Michaela Schumachera, natomiast Diniz zajął dopiero dziewiętnastą pozycję. Na starcie wyprzedził swojego byłego partnera zespołowego, a po sześciu okrążeniach objął prowadzenie. Na 25. okrążeniu zjechał do alei serwisowej, gdzie stracił prowadzenie na rzecz Heinza-Haralda Frentzena, lecz cztery okrążenia później odzyskał prowadzenie. Przewaga Hilla nad resztą stawki wciąż rosła i choć zjechał na 51. okrążeniu po raz drugi na pit-stop, Brytyjczyk obronił pozycję lidera wyścigu. Pod koniec wyścigu zaczął mieć kłopoty z przepustnicą i będący na drugiej pozycji Jacques Villeneuve stopniowo zmniejszał stratę. Kanadyjczyk na ostatnim okrążeniu wyprzedził brytyjskiego kierowcę i wygrał wyścig. Ostatecznie Hill dojechał do mety na drugiej pozycji, mając ponad jedenaście sekund przewagi nad trzecim Johnnym Herbertem. Po wyścigu Brytyjczyk powiedział:
Tom Walkinshaw przyznał, że opony Bridgestone były mocne i zespół skoncentrował się na pracy podczas treningów by dobrze wypaść w wyścigu, zaznaczając, że cały pakiet zaczyna być coraz lepszy. Pedro Diniz na początku wyścigu musiał najpierw poradzić sobie z kierowcami Minardi, którzy próbowali zepchnąć go z drogi, co kosztowało go kilka pozycji, by na 55. okrążeniu, będąc na dziesiątym miejscu, wycofać się z rywalizacji wskutek awarii elektrycznej. Po wyścigu zespół odkrył przyczynę problemów Hilla na ostatnich okrążeniach – awaria przepustnicy była spowodowana zepsutą podkładką wartą 50 pensów. Po eliminacji, ekipa ruszyła na kolejną sesję testową na Silverstone, uczestnicząc w dniach 13–14 sierpnia. Pierwszego dnia jeździł Pedro Diniz, który przejechał dziewiętnaście okrążeń, a jego najlepszy czas wynosił 1:25.02, co sklasyfikowało go na czwartej pozycji. W następnym dniu brazylijskiego kierowcę zastąpił Damon Hill, który pokonał 35 okrążeń, a jego rezultat 1:24.21 dał mu trzecie miejsce.
Przed rundą na torze Circuit de Spa-Francorchamps wciąż było głośno o posadzie Hilla. Dziennik "The Sun" poinformował, że Brytyjczyk odrzucił ofertę McLarena, która opiewała się na dwóch milionach dolarów pensji plus milion za zwycięstwo, co miało być uznane przez Hilla za „obraźliwe”. Też informowano, że Sauber miał zaproponować mistrzowi świata pensję w wysokości sześciu milionów dolarów. Kwalifikacje do Grand Prix Belgii, Diniz i Hill ukończyli odpowiednio na ósmej i dziewiątej pozycji. Po raz drugi w sezonie obaj zostali sklasyfikowani – Brazylijczyk ukończył zmagania na siódmym miejscu, ze stratą prawie półtorej minuty do Schumachera. Hill zaś zaczął wyścig od opon pośrednich i dalej kontynuował gdy reszta stawki przerzuciła się na opony typu slick – to oznaczało dodatkowy pit-stop i utratę jednego okrążenia. Na ostatnim kółku zjechał do alei serwisowej, czując że przednie kolo się obluzowuje – ze względu na przejechanie 90% dystansu został on sklasyfikowany na trzynastej pozycji. Kilka dni po wyścigu, Eddie Jordan zaprzeczył, że chce podpisać z Brytyjczykiem kontrakt na sezon 1998 i chce utrzymać dotychczasowy skład kierowców, choć Flavio Briatore chciał przenieść Giancarlo Fisichellę do Benettona. W odpowiedzi, Alain Prost liczył na zatrudnienie Hilla i pod koniec miesiąca mieli rozpocząć rozmowy w tej sprawie.
W sesji kwalifikacyjnej do Grand Prix Włoch, Hill był czternasty, Diniz trzy pozycje niżej. Obaj przedwcześnie zakończyli eliminację – Brazylijczyk na czwartym okrążeniu miał awarię tylnego zawieszenia, a Brytyjczyk miał awarię silnika na 46. okrążeniu.'
W dniach 10–11 września Arrows testował na torze Silverstone, a ich kierowcą w czasie trwania sesji był Pedro Diniz. Brazylijczyk przejechał w sumie 69 okrążeń, a najlepszy czas wynosił 1:24.64. Kilka dni przed pierwszym od dziesięciu lat wyścigiem o Grand Prix Austrii, Tom Walkinshaw oznajmił, że Mika Salo zostanie partnerem zespołowym Pedro Diniza w sezonie 1998.
19 września, czyli dwa dni po ogłoszeniu Arrowsa, Hill podpisał kontrakt na sezony 1998–1999 z zespołem Jordan Grand Prix, mimo informacji Euronews, że został on kierowcą Prost Grand Prix. Zespół podpisał z nim kontrakt jeszcze we Włoszech, co miało sugerować, że Jordan był pierwszą opcją brytyjskiego kierowcy
Kwalifikacje do rundy na torze A1-Ring, Hill zakończył na siódmym miejscu, Diniz – na siedemnastej pozycji. Hill utrzymał pozycję startową do końca wyścigu, natomiast Diniz miał awarię amortyzatora w momencie, kiedy był dziesiąty. Brytyjczyk po wyścigu powiedział, że o ile samochód jest dobry na zakrętach, to jest beznadziejny przy przyspieszeniach.
Sesję kwalifikacyjną do Grand Prix Luksemburga, Hill i Diniz zakończyli odpowiednio na trzynastym i piętnastym miejscu. Punkty zdobył Pedro Diniz, który ukończył wyścig na piątej pozycji, mając ponad 40 sekund straty do Villeneuve’a, natomiast Damon Hill był ósmy, o ponad półtorej sekundy wolniej od kolegi zespołowego. Hill miał szansę na punkty, lecz utknął podczas wizyty w alei serwisowej, co nie spodobało się szefowi Arrowsa. W dniach 30 września–2 października, Diniz uczestniczył w sesji na torze w Magny-Cours, gdzie przejechał 40 okrążeń i miał czas 1:16.02, o 0,22 sekundy wolniej od najszybszego Oliviera Panisa. Następnego dnia testował samochód w specyfikacji na przyszły sezon, mając wynik 1:20.98, zaś w oponach przeznaczonych na ten sezon pojechał 2,7 sekundy szybciej. Ostatniego dnia testował całkowicie samochód na sezon 1998 i uzyskał wynik 1:22.12, pokonując 27 okrążeń.
W kwalifikacjach do Grand Prix Japonii, Pedro Diniz był szesnasty, Damon Hill siedemnasty. Obaj ukończyli rundę – Hill ukończył rywalizację na jedenastej pozycji, tuż za kolegą zespołowym.
Kwalifikacje do ostatniego wyścigu sezonu, Grand Prix Europy, Damon Hill zakończył na czwartej pozycji, zaś Pedro Diniz został sklasyfikowany na trzynastym miejscu. Hill po kwalifikacjach przyznał, że gdyby Ukyō Katayama nie obrócił się, zdobyłby pole position. Obaj przedwcześnie zakończyli start – na 11. okrążeniu Pedro Diniz wypadł z trasy, zaś na 47. kółku Damon Hill miał awarię skrzyni biegów.
W klasyfikacji kierowców w sezonie 1997, Hill zajął dwunastą pozycję, zdobywając siedem punktów, Diniz natomiast został sklasyfikowany na szesnastej pozycji z dwoma punktami. W klasyfikacji konstruktorów, zespół Arrows został sklasyfikowany na dziewiątej pozycji, uzyskawszy dziewięć punktów. 17 lutego 1998, Arrows zaprezentował następcę modelu A18, Arrows A19 napędzany jednostkami własnej produkcji. W rzeczywistości były to jednostki wyprodukowane przez firmę Hart Racing Engines, którą nabył Tom Walkinshaw.

</doc>
<doc id="2695085" url="https://pl.wikipedia.org/wiki?curid=2695085" title="Stadion Suche Stawy">
Stadion Suche Stawy



</doc>
<doc id="2695086" url="https://pl.wikipedia.org/wiki?curid=2695086" title="Dom mansjonarski w Sanoku">
Dom mansjonarski w Sanoku

Dom mansjonarski w Sanoku, zwany też Dom Mansjonarzy – XVIII-wieczny budynek mansjonarski położony na Placu św. Michała w Sanoku.
Budynek pierwotnie pochodzi z początku XVIII wieku. Jego historia sięga powołania w 1723 przy kościele parafialnym św. Michała Archanioła kolegium księży mansjonarzy, stworzonego przez proboszcza sanockiego i kanonika przemyskiego, ks. Franciszka Goźlińskiego i zatwierdzony rok później przez bp. Jana K. Sołtyka. Następnie ks. Franciszek Goźliński ufundował dom dla mansjonarzy, a w tym samym roku budowę zatwierdził biskup przemyski Krzysztof Jan Szembek. Budowa domu była prowadzona od ok. lat 30. Według innych źródeł został wzniesiony w latach 1750-1775. W XIX wieku budynek został przebudowany i rozbudowany. W XIX wieku budynek był pod numerem 102 w mieście.
Kolegium Mansjonarzy zamieszkiwało Bractwo Kapłańskie pw. Wniebowzięcia NMP. Było to zgromadzenie zrzeszające duchowieństwo oraz wpływowe i zamożne osoby świeckie z całej Ziemi Sanockiej. Zadaniem mansjonarzy miały być troska o przydzielone im ołtarze, nauka prawd katechizmowych, codziennie wspólnie odmawianie brewiarza, celebrowanie Mszy świętych, głoszenie kazań i zachowywanie rezydencji.
Wzniesiony z kamienia łamanego. Ma charakter murowany, długi, parterowy. Jest w części podpiwniczony, ma kształt wydłużonego prostokąta i nakryty jest czterospadowym dachem o lekko wklęsłych połaciach. W środku znajduje się korytarz wiodący na całej długości oraz pomieszczenia wzdłuż niego. Wewnątrz zachowane są także oryginalne sklepienia kolebkowe, kolebkowe z lunetami i kolebkowo-krzyżowe.
W latach 1966-1989 prowadzono pieczołowite prace konserwacyjne i remontowe budynku. Budynek został wpisany do wojewódzkiego (1952) oraz do gminnego rejestru zabytków miasta Sanoka. W 1972 obiekt pod ówczesnym adresem Placu Pokoju 5, został włączony do uaktualnionego wówczas spisu rejestru zabytków Sanoka. Wynikiem działań Komisji Opieki nad Zabytkami, powstałej przy oddziale PTTK w Sanoku, w 1978 umieszczono na fasadzie budynku tablicę informującą o zabytkowym charakterze obiektu.
Od 1957 w jego pomieszczeniach otrzymało siedzibę Dom Dziecka i Młodzieży – placówka powołana przez Miejską Radę Narodową celem rozwoju zainteresowań kulturalnych dzieci i młodzieży sanockich szkół oraz dojeżdżających do nich z okolicznych miejscowości uczniów. W latach 60. w budynku działał Dom Kultury Dzieci i Młodzieży (względnie Młodzieżowy Dom Kultury) oraz Powiatowa Komenda Związku Harcerstwa Polskiego. W 1980 roku w związku ze złym stanem budynku w wyniku zaniedbań postanowiono o jego zamknięciu i podjęciu generalnego remontu. Po jego zakończeniu stworzono nową placówkę – Ognisko Pracy Pozaszkolnej. W 1996 instytucja przyjęła aktualną nazwę Młodzieżowy Dom Kultury (MDK), zaś w 1999 zwierzchnictwo nad nią objął powiat sanocki (tym samym rozszerzył się obręb jej działalności). MDK pełni funkcje opiekuńcze, wychowawcze i kulturalne nad młodzieżą szkolną. W jego ramach działają koła zainteresowań obejmujące także działalność artystyczną. 
W pomieszczeniach budynku swoje mecze rozgrywali zawodnicy sekcji szachowej klubu sportowego Sanoczanka Sanok.

</doc>
<doc id="2695088" url="https://pl.wikipedia.org/wiki?curid=2695088" title="Gordan Irović">
Gordan Irović

Gordan Irović (ur. 2 lipca 1934 w Belgradzie, zm. 1995) – jugosłowiański piłkarz grający podczas kariery na pozycji bramkarza.
Kariera klubowa.
Gordan Irović piłkarską karierę rozpoczął w klubie Dinamo Zagrzeb w 1956. Z Dinamem zdobył mistrzostwo Jugosławii w 1958 oraz dwukrotnie Puchar Jugosławii w 1960 i 1963. W 1965 wyjechał do RFN, gdzie został zawodnikiem FSV Oggersheim. Karierę zakończył w Austrii w Wackerze Innsbruck w 1967.
Kariera reprezentacyjna.
W 1958 Irović uczestniczył Mistrzostwach Świata w Piłce Nożnej 1958. Na turnieju w finałowym w Szwecji był rezerwowym i nie wystąpił w żadnym meczu. Nigdy nie zdołał zadebiutować w reprezentacji Jugosławii.

</doc>
<doc id="2695094" url="https://pl.wikipedia.org/wiki?curid=2695094" title="Podtlenek azotu">
Podtlenek azotu



</doc>
<doc id="2695098" url="https://pl.wikipedia.org/wiki?curid=2695098" title="Väiko-Härmä">
Väiko-Härmä

Väiko-Härmä – wieś w Estonii, w prowincji Võru, w gminie Meremäe.

</doc>
<doc id="2695101" url="https://pl.wikipedia.org/wiki?curid=2695101" title="VII Światowe Spotkanie Rodzin">
VII Światowe Spotkanie Rodzin



</doc>
<doc id="2695103" url="https://pl.wikipedia.org/wiki?curid=2695103" title="Stefan Tatarczak">
Stefan Tatarczak

Stefan Tatarczak (ur. 28 grudnia 1883 w Michowie, zm. 24 września 1962
w Ludwikowie) – polski rolnik, działacz społeczny, polityk, poseł na Sejm i senator w II RP.
Życiorys.
Był członkiem POW. 
Po I wojnie światowej był prezesem okręgowego Towarzystwa Organizacji i Kółek Rolniczych (TOiKR). Przez około 10 lat był członkiem sejmiku i wydziału powiatowego w Lubartowie. Działał w radzie i wydziale wojewódzkim w Lublinie, jako ich członek. Jako jeden z 10 posłów na Sejm Ustawodawczy z województwa lubelskiego, był członkiem Wojewódzkiego Komitetu Obrony Narodowej w Lublinie w 1920 roku.
W 2. połowie lat 30. był politycznie związany z Obozem Zjednoczenia Narodowego. Pracował jako przewodniczący jego struktury powiatowej w Lubartowie.
W okresie międzywojennym mieszkał w Ludwikowie.
W 4 kadencjach II RP był parlamentarzystą, był:

</doc>
<doc id="2695105" url="https://pl.wikipedia.org/wiki?curid=2695105" title="Deutsche Werke">
Deutsche Werke



</doc>
<doc id="2695106" url="https://pl.wikipedia.org/wiki?curid=2695106" title="KkStB 406">
KkStB 406

KkStb 406 – seria austriackich parowozów pospiesznych kolei kkStB (wcześniejsza seria 26 kolei StEG), o układzie osi 2'B. Parowóz wykorzystywał parę nasyconą i silnik bliźniaczy. Zbudowano 16 lokomotyw tej serii. 
Historia.
Lokomotywy tej serii były budowane w latach 1900-1902 dla prywatnej kolei austriackiej StEG ("Staats-Eisenbahn-Gesellschaft") przez fabrykę lokomotyw StEG. Zbudowano 16 sztuk, które na kolei otrzymały numery w serii 26, od 2601 do 2616. 
Konstrukcja lokomotywy była podobna do wcześniejszych austriackich lokomotyw pospiesznych o układzie osi 2'B serii 6 i 106 kkStB, a bezpośrednio wywodziła się z trzycylindrowej lokomotywy StEG 2501, która nie była udana i pozostała w jednym egzemplarzu. W serii 26 powrócono do układu dwucylindrowego, rezygnując z trzeciego cylindra pod kotłem, co dało możliwość powiększenia kotła. W przeciwieństwie do lokomotyw kkStB, zastosowano mniej ekonomiczny silnik bliźniaczy, a nie sprzężony. Przedni wózek toczny był analogiczny do lokomotyw serii 6 i 106. 
Lokomotywy te służyły do obsługi pociągów pospiesznych Wiedeń - Budapeszt. Po znacjonalizowaniu w 1909 roku kolei StEG, zostały przejęte przez Cesarsko-Królewskie Koleje Państwowe (kkStB) i oznaczone jako seria 406, z numerami 406.01 do 406.16. W lipcu 1918 pięć lokomotyw stacjonowało w Wiedniu, a 11 w Pradze.
Służba po I wojnie światowej.
Po I wojnie światowej wszystkie lokomotywy serii 406 zostały przyznane Czechosłowacji, z czego 14 weszło do eksploatacji na kolejach ČSD, otrzymując oznaczenie jako seria 264.2 (numery 264.201 do 264.214).
W latach 1922-27 wycofano ze służby trzy lokomotywy, a pozostałe służyły głównie na wschodzie Czechosłowacji, w rejonie Koszyc. Do 1938 roku wycofano wszystkie, oprócz dwóch. 
W 1938 roku po aneksji części terytorium Czechosłowacji przez Węgry, przejęli oni ostatnie dwie lokomotywy serii (nr 202 i 206), które otrzymały numery kolei MAV 227,001 i 227,002. Lokomotywa nr 002 służyła do 1953 roku, natomiast według J. Pospichala druga z nich po 1945 roku znalazła się na terytorium Polski. Jej los jest nieznany, lecz nie otrzymała oznaczenia PKP. 
Opis.
Parowóz pospieszny z dwucylindrowym silnikiem bliźniaczym, na parę nasyconą, o układzie osi 2'B. Kocioł był dość wysoko podniesiony, o dużej powierzchni ogrzewalnej 186 m² (od strony wody, w tym powierzchnia rur ogniowych 173,2 m² i paleniska 12,8 m²) i dużym ruszcie (3,1 m²). Kocioł miał 231 płomieniówek i nie posiadał przegrzewacza. Ciśnienie pary w kotle wynosiło 12, a w niektórych egzemplarzach 13 atmosfer. Parowóz posiadał charakterystyczną dla niektórych austriackich parowozów architekturę (w szczególności pospiesznych serii 6 i 106) dzięki dwóm kołpakom na górze kotła, połączonym poziomą rurą, pełniącą rolę osuszacza pary. W parowozach serii 6 tylny kołpak mieścił zbieralnik pary, a przedni przepustnicę. Na pierwszym kołpaku były po bokach zawory bezpieczeństwa. 
Ostoja parowozu była wewnętrzna. Koła napędne miały średnicę 2,1 m, napędzana była pierwsza oś wiązana. Rozstaw sztywny osi wiązanych wynosił 2800 mm (jak w parowozach serii 6 i 106). Przedni dwukołowy wózek toczny, osadzony na obrotowym sworzniu, miał rozstaw osi 2700 mm i również był przejęty z serii 6 i 106. Był on natomiast przesunięty o 50 mm do przodu w stosunku do serii 6 i 106, co zwiększało o taką wartość całkowity o rozstaw osi.
Parowóz miał dwucylindrowy silnik bliźniaczy z mechanizmem rozrządu Heusingera. Średnica cylindrów wynosiła 490 mm, skok tłoka 650 mm. Parowozy miały automatyczny hamulec podciśnieniowy pociągu, a lokomotywy nr 2602-2605 miały hamulec samoczynny pociągu Westinghouse'a ze sprężarką. 
Z parowozem stosowano tendry trzyosiowe serii 26 StEG (późniejszej serii 72 kkStB).

</doc>
<doc id="2695110" url="https://pl.wikipedia.org/wiki?curid=2695110" title="Sergi Escobar">
Sergi Escobar

Sergi Escobar Roure (ur. 22 września 1974 w Lleidzie) – hiszpański kolarz torowy i szosowy, dwukrotny medalista olimpijski oraz pięciokrotny medalista torowych mistrzostw świata.
Kariera.
Pierwszy sukces w karierze Sergi Escobar osiągnął w 1999 roku, kiedy zajął trzecie miejsce w wyścigu Cursa Ciclista de Llobregat. W 2003 roku wystąpił na mistrzostwach świata w Stuttgarcie, gdzie w indywidualnym wyścigu na dochodzenie był trzeci, ulegając tylko Brytyjczykowi Bradleyowi Wigginsowi oraz Australijczykowi Luke'owi Robertsowi. W 2004 roku zdobył aż cztery medale: dwa brązowe na igrzyskach olimpijskich w Atenach oraz złoty i brązowy na mistrzostwach świata w Melbourne. Pierwszy medal olimpijski zdobył w indywidualnym wyścigu na dochodzenie, w którym wyprzedzili go jedynie Wiggins oraz inny Australijczyk - Bradley McGee, a po kolejny medal, w drużynowym wyścigu na dochodzenie, sięgnął wspólnie z Carlosem Castaño, Asierem Maeztu i Carlosem Torrentem. W Melbourne wygrał w wyścigu indywidualnym, a w drużynie Hiszpanie w tym samym składzie co na igrzyskach zajęli trzecie miejsce. Na rozgrywanych rok później mistrzostwach świata w Los Angeles Hiszpan był indywidualnie drugi, przegrywając walkę o złoto z Niemcem Robertem Bartko. Ponadto na mistrzostwach świata w Palma de Mallorca w 2007 roku był indywidualnie trzeci, za Wigginsem i Bartko. Pojawił się również na igrzyskach olimpijskich w Pekinie w 2008 roku, jednak indywidualnie był siódmy, a w drużynie dziesiąty. Na mistrzostwach świata w Kopenhadze w 2010 roku wraz z kolegami zajął ósme miejsce. Escobar wielokrotnie zdobywał medale mistrzostw kraju, zarówno w kolarstwie szosowym jak i torowym.

</doc>
<doc id="2695111" url="https://pl.wikipedia.org/wiki?curid=2695111" title="Piękna pani Seidenmann">
Piękna pani Seidenmann



</doc>
<doc id="2695117" url="https://pl.wikipedia.org/wiki?curid=2695117" title="Synthos">
Synthos

Synthos SA – polskie przedsiębiorstwo branży chemicznej z siedzibą w Oświęcimiu. Synthos SA jest jednym z największych producentów surowców chemicznych w Polsce. Spółka jest pierwszym w Europie producentem kauczuków syntetycznych oraz największym europejskim producentem polistyrenu do spieniania. Zajmuje również pierwsze miejsce wśród producentów i sprzedawców płyt XPS w Europie Centralnej.
Historia.
Firma Synthos SA powstała 1 września 1945 roku pod nazwą Fabryka Paliw Syntetycznych w Dworach (obecnie część Oświęcimia) na miejscu powstałych w 1941 r. zakładów Buna-Werke.
Na przestrzeni lat przedsiębiorstwo funkcjonowało jako: Państwowe Zakłady Syntezy Chemicznej w Dworach (1946-1948), Zakłady Syntezy Chemicznej w Dworach (1948-1949), Zakłady Chemiczne – Przedsiębiorstwo Państwowe Wyodrębnione w Oświęcimiu (1949-1951) oraz Zakłady Chemiczne „Oświęcim” w Oświęcimiu.
Pierwszymi produktami, których wytwarzanie rozpoczęto w 1948 roku były trichloroeten i chlorobenzen. Rozpoczęcie produkcji poprzedziło uruchomienie kotła parowego i turbozespołu w Siłowni. W latach 50. rozpoczęto produkcję benzyny syntetycznej, karbidu, acetylenu, chloru, chlorku winylu, PCW, metanolu, styrenu oraz polistyrenu. W tych latach powstawała także infrastruktura techniczna i socjalna. Prowadzone byty prace naukowo-badawcze z zakresu chemii organicznej -początkowo w zakładowym laboratorium, potem we własnym Zakładzie Naukowo-Badawczym. Pracowało także Biuro Projektowo-Konstrukcyjne.
W 1959 roku rozpoczęto wytwarzanie kauczuku, ta działalność później stała się głównym obszarem produkcyjnym przedsiębiorstwa. W 1967 nawiązano współpracę z destylarnią żywicy w Kłobucku w zakresie dostaw używanego do produkcji kauczuku roztworu kalafoniowego.
W 1964 roku wstrzymana została produkcja butadienu z alkoholu etylowego, a w 1968 roku etylenu z acetylenu. Decyzje te podyktowane były względami ekonomicznymi oraz procesem doskonalenia technologii wytwarzania kauczuków syntetycznych i lateksów. Coraz większego znaczenia w produkcji nabierały surowce petrochemiczne, kupowane od dostawców, tańsze od stosowanych dotychczas, powstających w trakcie chemicznego przetwarzania węgla.
Początek lat 90. przyniósł zakończenie głównych inwestycji proekologicznych. W gospodarce kraju rozpoczął się proces przemian ustrojowych. Rachunek ekonomiczny, zasady gospodarki rynkowej, konkurencja pomiędzy firmami krajowymi i zagranicznymi wymusiła zmiany w sposobie zarządzania firmą. Z przyczyn ekonomicznych oraz ze względów proekologicznych trwale wyłączonych z eksploatacji zostało kilka wytwórni m.in. półkoksu, metanolu i butanolu.
W 1992 roku zostało wybudowane i oddane do eksploatacji nowoczesne, ekologicznie bezpieczne składowisko odpadów. Specjalna geomembrana posiadająca certyfikat szczelności uniemożliwia przedostawanie się substancji szkodliwych do gleby.
W 1994 roku oddana do użytku została Miejsko-Przemysłowa Oczyszczalnia Ścieków, dzięki której bez szkody dla środowiska firma może odprowadzać oczyszczone ścieki z procesów technologicznych i komunalnych z miasta Oświęcimia i sąsiednich gmin.
1 grudnia 1994 roku jako przedsiębiorstwo państwowe na mocy ustawy z dnia 3 kwietnia 1993 r. o Narodowych Funduszach Inwestycyjnych i ich prywatyzacji zostało przekształcone w jednoosobową spółkę skarbu państwa. W dniu 12 września 1995 r. 60% akcji Spółki wniesiono do Narodowych Funduszy Inwestycyjnych.
Decyzją Walnego Zgromadzenia Akcjonariuszy z dnia 28 kwietnia 1997 r. przyjęta została firma: Firma Chemiczna Dwory Spółka Akcyjna.
20 grudnia 2004 Firma Chemiczna DWORY SA z pełnym powodzeniem zadebiutowała na Warszawskiej Giełdzie Papierów Wartościowych. Kontrolę nad spółką objął następnie inwestor giełdowy Michał Sołowow, który zainteresował się branżą chemiczną i podjął działania w celu utworzenia na bazie Dworów małego koncernu chemicznego.
W 2007 roku Firma Chemiczna Dwory SA przejęła czeską spółkę Kaučuk a.s. zajmującą się produkcją kauczuku w Kralupach. Po akwizycji powstała grupa kapitałowa, której główna spółka w 2007 roku zaczęła działać pod nazwą Synthos S.A.
W 2008 r. miało miejsce uruchomienie instalacji i rozpoczęcie produkcji płyt XPS – nowego produktu w portfolio Grupy Synthos, stosowanego do izolacji w branży budowlanej. W tym samym roku powstał również Pion Badań i Rozwoju, którego celem jest opracowywanie technologii nowych produktów oraz rozwój istniejących
16 marca 2012 roku Synthos SA wszedł w skład dwudziestu największych spółek giełdowych.
Synthos współcześnie.
W 2016 r. Synthos SA sfinalizował transakcję zakupu jednostki biznesowej Ineos Styrenics, przejmując tym samym trzy zakłady produkujące polistyren do spieniania (we Francji i Holandii). Dzięki temu Synthos SA stał się największym producentem EPS w Europie.
W 2017 r. miały miejsce znaczące procesy służące zmianie struktury własnościowej Synthos SA Pod koniec października 2017 r. kontrolowana przez Michała Sołowowa spółka FTF Galleon SA wezwała pozostałych akcjonariuszy do sprzedaży wszystkich akcji Synthos SA W dniu 19 stycznia 2018 r., w związku z przeprowadzeniem przymusowego wykupu akcji Spółki, Michał Sołowow nabył pośrednio, poprzez podmioty zależne, tj. FTF Galleon SA oraz FTF Columbus SA łącznie 1.323.250.000 akcji Spółki, stanowiących 100% ogólnej liczby akcji, co pozwoliło na zniesienie dematerializacji akcji, a następnie wycofanie spółki z obrotu giełdowego z dniem 3 kwietnia 2018 r.
W 2019 roku firma wprowadziła na rynek nowy produkt InVento Optima na bazie innowacyjnego dodatku atermicznego. W październiku 2019 r. Synthos SA ogłosił zamiar zbudowania pierwszej w Polsce elektrowni atomowej we współpracy z GE Hitachi Nuclear Energy.
W sierpniu 2020 roku firma uruchomiła pierwszą farmę fotowoltaiczną w zakładzie Synthos Dwory. Instalacja o mocy 1 MWp powstała na terenie zakładu produkcyjnego w Oświęcimiu i została włączona w układ energetyczny Synthos.
Struktura firmy.
Synthos jest globalną firmą współpracującą z odbiorcami na całym świecie. Działalność firmy jest skoncentrowana na głównych segmentach: kauczuki syntetyczne, tworzywa styrenowe, środki ochrony roślin oraz dyspersje i lateksy. Instalacje produkcyjne Grupy Kapitałowej Synthos S.A. ulokowane są w Centralnej (Polska, Czechy) oraz Zachodniej Europie (Holandia, Francja, Niemcy).
Na czele grupy kapitałowej stoi Synthos S.A. W strukturze grupy wyróżnić można główne spółki produkcyjne: Synthos Dwory 7 spółka z ograniczoną odpowiedzialnością spółka jawna, Synthos Kralupy a.s., Synthos PBR s.r.o., Synthos Breda B.V., Synthos Wingles SAS, których działalność polega na produkcji przede wszystkim kauczuków oraz tworzyw styrenowych.
Produkty.
Działalność Grupy Kapitałowej Synthos SA opiera się na produkcji i sprzedaży wyrobów chemicznych wykorzystanych jako surowce i produkty pośrednie w szerokiej gamie gałęzi przemysłu, w szczególności w przemyśle samochodowym, w branży opakowań i w branży budowlanej.
W ramach działalności Grupy Kapitałowej Synthos SA wydziela się pięć głównych segmentów:
– butadien i kauczuk („Segment Kauczuków Syntetycznych”),
– styren i pochodne styrenu („Segment Tworzyw Styrenowych”),
– dyspersje, kleje i lateks („Segment Dyspersji, Klejów i Lateksów”),
– środki ochrony roślin („Agro”),
Segment Kauczuków Syntetycznych jest podstawowym segmentem działalności Grupy Kapitałowej Synthos. Odbiorcami ok. 80% wolumenu sprzedaży produktów tego segmentu Grupy są główni uczestnicy rynku oponiarskiego. Za dalsze 20% wolumenu sprzedaży w tym segmencie odpowiadają pozostałe rynki, w tym producenci technicznych wyrobów kauczukowych, spodów do obuwia, przewodów elastycznych i pasów transmisyjnych.
Segment Tworzyw Styrenowych wytwarza trzy podstawowe rodzaje produktów różniących się przeznaczeniem. Pierwszy z nich to polistyren do spieniania („EPS”), stosowany przede wszystkim do produkcji płyt do izolacji termicznej, stanowiących najważniejszy materiał izolacji termicznej w Europie Środkowej. Drugi typ stanowią polistyreny przeznaczenia ogólnego („GPPS”) oraz polistyreny wysokoudarowe („HIPS”), stosowane głównie w przemyśle opakowań artykułów spożywczych. Z polistyrenu wytwarzane są naczynia jednorazowe, kubki, opakowania na wyroby mleczarskie, tacki i sztućce. Trzecia grupa obejmuje płyty z polistyrenu ekstrudowanego („XPS”). Ma on zastosowanie głównie w przemyśle budowlanym, jako materiał do izolacji termicznej budynków, dachów o odwróconym układzie warstw, posadzek, a także do izolacji mostków cieplnych oraz murów szczelinowych.
Segment Dyspersji, Klejów i Lateksów wytwarza trzy grupy produktów. Pierwsza to dyspersje akrylowe, styrenowo-akrylowe oraz winylowe. Ich głównym zastosowaniem jest produkcja farb, tynków akrylowych, preparatów gruntujących, uszczelniaczy oraz wielu innych wyrobów chemii budowlanej, a także klejów do drewna i dla przemysłu papierniczego. Drugą grupę stanowią kleje, które znajdują zastosowanie głównie w przemyśle drzewnym, meblowym oraz papierniczym. Trzecia grupa to lateksy butadienowo-styrenowe, stosowane głównie do produkcji wyrobów piankowych oraz dywanów.
Segment Agro produkuje i sprzedaje środki ochrony roślin, zaprawy nasienne, biocydy oraz nawozy dolistne. Produkty reprezentujące poszczególne powyższe kategorie zapewniają ochronę upraw od siewu do zbiorów, zabezpieczając rośliny przed niszczącym działaniem grzybów chorobotwórczych, szkodników i chwastów oraz dostarczają im niezbędne mikro- i makroelementy w postaci specjalistycznych nawozów. Obok produkcji pestycydów, segment AGRO oferuje również usługi dla klientów krajowych i zagranicznych w zakresie formulacji oraz konfekcji płynnych i zawiesinowych środków ochrony roślin.

</doc>
<doc id="2695119" url="https://pl.wikipedia.org/wiki?curid=2695119" title="Ruben Schaken">
Ruben Schaken

Ruben Schaken (wym. ; ur. 3 kwietnia 1982) – holenderski piłkarz grający na pozycji skrzydłowego lub ofensywnego pomocnika.
Kariera sportowa.
Podczas gry w BV Veendam został wybrany najlepszym piłkarzem drugiej ligi w sezonie 2007/08. Następnie został zawodnikiem VVV Venlo, gdzie podpisał dwuletni kontrakt.
W marcu 2010 podpisał kontrakt z Feyenoordem, ale do składu dołączył dopiero 1 lipca 2010 roku. W Feyenoordzie grał do 2015. W 2015 przeszedł do İnteru Baku, a potem do ADO Den Haag.

</doc>
<doc id="2695123" url="https://pl.wikipedia.org/wiki?curid=2695123" title="Milorad Milutinović">
Milorad Milutinović

Milorad Milutinović (serb. "Mилopaд Mилутинoвић", ur. 10 marca 1935, zm. 12 lipca 2015) – piłkarz jugosłowiański grający na pozycji pomocnika.
Kariera klubowa.
Milorad Milutinović piłkarską karierę rozpoczął w klubie Partizan Belgrad. Z Partizanem trzykrotnie zdobył mistrzostwo Jugosławii w 1961, 1962, 1963 oraz Puchar Jugosławii w 1957.
W 1965 roku wyjechał do Szwajcarii, gdzie został zawodnikiem La Chaux-de-Fonds. Karierę zakończył jako grający-trener w Cantonal Neuchâtel.
Kariera reprezentacyjna.
W 1958 Milutinović uczestniczył w VI Mistrzostwach Świata w Piłce Nożnej 1958. Na turnieju w finałowym w Szwecji był rezerwowym i nie wystąpił w żadnym meczu. Nigdy nie zdołał zadebiutować w reprezentacji Jugosławii.

</doc>
<doc id="2695125" url="https://pl.wikipedia.org/wiki?curid=2695125" title="Lubina">
Lubina

Lubina – rzeka o długości 37,1 km we wschodnich Czechach, w kraju morawsko-śląskim, w regionie północnych Moraw. Powierzchnia dorzecza 194,1 km². Prawy dopływ Odry.
Pod obecną nazwą rzeka była już wzmiankowana w XIII wieku. Źródła Lubiny znajdują się na północno-zachodnich stokach góry Radhošť w Beskidzie Śląsko-Morawskim. Rzeka aż do ujścia płynie w kierunku północnym przez Frenštát pod Radhoštěm, w którym przyjmuje pierwszy znaczący prawobrzeżny dopływ – potok Lomná, następnie płynie przez Lichnov, później przez kolejne dzielnice miasta Kopřivnice: w Vlčovicach przyjmuje z prawej strony wody potoku Tichávka, po czym wpływa pomiędzy dawniej samodzielne miejscowości Větřkovice i Drnholec, w 1959 połączone pod nazwą Lubina. Tuż przed Příborem z lewej strony wpływa potok Kopřivnička. Następne miejscowości nad rzeką to: Skotnice, Mošnov, Petřvald, do Odry wpływa ok. 1,5 km na północ od Košatki w gminie Stará Ves nad Ondřejnicí.

</doc>
<doc id="2695126" url="https://pl.wikipedia.org/wiki?curid=2695126" title="Gordan Kožulj">
Gordan Kožulj

Gordan Kožulj (ur. 28 listopada 1976 w Zagrzebiu) – chorwacki pływak, specjalizujący się głównie w stylu grzbietowym.
Mistrz świata na krótkim basenie z Aten i wicemistrz świata z Barcelony na 200 m stylem grzbietowym. 5-krotny medalista mistrzostw Europy i mistrzostw Europy na krótkim basenie.
4-krotny uczestnik Igrzysk Olimpijskich: z Atlanty (13. miejsce w sztafecie 4 × 200 m stylem dowolnym), Sydney (14. miejsce na 100 m stylem grzbietowym, 8. miejsce na 200 m stylem grzbietowym i 14. miejsce w sztafecie 4 × 100 m stylem zmiennym), Aten (14. miejsce na 100 m stylem grzbietowym i 9. miejsce na 200 m stylem grzbietowym) oraz Pekinu (24. miejsce na 100 m stylem grzbietowym, 14. miejsce na 200 m stylem grzbietowym i 12. miejsce w sztafecie 4 × 100 m stylem zmiennym).
W grudniu 2008 roku zakończył sportową karierę.

</doc>
<doc id="2695132" url="https://pl.wikipedia.org/wiki?curid=2695132" title="Trasa Powązki-Konotopa">
Trasa Powązki-Konotopa



</doc>
<doc id="2695136" url="https://pl.wikipedia.org/wiki?curid=2695136" title="Kristine Bayley">
Kristine Bayley

Kristine Bayley (ur. 22 czerwca 1983 w Perth) – australijska kolarka torowa, brązowa medalistka mistrzostw świata.
Kariera.
Największy sukces w karierze Kristine Bayley osiągnęła w 2007 roku, kiedy na mistrzostwach w Palma de Mallorca wspólnie z Anną Meares zdobyła brązowy medal w sprincie drużynowym. Australijki przegrały tylko z drużynami Wielkiej Brytanii (Victoria Pendleton i Shanaze Reade) oraz Holandii (Yvonne Hijgenaar i Willy Kanis). Na rozgrywanych w 2006 roku igrzyskach Oceanii w Melbourne zdobyła trzy medale: złoty w wyścigu na 500 m, srebrny w sprincie indywidualnym i brązowy w keirinie. Kristine jest także wielokrotną medalistką mistrzostw kraju.
Jej starszy brat Ryan również uprawia kolarstwo.

</doc>
<doc id="2695139" url="https://pl.wikipedia.org/wiki?curid=2695139" title="Vanja Rogulj">
Vanja Rogulj

Vanja Rogulj (ur. 13 lutego 1982 w Splicie) – chorwacki pływak, specjalizujący się głównie w stylu klasycznym i stylu dowolnym.
Wicemistrz Europy z Eindhoven w sztafecie 4 × 100 m stylem zmiennym, brązowy medalista mistrzostw Europy na krótkim basenie z Walencji w sztafecie 4 × 50 m stylem zmiennym.
3-krotny uczestnik Igrzysk Olimpijskich: z Sydney (30. miejsce na 100 m stylem klasycznym i 14. miejsce w sztafecie 4 × 100 m stylem zmiennym), Aten (26. miejsce na 100 m stylem klasycznym i 37. miejsce na 200 m stylem klasycznym) oraz Pekinu (42. miejsce na 100 m stylem klasycznym i 12. miejsce w sztafecie 4 × 100 m stylem zmiennym).
W 2009 roku zakończył sportową karierę.

</doc>
<doc id="2695141" url="https://pl.wikipedia.org/wiki?curid=2695141" title="Tav">
Tav



</doc>
<doc id="2695147" url="https://pl.wikipedia.org/wiki?curid=2695147" title="Ewa Szeląg">
Ewa Szeląg

Ewa Szeląg, z d. Zygadlińska (ur. 29 maja 1964) – polska piłkarka ręczna, grająca na pozycji rozgrywającej, reprezentantka i mistrzyni Polski.
Życiorys.
Wychowanka Startu Elblągu, przez większą część kariery sportowej związana z tym klubem. W 1984 zdobyła mistrzostwo Polski w barwach AZS AWF Wrocław, ale w połowie lat 80. powróciła do Startu. Zdobyła w barwach elbląskiego klubu wicemistrzostwo Polski w 1991 i mistrzostwo w 1992. Najlepsza snajperka swojego klubu w sezonie mistrzowskim. Po sezonie 1991/1992 kontynuowała grę w Niemczech (w Lipsku). W sezonie 1994/1995 w barwach Montexu Lublin sięgnęła po kolejne mistrzostwo Polski, po czym wyjechała do Francji.
W reprezentacji Polski debiutowała 26 września 1990 w towarzyskim spotkaniu z Rumunią, wystąpiła następnie na mistrzostwach świata w 1990 (9 miejsce) i mistrzostwach Europy w 1996 (11 miejsce). Na tym ostatnim turnieju w meczu z Litwą (13 grudnia 1996) zakończyła karierę reprezentacyjną. Łącznie w biało-czerwonych wystąpiła 52 razy, zdobywając 157 bramek.

</doc>
<doc id="2695148" url="https://pl.wikipedia.org/wiki?curid=2695148" title="Zespół splątaniowy">
Zespół splątaniowy



</doc>
<doc id="2695149" url="https://pl.wikipedia.org/wiki?curid=2695149" title="Mario Todorović">
Mario Todorović

Mario Todorović (ur. 11 października 1988 w Dubrowniku) – chorwacki pływak, specjalizujący się głównie w stylu motylkowym i dowolnym.
Wicemistrz Europy z Eindhoven w sztafecie 4 × 100 m stylem zmiennym, dwukrotny srebrny medalista mistrzostw Europy na krótkim basenie z Rijeki i Stambułu w sztafecie 4 × 50 m stylem dowolnym.
Olimpijczyk z Pekinu (20. miejsce na 100 m stylem motylkowym i 12. miejsce w sztafecie 4 × 100 m stylem zmiennym) oraz z Londynu (28. miejsce na 50 m stylem dowolnym).

</doc>
<doc id="2695150" url="https://pl.wikipedia.org/wiki?curid=2695150" title="Zespół amentywny">
Zespół amentywny



</doc>
<doc id="2695151" url="https://pl.wikipedia.org/wiki?curid=2695151" title="KkStB 6">
KkStB 6



</doc>
<doc id="2695152" url="https://pl.wikipedia.org/wiki?curid=2695152" title="Leonard Pérez Lários">
Leonard Pérez Lários

Leonard Pérez Lários, hiszp. "Leonardo Pérez Lários" (ur. 28 listopada 1883 w Lagos de Moreno w Meksyku, zm. 25 kwietnia 1927 w Rancho de San Joaquín) – męczennik chrześcijański i błogosławiony Kościoła rzymskokatolickiego.
Miał dwóch braci. Był znany ze swojej pobożności. Po śmierci ojca przeniósł się do León, gdzie razem z braćmi pracował w sklepie. Zapisał się do maryjnego bractwa, którego członkowie składali ślub czystości.
W dniu 25 kwietnia 1927 roku został rozstrzelony podczas prześladowań antykatolickich razem z Andrzejem Solą Molistem i Józefem Trynidadem Rangelem.
Beatyfikował go Benedykt XVI w dniu 20 listopada 2005 roku w grupie trzynastu męczenników meksykańskich.
Jego wspomnienie liturgiczne obchodzone jest 25 kwietnia.

</doc>
<doc id="2695154" url="https://pl.wikipedia.org/wiki?curid=2695154" title="KkStB 206">
KkStB 206



</doc>
<doc id="2695155" url="https://pl.wikipedia.org/wiki?curid=2695155" title="KkStB 106">
KkStB 106



</doc>
<doc id="2695156" url="https://pl.wikipedia.org/wiki?curid=2695156" title="Wydawnictwo Fundacji Aletheia">
Wydawnictwo Fundacji Aletheia



</doc>
<doc id="2695157" url="https://pl.wikipedia.org/wiki?curid=2695157" title="KkStB 2">
KkStB 2



</doc>
<doc id="2695158" url="https://pl.wikipedia.org/wiki?curid=2695158" title="KkStB 4">
KkStB 4



</doc>
<doc id="2695159" url="https://pl.wikipedia.org/wiki?curid=2695159" title="KkStB 108">
KkStB 108



</doc>
<doc id="2695160" url="https://pl.wikipedia.org/wiki?curid=2695160" title="KkStB 308">
KkStB 308



</doc>
<doc id="2695162" url="https://pl.wikipedia.org/wiki?curid=2695162" title="Nikolett Szepesi">
Nikolett Szepesi

Nikolett Szepesi (ur. 11 września 1987 w Budapeszcie) – była węgierska pływaczka, specjalizująca się głównie w stylu grzbietowym.
Brązowa medalistka mistrzostw Europy z Eindhoven na 200 m stylem grzbietowym.
2-krotna uczestniczka Igrzysk Olimpijskich z Aten (21. miejsce na 100 m stylem grzbietowym) oraz Pekinu (24. miejsce na 100 m stylem grzbietowym i 18. miejsce na 200 m stylem grzbietowym).
W 2009 roku zakończyła sportową karierę.

</doc>
<doc id="2695163" url="https://pl.wikipedia.org/wiki?curid=2695163" title="Adrie Visser">
Adrie Visser

Adriana "Adrie" Visser (ur. 19 października 1983 w Hoorn) – holenderska kolarka torowa, szosowa i przełajowa, dwukrotna medalistka torowych mistrzostw świata.
Kariera.
Pierwszy sukces osiągnęła w 2002 roku, kiedy została wicemistrzynią Holandii w wyścigu na 500 m. Na rozgrywanych rok później mistrzostwach świata w Stuttgarcie zdobyła brązowy medal w scratchu, ulegając jedynie Rosjance Oldze Slusariewej i Australijce Rochelle Gilmore. W 2004 roku brała udział w igrzyskach olimpijskich w Atenach zajmując jedenaste miejsce w wyścigu punktowym. Ponadto na mistrzostwach świata w Palma de Mallorca w 2007 roku po raz kolejny zdobyła brązowy medal w scratchu, tym razem przegrywając tylko z Kubanką Yumari González i Kolumbijką Maríą Luisą Calle. Visser jest także wielokrotną mistrzynią Holandii w kolarstwie torowym.

</doc>
<doc id="2695166" url="https://pl.wikipedia.org/wiki?curid=2695166" title="Time Space EP">
Time Space EP

TIME SPACE EP – dwudziesty siódmy singel japońskiej piosenkarki Nany Mizuki, wydany 6 czerwca 2012. Utwór "METRO BAROQUE" wykorzystano jako piosenkę przewodnią filmu anime "Blood-C The Last Dark", a utwór "PARTY! PARTY!" został użyty jako piosenka przewodnia programu stacji TBS w czerwcu i lipcu. Singel osiągnął 3 pozycję w rankingu Oricon, w pierwszym tygodniu sprzedał się w nakładzie egzemplarzy, natomiast kopii całościowo.

</doc>
<doc id="2695168" url="https://pl.wikipedia.org/wiki?curid=2695168" title="Enantiopus albini">
Enantiopus albini



</doc>
<doc id="2695171" url="https://pl.wikipedia.org/wiki?curid=2695171" title="Mie Bekker Lacota">
Mie Bekker Lacota

Mie Bekker Lacota (ur. 10 listopada 1988 w Greve) – duńska kolarka torowa i szosowa, srebrna medalistka torowych mistrzostw świata.
Kariera.
Pierwszy sukces w karierze Mie Bekker Lacota osiągnęła w 2003 roku, kiedy została mistrzynią Danii w kategorii juniorek w indywidualnym wyścigu na dochodzenie. Rok później została wicemistrzynią Europy w wyścigu punktowym, a w 2005 roku została mistrzynią świata juniorek w kolarstwie szosowym. Swój największy sukces osiągnęła podczas mistrzostw świata w Palma de Mallorca w 2007 roku, gdzie wywalczyła srebrny medal w wyścigu punktowym, ulegając tylko Australijce Katherine Bates. W maju 2007 roku zawiesiła swą karierę.

</doc>
<doc id="2695172" url="https://pl.wikipedia.org/wiki?curid=2695172" title="Ectodus albini">
Ectodus albini



</doc>
<doc id="2695174" url="https://pl.wikipedia.org/wiki?curid=2695174" title="Katastrofa lotu Dana Air 992">
Katastrofa lotu Dana Air 992

Katastrofa lotu Dana Air 992 do której doszło 3 czerwca 2012 roku w byłej stolicy Nigerii, Lagos. W katastrofie śmierć poniosły 163 osoby - 146 pasażerów i 7 członków załogi samolotu oraz 10 osób znajdujących się na ziemi.
Samolot.
Katastrofie uległ samolot pasażerski McDonnell Douglas MD-83 produkcji amerykańskiej, noszący fabryczny numer seryjny 53019. Maszyna została wyprodukowana w 1990 roku i dostarczona liniom Alaska Airlines. MD-83 był w posiadaniu tych linii do lutego 2009 roku. Wówczas został zakupiony przez nigeryjskie linie Dana Air. Samolot mógł zabierać na pokład do 172 pasażerów.
Katastrofa.
Samolot wystartował z portu lotniczego Abudża do Lagos. 20 kilometrów przed lotniskiem, załoga zgłosiła problem z maszyną. Samolot podczas podejścia do lądowania zawadził o linie wysokiego napięcia i runął na dwupiętrowy budynek, 4 kilometry od końca pasa startowego. W katastrofie śmierć poniosły wszystkie 153 osoby przebywające na pokładzie samolotu oraz 10 osób przebywających w budynku, w który uderzyła maszyna.

</doc>
<doc id="2695176" url="https://pl.wikipedia.org/wiki?curid=2695176" title="Zamłynie (Ukraina)">
Zamłynie (Ukraina)

Zamłynie (ukr. Замли́ння, "Zamłynnia") – wieś na Ukrainie, w obwodzie wołyńskim, w rejonie lubomelskim. W 2001 roku liczyła 223 mieszkańców.
Historia.
W II Rzeczypospolitej wieś należała do gminy wiejskiej Bereżce w powiecie lubomelskim, w województwie wołyńskim. W 1921 roku miejscowość liczyła 366 mieszkańców i znajdowały się w niej 62 budynki mieszkalne. 183 osoby deklarowały narodowość polską, 161 – rusińską, 22 – żydowską.
Linki zewnętrzne.
Zamłynie na stronie Rady Najwyższej Ukrainy

</doc>
<doc id="2695178" url="https://pl.wikipedia.org/wiki?curid=2695178" title="Catherine Cheatley">
Catherine Cheatley

Catherine Cheatley (ur. 6 kwietnia 1983 w Wanganui) – nowozelandzka kolarka torowa i szosowa, brązowa medalistka torowych mistrzostw świata.
Kariera.
Pierwszy sukces w karierze Catherine Cheatley osiągnęła w 2007 roku, kiedy została mistrzynią Nowej Zelandii w indywidualnym wyścigu na dochodzenie. Jeszcze w tym samym roku wystartowała na mistrzostwach świata w Palma de Mallorca, gdzie wywalczyła brązowy medal w wyścigu punktowym, wyprzedziły ją jedynie Australijka Katherine Bates i Dunka Mie Bekker Lacota. W 2008 roku brała udział w igrzyskach olimpijskich w Pekinie, zajmując 53. miejsce w szosowym wyścigu ze startu wspólnego oraz siedemnaste miejsce w wyścigu punktowym. Na szosowych mistrzostwach świata w Mendrisio zajęła dziesiąte miejsce w wyścigu ze startu wspólnego. W tej samej konkurencji została mistrzynią Nowej Zelandii w 2011 roku.

</doc>
<doc id="2695182" url="https://pl.wikipedia.org/wiki?curid=2695182" title="Asprotilapia">
Asprotilapia



</doc>
<doc id="2695183" url="https://pl.wikipedia.org/wiki?curid=2695183" title="Microdontochromis">
Microdontochromis



</doc>
<doc id="2695186" url="https://pl.wikipedia.org/wiki?curid=2695186" title="RTON Chełmiec">
RTON Chełmiec

RTON Chełmiec (Radiowo-telewizyjny Ośrodek Nadawczy Chełmiec) – wieża radiowa położona w Szczawnie-Zdroju koło Wałbrzycha, na górze Chełmiec.
Historia.
Po II wojnie światowej wzniesiony został budynek, w którym obecnie znajduje się RTON Chełmiec. W budynku tym umieszczono nadajniki zagłuszające Radio Wolna Europa.
Nadajniki pracowały na falach średnich i krótkich. Anteny były zabudowane na drewnianych masztach wkoło obiektu. Cały teren był ogrodzony podwójnym osiatkowanym płotem. Do dziś można znaleźć resztki słupów betonowych ogrodzenia oraz betonowe
postumenty odciągów anten. Po likwidacji zagłuszarek obiekt był wykorzystywany przez krótki czas jako ośrodek kolonijny. W latach 60. zbudowano prosty przemiennik TV, który retransmitował program ze Ślęży.
Kolejna poważna inwestycja miała miejsce w 1973, kiedy założono tam Radiowo-telewizyjny Ośrodek Nadawczy. Obok zbudowano maszt telekomunikacyjny o wysokości 69 m. W późniejszych latach obiekt został przejęty przez spółkę Emitel Sp. z o.o. do celów telekomunikacyjnych.
Nienadawane analogowe programy telewizyjne.
Emisja programów telewizji analogowej została zakończona 23 lipca 2013 roku.

</doc>
<doc id="2695188" url="https://pl.wikipedia.org/wiki?curid=2695188" title="Artur Tarnowski">
Artur Tarnowski

Artur Kazimierz Juliusz Adam Tarnowski herbu Leliwa (ur. 3 marca 1903 w Pałacu Tarnowskich w Tarnobrzegu, zm. 19 grudnia 1984 w Montrealu) – polski ziemianin, rolnik, działacz społeczny, polityk, poseł na Sejm w II RP.
Życiorys.
Artur Kazimierz Juliusz Adam Tarnowski urodził się 3 marca 1903 roku w Tarnobrzegu, w rodzinie Zdzisława i Zofii Marii Róży z Potockich. Był przedstawicielem linii wielowiejsko-dzikowskiej magnackiego rodu Tarnowskich.
Ukończył szkołę podstawową w Downside w Anglii, następnie odbył studia polityczne i rolnicze w Louvain i w Krakowie. Uczestniczył jako ochotnik w wojnie polsko-bolszewickiej w 1920 roku. Na podporucznika został awansowany ze starszeństwem z 1 sierpnia 1921 roku. W dwudziestoleciu międzywojennym był oficerem rezerwowym 8 pułku ułanów Księcia Józefa Poniatowskiego w Krakowie.
Był ostatnim panem na Dzikowie. Zajmował się administracją tym majątkiem. Poza tym pełnił liczne funkcje publiczne, m.in. był członkiem Okręgowego Towarzystwa Rolniczego w Tarnobrzegu. Był również prezesem Powiatowej Straży Pożarnej, członkiem Rady Miejskiej Tarnobrzega i Gminy Dzików, członkiem Rady Powiatowej i Wydziału Powiatowego w Tarnobrzegu, a także radcą Lwowskiej Izby Rolniczej.
W 1935 roku został posłem IV kadencji (1935–1938) wybranym z listy państwowej 39 165 głosami z okręgu nr 79 (powiaty: łańcucki, przeworski, niżański i tarnobrzeski). Pracował w komisji oświatowej.
Został zmobilizowany we wrześniu 1939 roku. Walczył w szeregach 8 Pułku Ułanów Księcia Józefa Poniatowskiego. 24 września dostał się do niewoli pod Zamościem. Jednak tego samego dnia uciekł i 27 września dotarł do Dzikowa. Na zamku kwaterowali Niemcy, którzy rodzinie Tarnowskiego zostawili kilka pokoi w skrzydle. Artura Tarnowskiego od razu nie aresztowano, ale oświadczono mu, że gdyby uciekł, natychmiast zostaną rozstrzelane żona i dzieci. 6 października został wywieziony przez Niemców do oflagu.
Po wyzwoleniu z oflagu wstąpił do 1 Dywizji Pancernej, w której jego starszy brat Jan, był adiutantem generała Stanisława Maczka. Po demobilizacji w 1947 roku Tarnowski osiedlił się wraz z rodziną (która dotarła do niego przez zieloną granicę) w Brukseli, a w 1951 roku wyemigrowali do Kanady i zamieszkali w Montrealu.
Był współtwórcą Skarbu Narodowego w Belgii, później w Kanadzie, zasiadając w jego władzach do 1982 roku. Za zasługi w pracach zarządu Stowarzyszenia Polskiego oraz Polskiego Instytutu Dobroczynności w Kanadzie został odznaczony Złotą Odznaką Honorową Kongresu Polonii Kanadyjskiej.
Artur Tarnowski był właścicielem zbiorów dzikowskich – bezcennego zbioru dzieł sztuki i literatury, który w czasie II wojny światowej uległ rozproszeniu. Rodzina Artura Tarnowskiego włożyła wiele wysiłku w to, aby po 1989 roku znaczna część tej kolekcji wróciła do Polski. Zmarł 19 grudnia 1984 roku w Montrealu. Został pochowany w krypcie rodzinnej w Sanktuarium Matki Bożej Dzikowskiej w Tarnobrzegu.
Artur Tarnowski 15 lipca 1931 roku zawarł związek małżeński z Różą Marią hr. Zamoyską (1911–2005), z którą miał czworo dzieci: Marię Zofię (ur. w 1932 roku), Jana Artura (ur. w 1932 roku), Marcina Juliusza (ur. w 1935 roku) i Pawła Zdzisława (ur. w 1937 roku).
Linki zewnętrzne.
Teksty Artura Kazimierza Tarnowskiego w Ogrodzie Petenery

</doc>
<doc id="2695190" url="https://pl.wikipedia.org/wiki?curid=2695190" title="Hoplotilapia retrodens">
Hoplotilapia retrodens



</doc>
<doc id="2695191" url="https://pl.wikipedia.org/wiki?curid=2695191" title="Dymitr Suzdalski">
Dymitr Suzdalski

Dymitr III Suzdalski, ros. Дмитрий Константинович Суздальский (ur. 1322 w Suzdalu, zm. 5 lipca 1383 w Niżnym Nowogrodzie) – książę suzdalski od 1356, wielki książę suzdalsko-niżnonowogrodzki od 1365 i wielki książę włodzimierski (1360-1362). Prawnuk młodszego brata Aleksandra Newskiego, księcia suzdalskiego Andrzeja Jarosławowicza. Czasem jest nazywany Dymitrem Konstantynowiczem Starszym, ponieważ miał młodszego brata o tym samym imieniu (o przydomku Paznokieć), nie posiadającego własnego księstwa.
Panowanie we Włodzimierzu.
Po upadku politycznego znaczenia Tweru, w połowie XIV wieku książęta suzdalscy rozpoczęli rywalizację o tron wielkoksiążęcy we Włodzimierzu z książętami moskiewskimi (potomkami Iwana I Kality). W 1353 roku ojciec Dymitra, książę Konstanty, rywalizował o jarłyk na wielkie księstwo włodzimierskie z młodszym synem Iwana Kality, Iwanem II Pięknym. Jednak po śmierci Iwana (29 listopada 1359), w Moskwie nie było pełnoletnich książąt (syn i następca Iwana, Dymitr Doński, miał 9 lat, jego bracia i kuzyni byli także niepełnoletni). W tych warunkach Dymitr Suzdalski zdołał "pokonać" bojarów moskiewskich i w 1360 roku zdołał uzyskać u chana Złotej Ordy Newruza jarłyk oddający mu we władanie wielkie księstwo włodzimierskie i 22 czerwca 1360 roku przybył do Włodzimierza.
Dwuletnie rządy Dymitra Suzdalskiego we Włodzimierzu były okresem niepokojów, którym towarzyszyły wojny domowe na Rusi i w Ordzie. Rządzący Moskwą, na czele z metropolitą Aleksiejem, nadal próbowali uzyskać u szybko zmieniających się w ordzie chanów, przyznanie Dymitrowi Dońskiemu praw do Włodzimierza. W 1362 roku, po kolejnym przewrocie w ordzie, nowy chan Murad pozbawił Dymitra Suzdalskiego tronu włodzimierskiego i oddał go 12-letniemu Dymitrowi Dońskiemu. Jednak w tym samym roku jarłyk Dymitrowi Dońskiemu wydał chan Abdullah (protegowany Mamaja), więc Murad przekazał jarłyk Dymitrowi Suzdalskiemu. On ponownie objął rządy we Włodzimierzu, ale po tygodniu został przepędzony z Włodzimierza przez Moskwiczan. Później, w 1364 roku, Wasyl, syn Dymitra Suzdalskiego, otrzymał od chana Aziza, jarłyk na wielkie księstwo włodzimierskie dla swego ojca. Lecz ten "odstąpił wielkie księstwo włodzimierskie Wielkiemu Księciu Dymitrowi Iwanowiczowi (Dońskiemu)". Od tego czasu włodzimierski tron wielkoksiążęcy na zawsze przeszedł w ręce książąt moskiewskich.
Walka o Niżny Nowogród.
Po śmierci 2 lipca 1365 roku starszego brata Dymitra, wielkiego księcia suzdalsko-niżnonowogrodzkiego Andrzeja Konstantynowicza, tron wielkoksiążęcy objął, niezgodnie z zasadami dziedziczenia, jego młodszy brat – książę gorodecki Borys Konstantynowicz. Dymitr Suzdalski poprosił o pomoc Dymitra Dońskiego. Początkowo Dymitr Doński wysłał do Borysa z napomnieniem "ihumena" (przeora) Sergiusza z Radoneża. Gdy to nie pomogło wspomógł Dymitra Suzdalskiego wojskiem. Wtedy Borys przekazał tron księstwa niżnonowogrodzkiego swojemu bratu. Po tym zakończył się spór między Dymitrem Dońskim i Dymitrem Suzdalskim. Sojusz pomiędzy wielkim księciem moskiewskim i włodzimierskim Dymitrem Dońskim i wielkim księciem suzdalsko-niżnonowogrodzkim Dymitrem Suzdalskim przypieczętowało, zawarte 18 stycznia 1366 roku, małżeństwo Dymitra Dońskiego z córką Dymitra Suzdalskiego – Jewdokią. W następnych latach teść i zięć uczestniczyli we wspólnych wyprawach na podległy Tatarom Bułgar Wielki, na wspierających Tatarów Mordwinów oraz w przegranej przez wojska moskiewskie i niżnonowogrodzkie bitwie nad rzeką Pjaną. W tej bitwie poległ (utonął w rzece) syn Dymitra Suzdalskiego – Iwan.
Relacje ze Złotą Ordą.
Na przełomie 1374 i 1375 roku do Niżnego Nowogrodu przybyli posłowie od Mamaja: murza Saraik z ponad tysiącem wojowników. Na rozkaz księcia wojownicy zostali zabici, a murza i jego świta uwięzieni. Po około rocznym pobycie w więzieniu, murza próbował uciec, wszczynając strzelaninę, w której o mało co nie ucierpiał biskup suzdalski Dionizy. Murza i jego świta zginęli. Mamaj wysłał wyprawę odwetową, która spustoszyła osiedla nad Kiszą i Pjaną.
W 1382 roku, w czasie wyprawy karnej Tochtamysza na Moskwę, Dymitr Suzdalski opuścił Dymitra Dońskiego. Posłał wojsko wraz ze swoimi synami Wasylem Kidriapą i Siemionem jako sojuszników Złotej Ordy. W następnym roku Dymitr Suzdalski umarł, a tron wielkoksiążęcy zajął jego młodszy brat Borys.
Działalność kulturalna.
W Niżnym Nowogrodzie, stolicy wielkiego księstwa suzdalsko-niżnonowogrodzkiego, książę Dymitr zaczął budowę pierwszego kamiennego niżnonowogrodzkiego kremla. Powstała wtedy jedna kamienna baszta. Reszta kremla była konstrukcją drewnianą i ziemną.
Na jego dworze powstał jeden z najważniejszych zabytków staroruskiego dziejopisarstwa Latopis Ławrientiewski (ros. Лаврентьевский список, Лаврентьевская летопись, łac. "Laurentian Codex" 1377).

</doc>
<doc id="2695193" url="https://pl.wikipedia.org/wiki?curid=2695193" title="Małgorzata Byzdra">
Małgorzata Byzdra

Małgorzata Byzdra, z d. Strzałkowska (ur. 5 marca 1967 w Kraśniku) – polska piłkarka ręczna, mistrzyni Polski (1995) z Montexem Lublin.
Kariera sportowa.
Była wychowanką klubu MKS Kraśnik, od 1985 do 1988 występowała w MKS Lublin. W latach 1988-1993 była piłkarką Ruchu Chorzów, od 1993 do 1995 występowała w Monteksie Lublin, z którym zdobyła mistrzostwo Polski w 1995. Od sezonu 1995/1996 grała w Jarosławskim Klubie Sportowym, zdobywając z nim brązowy medal mistrzostw Polski w 1997. W sezonie 2000/2001 została zawodniczką Zagłębia Lubin, zdobywając w 2001 kolejny brązowy medal mistrzostw Polski. W rundzie wiosennej sezonu 2003/2004 występowała w zespole Łysogóry Kielce.
W 1985 zdobyła z drużyną narodową brązowy medal młodzieżowych mistrzostw świata. 27 maja 1994 zagrała jedyny raz w reprezentacji Polski seniorek w towarzyskim spotkaniu z Danią, była też reprezentantką Polski juniorek.
Jej córką jest piłkarka ręczna Kinga Achruk.

</doc>
<doc id="2695197" url="https://pl.wikipedia.org/wiki?curid=2695197" title="Born to Die">
Born to Die

Born to Die – singel amerykańskiej piosenkarki Lany Del Rey, wydany 30 grudnia 2011 roku nakładem wytwórni fonograficznych Interscope oraz Polydor. Singel został wydany w celach promujących album "Born to Die", który na rynku ukazał się 30 stycznia 2012 roku. 
Kompozycja została napisana przez Justin Parker oraz samą wokalistkę.

</doc>
<doc id="2695200" url="https://pl.wikipedia.org/wiki?curid=2695200" title="Województwo białostockie (1975–1998)">
Województwo białostockie (1975–1998)

Województwo białostockie – jedno z 49 województw istniejących w latach 1975–1998, położone w północno-wschodniej Polsce.
W 1975 r. dotychczasowe województwo białostockie podzielono pomiędzy 3 mniejsze województwa: białostockie, łomżyńskie i suwalskie.
Obszar województwa wynosił 10 055 km² (4 miejsce), a jego ludność w 1994 r. ok. 700 000 mieszkańców. Podzielone było na 20 miast i 50 gmin. Graniczyło z 4 województwami: suwalskim, łomżyńskim, siedleckim i bialskopodlaskim oraz do 1991 r. z ZSRR (Białoruską SRR), później z niepodległą Białorusią. W 1999 roku teren województwa w całości wszedł w skład województwa podlaskiego ze stolicą w Białymstoku.
Miasta.
Ludność 31 grudnia 1998 r.

</doc>
<doc id="2695203" url="https://pl.wikipedia.org/wiki?curid=2695203" title="Województwo białostockie">
Województwo białostockie



</doc>
<doc id="2695209" url="https://pl.wikipedia.org/wiki?curid=2695209" title="Mercedes-Benz W114/115">
Mercedes-Benz W114/115



</doc>
<doc id="2695210" url="https://pl.wikipedia.org/wiki?curid=2695210" title="RTCN Chojna">
RTCN Chojna

RTCN Chojna (Radiowo-Telewizyjne Centrum Nadawcze Chojna) – wieża o wysokości 126 m znajdująca się w Chojnie koło Wągrowca. Właścicielem obiektu jest Emitel sp. z o.o.

</doc>
<doc id="2695211" url="https://pl.wikipedia.org/wiki?curid=2695211" title="Chambéry Savoie HB">
Chambéry Savoie HB



</doc>
<doc id="2695214" url="https://pl.wikipedia.org/wiki?curid=2695214" title="In My Defence">
In My Defence

In My Defence – ballada pop rockowa, wykonywana przez wokalistę zespołu Queen, Freddiego Mercury’ego.
Geneza utworu.
Piosenkę napisali Dave Clark, David Soames i Jeff Daniels na potrzeby musicalu "Time". Utwór nagrany został przez Mercury’ego. „In My Defence” nagrane zostało w studiu Abbey Road w 1986 roku; siedem miesięcy po wydaniu albumu "Mr. Bad Guy". W tym samym roku utwór ukazał się na singlu. Piosenka została wykonana na koncercie w Barcelonie w 1988. W 1992 utwór ukazał się na składance "The Freddie Mercury Album" oraz na antologicznym zestawie kolekcjonerskim "The Solo Collection". W 2000 ukazał się remiks, w którym zmodyfikowano brzmienie instrumentów.
Teledysk.
W 1992 roku reżyser Rudi Dolezal skompilował teledysk do utworu, w którym wykorzystano zdjęcia wokalisty z różnych okresów. Teledysk znalazł się na wydawnictwie "Lover of Life, Singer of Songs" z 2006 roku.

</doc>
<doc id="2695215" url="https://pl.wikipedia.org/wiki?curid=2695215" title="Województwo gdańskie (1975–1998)">
Województwo gdańskie (1975–1998)

Województwo gdańskie – jedno z 49 województw istniejących w latach 1975–1998, położone w północnej Polsce. W 1999 roku włączone zostało do województwa pomorskiego.

</doc>
<doc id="2695216" url="https://pl.wikipedia.org/wiki?curid=2695216" title="Województwo gdańskie">
Województwo gdańskie



</doc>
<doc id="2695220" url="https://pl.wikipedia.org/wiki?curid=2695220" title="Marek Rudziński">
Marek Rudziński

Marek Rudziński (ur. 24 marca 1954 w Warszawie) – polski koszykarz, dziennikarz i komentator sportowy. Srebrny medalista mistrzostw Polski w koszykówce mężczyzn z 1976.
Życiorys.
Kariera sportowa.
Rudziński karierę koszykarską rozpoczynał w zespołach juniorskich klubu MKS MDK Warszawa. Od 1973 roku występował w Polonii Warszawa, pracując równocześnie jako kolejarz. W barwach tego klubu wystąpił w 35 meczach I ligi oraz 15 meczach II ligi, grając na pozycji rozgrywającego i rzucającego obrońcy. W Polonii grał przez osiem sezonów, zdobywając w tym czasie srebrny medal mistrzostw Polski (sezon 1975/1976) oraz Puchar Polski (sezon 1974/1975). Po zakończeniu gry w Polonii przez dwa sezony reprezentował barwy Skry Warszawa.
Kariera dziennikarska.
Rudziński jest absolwentem Wydziału Dziennikarstwa i Nauk Politycznych Uniwersytetu Warszawskiego. Na przełomie lat 70. i 80. pracował w Agencji Almatur na UW. Pracę dziennikarza rozpoczynał w Głosie Pracy i Sztandarze Młodych. Od lipca 1982 roku do zakończenia Letnich Igrzysk Olimpijskich 2000 pracował w Polskim Radiu, gdzie przez trzy lata pełnił funkcję szefa redakcji sportowej. W tym samym czasie współpracował także z różnymi stacjami telewizyjnymi, między innymi z Telewizją Polską (na przełomie lat 80. i 90. prowadził wiadomości Studia Sport, Sportową Niedzielę, również studio piłkarskich MŚ 1990 oraz zimowych IO 1992), Polsatem, Canal+ oraz HBO. Od 2000 roku był jednym z komentatorów polskiego oddziału Eurosportu. Z funkcji tej zrezygnował 31 marca 2012 i od tego czasu pracował w Telewizji Polskiej. W lutym 2017 powrócił do Eurosportu.
Jako sprawozdawca telewizyjny specjalizuje się w komentowaniu meczów koszykówki, zawodów narciarskich (głównie skoków narciarskich) i lekkoatletycznych, a okazjonalnie też boksu, piłki ręcznej, rugby, curlingu i kolarstwa.

</doc>
<doc id="2695221" url="https://pl.wikipedia.org/wiki?curid=2695221" title="Andrzej Słowakiewicz (piłkarz)">
Andrzej Słowakiewicz (piłkarz)

Andrzej Słowakiewicz (ur. 30 listopada 1963 w Krakowie) – polski piłkarz grający na pozycji obrońcy.
Kariera.
Karierę piłkarską Słowakiewicz rozpoczął w klubie Hutniku Kraków. Trenował również w Victorii Jaworzno. W 1987 roku wrócił do Hutnika, a latem tamtego roku został zawodnikiem Lecha Poznań, w którym w sezonie 1987/1988 zadebiutował w pierwszej lidze. Wiosną 1988 roku zdobył z Lechem Puchar Polski. W poznańskim zespole grał też w sezonie 1988/1989.
Latem 1989 roku Słowakiewicz przeszedł do Zagłębia Lubin. W Zagłębiu rozegrał 5 meczów w lidze, a po sezonie 1989/1990 odszedł do Śląska Wrocław. W Śląsku grał w sezonach 1990/1991 oraz 1991/1992.
W latach 1993–1994 Słowakiewicz grał w Chrobrym Głogów. W 1995 roku ponownie był graczem Śląska, a w 1996 roku - Chrobrego. Z kolei w 1997 roku występował w Karkonoszach Jelenia Góra. W 1998 roku został zawodnikiem Górnika Polkowice. W sezonie 2002/2003 awansował z nim z drugiej do pierwszej ligi, a po tym sukcesie zakończył karierę.
Ogółem w polskiej ekstraklasie Słowakiewicz rozegrał 57 meczów i strzelił 3 gole.

</doc>
<doc id="2695225" url="https://pl.wikipedia.org/wiki?curid=2695225" title="Gela Szeksztajn-Lichtensztajn">
Gela Szeksztajn-Lichtensztajn

Gela Szeksztajn-Lichtensztajn (ur. 1907 w Warszawie, zm. 21 kwietnia 1943 w Warszawie) – polska malarka i graficzka pochodzenia żydowskiego, żona działacza Poalej Syjon-Lewicy Izraela Lichtensztajna.
Życiorys.
Artystka urodziła się żydowskiej rodzinie rzemieślniczej w Warszawie. W latach 30. uzyskała stypendium Ministerstwa Wyznań Religijnych i Oświecenia Publicznego, które umożliwiło jej podjęcie studiów w Akademii Sztuk Pięknych w Krakowie. Po ukończeniu studiów rozwijała działalność malarską w stolicy. Wystawiała swoje prace m.in. w Żydowskim Towarzystwie Krzewienia Sztuk Pięknych i w Stowarzyszeniu Żydowskich Artystów Plastyków. W roku 1938 poślubiła warszawskiego nauczyciela, publicystę i działacza politycznego Izraela Lichtensztajna. Zamieszkali przy ul. Okopowej 29/23. 4 listopada 1940 urodziła córkę Margolin czy Margalit/Margelit.
Po wybuchu II wojny światowej wraz z rodziną została przesiedlona do getta warszawskiego, gdzie pracowała jako nauczycielka rysunku w żydowskiej szkole. Za swoją działalność i pracę z dziećmi otrzymała nagrodę prezesa Judenratu Adama Czerniakówa.
Jej mąż podczas okupacji niemieckiej współtworzył wraz z Emanuelem Ringelblumem organizację Oneg Szabat. 
Zginęła wraz z mężem i córką krótko po wybuchu powstania w getcie warszawskim. Około sto jej prac znajduje się obecnie w Muzeum Żydowskiego Instytutu Historycznego w Warszawie.

</doc>
<doc id="2695227" url="https://pl.wikipedia.org/wiki?curid=2695227" title="USS Manning">
USS Manning

Okręty US Navy o nazwie USS "Manning":

</doc>
<doc id="2695228" url="https://pl.wikipedia.org/wiki?curid=2695228" title="USS Mann">
USS Mann

Okręty US Navy o nazwie USS "Mann":

</doc>
<doc id="2695230" url="https://pl.wikipedia.org/wiki?curid=2695230" title="USS Madawaska">
USS Madawaska

Okręty US Navy o nazwie USS "Madawaska":

</doc>
<doc id="2695231" url="https://pl.wikipedia.org/wiki?curid=2695231" title="USS Mahaska">
USS Mahaska

Okręty US Navy o nazwie USS "Mahaska":

</doc>
<doc id="2695232" url="https://pl.wikipedia.org/wiki?curid=2695232" title="USS Mackinac">
USS Mackinac

Okręty US Navy o nazwie USS "Mackinac":

</doc>
<doc id="2695233" url="https://pl.wikipedia.org/wiki?curid=2695233" title="USS Mahopac">
USS Mahopac

Okręty US Navy o nazwie USS "Mahopac":

</doc>
<doc id="2695234" url="https://pl.wikipedia.org/wiki?curid=2695234" title="USS Malvern">
USS Malvern

Okręty US Navy o nazwie USS "Malvern":

</doc>
<doc id="2695235" url="https://pl.wikipedia.org/wiki?curid=2695235" title="USS Manatee">
USS Manatee

Okręty US Navy o nazwie USS "Manatee":

</doc>
<doc id="2695236" url="https://pl.wikipedia.org/wiki?curid=2695236" title="USS Manayunk">
USS Manayunk

Okręty US Navy o nazwie USS "Manayunk":

</doc>
<doc id="2695237" url="https://pl.wikipedia.org/wiki?curid=2695237" title="USS Manistee">
USS Manistee

Okręty US Navy o nazwie USS "Manistee":

</doc>
<doc id="2695241" url="https://pl.wikipedia.org/wiki?curid=2695241" title="Katastrofa lotu Dana Air 997">
Katastrofa lotu Dana Air 997



</doc>
<doc id="2695242" url="https://pl.wikipedia.org/wiki?curid=2695242" title="ATV Edoardo Amaldi">
ATV Edoardo Amaldi

ATV Edoardo Amaldi bądź Automatyczny Statek Transportowy nr 3 – operowany przez Europejską Agencję Kosmiczną bezzałogowy kosmiczny pojazd zaopatrzeniowy mający na celu dostarczenie zapasów na Międzynarodową Stację Kosmiczną, trzeci z serii ATV (zaraz po pojazdach Jules Verne z 2008 i Johannes Kepler z 2011). Nazwany został na cześć włoskiego fizyka Edoardo Amaldiego (1908-1989).
"ATV Edoardo Amaldi" do Gujańskiego Centrum Kosmicznego (Kourou, Gujana Francuska) trafił z hali montażowej EADS Astrium w Bremie (RFN) w sierpniu 2011 na serię testów i załadunek oraz przygotowania do startu. Start za pomocą rakiety Ariane 5 ES odbył się z wyrzutni ELA-3 23 marca 2012 o 04:31 czasu Greenwich. 5 dni później zadokował do portu rufowego modułu DOS-8 Zwiezda, dostarczając 6595 kg zaopatrzenia dla załogi Ekspedycji 30 i Ekspedycji 31, oraz za pomocą silników głównych podwyższając orbitę stacji. "Edoardo Amaldi" odłączył się od ISS 28 września 2012 o 21:44 GMT (pierwotny termin odłączenia planowany był na 25 września, jednak został przesunięty z powodu niewłaściwej komendy). Na polecenie centrum kontrolnego dla pojazdów ATV w Tuluzie pojazd załączył swoje silniki w celu deorbitacji, po czym uległ destrukcji 4 października 2012 wraz z odpadami ze stacji.
Ładunek.
Oprócz wyżej wymienionych rzeczy ATV-3 wyniósł również kopię listu napisanego przez Amaldiego w 1958, w którym przedstawił swoją wizję europejskiej pokojowej (niezarządzanej przez wojsko) organizacji ds. badań kosmosu.

</doc>
<doc id="2695245" url="https://pl.wikipedia.org/wiki?curid=2695245" title="USS Lydia">
USS Lydia

Okręty US Navy o nazwie USS "Lydia":

</doc>
<doc id="2695246" url="https://pl.wikipedia.org/wiki?curid=2695246" title="USS Lydonia">
USS Lydonia

Okręty US Navy o nazwie USS "Lydonia":

</doc>
<doc id="2695247" url="https://pl.wikipedia.org/wiki?curid=2695247" title="USS Lynch">
USS Lynch

Okręty US Navy o nazwie USS "Lynch":

</doc>
<doc id="2695248" url="https://pl.wikipedia.org/wiki?curid=2695248" title="USS Machias">
USS Machias

Okręty US Navy o nazwie USS "Machias":

</doc>
<doc id="2695250" url="https://pl.wikipedia.org/wiki?curid=2695250" title="Województwo krakowskie (1975–1998)">
Województwo krakowskie (1975–1998)

Województwo krakowskie – dawna jednostka podziału administracyjnego Polski ze stolicą w Krakowie, istniejąca w latach 1975–1998. Od 1 czerwca 1975 do 30 czerwca 1984 nosiło nazwę "województwo miejskie krakowskie".
Reforma administracyjna wprowadzona 1 czerwca 1975 r. znacznie zmniejszyła powierzchnię województwa krakowskiego. Region obejmował 47 gmin (w tym 10 miast), miał powierzchnię 3254 km². Włączono do województwa miasto Kraków, które dotąd było osobną jednostką podziału administracyjnego stopnia wojewódzkiego.
Do sąsiednich województw przeniesiono:
W 1990 roku utworzono na terenie województwa trzy urzędy rejonowe.
Od 1 stycznia 1999 cały jego obszar wchodzi w skład województwa małopolskiego.

</doc>
<doc id="2695252" url="https://pl.wikipedia.org/wiki?curid=2695252" title="Fleur Pellerin">
Fleur Pellerin

Fleur Pellerin (ur. 29 sierpnia 1973 w Seulu) – francuska polityk pochodzenia koreańskiego, od 2014 do 2016 minister kultury i komunikacji.
Życiorys.
Urodziła się w Korei Południowej jako Kim Jong-suk, została adoptowana przez francuską rodzinę, gdy miała 6 miesięcy.
Spędziła dzieciństwo i młodość w Yvelines. Skończyła prestiżową szkołę handlową ESSEC w wieku 21 lat. Kontynuowała naukę w Instytucie Nauk Politycznych w Paryżu, a w wieku 24 lat zdała konkurs do ENA (promocja Averroès, 1998–2000). Podjęła pracę w Cour des comptes, francuskim trybunale obrachunkowym. W 2006 została członkinią Partii Socjalistycznej.
W trakcie kampanii prezydenckiej w 2012 w sztabie François Hollande'a była odpowiedzialna za tematykę dotyczącą społeczeństwa i gospodarki cyfrowej. W maju 2012 otrzymała nominację na ministra delegowanego (odpowiednika wiceministra) ds. małych i średnich przedsiębiorstw, innowacji i gospodarki cyfrowej w rządzie, na czele którego stanął Jean-Marc Ayrault; funkcję tę pełniła do końca urzędowania gabinetu w 2014. 9 kwietnia tegoż roku dołączyła do nowego gabinetu Manuela Vallsa jako sekretarz stanu ds. handlu zagranicznego i promocji turystyki. Po dokonanej rekonstrukcji z 26 sierpnia 2014 została powołana na urząd ministra kultury i komunikacji, zastępując Aurélie Filippetti. Odwołano ją z tego urzędu 11 lutego 2016.
Jej mężem jest prawnik Laurent Olléon, z którym ma córkę.

</doc>
<doc id="2695255" url="https://pl.wikipedia.org/wiki?curid=2695255" title="Krzysztof (Sułyma)">
Krzysztof (Sułyma)

Krzysztof, nazwisko świeckie Sułyma (ur. ok. 1750, zm. 18 maja 1813 w Monasterze Kuriaskim) – rosyjski biskup prawosławny.
Wieczyste śluby mnisze złożył w 1765 w Motronińskim Monasterze Trójcy Świętej. W 1789 przeniósł się do Rosji i został przełożonym Monasteru Modeńskiego (eparchia nowogrodzka). W tym samym roku, z godnością archimandryty, został przełożonym Monasteru Gamalejewskiego, zaś w 1794 - Jeleckiego Monasteru Zaśnięcia Matki Bożej w Czernihowie. 18 kwietnia 1798 przyjął chirotonię na biskupa teodozyjskiego i mariupolskiego, wikariusza eparchii jekaterynosławskiej. W roku następnym został pierwszym ordynariuszem nowo powstałej eparchii słobodzko-ukraińskiej ze stolicą w Charkowie. Założył w Charkowie seminarium duchowne oraz trzy szkoły duchowne niższego szczebla, zwalczał istniejące w regionie skupiska staroobrzędowców. W 1813 odszedł w stan spoczynku i zamieszkał w Monasterze Kuriaskim k. Charkowa, gdzie w tym samym roku zmarł.

</doc>
<doc id="2695256" url="https://pl.wikipedia.org/wiki?curid=2695256" title="Katja Kipping">
Katja Kipping

Katja Kipping (ur. 18 stycznia 1978 w Dreźnie) – niemiecka polityk, posłanka do Bundestagu, od 2012 do 2021 współprzewodnicząca Lewicy.
Życiorys.
W 1996 ukończyła szkołę średnią, po czym spędziła rok na wolontariacie w Gatczynie w Rosji. Po powrocie ukończyła studia z przedmiotów slawistyka, amerykanistyka i prawo publiczne na Uniwersytecie Technicznym w Dreźnie. W 2003 uzyskała magisterium.
W 1998 wstąpiła do Partii Demokratycznego Socjalizmu. Od 1999 do 2003 zasiadała w radzie miejskiej Drezna. Od 1999 do 2005 sprawowała mandat deputowanej do landtagu Saksonii, gdzie była rzeczniczką delegacji PDS do spraw transportu i polityki energetycznej. Pełniła funkcję zastępcy przewodniczącego Die Linkspartei.PDS, z którą dołączyła do Lewicy. W 2005 została po raz pierwszy wybrana do Bundestagu. W wyborach w 2009, 2013, 2017 i 2021 uzyskiwała reelekcję na kolejne kadencje.
W czerwcu 2007 powołana na wiceprzewodniczącą Lewicy. Podczas zjazdu partii w czerwcu 2012 wybrana na współprzewodniczącą partii obok pochodzącego z zachodnich Niemiec Bernda Riexingera. Głosowało na nią 67% uczestników kongresu. W lutym 2021 zakończyła pełnienie tej funkcji. W grudniu tegoż roku dołączyła do rządu Berlina jako senator do spraw społecznych, pracy i integracji.

</doc>
<doc id="2695258" url="https://pl.wikipedia.org/wiki?curid=2695258" title="Packard Bell">
Packard Bell

Packard Bell B.V. – holenderskie przedsiębiorstwo branży komputerowej zajmujące się produkcją komputerów stacjonarnych, laptopów, netbooków, tabletów oraz monitorów, będące częścią grupy Acer. Siedziba spółki mieści się w ’s-Hertogenbosch.
Przedsiębiorstwo Packard Bell powstało w 1926 roku. Była to wówczas amerykańska firma produkująca radia, która z czasem rozpoczęła także produkcję telewizorów. W 1968 roku spółka została nabyta przez konglomerat Teledyne.
W 1985 roku marka Packard Bell została wykupiona przez Beny’ego Alagema, który rok później założył pod tą nazwą przedsiębiorstwo branży komputerowej. Siedziba nowo założonej spółki mieściła się w Los Angeles, a od 1995 roku w Sacramento. W 1994 roku Packard Bell był największym sprzedawcą komputerów osobistych w Stanach Zjednoczonych. W 1996 roku przedsiębiorstwo weszło w skład grupy NEC, której częścią pozostawało do 2006 roku. W 1999 roku ogłoszono wycofanie się spółki z rynku amerykańskiego, co wiązało się z przeniesieniem siedziby do Europy. W marcu 2008 roku Packard Bell został przejęty przez spółkę Acer.

</doc>
<doc id="2695259" url="https://pl.wikipedia.org/wiki?curid=2695259" title="Jan Włodek">
Jan Włodek

Jan Zdzisław Włodek (ur. 31 sierpnia 1885 w Dąbrowicy k. Bochni, zm. 19 lutego 1940 w Krakowie) – polski agronom, profesor zwyczajny Uniwersytetu Jagiellońskiego, dziekan Wydziału Rolniczego UJ, legionista i polski dyplomata, właściciel ziemski, społecznik oraz publicysta i współpracownik przedwojennego „Czasu”.
Życiorys.
Pochodził z bogatej rodziny ziemiańskiej z Dąbrowicy (w bocheńskim). Był synem Zdzisława Romana Włodka (1853–1928) marszałka bocheńskiego i właściciela dóbr Dąbrowica oraz Albiny Götz-Okocimskiej (1860–1937), córki Jana Ewangelisty Goetza założyciela browaru w Okocimiu.
Uczył się w III gimnazjum w Krakowie. W roku 1908 został powołany, a następnie zwolniony z wojska austriackiego jako niezdolny do służby wojskowej z powodu złego stanu zdrowia. Po egzaminie maturalnym wyjechał za granicę, studiował nauki rolnicze na uniwersytecie we Wrocławiu, Uniwersytecie we Fryburgu (Szwajcaria) i na 2 uczelniach w Berlinie (Akademii Rolniczej i na Wydziale Filozoficzno-Przyrodniczym Uniwersytetu, gdzie w 1911 roku uzyskał tytuł doktora nauk rolniczych). Po powrocie do kraju w 1911, został asystentem w gospodarstwie doświadczalnym (Stacji Doświadczalnej) Studium Rolniczego UJ w Mydlnikach k. Krakowa, następnie, do 1914 pracował w Zakładzie Uprawy Roli i Roślin Wydziału Filozoficznego UJ. Prowadził wówczas badania w zakresie nawożenia mineralnego.
Służba w Legionach i dyplomacji.
Po wybuchu I wojny światowej zgłosił się 24 października 1914 r. jako ochotnik do Legionów Polskich formowanych w Krakowie, z własnym samochodem przystosowanym do służby wojskowej. Został przydzielony do oddziału automobilowego Departamentu Wojskowego Naczelnego Komitetu Narodowego, gdzie jego dowódcą był płk. Władysław Sikorski. Był wraz z nim współautorem, pierwszego polskiego regulaminu wojsk samochodowych. 1 listopada 1915 r. został mianowany chorążym oddziałów samochodowych, a 9 sierpnia 1916 r. został przeniesiony, jako oficer łącznikowy NKN, do I Brygady Legionów walczącej na Wołyniu. W wyniku stałego przebywania tam w okopach, znacznie pogorszył się stan jego zdrowia, bóle reumatyczne uniemożliwiały mu poruszanie się. Mianowany został wówczas przez płk. Władysława Sikorskiego, ówczesnego szefa Departamentu Wojskowego NKN, podporucznikiem, i 8 grudnia 1916 r. został zwolniony z czynnej służby i przeniesiony do nowo tworzącej się dyplomacji polskiej przy NKN. W 1917 r. został skierowany do Hagi, gdzie w imieniu Naczelnego Komitetu Narodowego, a następnie Rady Regencyjnej Królestwa Polskiego utworzył placówkę dyplomatyczną – pierwsze polskie poselstwo w Holandii od czasów rozbiorów. Zaangażował się też w działalność Komitetu Opieki nad Uchodźcami i Jeńcami Wojennymi w Holandii. Po odzyskaniu przez Polskę niepodległości został mianowany chargé d’affaires Poselstwa Polski w Hadze, funkcję pełnił od 13 września 1919 do 12 marca 1920.
Praca naukowa.
Później, ze względu na stan zdrowia rodziców i zainteresowania naukowe, powrócił do kraju i od 1920 pracował w Zakładach Doświadczalnych (Stacji Doświadczalnej) UJ w Mydlnikach. W 1922 uzyskał habilitację na Wydziale Filozoficznym UJ w zakresie uprawy roli, został profesorem nadzwyczajnym i kierownikiem Zakładu Uprawy Roli i Roślin UJ oraz kierownikiem Gospodarstwa Doświadczalnego (Stacji Doświadczalnej) w Mydlnikach, a w 1936 dostał tytuł profesora zwyczajnego. W roku akademickim 1937/1938 był dziekanem Wydziału Rolniczego UJ. Od 1935 był kierownikiem gospodarstwa doświadczalnego UJ w Mydlnikach, zajmował się głównie biochemią i chemią rolniczą, badał gleby podgórskie i tatrzańskie i ich wpływ na rośliny je zasiedlające. Angażował się też w ochronę przyrody górskiej; był postrzegany jako polski pionier ekologii. Opublikował ponad 90 prac naukowych. Był członkiem wielu towarzystw naukowych, w tym współzałożycielem Polskiego Towarzystwa Gleboznawczego i członkiem Czechosłowackiej Akademii Nauk. Od 1920 współpracował z Małopolskim Towarzystwem Rolniczym, starając się przez nie wpływać na racjonalne gospodarowanie na halach i pastwiskach, szczególnie w małopolskich, chłopskich wspólnotach pastwiskowych.
Od młodości zajmował się fotografią, miał w mieszkaniu małe laboratorium. Dokumentował m.in. służbę w Legionach, zachowało się kilkadziesiąt zdjęć z tego okresu przedstawiających m.in. defiladę oddziałów w Sławkowie w styczniu 1915, ppłk. Władysława Sikorskiego, ppłk. Józefa Hallera, Bolesława Roję, a także dowódców legionowych gen. Stanisława Puchalskiego i Józefa Piłsudskiego. Był autorem jednych z pierwszych fotografii kolorowych – autochromów.
Był też publicystą i podróżnikiem.
W 1926 r. kupił od inż. arch. Bogdana Tretera projekt nowego murowanego kościoła dla parafii Niegowić, który został zrealizowany dopiero po II wojnie światowej przez ówczesnego wikarego parafii Niegowić ks. Karola Wojtyłę
Aresztowanie i śmierć.
6 listopada 1939 r., wraz z 183 innymi pracownikami naukowymi krakowskich uczelni, został aresztowany przez Gestapo w ramach Sonderaktion Krakau, a następnie przewieziony do Wrocławia a potem do niemieckiego obozu koncentracyjnego Konzentrationslager Sachsenhausen. Poddawny był tam represjom fizycznym i psychicznym, ale „nie upadł na duchu – przeciwnie, jak świadczą współwięźniowie, był wsparciem dla pozostałych”. 8 lutego 1940 r. wraz ze 100 innymi aresztowanymi w Sonderaktion Krakau został zwolniony w wyniku interwencji międzynarodowej. Mimo fatalnego stanu zdrowia, kiedy dotarł do Krakowa, zdołał odwieźć do domu półprzytomnego z wycieńczenia kustosza Muzeum Czartoryskich, docenta Stefana Komornickiego. Sam zaś w kilka dni po powrocie do domu (19 lutego 1940) zmarł z powodu nabytego w obozie obustronnego zapalenia płuc połączonego z wycieńczeniem. Został pochowany na cmentarzu w Niegowici (gm. Gdów), w kaplicy rodzinnej Włodków z Dąbrowicy.
Życie prywatne.
Jan Włodek od 1912 r. był żonaty z Zofią Goetz-Okocimską (18 lipca 1890 – 28 marca 1981), córką Jana Albina Goetz, późniejszą doktor filozofii UJ, działaczkę społeczną w organizacjach katolickich (była m.in. od 1935 prezeską Katolickiego Stowarzyszenia Kobiet w archidiecezji krakowskiej, i w latach 1927–1939 prezesem Sodalicji Mariańskiej Pań Wiejskich), w 1935 odznaczoną papieskim orderem Pro Ecclesia et Pontifice, żołnierza Armii Krajowej, członkinię organizacji ziemiańskiej „Uprawa” („Tarcza”), która po II wojnie światowej zajmowała się tłumaczeniem łacińskich, angielskich i francuskich tekstów dzieł filozoficznych i teologicznych na język polski i z polskiego na języki obce. Miał dwójkę dzieci, Jana Mariana i Zofię.
Był właścicielem majątków Dąbrowica (938 ha), Cichawa (269 ha), Marszowice (183 ha) i Nieznanowice, a także majątku leśnego Ostrowy Tuszowskie (Buda Tuszowska) w pow. kolbuszowskim.
Upamiętnienie.
1 maja 1993 Zespołowi Średnich Szkół Rolniczych w Dąbrowicy nadano imię Jana Włodka, umieszczono tam tablicę pamiątkową, a przed szkołą (mieszczącą się w dawnym dworze) ustawiono jego pomnik.
Muzeum Historii Fotografii im. Walerego Rzewuskiego w Krakowie przygotowało wystawę jego fotografii z okresu legionów, pt. „Jan Włodek 1885–1940 – fotoreporter legionowej epopei”, która była prezentowana m.in. w Krakowie (19 lutego – 28 marca 2010), w Puławach (10 listopada – 4 grudnia 2011).
2011 wydany został tom jego poezji z czasów gimnazjalnych (z lat 1900–1901) Jan Włodek: "Wiersze młodzieńcze" Kraków: Małe wydawnictwo, 2011, .

</doc>
<doc id="2695260" url="https://pl.wikipedia.org/wiki?curid=2695260" title="10 Years">
10 Years



</doc>
<doc id="2695262" url="https://pl.wikipedia.org/wiki?curid=2695262" title="AASC">
AASC



</doc>
<doc id="2695263" url="https://pl.wikipedia.org/wiki?curid=2695263" title="AASD">
AASD

Skrót AASD może oznaczać:

</doc>
<doc id="2695265" url="https://pl.wikipedia.org/wiki?curid=2695265" title="Jeffrey Chetcuti">
Jeffrey Chetcuti

Jeffrey Chetcuti (ur. 22 kwietnia 1974) – maltański piłkarz grający na pozycji obrońcy. Od 2011 roku jest zawodnikiem klubu Qormi FC.
Kariera klubowa.
Karierę piłkarską Chetcuti rozpoczynał w klubie St. Andrews FC. W 1992 roku awansował do kadry pierwszej drużyny i wtedy też zadebiutował w niej w maltańskiej Premier League. W 1993 roku przeszedł do Valletty FC, w której występował do końca sezonu 2001/2002. Wraz z Vallettą czterokrotnie wywalczył tytuł mistrza Malty w sezonach 1996/1997, 1997/1998, 1998/1999 i 2000/2001. Zdobył też pięć Pucharów Malty (1995, 1996, 1997, 1999, 2001) i pięć Superpucharów Malty (1995, 1997, 1998, 1999, 2001).
W 2002 roku Chetcuti przeszedł do klubu Sliema Wanderers. Wraz ze Sliemą trzykrotnie zostawał mistrzem kraju w sezonach 2002/2003, 2003/2004 i 2004/2005. Dwukrotnie zdobywał puchar kraju (2004, 2009). W latach 2009–2011 grał w klubie Vittoriosa Stars, a następnie latem 2011 przeszedł do Qormi FC.
Kariera reprezentacyjna.
W reprezentacji Malty Chetcuti zadebiutował 30 marca 1994 roku w przegranym 1:2 towarzyskim meczu ze Słowacją, rozegranym w Ta’ Qali. W swojej karierze grał między innymi w: eliminacjach do MŚ 1998, Euro 2000, MŚ 2002 i Euro 2004. Od 1994 do 2005 roku rozegrał w kadrze narodowej 69 meczów.

</doc>
<doc id="2695266" url="https://pl.wikipedia.org/wiki?curid=2695266" title="AASA">
AASA

Skrót AASA może oznaczać:

</doc>
<doc id="2695270" url="https://pl.wikipedia.org/wiki?curid=2695270" title="Metanemone ranunculoides">
Metanemone ranunculoides

Metanemone ranunculoides – gatunek z monotypowego rodzaju Metanemone z rodziny jaskrowatych. Występuje na zboczach górskich w północno-zachodniej części prowincji Junnan.
Morfologia.
Bylina z liśćmi odziomkowymi, długoogonkowymi, pojedynczymi o blaszce podzielonej lub nie i średnicy do 2,5 cm. Głąbik o wysokości ok. 15 cm prosto wzniesiony ze szczytowym kwiatem o średnicy ok. 2,2 cm. Okwiat składa się z ok. 19 wąsko owalnych listków barwy niebieskawobiałej. Pręciki liczne (ok. 50). Słupków ok. 18, z gęsto, żółto owłosioną zalążnią.

</doc>
<doc id="2695272" url="https://pl.wikipedia.org/wiki?curid=2695272" title="Metanemone">
Metanemone



</doc>
<doc id="2695274" url="https://pl.wikipedia.org/wiki?curid=2695274" title="AAMC">
AAMC

Skrót AAMC może oznaczać:

</doc>
<doc id="2695278" url="https://pl.wikipedia.org/wiki?curid=2695278" title="AAMD">
AAMD

Skrót AAMD może oznaczać:

</doc>
<doc id="2695281" url="https://pl.wikipedia.org/wiki?curid=2695281" title="AAEA">
AAEA

Skrót AAEA może oznaczać:

</doc>
<doc id="2695282" url="https://pl.wikipedia.org/wiki?curid=2695282" title="AAEC">
AAEC

Skrót AAEC może oznaczać:

</doc>
<doc id="2695283" url="https://pl.wikipedia.org/wiki?curid=2695283" title="Gra roku">
Gra roku



</doc>
<doc id="2695285" url="https://pl.wikipedia.org/wiki?curid=2695285" title="AAFA">
AAFA

Skrót AAFA może oznaczać:

</doc>
<doc id="2695286" url="https://pl.wikipedia.org/wiki?curid=2695286" title="AAFB">
AAFB

Skrót AAFB może oznaczać:

</doc>
<doc id="2695287" url="https://pl.wikipedia.org/wiki?curid=2695287" title="Karol Madaj (projektant gier)">
Karol Madaj (projektant gier)

Karol Madaj (ur. 9 lutego 1980 w Warszawie) – polski projektant gier planszowych, były pracownik Biura Edukacji Publicznej (później Biura Edukacji Narodowej) Instytutu Pamięci Narodowej oraz Instytutu Pileckiego, teolog. W latach 2020–2023 p.o. dyrektora Muzeum – Dom Rodziny Pileckich w Ostrowi Mazowieckiej.
Życiorys.
Ukończył Katolicki Uniwersytet Lubelski Jana Pawła II, ma tytuł magistra teologii.
W 2012 jego Kolejka uzyskała tytuł Gry Roku. W listopadzie 2013 "za zasługi w budowaniu świadomości historycznej i patriotycznej" został odznaczony przez Prezydenta Rzeczypospolitej Polskiej Złotym Krzyżem Zasługi. 
Od października 2020 pełnił obowiązki dyrektora Muzeum – Dom Rodziny Pileckich w Ostrowi Mazowieckiej. W marcu 2023 złożył rezygnację z tego stanowiska.

</doc>
<doc id="2695288" url="https://pl.wikipedia.org/wiki?curid=2695288" title="Korsykańska mafia">
Korsykańska mafia

Korsykańska mafia – to ogólny termin używany do opisu różnych grup przestępczych pochodzących z Korsyki. Korsykańska mafia to jedna z najbardziej wpływowych struktur zorganizowanej przestępczości we Francji, działa także w wielu krajach Afryki i Ameryki Łacińskiej. Największą grupą w ramach korsykańskiej mafii jest Brise de Mer. Unione Corse była ogólną nazwą nadaną przez amerykańskie władze głównym gangom korsykańskim, które zorganizowały kanał przerzutowy, nazywany French Connection, służący do handlu heroiną między Francją i USA w latach 1950 do początku 1970 roku. Rozpracowanie „francuskiego łącznika” spowodowało zakończenie działalności wielu klanów korsykańskich zaangażowanych w handel heroiną. Ale mafia korsykańska jest nadal aktywna w wielu innych, nielegalnych dziedzinach (ściąganie haraczy, hazard, nielegalne automaty do gier, handel narkotykami we Francji i prostytucja). Siedziby gangów znajdują się na Korsyce i w Marsylii. Gang Brise de Mer mógł zorganizować napad stulecia na szwajcarski bank UBS w Genewie, podczas którego zrabowano równowartość 20 milionów euro; członkom gangu jednak nie udało się udowodnić winy. Od 2008 roku konflikt pomiędzy różnymi gangami korsykańskimi spowodował śmierć około 60 osób na Korsyce. O mafii korsykańskiej opowiada film "Prorok" oraz francuski serial "Mafijny klan".

</doc>
<doc id="2695289" url="https://pl.wikipedia.org/wiki?curid=2695289" title="Rubén Israel">
Rubén Israel

Rubén Jorge Israel Yelen (ur. 8 grudnia 1955 w Montevideo, zm. 5 lipca 2021) – urugwajski piłkarz występujący na pozycji obrońcy i trener piłkarski.
Israel urodził się i wychowywał w jednej z dzielnic stołecznego miasta Montevideo, La Comercial. Tam rozpoczynał grę w piłkę w młodzieżowym zespole 7 Estrellas. Występował na pozycji bocznego obrońcy i niedługo potem trafił do drużyny Racing Club de Montevideo, w której zadebiutował jako dwudziestolatek. Później grał jeszcze w River Plate Montevideo, po czym w młodym wieku zdecydował się zakończyć piłkarską karierę, gdyż nie miał gwarancji utrzymania swojej rodziny. We wszystkich klubach, których barwy reprezentował, pełnił funkcję kapitana.
Mimo zakończenia profesjonalnej gry w piłkę Israel cały czas interesował się futbolem i w latach 1991–1993 z powodzeniem prowadził amatorską ekipę Club Hebraica Macabi. Triumfował z nią w trzech turniejach na poziomie uniwersyteckim i zdobył srebrny medal w rozgrywkach Macabeada Panamericana. Za namową żony zdecydował się ukończyć kurs trenerski w 1994 roku. Dzień po towarzyskim meczu Hebraiki z Cerrito władze drugiego z wymienionych klubów zaproponowały mu pracę. Początkowo trenował rezerwy Cerrito, a później został szkoleniowcem seniorów, występujących wówczas w drugiej lidze. W swoim debiutanckim sezonie zajął ze swoim zespołem czwarte miejsce w tabeli.
W 1996 roku Israel objął funkcję trenera klubu Rentistas, także grającego w Segunda División. Jeszcze w tych samych rozgrywkach wygrał z nim drugą ligę, co zaowocowało awansem do najwyższej klasy rozgrywkowej. Sam szkoleniowiec pozostał jednak na pierwszoligowym zapleczu, podpisując umowę z ostatnią w drugoligowej tabeli drużyną Progreso. Pod jego przywództwem piłkarze Progreso zanotowali jedenaście zwycięstw z rzędu i na koniec sezonu Clausura 1997 zajęli pierwsze miejsce w rozgrywkach, co pozwoliło im na awans do Primera División.
W 1998 roku Israel po raz pierwszy w karierze został trenerem ekipy z pierwszej ligi urugwajskiej, Miramar Misiones. Osiągnął z nim wówczas szóste miejsce w tabeli, podobnie jak z kolejnym zespołem, Huracánem Buceo, który szkolił w sezonie 1999. Dzięki temu Huracán dostał się do turnieju Liguilla Pre-Libertadores. Sukces ten odniósł także trzy lata później, prowadząc Rentistas. W międzyczasie bez większych sukcesów opiekował się drużynami Rampla Juniors i ponownie Huracánem Buceo, jednak zawsze plasował się z nimi na co najmniej piątej lokacie w tabeli ligowej.
W 2003 roku, po drugim pobycie w Rentistas, Israel przyjął zaproszenie od federacji piłkarskiej i przez następne kilka miesięcy zajmował się rozwojem juniorskich reprezentacji Urugwaju. W sezonie 2004 powrócił do piłki ligowej w roli trenera Atenas San Carlos, który pod jego kierownictwem zajął szóste miejsce w końcowej klasyfikacji. Później dołączył do organizowanego przez ministerstwo sportu projektu dotyczącego młodzieżowego futbolu – polegał on na rozwoju tej dyscypliny sportu w Urugwaju, biorąc za punkt wyjścia juniorską piłkę nożną. Jego wykonanie trwało rok i pozwoliło umieścić w ośrodkach szkoleniowych około 1500 dzieci.
W 2007 roku Israel wyjechał do Paragwaju, gdzie podpisał kontrakt z zespołem Club Libertad ze stołecznego miasta Asunción. W tej drużynie spędził udane dwa lata, zwieńczone aż trzema tytułami mistrzowskimi z rzędu – w rozgrywkach 2007, Apertura 2008 i Clausura 2008. Poprowadził Libertad w kilku turniejach międzynarodowych i pobił rekord ligi paragwajskiej w liczbie zdobytych punktów w jednym sezonie. Dał się wypromować wielu paragwajskim zawodnikom, dzięki czemu trafili oni później do Europy. Sam Israel został wybrany przez Fox Sports najlepszym trenerem Ameryki w 2008 roku podczas gali w Buenos Aires. Innymi szkoleniowcami nominowanymi do tej nagrody byli Gerardo Martino z reprezentacji Paragwaju i Edgardo Bauza z LDU Quito. W maju 2009 był bliski objęcia kolumbijskiej ekipy Atlético Nacional, jednak ostatecznie objął inną drużynę z tego kraju – Independiente Santa Fe. Zaledwie miesiąc później zrezygnował ze stanowiska po otrzymaniu śmiertelnych pogróżek od jednego z kibiców. Jeszcze w tym samym roku został trenerem chilijskiego Uniónu Española i funkcję tę pełnił przez rok bez większych sukcesów.
W kwietniu 2011 Israel został selekcjonerem reprezentacji Salwadoru, którą w tym samym roku poprowadził w rozgrywkach Złotego Pucharu CONCACAF, gdzie zajął wówczas piąte miejsce, odpadając z turnieju w ćwierćfinale. Za jego kadencji Salwadorczycy zajęli najwyższe w historii miejsce w rankingu FIFA, a także po raz pierwszy zostali sklasyfikowani na trzeciej pozycji w regionie CONCACAF, zaraz za Meksykiem i USA. Awansował również do drugiej rundy eliminacji do Mistrzostw Świata 2014. Równocześnie trenował olimpijską kadrę Salwadoru w eliminacjach do Igrzysk Olimpijskich w Londynie, jednak nie zdołała się ona do nich zakwalifikować. Z posady selekcjonera zrezygnował w lipcu 2012, notując z Salwadorem bilans dziewięciu zwycięstw, czterech remisów i pięciu porażek w osiemnastu spotkaniach.
Kilka dni po odejściu z kadry Salwadoru Israel podpisał umowę z zespołem, z którym odnosił największe sukcesy w karierze trenerskiej – paragwajskim Club Libertad. Podczas jesiennych rozgrywek Clausura 2012 zdobył z nim już czwarte w swojej karierze mistrzostwo kraju. Dzięki temu sukcesowi został wybrany na najlepszego szkoleniowca w lidze paragwajskiej w 2012 roku. W 2013 roku wraz z Libertadem wziął udział w turnieju Copa Libertadores, lecz zajął dopiero trzecie miejsce w grupie, nie awansując do fazy pucharowej. W połowie 2013 roku przedłużył umowę z tym klubem, jednak już we wrześniu został szkoleniowcem walczącego o utrzymanie meksykańskiego zespołu Atlante FC z siedzibą w mieście Cancún. Pod jego kierownictwem ekipa przerwała serię dwunastu ligowych meczów z rzędu bez zwycięstwa, lecz na dłuższą metę nie potrafił odmienić gry drużyny, w dziesięciu spotkaniach wygrywając trzykrotnie i po upływie niecałych czterech miesięcy został zwolniony ze stanowiska, zaś Atlante, prowadzone już przez Pablo Mariniego, ostatecznie spadło do drugiej ligi.
W maju 2014 Israel podpisał umowę z najpopularniejszym i najbardziej utytułowanym klubem w Ekwadorze – Barceloną SC z miasta Guayaquil.
Od 1975 roku był żonaty z Arianą, posiadał trzech synów i córkę.

</doc>
<doc id="2695291" url="https://pl.wikipedia.org/wiki?curid=2695291" title="AAFF">
AAFF

Skrót AAFF może oznaczać:

</doc>
<doc id="2695292" url="https://pl.wikipedia.org/wiki?curid=2695292" title="AAFL">
AAFL

Skrót AAFL może oznaczać:

</doc>
<doc id="2695294" url="https://pl.wikipedia.org/wiki?curid=2695294" title="AAFM">
AAFM

Skrót AAFM może oznaczać:

</doc>
<doc id="2695295" url="https://pl.wikipedia.org/wiki?curid=2695295" title="AAHA">
AAHA

Skrót AAHA może oznaczać:

</doc>
<doc id="2695296" url="https://pl.wikipedia.org/wiki?curid=2695296" title="Luigi Maiocco">
Luigi Maiocco

Luigi Maiocco (ur. 11 października 1892 w Turynie, zm. 11 grudnia 1965 tamże) – włoski gimnastyk. Trzykrotny medalista olimpijski.
Brał udział w trzech igrzyskach (IO 12, IO 20, IO 24), za każdym zdobywał złote medale w rywalizacji drużynowej. W 1912 znalazł się w gronie zwycięzców w wieloboju, w 1920 Włosi zwyciężyli w wieloboju rozgrywanym w systemie europejskim, cztery lata później triumfował w wieloboju.

</doc>
<doc id="2695297" url="https://pl.wikipedia.org/wiki?curid=2695297" title="AAHS">
AAHS

Skrót AAHS może oznaczać:

</doc>
<doc id="2695299" url="https://pl.wikipedia.org/wiki?curid=2695299" title="AAII">
AAII

Skrót AAII może oznaczać:

</doc>
<doc id="2695301" url="https://pl.wikipedia.org/wiki?curid=2695301" title="AAAA">
AAAA

Skrót AAAA może oznaczać:

</doc>
<doc id="2695302" url="https://pl.wikipedia.org/wiki?curid=2695302" title="Adam Kałuża">
Adam Kałuża

Adam Kałuża (ur. 23 stycznia 1971 w Wodzisławiu Śląskim) – polski projektant gier planszowych. W 2012 roku jego "K2", jako pierwsza gra polskiego autora, uzyskała nominację do nagrody Kennerspiel des Jahres.

</doc>
<doc id="2695307" url="https://pl.wikipedia.org/wiki?curid=2695307" title="AABC">
AABC

Skrót AABC może oznaczać:

</doc>
<doc id="2695309" url="https://pl.wikipedia.org/wiki?curid=2695309" title="POT">
POT



</doc>
<doc id="2695310" url="https://pl.wikipedia.org/wiki?curid=2695310" title="AACC">
AACC

Skrót AACC może oznaczać:

</doc>
<doc id="2695311" url="https://pl.wikipedia.org/wiki?curid=2695311" title="AACF">
AACF

Skrót AACF może oznaczać:

</doc>
<doc id="2695312" url="https://pl.wikipedia.org/wiki?curid=2695312" title="AACP">
AACP

Skrót AACP może oznaczać:

</doc>
<doc id="2695313" url="https://pl.wikipedia.org/wiki?curid=2695313" title="AANMC">
AANMC

Skrót AANMC może oznaczać:

</doc>
<doc id="2695315" url="https://pl.wikipedia.org/wiki?curid=2695315" title="AAPC">
AAPC

Skrót AAPC może oznaczać:

</doc>
<doc id="2695316" url="https://pl.wikipedia.org/wiki?curid=2695316" title="ACG">
ACG

Skrót ACG może oznaczać:

</doc>
<doc id="2695324" url="https://pl.wikipedia.org/wiki?curid=2695324" title="ADFS">
ADFS

Skrót ADFS może oznaczać:

</doc>
<doc id="2695326" url="https://pl.wikipedia.org/wiki?curid=2695326" title="Placido Maria Tadini">
Placido Maria Tadini

Placido Maria Tadini, imiona chrzcielne Luigi Placido (ur. 11 października 1759, zm. 22 listopada 1847 w Genui) – włoski duchowny katolicki, karmelita bosy, kardynał, arcybiskup Genui.
Życiorys.
Święcenia kapłańskie przyjął 21 września 1782. 13 sierpnia 1829 został wybrany biskupem Bielli. 18 października 1829 w Rzymie przyjął sakrę z rąk kardynała Francesco Bertazzoliego. 2 lipca 1832 objął stolicę metropolitalną Genui (wcześniej przez osiem miesięcy był administratorem apostolskim tej archidiecezji), na której pozostał już do śmierci. 6 kwietnia 1835 Grzegorz XVI wyniósł go do godności kardynalskiej. Nie brał udziału w konklawe wybierającym Piusa IX.

</doc>
<doc id="2695328" url="https://pl.wikipedia.org/wiki?curid=2695328" title="Vladimir Katriuk">
Vladimir Katriuk



</doc>
<doc id="2695329" url="https://pl.wikipedia.org/wiki?curid=2695329" title="Cryptoheros">
Cryptoheros

Cryptoheros - rodzaj słodkowodnych ryb należący do rodziny pielęgnicowatych.
Klasyfikacja.
Gatunki zaliczane do tego rodzaju :

</doc>
<doc id="2695333" url="https://pl.wikipedia.org/wiki?curid=2695333" title="AMF">
AMF

Skrót AMF może oznaczać:

</doc>
<doc id="2695334" url="https://pl.wikipedia.org/wiki?curid=2695334" title="AMH">
AMH



</doc>
<doc id="2695338" url="https://pl.wikipedia.org/wiki?curid=2695338" title="APCS">
APCS

Skrót APCS może oznaczać:

</doc>
<doc id="2695341" url="https://pl.wikipedia.org/wiki?curid=2695341" title="ASDF">
ASDF

Skrót ASDF może oznaczać:

</doc>
<doc id="2695343" url="https://pl.wikipedia.org/wiki?curid=2695343" title="ASTP">
ASTP

Skrót ASTP może oznaczać:

</doc>
<doc id="2695347" url="https://pl.wikipedia.org/wiki?curid=2695347" title="Corridor of Mirrors">
Corridor of Mirrors



</doc>
<doc id="2695348" url="https://pl.wikipedia.org/wiki?curid=2695348" title="Konwencja ONZ w sprawie zapobiegania i karania zbrodni ludobójstwa">
Konwencja ONZ w sprawie zapobiegania i karania zbrodni ludobójstwa

Konwencja ONZ w sprawie zapobiegania i karania zbrodni ludobójstwa – uchwalona przez Zgromadzenie Ogólne ONZ 9 grudnia 1948 r. w Paryżu konwencja międzynarodowa, regulująca postępowanie ONZ w sytuacji zaistnienia ludobójstwa w rozumieniu tej konwencji. Weszła w życie 12 stycznia 1951 roku zgodnie z warunkiem przewidzianym w art. XIII. Zarejestrowana tego dnia przez Sekretariat ONZ zgodnie z art. 102 Karty NZ pod nr. 1019.
Spisana w językach miarodajnych: angielskim, chińskim, francuskim, hiszpańskim i rosyjskim (art. X). Depozytariuszem jest Sekretarz Generalny ONZ (art. XI). Do rozwiązywania sporów właściwy jest Międzynarodowy Trybunał Sprawiedliwości na wniosek którejkolwiek strony w sporze (art. IX). Stronami Konwencji są 152 państwa.
Dominikana podpisała ją wkrótce po uchwaleniu, lecz odmawia ratyfikacji.
Została ratyfikowana przez Polskę 22 września 1950, zgodnie z ustawą z 18 lipca 1950 r. o czym powiadomiono depozytariusza 14 listopada 1950 z zastrzeżeniami do art. IX (konieczność uzyskania zgody wszystkich stron w sporze w każdym poszczególnym przypadku wniesienia sprawy do Międzynarodowego Trybunału Sprawiedliwości) i XII (konieczność stosowania Konwencji do wszystkich terytoriów).
Historia.
Do drugiej połowy XX wieku tylko nieliczne władze państwowe uważały rządzonych przez siebie ludzi za posiadających prawa obywateli. Traktowały ich raczej jako poddanych, którzy mają się podporządkować gospodarczym i politycznym interesom władz. W polityce mocarstw dominował imperializm. Nie istniały znaczące grupy przeciwników polityki eksterminacyjnej ani nawet jej skrajnej, ludobójczej odmiany. Dopiero ludobójstwo prowadzone w całej Europie przez hitlerowskie Niemcy, a zwłaszcza okrucieństwa Holokaustu, sprawiły, że silniej dostrzeżono potrzebę wprowadzenia do prawa międzynarodowego ustaw przeciwko ludobójstwu, w tym do Konwencji ONZ.
Głównym twórcą tego traktatu międzynarodowego był Rafał Lemkin, polski prawnik, który w 1941 znalazł się ostatecznie w USA. Lemkin pracował nad koncepcją ludobójstwa (określaną przez niego wówczas jako „akty barbarzyństwa”) jeszcze przed wojną. On też jest autorem następującej definicji ludobójstwa, rozumianego jako zbrodnia przeciwko grupie narodowej lub plemiennej:
Zakres i zasady stosowania.
Zgodnie z artykułem VIII rząd każdego kraju-sygnatariusza może wnieść oskarżenie o ludobójstwo do Rady Bezpieczeństwa ONZ, która w sytuacji, gdy ustali, że dochodzi do ludobójstwa, może następnie zarządzić „przedsięwzięcie przewidzianych w Karcie Narodów Zjednoczonych środków, które uzna za odpowiednie dla zapobieżenia i stłumienia aktów ludobójstwa lub innych czynów wymienionych w Artykule III”, na przykład „usiłowanie popełnienia ludobójstwa” i temu podobne.
Istotnymi postanowieniami w konwencji w sprawie ludobójstwa było zakazanie ludobójstwa oraz wymóg interwencji w wypadku jego wystąpienia. Jednakże jej autorzy tak starannie określili warunki, które osłabiają te dwa elementy, że w rzeczywistości konwencja nie jest skuteczna.
Konwencja nie obejmuje grup mordowanych z powodów politycznych lub traktowanych jako cele ekonomiczne, a zakazuje ludobójstwa grup „narodowych, etnicznych, rasowych lub religijnych” (art. II). Ponadto Konwencja nie zawiera definicji ludobójstwa, ani nie określa obiektywnych kryteriów (takich jak np. próg liczbowy zabitych ludzi), które pozwoliłyby społeczności międzynarodowej szybko ustalić fakt ludobójstwa.
Konwencja nie traktuje ludobójstwa – a ściśle: masowego zabijania – jako elementu polityki eksterminacyjnej. W związku z tym „czystka etniczna”, czyli wysiedlanie olbrzymich populacji, ale mordowanie przy tym „tylko” niewielkiego ich odsetka (choćby ten niewielki odsetek oznaczał śmierć wielu tysięcy) – nie wchodzi w zakres konwencji w sprawie ludobójstwa (czyny takie obejmują zbrodnie przeciw ludzkości).
Wpływ.
Konwencja o niestosowaniu przedawnienia wobec zbrodni wojennych i zbrodni przeciw ludzkości z 1968 zaliczyła zbrodnie wymienione w Konwencji z 1948 do nieprzedawnionych. Ludobójstwo zaliczono do zbrodni, do rozpatrywania których właściwy jest Międzynarodowy Trybunał Karny (definicję z 1948 powtarza art. 6 Statutu).
Prawo obowiązujące w Polsce powiela wyliczenie z art. II Konwencji dodając grupy "polityczne" i "światopoglądowe":

</doc>
<doc id="2695363" url="https://pl.wikipedia.org/wiki?curid=2695363" title="Ewangelicko-reformowany Kościół Szwajcarii">
Ewangelicko-reformowany Kościół Szwajcarii

Ewangelicko-reformowany Kościół Szwajcarii (, EKS; , EERS; , CERS) – federacja 26 Kościołów protestanckich – 24 kantonalnych Kościołów tradycji kalwińskiej oraz Kościoła metodystycznego ("Evangelisch-methodistische Kirche in der Schweiz") i Kościoła wolnego ("Église Évangélique Libre de Genève"). Powstała w 1920 roku. Federacja zrzesza 2 147 552 członków, w tym 1836 pastorów w 982 zborach. EKS od 1948 roku jest członkiem Światowej Rady Kościołów.
Do końca 2019 roku Kościół nosił nazwę "Federacja Szwajcarskich Kościołów Protestanckich" (, , , – "SEK-FEPS").
Opis.
EKS nie narzuca Kościołom prawd teologicznych, każdy Kościół jest niezależny w sprawach teologicznych i formalnych. Jako jedno ciało prowadzi negocjacje z rządem federalnym i reprezentuje Kościoły w stosunkach międzynarodowych. Poza Ewangelicko-Metodystycznym Kościołem w Szwajcarii, który obejmuje swoją działalnością cały kraj, Kościoły członkowskie ograniczają swoje działanie do kantonów. Prezesem federacji jest Gottfried W. Locher.
Organem władzy legislacyjnej EKS jest synod w którym zasiada 81 członków, zaś organem wykonawczym jest Rada w której zasiada 7 członków na czteroletnią kadencję. Prezydium Rady tworzy prezes federacji oraz dwóch wiceprezesów. Działalność władz EKS wspiera sekretariat urzędujący w Bernie w którym pracuje ponad 30 osób.
W roku 1950, 56,3% mieszkańców Szwajcarii przyznawało się do Kościoła reformowanego. W roku 2020 do Kościoła należało 2 147 552 wiernych (około 25% społeczności Szwajcarii). Od połowy XX wieku w Kościele następuje stały odpływ wiernych w stronę osób bezwyznaniowych którzy stanowią największą grupę społeczną (około 30%).
1 stycznia 2020 roku Federacja przyjęła nazwę "Evangelisch-reformierte Kirche Schweiz" (EKS).
Lista Kościołów.
Federacja zrzesza 26 Kościołów protestanckich, w tym 24 Kościoły kantonalne tradycji kalwińskiej oraz Kościół metodystyczny ("Evangelisch-methodistische Kirche in der Schweiz") o zasięgu krajowym i niewielki Kościół wolny ("Église Évangélique Libre de Genève"):

</doc>
<doc id="2695364" url="https://pl.wikipedia.org/wiki?curid=2695364" title="BCA">
BCA

Skrót BCA może oznaczać:

</doc>
<doc id="2695365" url="https://pl.wikipedia.org/wiki?curid=2695365" title="BCCL">
BCCL

Skrót BCCL może oznaczać:

</doc>
<doc id="2695366" url="https://pl.wikipedia.org/wiki?curid=2695366" title="BET">
BET

Skrót BET może oznaczać:

</doc>
<doc id="2695368" url="https://pl.wikipedia.org/wiki?curid=2695368" title="BHS">
BHS



</doc>
<doc id="2695369" url="https://pl.wikipedia.org/wiki?curid=2695369" title="Jyske Bank Boxen">
Jyske Bank Boxen

Jyske Bank Boxen – hala sportowo-widowiskowa w Herning, w Danii. 
Odbywają się na niej koncerty, mecze koszykówki, siatkówki i piłki ręcznej.
W 2010 roku rozegrano na niej Mistrzostwa Europy w piłce ręcznej kobiet, a w 2014 roku odbędzie się turniej ME mężczyzn. W 2013 arena gościła siatkarzy na Mistrzostwa Europy. Na 2018 zaplanowano w hali turniej mistrzostw świata Elity mężczyzn w hokeju na lodzie.
1 października 2010 roku duński Jyske Bank wykupił prawa do nazwy. Hala została otwarta 20 października 2010 koncertem Lady Gagi.

</doc>
<doc id="2695370" url="https://pl.wikipedia.org/wiki?curid=2695370" title="BMF">
BMF

Skrót BMF może oznaczać:

</doc>
<doc id="2695371" url="https://pl.wikipedia.org/wiki?curid=2695371" title="BSCP">
BSCP

Skrót BSCP może oznaczać:

</doc>
<doc id="2695372" url="https://pl.wikipedia.org/wiki?curid=2695372" title="BSSC">
BSSC

Skrót BSSC może oznaczać:

</doc>
<doc id="2695373" url="https://pl.wikipedia.org/wiki?curid=2695373" title="BVM">
BVM

Skrót BVM może oznaczać:

</doc>
<doc id="2695374" url="https://pl.wikipedia.org/wiki?curid=2695374" title="BYU">
BYU

Skrót BYU może oznaczać:

</doc>
<doc id="2695375" url="https://pl.wikipedia.org/wiki?curid=2695375" title="West Digges">
West Digges

West Digges (ur. 1720 - zm. 1786) - aktor teatralny angielskiego pochodzeia.
Digges zadebiutował w Dublinie w roku 1749, biorąc udział w przedstawieniu pt. "Venice Preserv'd", jako Jaffier. Od momentu pierwszego występu niejednokrotnie występował na deskach teatrów w Edynburgu i Dublinie, dopisując do swojego dorobku wiele tragicznych ról, aż do 1764 roku. Odegrał tam między innymi rolę "młodego Norvala" w sztuce Johna Homesa pt. "Douglas" (1756). W roku 1777 przeprowadził się do Londynu, gdzie po raz pierwszy wystąpił na deskach teatru Haymarket, odgrywając tytułową rolę Cato, w tragedii napisanej przez Josepha Addisona. W późniejszym czasie występował także jako Król Lear, Makbet, Shylock oraz Wolsey. W 1781 roku powrócił do Dublina, gdzie zakończył swoją karierę, odchodząc na emeryturę w roku 1784.

</doc>
<doc id="2695376" url="https://pl.wikipedia.org/wiki?curid=2695376" title="CBP">
CBP

Skrót CBP może oznaczać:

</doc>
<doc id="2695379" url="https://pl.wikipedia.org/wiki?curid=2695379" title="CCHS">
CCHS

Skrót CCHS może oznaczać:
Szkoły:

</doc>
<doc id="2695383" url="https://pl.wikipedia.org/wiki?curid=2695383" title="CDL">
CDL

Skrót CDL może oznaczać:

</doc>
<doc id="2695385" url="https://pl.wikipedia.org/wiki?curid=2695385" title="CECS">
CECS

Skrót CECS może oznaczać:

</doc>
<doc id="2695386" url="https://pl.wikipedia.org/wiki?curid=2695386" title="CHSW">
CHSW

Skrót CHSW może oznaczać:

</doc>
<doc id="2695387" url="https://pl.wikipedia.org/wiki?curid=2695387" title="CIMUN">
CIMUN

Skrót CIMUN może oznaczać:

</doc>
<doc id="2695390" url="https://pl.wikipedia.org/wiki?curid=2695390" title="CLE">
CLE

Skrót CLE może oznaczać:

</doc>
<doc id="2695391" url="https://pl.wikipedia.org/wiki?curid=2695391" title="CMA">
CMA

Skrót CMA może oznaczać:

</doc>
<doc id="2695392" url="https://pl.wikipedia.org/wiki?curid=2695392" title="CNW">
CNW

Skrót CNW może oznaczać:

</doc>
<doc id="2695394" url="https://pl.wikipedia.org/wiki?curid=2695394" title="COTW">
COTW

Skrót COTW może oznaczać:

</doc>
<doc id="2695395" url="https://pl.wikipedia.org/wiki?curid=2695395" title="CSLR">
CSLR

Skrót CSLR może oznaczać:

</doc>
<doc id="2695396" url="https://pl.wikipedia.org/wiki?curid=2695396" title="CST">
CST

Skrót CST może oznaczać:

</doc>
<doc id="2695399" url="https://pl.wikipedia.org/wiki?curid=2695399" title="CTA">
CTA

Skrót CTA może oznaczać:

</doc>
<doc id="2695401" url="https://pl.wikipedia.org/wiki?curid=2695401" title="CTS">
CTS

Skrót CTS może oznaczać:

</doc>
<doc id="2695402" url="https://pl.wikipedia.org/wiki?curid=2695402" title="Chicago Shakespeare Theater">
Chicago Shakespeare Theater

Chicago Shakespeare Theater (CST) - grupa teatralna z Navy Pier w Chicago założona w 1986 roku przez Barbarę Gaines. Należy do Shakespeare Theatre Association of America. W 2008 roku zdobyła Regional Theatre Tony Award.

</doc>
<doc id="2695404" url="https://pl.wikipedia.org/wiki?curid=2695404" title="Pasmo Pewelsko-Ślemieńskie">
Pasmo Pewelsko-Ślemieńskie



</doc>
<doc id="2695406" url="https://pl.wikipedia.org/wiki?curid=2695406" title="CWAC">
CWAC

Skrót CWAC może oznaczać:

</doc>
<doc id="2695407" url="https://pl.wikipedia.org/wiki?curid=2695407" title="DCB">
DCB

Skrót DCB może oznaczać:

</doc>
<doc id="2695408" url="https://pl.wikipedia.org/wiki?curid=2695408" title="DCO">
DCO

Skrót DCO może odnosić się do:

</doc>
<doc id="2695409" url="https://pl.wikipedia.org/wiki?curid=2695409" title="Maksymos III Mazloum">
Maksymos III Mazloum



</doc>
<doc id="2695411" url="https://pl.wikipedia.org/wiki?curid=2695411" title="The Bastard">
The Bastard



</doc>
<doc id="2695418" url="https://pl.wikipedia.org/wiki?curid=2695418" title="DI">
DI

Skrót DI może oznaczać:

</doc>
<doc id="2695419" url="https://pl.wikipedia.org/wiki?curid=2695419" title="DMV">
DMV

Skrót DMV może oznaczać:

</doc>
<doc id="2695420" url="https://pl.wikipedia.org/wiki?curid=2695420" title="DRT">
DRT

Skrót DRT może oznaczać:

</doc>
<doc id="2695421" url="https://pl.wikipedia.org/wiki?curid=2695421" title="DU">
DU

Skrót DU może oznaczać:

</doc>
<doc id="2695422" url="https://pl.wikipedia.org/wiki?curid=2695422" title="Parseval PL27">
Parseval PL27

Parseval PL27 – niemiecki sterowiec półszkieletowy, skonstruowany przez prof. dr. inż. Augusta Maxa von Parsevala i zbudowany w 1916 roku przez firmę Luft-Fahrzeug-Gesellschaft (LFG) w Bitterfeld. Jest to jeden z największych kiedykolwiek zbudowanych sterowców półszkieletowych i jeden z dwóch największych sterowców Parsevala (długością dorównywał Parsevalowi PL26; różnił się od niego m.in. rozlokowaniem gondoli).
Historia.
Statek powietrzny Parsevala oznaczony numerem 27 (numer fabryczny 22; sterowce od PL20 do PL24 nie powstały) został zbudowany w zakładach sterowcowych w Bitterfeld w 1916 roku. Dziewiczy lot odbył się 8 marca 1917. Pierwotnie przeznaczony dla armii niemieckiej, nie wszedł jednak do służby wojskowej – w 1919 został przystosowany do przewozów pasażerskich. Ustalenia traktatu wersalskiego po I wojnie światowej nie przewidziały przekazania PL27 siłom alianckim (w przeciwieństwie do sterowców Zeppelina). Z tego względu statek został w 1920 rozmontowany – losy elementów jego konstrukcji pozostają nieznane (prawdopodobnie zostały zniszczone).
Konstrukcja stępki.
Parseval PL27 był sterowcem półszkieletowym zbudowanym według założeń włoskich (zastosowanych m.in. w sterowcach projektu gen. Umberta Nobilego) - przez większą część dołu statku przebiegała sztywna stępka, do której przymocowano gondole silnikowe, gondolę pasażerską oraz zbiorniki na paliwo i wodę (balastowe). Stępka została podzielona na 52 oddzielne segmenty połączone ze sobą na kształt łańcucha - w ten sposób mogła znosić obciążenia podłużne (ale już nie momenty skręcające). Każdy segment stępki został wykonany w formie ramy, na którą składały się cztery główne rurowe belki podłużne, rozpórki oraz druciane łączenia (przekrój ramy tworzył dwa ustawione obok siebie trójkąty równoramienne - korytarz pozwalający przemieszczać się wzdłuż sterowca był umieszczony między nimi). Konstrukcja była podwieszona do aerostatu za pomocą olinowania i poszycia (płótna).
Balastowanie.
Statek posiadał dwa rodzaje zbiorników balastowych (każdy zawierał 200 kg wody) - tzw. spodnie (niem. "Hosen") oraz zbiorniki zaworowe (oba typy opróżniane zdalnie z gondoli sterowniczej za pomocą cięgieł). Spodnie opróżniane były poprzez zdalne momentalne otwarcie materiałowego wora za pomocą cięgła; łącznie w sterowcu zamontowano sześć zbiorników tego typu: 4 z przodu i 2 z tyłu. Zbiorniki zaworowe w ilości sztuk 36 rozlokowano wzdłuż stępki - ich opróżnianie odbywało się w cyklach po dwa naraz (do jednego cięgła podłączono po dwa zbiorniki, co łącznie dawało możliwość osiemnastokrotnego odciążania statku).
Zbiorniki paliwa.
Zapasy paliwa zgromadzono w 30 podwieszonych do stępki beczkowatych zbiornikach. Każdy mieścił 200 kg benzyny. Dla przewidywanych dalszych podróży zapewniono możliwość montażu dodatkowych 10 zbiorników, powiększając w ten sposób łączny zapas paliwa z 6000 do 8000 kg (oczywiście z równoczesnym zmniejszeniem ładowności sterowca). Zbiorniki zgromadzono na stępce w trzech grupach, zgodnie z podwieszeniem gondoli silnikowych - grupy pierwsza i trzecia posiadały po 6 beczek plus 1 dodatkowy zbiornik grawitacyjny, grupa druga - 14 beczek plus 2 zbiorniki grawitacyjne (po 1 zbiorniku grawitacyjnym na każdy silnik). Każdy ze zbiorników (i paliwowych, i grawitacyjnych) mógł być awaryjnie zrzucony ze statku poprzez odcięcie mocujących go do stępki lin.
Gondole silnikowe i napęd.
Sterowiec posiadał łącznie 4 gondole silnikowe. Dwie z nich (nr 1 i nr 4) zamontowano od dołu bezpośrednio do stępki (ponadto posiadały one worki amortyzacyjne, na których statek osiadał w czasie lądowania), pozostałe dwie (nr 2 i nr 3) zawieszono za pomocą lin na aerostacie i połączono stabilizacyjnie ze stępką za pomocą zespórek. Gondola silnikowa nr 1 zamocowana była zaraz za gondolą pasażerską; gondole nr 2 i 3 zamocowano równolegle mniej więcej w połowie statku. Wszystkie miały długość 6 m, maksymalną szerokość 1,8 m i maksymalną wysokość 1,6 m.
Każda gondola silnikowa zawierała silnik Maybacha (typ najprawdopodobniej H.S.Lu lub Mb IVaL, napędzający śmigła pchające poprzez sprzęgło i wyposażony w nawrotnik reduktor), sprężarkę powietrza oraz dmuchawę powietrzną zapewniającą odpowiednie chłodzenie. Wał korbowy silnika znajdował się ok. 25 cm ponad podłogą - dostęp do dolnej części jego osłony uzyskiwano przez zdejmowalny panel podłogi. Znajdujące się na zewnątrz gondoli przewody paliwowe obudowano aerodynamicznymi osłonami. Chłodząca zespół napędowy dmuchawa znajdowała się na tyle gondoli i składała się z wentylatora obracającego się z prędkością 1850 obr./min. (napędzanego przez silnik za pomocą przekładni łańcuchowej), dostarczającego 2,5 m³ powietrza na sekundę.
Gondola sterownicza (pasażerska).
Parseval PL27 posiadał jedną gondolę sterowniczą (pasażerską) o długości 9 m, 2 m szerokości i 2 m wysokości, szeroko przeszkloną z przodu i wyposażoną w worek amortyzujący lądowanie. Zamocowana była ona do przodu stępki, jednak (mimo wyposażenia w worek amortyzacyjny) w czasie postoju sterowca na ziemi nie dotykała ona podłoża - dostęp do niej przez umieszczone w jej burcie jednoskrzydłowe drzwi był możliwy tylko przy pomocy drabiny lub schodów. Wewnątrz gondolę podzielono na trzy pomieszczenia; pomieszczenie przednie to kabina pilotów, pomieszczenie tylne - pokój nawigacyjny. W pomieszczeniu środkowym znajdował się automatycznie zamykany właz, prowadzący do korytarza wewnątrz stępki sterowca oraz do szybu poprowadzonego przez aerostat i prowadzącego na platformę obserwacyjną na szczycie statku. W kabinie pilotów ster kierunku znajdował się z przodu, lekko asymetrycznie (w stronę sterburty); ster wysokości zamontowano przy bakburcie. Przyrządy i kontrolki sterownicze (kontrolujące zawory gazu nośnego, powietrza itp.) umieszczono przy sterburcie na szafce zbiorczej.
Kadłub (aerostat).
Sterowiec posiadał aerostat zrobiony z trójwarstwowego płótna. Warstwy zewnętrzna i wewnętrzna były układane wzdłużnie, warstwa środkowa zaś ukośnie, pod kątem 45 stopni. Uzyskany w ten sposób miękki laminat cechował się wytrzymałością na rozdarcie wynoszącą 2000 kg na metr szerokości. Oprócz tego kadłub wzmocniono przyklejonymi do płótna aerostatu specjalnymi taśmami (każda miała ok. 5 cm szerokości i wytrzymałość na rozdarcie około 600 kg), pokrytymi następnie wodoodpornymi pasami, składającymi się na powłokę zewnętrzną.
Aerostat został podzielony wewnątrz przez trzy materiałowe ściany działowe na cztery komory zawierające gaz nośny. Komory pierwsza i czwarta miały pojemności 6260 m³, druga i trzecia zaś 9390 m³. Ściany działowe wzmocnione były (podobnie, jak kadłub) specjalnymi taśmami i były w stanie wytrzymywać różne ciśnienia panujące w sąsiadujących komorach. W razie konieczności wyrównania ciśnienia między dwiema komorami każdą ścianę działową wyposażono w specjalny wąż, który, otwarty (rozwiązany) przez załogę, umożliwiał przepływ gazu nośnego (normalnie wąż pozostawał zamknięty - związany). Każda komora na gaz nośny zabezpieczona była dwoma zaworami, umieszczonymi w szybach wentylacyjnych umożliwiających rozprężenie wypuszczonego gazu do atmosfery przez otwory w górnej części sterowca (otwory te zabezpieczone były płóciennymi kapturami).
Każda komora posiadała balonet. Każdy z nich w czasie pełnego napełnienia osiągał objętość 52% objętości komory, w której się znajdował; balonety przedni i tylny posiadały objętości 3250 m³, balonety środkowe zaś 5000 m³. Wszystkie cztery składały się z dwóch sekcji - dolnej, przymocowanej od wewnątrz do aerostatu, zrobionej była z dwuwarstwowego płótna o wytrzymałości na rozerwanie 1200 kg na metr szerokości oraz górnej, zrobionej z płótna jednowarstwowego o wytrzymałości na rozerwanie 900 kg na metr szerokości.
Zawory balonetów, zamontowane w stępce, posiadały rurowe połączenia z atmosferą. Wlot powietrza tłoczonego przez wentylatory odbywał się poprzez zawory klapowe, wylot zaś przez zabezpieczony zaworami wspólny wąż zbiorczy. Każdy balonet posiadał automatyczny regulator ciśnienia powietrza - w przypadku obniżenia ciśnienia zawory wlotowe otwierały się i pozostawały w tej pozycji dopóty, dopóki właściwa jego wartość nie została ponownie osiągnięta; w przypadku nadwyżki ciśnienia regulator albo otwierał zawory łączące balonety z atmosferą, albo wypuszczał nieco gazu nośnego (reakcja była zależna od ustawienia przełączników w kabinie pilotów w gondoli sterowniczej). Możliwe również było tymczasowe odłączenie regulatora automatycznego i ręczne sterowanie zaworami gazowymi przez załogę (np. w czasie lądowania).
Usterzenie.
Podobnie, jak inne wielkie statki powietrzne epoki, Parseval PL27 posiadał usterzenie złożone z czterech „płetw” wyposażonych w stery - dwa stery wysokości (płetwy poziome) i dwa stery kierunku (płetwy pionowe). Zostały one przymocowane do aerostatu za pomocą zespórek tak, by nie mogły zostać weń wciśnięte. Płetwy skonstruowano jako elementy wymienne między sobą, jednak powierzchnie samych sterów (wysokości i kierunku) już równe sobie nie były.

</doc>
<doc id="2695423" url="https://pl.wikipedia.org/wiki?curid=2695423" title="DWI">
DWI



</doc>
<doc id="2695425" url="https://pl.wikipedia.org/wiki?curid=2695425" title="EEE">
EEE

Skrót EEE może oznaczać:

</doc>
<doc id="2695426" url="https://pl.wikipedia.org/wiki?curid=2695426" title="Amfiteatr w Puli">
Amfiteatr w Puli

Amfiteatr w Puli (chorw. "Amfiteatar u Puli") – rzymski amfiteatr z 2 p.n.e. znajdujący się w Puli w Chorwacji.
Konstrukcja.
Amfiteatr zbudowany jest z białego wapienia na podstawie elipsy o wymiarach 132 × 105 m. Ze względu na umiejscowienie budowli na ścianie skarpy od strony morza składają się z trzech kondygnacji i osiągają maksymalną wysokość 32,45 m, a od strony lądu z dwóch. Dolna kondygnacja składa się z 32, a środkowa z 72 arkad. W najwyższej kondygnacji znajdują się 64 otwory w kształcie prostokątów. Wejście do amfiteatru umożliwia 15 bram.
Amfiteatr mógł pomieścić 23 tys. widzów, co czyni go szóstym co do wielkości obiektem tego typu na świecie. Jest również jednym z najlepiej zachowanych obok Koloseum w Rzymie i Al-Dżamm w Tunezji.
Historia.
Jego budowa zapoczątkowana została w 2 p.n.e. za panowania Oktawiana Augusta i trwała do 14 n.e. Cesarz Wespazjan, pomysłodawca rzymskiego Koloseum, kazał powiększyć amfiteatr w 79, nadając mu wymiary jakie znamy obecnie. Jak głosi legenda, chciał w ten sposób spełnić życzenie swojej kochanki o imieniu Cenida. Ostatecznie ukończono go w trakcie rządów Tytusa Flawiusza w 81.
W czasach starożytnych amfiteatr był areną walk gladiatorów, a nawet przedstawiano w nim naumachie. Począwszy od średniowiecza, amfiteatr był źródłem kamienia dla lokalnej ludności. Dalszego rozbierania obiektu zakazał w XIII wieku patriarcha Akwilei. W tym okresie organizowano tam targi i turnieje rycerskie. Weneccy dożowie planowali w 1583 rozebrać go w celu pozyskania budulca na swoje pałace lub w całości przenieść go do Wenecji, pomysł jednak ostatecznie nie doczekał realizacji. Po raz ostatni posłużył jako źródło budulca w 1709 roku, kiedy to użyto go do budowy dzwonnicy przy katedrze w Puli.
W XIX w. gubernator Ilirii Auguste de Marmont rozpoczął restaurację obiektu.
Współczesność.
Obecnie amfiteatr posiada 5000 miejsc siedzących. Znany jest z organizowania wielu koncertów. Występowali tam m.in.: Luciano Pavarotti, Andrea Bocelli, José Carreras, Anastacia, Eros Ramazzotti, Norah Jones, Zucchero, Alanis Morissette, Sinéad O’Connor, Elton John, Sting i Seal. Został także wykorzystany przy kręceniu filmu Tytus Andronikus z 1999 roku. Od 1954 gości Festiwal Filmowy w Puli. Jest uwieczniony na rewersie chorwackich banknotów o nominale 10 kun.
W amfiteatrze organizowane są także mecze hokeja na lodzie, które rozgrywa chorwacka drużyna KHL Medveščak Zagrzeb.

</doc>
<doc id="2695427" url="https://pl.wikipedia.org/wiki?curid=2695427" title="EFG">
EFG

Skrót EFG może oznaczać:

</doc>
<doc id="2695428" url="https://pl.wikipedia.org/wiki?curid=2695428" title="Sławomir Mazurek (filozof)">
Sławomir Mazurek (filozof)

Sławomir Mazurek (ur. 1960) – polski filozof, dr hab., prof. nadzw. Instytutu Filozofii i Socjologii PAN w Warszawie, znawca historii rosyjskiej myśli religijno-filozoficznej. Absolwent VI Liceum Ogólnokształcącego im. Tadeusza Reytana w Warszawie (1979), członek Rady Programowej „Archiwum Historii Filozofii i Myśli Społecznej”, były kierownik Zakładu Filozofii Nowożytnej i Współczesnej.
Publikacje.
Jest autorem licznych publikacji poświęconych między innymi tzw. rosyjskiemu renesansowi religijnemu.
Przygotował wydanie krytyczne traktatu Augusta Cieszkowskiego "Ojcze nasz" (Warszawa 2022, tom 1–2, , tom 3–4 ).

</doc>
<doc id="2695430" url="https://pl.wikipedia.org/wiki?curid=2695430" title="EFX">
EFX

Skrót EFX może oznaczać:

</doc>
<doc id="2695431" url="https://pl.wikipedia.org/wiki?curid=2695431" title="EHD">
EHD

Skrót EHD może oznaczać:

</doc>
<doc id="2695432" url="https://pl.wikipedia.org/wiki?curid=2695432" title="EHS">
EHS

Skrót EHS może oznaczać:

</doc>
<doc id="2695433" url="https://pl.wikipedia.org/wiki?curid=2695433" title="EI">
EI

Skrót EI może oznaczać:

</doc>
<doc id="2695435" url="https://pl.wikipedia.org/wiki?curid=2695435" title="EJ">
EJ

Skrót EJ może oznaczać:

</doc>
<doc id="2695436" url="https://pl.wikipedia.org/wiki?curid=2695436" title="EN">
EN

Skrót EN może oznaczać:

</doc>
<doc id="2695437" url="https://pl.wikipedia.org/wiki?curid=2695437" title="ENT">
ENT

Skrót ENT może oznaczać:

</doc>
<doc id="2695439" url="https://pl.wikipedia.org/wiki?curid=2695439" title="ESE">
ESE

Skrót ESE może oznaczać:

</doc>
<doc id="2695440" url="https://pl.wikipedia.org/wiki?curid=2695440" title="EST">
EST

Skrót EST może oznaczać:

</doc>
<doc id="2695442" url="https://pl.wikipedia.org/wiki?curid=2695442" title="EY">
EY

EY.
Skrót EY może oznaczać:

</doc>
<doc id="2695443" url="https://pl.wikipedia.org/wiki?curid=2695443" title="EZ">
EZ

Skrót EZ lub Ez może oznaczać:

</doc>
<doc id="2695445" url="https://pl.wikipedia.org/wiki?curid=2695445" title="FA">
FA

Skrót FA może oznaczać:

</doc>
<doc id="2695446" url="https://pl.wikipedia.org/wiki?curid=2695446" title="FAAP">
FAAP

Skrót FAAP może oznaczać:

</doc>
<doc id="2695447" url="https://pl.wikipedia.org/wiki?curid=2695447" title="FARP">
FARP

Skrót FARP może oznaczać:

</doc>
<doc id="2695448" url="https://pl.wikipedia.org/wiki?curid=2695448" title="FCU">
FCU

Skrót FCU może oznaczać:

</doc>
<doc id="2695450" url="https://pl.wikipedia.org/wiki?curid=2695450" title="FFF">
FFF

Skrót FFF może oznaczać:

</doc>
<doc id="2695452" url="https://pl.wikipedia.org/wiki?curid=2695452" title="FH">
FH

Skrót FH może oznaczać:

</doc>
<doc id="2695454" url="https://pl.wikipedia.org/wiki?curid=2695454" title="FMHS">
FMHS

Skrót FMHS może oznaczać:

</doc>
<doc id="2695455" url="https://pl.wikipedia.org/wiki?curid=2695455" title="FNE">
FNE

Skrót FNE może oznaczać:

</doc>
<doc id="2695456" url="https://pl.wikipedia.org/wiki?curid=2695456" title="Włożenie">
Włożenie



</doc>
<doc id="2695458" url="https://pl.wikipedia.org/wiki?curid=2695458" title="FP">
FP

Skrót FP może oznaczać:

</doc>
<doc id="2695459" url="https://pl.wikipedia.org/wiki?curid=2695459" title="FQ">
FQ

Skrót FQ może oznaczać:

</doc>
<doc id="2695460" url="https://pl.wikipedia.org/wiki?curid=2695460" title="FRB">
FRB

Skrót FRB może oznaczać:

</doc>
<doc id="2695461" url="https://pl.wikipedia.org/wiki?curid=2695461" title="FV">
FV

Skrót FV może oznaczać:

</doc>
<doc id="2695464" url="https://pl.wikipedia.org/wiki?curid=2695464" title="FW">
FW

Skrót FW może oznaczać:

</doc>
<doc id="2695466" url="https://pl.wikipedia.org/wiki?curid=2695466" title="Julius Agahowa">
Julius Agahowa



</doc>
<doc id="2695469" url="https://pl.wikipedia.org/wiki?curid=2695469" title="GGG">
GGG



</doc>
<doc id="2695471" url="https://pl.wikipedia.org/wiki?curid=2695471" title="GMI">
GMI

Skrót GMI może oznaczać:

</doc>
<doc id="2695472" url="https://pl.wikipedia.org/wiki?curid=2695472" title="GNC">
GNC

Skrót GNC może oznaczać:

</doc>
<doc id="2695473" url="https://pl.wikipedia.org/wiki?curid=2695473" title="GNW">
GNW

Skrót GNW może oznaczać:

</doc>
<doc id="2695474" url="https://pl.wikipedia.org/wiki?curid=2695474" title="GSN">
GSN

Skrót GSN może oznaczać:

</doc>
<doc id="2695475" url="https://pl.wikipedia.org/wiki?curid=2695475" title="FAA">
FAA



</doc>
<doc id="2695477" url="https://pl.wikipedia.org/wiki?curid=2695477" title="Gregor-Mendel-Institut für Molekulare Pflanzenbiologie">
Gregor-Mendel-Institut für Molekulare Pflanzenbiologie

Gregor-Mendel-Institut für Molekulare Pflanzenbiologie – międzynarodowy ośrodek badawczy utworzony w 2000 roku przez Austriacką Akademię Nauk, zajmujący się badaniami z zakresu biologii molekularnej.
Ośrodek został nazwany na cześć Gregora Mendela, austriackiego naukowca zwanego ojcem genetyki.

</doc>
<doc id="2695478" url="https://pl.wikipedia.org/wiki?curid=2695478" title="GTV">
GTV



</doc>
<doc id="2695479" url="https://pl.wikipedia.org/wiki?curid=2695479" title="GWC">
GWC

Skrót GWC może oznaczać:

</doc>
<doc id="2695480" url="https://pl.wikipedia.org/wiki?curid=2695480" title="HCBC">
HCBC

Skrót HCBC może oznaczać:

</doc>
<doc id="2695481" url="https://pl.wikipedia.org/wiki?curid=2695481" title="HDT">
HDT

Skrót HDT może oznaczać:

</doc>
<doc id="2695482" url="https://pl.wikipedia.org/wiki?curid=2695482" title="HHH">
HHH

Skrót HHH może oznaczać:

</doc>
<doc id="2695483" url="https://pl.wikipedia.org/wiki?curid=2695483" title="HHR">
HHR

Skrót HHR może oznaczać:

</doc>
<doc id="2695484" url="https://pl.wikipedia.org/wiki?curid=2695484" title="HHS">
HHS

Skrót HHS może oznaczać:
lub

</doc>
<doc id="2695485" url="https://pl.wikipedia.org/wiki?curid=2695485" title="HJ">
HJ

Skrót HJ może oznaczać:

</doc>
<doc id="2695486" url="https://pl.wikipedia.org/wiki?curid=2695486" title="IAPM">
IAPM

Skrót IAPM może oznaczać:

</doc>
<doc id="2695487" url="https://pl.wikipedia.org/wiki?curid=2695487" title="IFBA">
IFBA

Skrót IFBA może oznaczać:

</doc>
<doc id="2695489" url="https://pl.wikipedia.org/wiki?curid=2695489" title="IHG">
IHG

Skrót IHG może oznaczać:

</doc>
<doc id="2695491" url="https://pl.wikipedia.org/wiki?curid=2695491" title="JAP">
JAP

Skrót JAP może oznaczać:

</doc>
<doc id="2695492" url="https://pl.wikipedia.org/wiki?curid=2695492" title="JJJ">
JJJ

Skrót JJJ może oznaczać:

</doc>
<doc id="2695494" url="https://pl.wikipedia.org/wiki?curid=2695494" title="USS Iroquois">
USS Iroquois

Okręty US Navy o nazwie USS "Iroquois":

</doc>
<doc id="2695495" url="https://pl.wikipedia.org/wiki?curid=2695495" title="USS Itasca">
USS Itasca

Okręty US Navy o nazwie USS "Itasca" lub podobnych:

</doc>
<doc id="2695496" url="https://pl.wikipedia.org/wiki?curid=2695496" title="USS Jackson">
USS Jackson

Okręty US Navy o nazwie USS "Jackson" lub podobnych:

</doc>
<doc id="2695497" url="https://pl.wikipedia.org/wiki?curid=2695497" title="USS James River">
USS James River

Okręty US Navy o nazwie USS "James River":

</doc>
<doc id="2695498" url="https://pl.wikipedia.org/wiki?curid=2695498" title="USS Jefferson">
USS Jefferson

Okręty US Navy o nazwie USS "Jefferson":

</doc>
<doc id="2695499" url="https://pl.wikipedia.org/wiki?curid=2695499" title="USS Johnson">
USS Johnson

Okręty US Navy o nazwie USS "Johnson" lub podobnych:

</doc>
<doc id="2695500" url="https://pl.wikipedia.org/wiki?curid=2695500" title="Marcel Boussac">
Marcel Boussac

Marcel Boussac (ur. 17 kwietnia 1889 w Châteauroux, zm. 21 marca 1980 w Dammarie-sur-Loing) – francuski przemysłowiec branży tekstylnej i hodowca koni wyścigowych. Nazywany „królem francuskich przędzalni”.
W wieku 16 lat rozpoczął pracę w zakładzie konfekcyjnym ojca. Przeprowadza się do Paryża gdzie oferuje paniom nowa kolekcję w niespotykanych wówczas żywych kolorach. Kolekcja odnosi sukces, a Boussaca stać na kupno pierwszego konia wyścigowego.
Dzięki przyjaźni z Georges’em Clemenceau otrzymał zamówienia na mundury dla żołnierzy armii francuskiej podczas pierwszej wojny światowej (słynne błękitne mundury czyli "bleu horizon").
W 1919, wbrew opinii doradców, kupuje za bezcen bezwartościowe płótno lotnicze, z którego wyrabia bluzy, koszule z miękkim kołnierzykiem, i wynajduje piżamę. Kupuje kilka fabryk, m.in. w Wogezach i od skarbu państwa polskiego w trakcie hiperinflacji marki polskiej Zakłady Żyrardowskie w Żyrardowie (fabryka została przejęta za długi skarbowe w 1935; zobacz też: afera żyrardowska). Jego pozycji nie podważył nawet wielki kryzys.
Jego majątek pozwala mu na stworzenie jednej z najlepszych stajni koni wyścigowych na świecie. Doradzał mu w tej kwestii hrabia Gaston de Castelbajac.
Podczas okupacji został członkiem Rady Narodowej reżimu Vichy. Dzięki dobrym stosunkom z wyższymi oficerami niemieckimi i ministrem produkcji przemysłowej reżimu Vichy, Jeanem Bichelonne, ocalił swoje fabryki, a nawet uzyskał pozwolenie na instalację nowych maszyn tkackich. Dostarczył Kriegsmarine 110 milionów metrów tkanin.
Po wojnie współpracował z armią amerykańską. Dzięki możnym przyjaciołom uniknął kary za kolaborację z okupantem niemieckim. Śledztwo w jego sprawie otwarte w ramach procesu „oczyszczania” zostało zamknięte bez konsekwencji 2 lipca 1947. Zaangażował Christiana Diora i przyczynił się do tego, by Paryż znów stał się stolicą mody. Kupił zamek Mivoisin, posiadłość myśliwską o powierzchni 3600 ha, w departamencie Loiret niedaleko Châtillon-Coligny, gdzie przyjmował osobistości świata polityki.
Na początku lat 50. kupił gazety "L’Aurore" oraz "Paris-Turf". W 1952 kupił też stajnię "haras de Jardy" i hipodrom w Saint-Cloud koło Paryża.
Boussac dążył zawsze do pełnej osobistej kontroli nad fabrykami, ufając jedynie siostrzeńcowi Jean-Claude'owi. W epoce dekolonizacji oraz włókien syntetycznych, które zredukowały dostępne rynki, fabryki Boussaca przestały być dochodowe. Zmarł zrujnowany. Od 1980 na jego cześć jedno trofeum wyścigów końskich nosi nazwę: "Prix Marcel Boussac" (uprzednio "Critérium des Pouliches").

</doc>
<doc id="2695501" url="https://pl.wikipedia.org/wiki?curid=2695501" title="USS Joy">
USS Joy

Okręty US Navy o nazwie USS "Joy":

</doc>
<doc id="2695502" url="https://pl.wikipedia.org/wiki?curid=2695502" title="USS Kalk">
USS Kalk

Okręty US Navy o nazwie USS "Kalk":

</doc>
<doc id="2695503" url="https://pl.wikipedia.org/wiki?curid=2695503" title="USS Java">
USS Java

Okręty US Navy o nazwie USS "Java":

</doc>
<doc id="2695504" url="https://pl.wikipedia.org/wiki?curid=2695504" title="USS Josephine">
USS Josephine

Okręty US Navy o nazwie USS "Josephine":

</doc>
<doc id="2695505" url="https://pl.wikipedia.org/wiki?curid=2695505" title="USS Kalmia">
USS Kalmia

Okręty US Navy o nazwie USS "Kalmia":

</doc>
<doc id="2695506" url="https://pl.wikipedia.org/wiki?curid=2695506" title="USS Kangaroo">
USS Kangaroo

Okręty US Navy o nazwie USS "Kangaroo":

</doc>
<doc id="2695507" url="https://pl.wikipedia.org/wiki?curid=2695507" title="USS Keith">
USS Keith

Okręty US Navy o nazwie USS "Keith" lub podobnych:

</doc>
<doc id="2695508" url="https://pl.wikipedia.org/wiki?curid=2695508" title="USS Kenosha">
USS Kenosha

Okręty US Navy o nazwie USS "Kenosha":

</doc>
<doc id="2695509" url="https://pl.wikipedia.org/wiki?curid=2695509" title="USS Kenwood">
USS Kenwood

Okręty US Navy o nazwie USS "Kenwood":

</doc>
<doc id="2695510" url="https://pl.wikipedia.org/wiki?curid=2695510" title="USS Keosanqua">
USS Keosanqua

Okręty US Navy o nazwie USS "Keosanqua":

</doc>
<doc id="2695511" url="https://pl.wikipedia.org/wiki?curid=2695511" title="USS Keppler">
USS Keppler

Okręty US Navy o nazwie USS "Keppler":

</doc>
<doc id="2695512" url="https://pl.wikipedia.org/wiki?curid=2695512" title="USS Key West">
USS Key West

Okręty US Navy o nazwie USS "Key West":

</doc>
<doc id="2695513" url="https://pl.wikipedia.org/wiki?curid=2695513" title="USS Keystone State">
USS Keystone State

Okręty US Navy o nazwie USS "Keystone State":

</doc>
<doc id="2695514" url="https://pl.wikipedia.org/wiki?curid=2695514" title="USS Kilauea">
USS Kilauea

Okręty US Navy o nazwie USS "Kilauea":

</doc>
<doc id="2695515" url="https://pl.wikipedia.org/wiki?curid=2695515" title="USS Killdeer">
USS Killdeer

Okręty US Navy o nazwie USS "Killdeer":

</doc>
<doc id="2695516" url="https://pl.wikipedia.org/wiki?curid=2695516" title="USS Kineo">
USS Kineo

Okręty US Navy o nazwie USS "Kineo":

</doc>
<doc id="2695517" url="https://pl.wikipedia.org/wiki?curid=2695517" title="USS Kiowa">
USS Kiowa

Okręty US Navy o nazwie USS "Kiowa":

</doc>
<doc id="2695518" url="https://pl.wikipedia.org/wiki?curid=2695518" title="USS Kittery">
USS Kittery

Okręty US Navy o nazwie USS "Kittery":

</doc>
<doc id="2695519" url="https://pl.wikipedia.org/wiki?curid=2695519" title="USS Kodiak">
USS Kodiak

Okręty US Navy o nazwie USS "Kodiak":

</doc>
<doc id="2695520" url="https://pl.wikipedia.org/wiki?curid=2695520" title="USS Lackawanna">
USS Lackawanna

Okręty US Navy o nazwie USS "Lackawanna":

</doc>
<doc id="2695521" url="https://pl.wikipedia.org/wiki?curid=2695521" title="USS La Moure County">
USS La Moure County

Okręty US Navy o nazwie USS "La Moure County":

</doc>
<doc id="2695522" url="https://pl.wikipedia.org/wiki?curid=2695522" title="USS Lamar">
USS Lamar

Okręty US Navy o nazwie USS "Lamar":

</doc>
<doc id="2695523" url="https://pl.wikipedia.org/wiki?curid=2695523" title="USS Laramie">
USS Laramie

Okręty US Navy o nazwie USS lub USNS "Laramie":

</doc>
<doc id="2695524" url="https://pl.wikipedia.org/wiki?curid=2695524" title="USS Leader">
USS Leader

Okręty US Navy o nazwie USS "Leader":

</doc>
<doc id="2695525" url="https://pl.wikipedia.org/wiki?curid=2695525" title="USS League Island">
USS League Island

Okręty US Navy o nazwie USS "League Island":

</doc>
<doc id="2695526" url="https://pl.wikipedia.org/wiki?curid=2695526" title="USS Lebanon">
USS Lebanon

Okręty US Navy o nazwie USS "Lebanon":

</doc>
<doc id="2695527" url="https://pl.wikipedia.org/wiki?curid=2695527" title="USS Leedstown">
USS Leedstown

Okręty US Navy o nazwie USS "Leedstown":

</doc>
<doc id="2695528" url="https://pl.wikipedia.org/wiki?curid=2695528" title="USS Lee">
USS Lee

Okręty US Navy o nazwie USS "Lee":

</doc>
<doc id="2695529" url="https://pl.wikipedia.org/wiki?curid=2695529" title="USS Lehigh">
USS Lehigh

Okręty US Navy o nazwie USS "Lehigh":

</doc>
<doc id="2695530" url="https://pl.wikipedia.org/wiki?curid=2695530" title="USS Lenoir">
USS Lenoir

Okręty US Navy o nazwie USS "Lenoir":

</doc>
<doc id="2695531" url="https://pl.wikipedia.org/wiki?curid=2695531" title="USS Levi Woodbury">
USS Levi Woodbury

Okręty US Navy o nazwie USS "Levi Woodbury":

</doc>
<doc id="2695532" url="https://pl.wikipedia.org/wiki?curid=2695532" title="USS Lewis and Clark">
USS Lewis and Clark

Okręty US Navy o nazwie USS "Lewis and Clark":

</doc>
<doc id="2695533" url="https://pl.wikipedia.org/wiki?curid=2695533" title="USS Lewis B. Puller">
USS Lewis B. Puller

Okręty US Navy o nazwie USS "Lewis B. Puller":

</doc>
<doc id="2695534" url="https://pl.wikipedia.org/wiki?curid=2695534" title="USS Leyden">
USS Leyden

Okręty US Navy o nazwie USS "Leyden":

</doc>
<doc id="2695535" url="https://pl.wikipedia.org/wiki?curid=2695535" title="USS Lilian">
USS Lilian

Okręty US Navy o nazwie USS "Lilian" lub podobnych:

</doc>
<doc id="2695536" url="https://pl.wikipedia.org/wiki?curid=2695536" title="USS Little Rock">
USS Little Rock

Okręty US Navy o nazwie USS "Little Rock":

</doc>
<doc id="2695537" url="https://pl.wikipedia.org/wiki?curid=2695537" title="USS Livingston">
USS Livingston

Nazwa USS "Livingston" może się odnosić do:

</doc>
<doc id="2695538" url="https://pl.wikipedia.org/wiki?curid=2695538" title="USS Lloyd Thomas">
USS Lloyd Thomas

Okręty US Navy o nazwie USS "Lloyd Thomas":

</doc>
<doc id="2695539" url="https://pl.wikipedia.org/wiki?curid=2695539" title="USS Lorain">
USS Lorain

Okręty US Navy o nazwie USS "Lorain":

</doc>
<doc id="2695540" url="https://pl.wikipedia.org/wiki?curid=2695540" title="USS Luckenbach">
USS Luckenbach



</doc>
<doc id="2695541" url="https://pl.wikipedia.org/wiki?curid=2695541" title="USS Luzon">
USS Luzon

Okręty US Navy o nazwie USS "Luzon":

</doc>
<doc id="2695542" url="https://pl.wikipedia.org/wiki?curid=2695542" title="Global Night Commute">
Global Night Commute

Global Night Commute (GNC) - event zorganizowany 29 kwietnia 2006 przez twórców filmu dokumentalnego "Invisible Children" oraz organizację Invisible Children, Inc. Młodzież z całego świata spacerowała ulicami miast i spędzała noc w parkach w dowód solidarności z dziećmi z Ugandy, które każdej nocy udają się do centrum miast, aby uniknąć złapania przez Armię Bożego Oporu.

</doc>
<doc id="2695543" url="https://pl.wikipedia.org/wiki?curid=2695543" title="USS Long Island">
USS Long Island

Okręty US Navy o nazwie USS "Long Island":

</doc>
<doc id="2695544" url="https://pl.wikipedia.org/wiki?curid=2695544" title="USS Locust">
USS Locust

Okręty US Navy o nazwie USS "Locust":

</doc>
<doc id="2695545" url="https://pl.wikipedia.org/wiki?curid=2695545" title="USS Leonidas">
USS Leonidas

Okręty US Navy o nazwie USS "Leonidas":

</doc>
<doc id="2695546" url="https://pl.wikipedia.org/wiki?curid=2695546" title="USS Lassen">
USS Lassen

Okręty US Navy o nazwie USS „Lassen”:

</doc>
<doc id="2695547" url="https://pl.wikipedia.org/wiki?curid=2695547" title="USS Koka">
USS Koka

Okręty US Navy o nazwie USS "Koka":

</doc>
<doc id="2695548" url="https://pl.wikipedia.org/wiki?curid=2695548" title="USS King">
USS King

Okręty US Navy o nazwie USS "King":

</doc>
<doc id="2695549" url="https://pl.wikipedia.org/wiki?curid=2695549" title="USS Kenneth D. Bailey">
USS Kenneth D. Bailey

Okręty US Navy o nazwie USS "Kenneth D. Bailey":

</doc>
<doc id="2695550" url="https://pl.wikipedia.org/wiki?curid=2695550" title="USS Halcyon">
USS Halcyon

Okręty US Navy o nazwie USS "Halcyon":

</doc>
<doc id="2695551" url="https://pl.wikipedia.org/wiki?curid=2695551" title="USS Hall">
USS Hall

Okręty US Navy o nazwie USS "Hall" lub podobnych:

</doc>
<doc id="2695552" url="https://pl.wikipedia.org/wiki?curid=2695552" title="USS Hamilton">
USS Hamilton

Okręty US Navy o nazwie USS "Hamilton" lub podobnych:

</doc>
<doc id="2695553" url="https://pl.wikipedia.org/wiki?curid=2695553" title="USS Hampton">
USS Hampton

Okręty US Navy o nazwie USS "Hampton":

</doc>
<doc id="2695554" url="https://pl.wikipedia.org/wiki?curid=2695554" title="USS Harcourt">
USS Harcourt

Okręty US Navy o nazwie USS "Harcourt":

</doc>
<doc id="2695555" url="https://pl.wikipedia.org/wiki?curid=2695555" title="USS Harkness">
USS Harkness

Okręty US Navy o nazwie USS "Harkness":

</doc>
<doc id="2695556" url="https://pl.wikipedia.org/wiki?curid=2695556" title="USS Harmon">
USS Harmon

Okręty US Navy o nazwie USS "Harmon":

</doc>
<doc id="2695557" url="https://pl.wikipedia.org/wiki?curid=2695557" title="USS Harold J. Ellison">
USS Harold J. Ellison

Okręty US Navy o nazwie USS "Harold J. Ellison":

</doc>
<doc id="2695558" url="https://pl.wikipedia.org/wiki?curid=2695558" title="USS Harrison">
USS Harrison

Okręty US Navy o nazwie USS "Harrison":

</doc>
<doc id="2695559" url="https://pl.wikipedia.org/wiki?curid=2695559" title="USS Hartley">
USS Hartley

Okręty US Navy o nazwie USS "Hartley":

</doc>
<doc id="2695560" url="https://pl.wikipedia.org/wiki?curid=2695560" title="USS Harvard">
USS Harvard

Okręty US Navy o nazwie USS "Harvard":

</doc>
<doc id="2695561" url="https://pl.wikipedia.org/wiki?curid=2695561" title="USS Ibis">
USS Ibis

Okręty US Navy o nazwie USS "Ibis":

</doc>
<doc id="2695562" url="https://pl.wikipedia.org/wiki?curid=2695562" title="USS Ibex">
USS Ibex

Okręty US Navy o nazwie USS "Ibex":

</doc>
<doc id="2695563" url="https://pl.wikipedia.org/wiki?curid=2695563" title="USS Impeccable">
USS Impeccable

Okręty US Navy o nazwie USS "Impeccable":

</doc>
<doc id="2695564" url="https://pl.wikipedia.org/wiki?curid=2695564" title="USS Inca">
USS Inca

Okręty US Navy o nazwie USS "Inca":

</doc>
<doc id="2695565" url="https://pl.wikipedia.org/wiki?curid=2695565" title="USS Invincible">
USS Invincible

Okręty US Navy o nazwie USS "Invincible":

</doc>
<doc id="2695566" url="https://pl.wikipedia.org/wiki?curid=2695566" title="USS Iona">
USS Iona

Okręty US Navy o nazwie USS "Iona":

</doc>
<doc id="2695567" url="https://pl.wikipedia.org/wiki?curid=2695567" title="USS Gypsy">
USS Gypsy

Okręty US Navy o nazwie USS "Gypsy":

</doc>
<doc id="2695568" url="https://pl.wikipedia.org/wiki?curid=2695568" title="USS Dekanawida">
USS Dekanawida

Okręty US Navy o nazwie USS "Dekanawida":

</doc>
<doc id="2695569" url="https://pl.wikipedia.org/wiki?curid=2695569" title="USS Delta">
USS Delta

Okręty US Navy o nazwie USS "Delta":

</doc>
<doc id="2695570" url="https://pl.wikipedia.org/wiki?curid=2695570" title="USS Donaldson">
USS Donaldson

Okręty US Navy o nazwie USS "Donaldson":

</doc>
<doc id="2695571" url="https://pl.wikipedia.org/wiki?curid=2695571" title="USS Elfin">
USS Elfin

Okręty US Navy o nazwie USS "Elfin":

</doc>
<doc id="2695572" url="https://pl.wikipedia.org/wiki?curid=2695572" title="USS Elizabeth">
USS Elizabeth

Okręty US Navy o nazwie USS "Elizabeth":

</doc>
<doc id="2695573" url="https://pl.wikipedia.org/wiki?curid=2695573" title="USS Epervier">
USS Epervier

Okręty US Navy o nazwie USS "Epervier":

</doc>
<doc id="2695574" url="https://pl.wikipedia.org/wiki?curid=2695574" title="USS Fairfield">
USS Fairfield

Okręty US Navy o nazwie USS "Fairfield":

</doc>
<doc id="2695575" url="https://pl.wikipedia.org/wiki?curid=2695575" title="USS Galatea">
USS Galatea

Okręty US Navy o nazwie USS "Galatea":

</doc>
<doc id="2695576" url="https://pl.wikipedia.org/wiki?curid=2695576" title="USS Gallant">
USS Gallant

Okręty US Navy o nazwie USS "Gallant":

</doc>
<doc id="2695577" url="https://pl.wikipedia.org/wiki?curid=2695577" title="USS Gamage">
USS Gamage

Okręty US Navy o nazwie USS "Gamage":

</doc>
<doc id="2695578" url="https://pl.wikipedia.org/wiki?curid=2695578" title="USS Gates">
USS Gates

Okręty US Navy o nazwie USS "Gates":

</doc>
<doc id="2695579" url="https://pl.wikipedia.org/wiki?curid=2695579" title="USS Gazelle">
USS Gazelle

Okręty US Navy o nazwie USS "Gazelle":

</doc>
<doc id="2695580" url="https://pl.wikipedia.org/wiki?curid=2695580" title="USS General Putnam">
USS General Putnam

Okręty US Navy o nazwie USS "General Putnam":

</doc>
<doc id="2695581" url="https://pl.wikipedia.org/wiki?curid=2695581" title="USS George F. Elliott">
USS George F. Elliott

Okręty US Navy o nazwie USS "George F. Elliott":

</doc>
<doc id="2695582" url="https://pl.wikipedia.org/wiki?curid=2695582" title="USS Gemsbok">
USS Gemsbok

Okręty US Navy o nazwie USS "Gemsbok":

</doc>
<doc id="2695583" url="https://pl.wikipedia.org/wiki?curid=2695583" title="USS Geronimo">
USS Geronimo

Okręty US Navy o nazwie USS "Geronimo":

</doc>
<doc id="2695584" url="https://pl.wikipedia.org/wiki?curid=2695584" title="USS Glide">
USS Glide

Okręty US Navy o nazwie USS "Glide":

</doc>
<doc id="2695585" url="https://pl.wikipedia.org/wiki?curid=2695585" title="USS Grafton">
USS Grafton

Okręty US Navy o nazwie USS "Grafton":

</doc>
<doc id="2695586" url="https://pl.wikipedia.org/wiki?curid=2695586" title="USS Gillette">
USS Gillette

Okręty US Navy o nazwie USS "Gillette":

</doc>
<doc id="2695587" url="https://pl.wikipedia.org/wiki?curid=2695587" title="USS Grand Rapids">
USS Grand Rapids

Okręty US Navy o nazwie USS "Grand Rapids":

</doc>
<doc id="2695588" url="https://pl.wikipedia.org/wiki?curid=2695588" title="USS Grant">
USS Grant

Okręty US Navy o nazwie USS "Grant" lub podobnych:

</doc>
<doc id="2695589" url="https://pl.wikipedia.org/wiki?curid=2695589" title="USS Grasp">
USS Grasp

Okręty US Navy o nazwie USS lub USNS "Grasp":

</doc>
<doc id="2695590" url="https://pl.wikipedia.org/wiki?curid=2695590" title="USS Gretchen">
USS Gretchen

Okręty US Navy o nazwie USS "Gretchen":

</doc>
<doc id="2695591" url="https://pl.wikipedia.org/wiki?curid=2695591" title="USS Greyhound">
USS Greyhound

Okręty US Navy o nazwie USS "Greyhound":

</doc>
<doc id="2695592" url="https://pl.wikipedia.org/wiki?curid=2695592" title="USS Griswold">
USS Griswold

Okręty US Navy o nazwie USS "Griswold":

</doc>
<doc id="2695593" url="https://pl.wikipedia.org/wiki?curid=2695593" title="USS Guadalupe">
USS Guadalupe

Okręty US Navy o nazwie USS "Guadalupe":

</doc>
<doc id="2695594" url="https://pl.wikipedia.org/wiki?curid=2695594" title="USS Groton">
USS Groton

Okręty US Navy o nazwie USS "Groton":

</doc>
<doc id="2695595" url="https://pl.wikipedia.org/wiki?curid=2695595" title="USS Groves">
USS Groves

Okręty US Navy o nazwie USS "Groves" lub podobnych:

</doc>
<doc id="2695596" url="https://pl.wikipedia.org/wiki?curid=2695596" title="USS Guam">
USS Guam

Okręty US Navy o nazwie USS "Guam":

</doc>
<doc id="2695597" url="https://pl.wikipedia.org/wiki?curid=2695597" title="USS Guard">
USS Guard

Okręty US Navy o nazwie USS "Guard":

</doc>
<doc id="2695598" url="https://pl.wikipedia.org/wiki?curid=2695598" title="USS Guinevere">
USS Guinevere

Okręty US Navy o nazwie USS "Guinevere":

</doc>
<doc id="2695599" url="https://pl.wikipedia.org/wiki?curid=2695599" title="USS Gull">
USS Gull

Okręty US Navy o nazwie USS "Gull":

</doc>
<doc id="2695600" url="https://pl.wikipedia.org/wiki?curid=2695600" title="USS Gyatt">
USS Gyatt

Okręty US Navy o nazwie USS "Gyatt":

</doc>
<doc id="2695601" url="https://pl.wikipedia.org/wiki?curid=2695601" title="USS Dreadnought">
USS Dreadnought

Okręty US Navy o nazwie USS "Dreadnought" lub Dreadnaught:

</doc>
<doc id="2695602" url="https://pl.wikipedia.org/wiki?curid=2695602" title="USS Corwin">
USS Corwin

Okręty US Navy o nazwie USS "Corwin":

</doc>
<doc id="2695603" url="https://pl.wikipedia.org/wiki?curid=2695603" title="USS Comet">
USS Comet

Okręty US Navy o nazwie USS lub USNS "Comet":

</doc>
<doc id="2695604" url="https://pl.wikipedia.org/wiki?curid=2695604" title="USS Commodore">
USS Commodore

Okręty US Navy o nazwie USS "Commodore":

</doc>
<doc id="2695605" url="https://pl.wikipedia.org/wiki?curid=2695605" title="USS Comstock">
USS Comstock

Okręty US Navy o nazwie USS "Comstock":

</doc>
<doc id="2695606" url="https://pl.wikipedia.org/wiki?curid=2695606" title="USS Cook">
USS Cook

Okręty US Navy o nazwie USS "Cook":

</doc>
<doc id="2695607" url="https://pl.wikipedia.org/wiki?curid=2695607" title="USS Corbesier">
USS Corbesier

Okręty US Navy o nazwie USS "Corbesier":

</doc>
<doc id="2695608" url="https://pl.wikipedia.org/wiki?curid=2695608" title="USS Cossack">
USS Cossack

Okręty US Navy o nazwie USS "Cossack":

</doc>
<doc id="2695609" url="https://pl.wikipedia.org/wiki?curid=2695609" title="USS Cotinga">
USS Cotinga

Okręty US Navy o nazwie USS "Cotinga":

</doc>
<doc id="2695610" url="https://pl.wikipedia.org/wiki?curid=2695610" title="USS Courtney">
USS Courtney

Okręty US Navy o nazwie USS "Courtney":

</doc>
<doc id="2695611" url="https://pl.wikipedia.org/wiki?curid=2695611" title="USS Crockett">
USS Crockett

Okręty US Navy o nazwie USS "Crockett":

</doc>
<doc id="2695612" url="https://pl.wikipedia.org/wiki?curid=2695612" title="USS Crocus">
USS Crocus

Okręty US Navy o nazwie USS "Crocus":

</doc>
<doc id="2695613" url="https://pl.wikipedia.org/wiki?curid=2695613" title="USS Damon Cummings">
USS Damon Cummings

Okręty US Navy o nazwie USS "Damon Cummings":

</doc>
<doc id="2695614" url="https://pl.wikipedia.org/wiki?curid=2695614" title="USS Crow">
USS Crow

Okręty US Navy o nazwie USS "Crow":

</doc>
<doc id="2695615" url="https://pl.wikipedia.org/wiki?curid=2695615" title="USS Cythera">
USS Cythera

Okręty US Navy o nazwie USS "Cythera":

</doc>
<doc id="2695616" url="https://pl.wikipedia.org/wiki?curid=2695616" title="USS Daisy">
USS Daisy

Okręty US Navy o nazwie USS "Daisy":

</doc>
<doc id="2695617" url="https://pl.wikipedia.org/wiki?curid=2695617" title="USS Dana">
USS Dana

Okręty US Navy o nazwie USS "Dana":

</doc>
<doc id="2695618" url="https://pl.wikipedia.org/wiki?curid=2695618" title="USS Dawn">
USS Dawn

Okręty US Navy o nazwie USS "Dawn":

</doc>
<doc id="2695619" url="https://pl.wikipedia.org/wiki?curid=2695619" title="USS Dart">
USS Dart

Okręty US Navy o nazwie USS "Dart":

</doc>
<doc id="2695620" url="https://pl.wikipedia.org/wiki?curid=2695620" title="USS De Grasse">
USS De Grasse

Okręty US Navy o nazwie USS "De Grasse":

</doc>
<doc id="2695621" url="https://pl.wikipedia.org/wiki?curid=2695621" title="USS De Soto">
USS De Soto

Okręty US Navy o nazwie USS "De Soto":

</doc>
<doc id="2695622" url="https://pl.wikipedia.org/wiki?curid=2695622" title="USS Deimos">
USS Deimos

Okręty US Navy o nazwie USS "Deimos":

</doc>
<doc id="2695623" url="https://pl.wikipedia.org/wiki?curid=2695623" title="USS Circe">
USS Circe

Okręty US Navy o nazwie USS "Circe":

</doc>
<doc id="2695624" url="https://pl.wikipedia.org/wiki?curid=2695624" title="USS Clinton">
USS Clinton

Okręty US Navy o nazwie USS "Clinton":

</doc>
<doc id="2695625" url="https://pl.wikipedia.org/wiki?curid=2695625" title="USS Clover">
USS Clover

Okręty US Navy o nazwie USS "Clover":

</doc>
<doc id="2695626" url="https://pl.wikipedia.org/wiki?curid=2695626" title="USS Clyde">
USS Clyde

Okręty US Navy o nazwie USS "Clyde":

</doc>
<doc id="2695627" url="https://pl.wikipedia.org/wiki?curid=2695627" title="USS Cockatoo">
USS Cockatoo

Okręty US Navy o nazwie USS "Cockatoo":

</doc>
<doc id="2695628" url="https://pl.wikipedia.org/wiki?curid=2695628" title="USS Cohasset">
USS Cohasset

Okręty US Navy o nazwie USS "Cohasset":

</doc>
<doc id="2695629" url="https://pl.wikipedia.org/wiki?curid=2695629" title="USS Cohoes">
USS Cohoes

Okręty US Navy o nazwie USS "Cohoes":

</doc>
<doc id="2695630" url="https://pl.wikipedia.org/wiki?curid=2695630" title="USS Colington">
USS Colington

Okręty US Navy o nazwie USS "Colington":

</doc>
<doc id="2695631" url="https://pl.wikipedia.org/wiki?curid=2695631" title="USS Colossus">
USS Colossus

Okręty US Navy o nazwie USS "Colossus":

</doc>
<doc id="2695632" url="https://pl.wikipedia.org/wiki?curid=2695632" title="USS Columbine">
USS Columbine

Okręty US Navy o nazwie USS "Columbine":

</doc>
<doc id="2695633" url="https://pl.wikipedia.org/wiki?curid=2695633" title="USS Chipper">
USS Chipper

Okręty US Navy o nazwie USS "Chipper":

</doc>
<doc id="2695634" url="https://pl.wikipedia.org/wiki?curid=2695634" title="USS Caprice">
USS Caprice

Okręty US Navy o nazwie USS "Caprice":

</doc>
<doc id="2695635" url="https://pl.wikipedia.org/wiki?curid=2695635" title="USS Capella">
USS Capella

Okręty US Navy o nazwie USS lub USNS "Capella":

</doc>
<doc id="2695636" url="https://pl.wikipedia.org/wiki?curid=2695636" title="USS Cardinal">
USS Cardinal

Okręty US Navy o nazwie USS "Cardinal":

</doc>
<doc id="2695637" url="https://pl.wikipedia.org/wiki?curid=2695637" title="USS Carmita">
USS Carmita

Okręty US Navy o nazwie USS "Carmita":

</doc>
<doc id="2695638" url="https://pl.wikipedia.org/wiki?curid=2695638" title="USS Carpellotti">
USS Carpellotti

Okręty US Navy o nazwie USS "Carpellotti":

</doc>
<doc id="2695639" url="https://pl.wikipedia.org/wiki?curid=2695639" title="USS Carrabasset">
USS Carrabasset

Okręty US Navy o nazwie USS "Carrabasset":

</doc>
<doc id="2695640" url="https://pl.wikipedia.org/wiki?curid=2695640" title="USS Carroll">
USS Carroll

Okręty US Navy o nazwie USS "Carroll" lub podobnych:

</doc>
<doc id="2695641" url="https://pl.wikipedia.org/wiki?curid=2695641" title="USS Castine">
USS Castine

Okręty US Navy o nazwie USS "Castine":

</doc>
<doc id="2695642" url="https://pl.wikipedia.org/wiki?curid=2695642" title="USS Catalpa">
USS Catalpa

Okręty US Navy o nazwie USS "Catalpa":

</doc>
<doc id="2695643" url="https://pl.wikipedia.org/wiki?curid=2695643" title="USS Celtic">
USS Celtic

Okręty US Navy o nazwie USS "Celtic":

</doc>
<doc id="2695644" url="https://pl.wikipedia.org/wiki?curid=2695644" title="USS Centaurus">
USS Centaurus

Okręty US Navy o nazwie USS "Centaurus":

</doc>
<doc id="2695645" url="https://pl.wikipedia.org/wiki?curid=2695645" title="USS Cepheus">
USS Cepheus

Okręty US Navy o nazwie USS "Cepheus":

</doc>
<doc id="2695646" url="https://pl.wikipedia.org/wiki?curid=2695646" title="USS Chaffinch">
USS Chaffinch

Okręty US Navy o nazwie USS "Chaffinch":

</doc>
<doc id="2695647" url="https://pl.wikipedia.org/wiki?curid=2695647" title="USS Charles R. Ware">
USS Charles R. Ware

Okręty US Navy o nazwie USS "Charles R. Ware":

</doc>
<doc id="2695648" url="https://pl.wikipedia.org/wiki?curid=2695648" title="USS Chehalis">
USS Chehalis

Okręty US Navy o nazwie USS "Chehalis":

</doc>
<doc id="2695649" url="https://pl.wikipedia.org/wiki?curid=2695649" title="USS Cherokee">
USS Cherokee

Okręty US Navy o nazwie USS "Cherokee":

</doc>
<doc id="2695650" url="https://pl.wikipedia.org/wiki?curid=2695650" title="USS Chicopee">
USS Chicopee

Okręty US Navy o nazwie USS "Chicopee":

</doc>
<doc id="2695651" url="https://pl.wikipedia.org/wiki?curid=2695651" title="USS Chinook">
USS Chinook

Okręty US Navy o nazwie USS "Chinook":

</doc>
<doc id="2695652" url="https://pl.wikipedia.org/wiki?curid=2695652" title="USS Catskill">
USS Catskill

Okręty US Navy o nazwie USS "Catskill":

</doc>
<doc id="2695653" url="https://pl.wikipedia.org/wiki?curid=2695653" title="Larry Aronsen">
Larry Aronsen

Larry Aronsen (właściwie Lawrence Aronsen) - kanadyjski historyk, prof. na Uniwersytecie Alberty. Specjalizuje się w historii XX wieku. 
Ukończył studia na University of British Columbia i Uniwersytecie Simona Frasera. Stopień doktora uzyskał na Uniwersytecie w Toronto.
Publikował m.in. na łamach "The American Review of Canadian Studies", "Canadian Review of American Studies" i "International History Review".

</doc>
<doc id="2695654" url="https://pl.wikipedia.org/wiki?curid=2695654" title="USS Capable">
USS Capable

Okręty US Navy o nazwie USS "Capable":

</doc>
<doc id="2695655" url="https://pl.wikipedia.org/wiki?curid=2695655" title="USS Abner Read">
USS Abner Read

Okręty US Navy o nazwie USS "Abner Read":

</doc>
<doc id="2695656" url="https://pl.wikipedia.org/wiki?curid=2695656" title="USS Alameda">
USS Alameda

Okręty US Navy o nazwie USS "Alameda":

</doc>
<doc id="2695657" url="https://pl.wikipedia.org/wiki?curid=2695657" title="USS Apache">
USS Apache

Okręty US Navy o nazwie USS "Apache" lub USNS "Apache":

</doc>
<doc id="2695658" url="https://pl.wikipedia.org/wiki?curid=2695658" title="USS Avalon">
USS Avalon

Okręty US Navy o nazwie USS "Avalon":

</doc>
<doc id="2695659" url="https://pl.wikipedia.org/wiki?curid=2695659" title="USS Bagaduce">
USS Bagaduce

Okręty US Navy o nazwie USS "Bagaduce":

</doc>
<doc id="2695660" url="https://pl.wikipedia.org/wiki?curid=2695660" title="USS Baker">
USS Baker

Okręty US Navy o nazwie USS "Baker" lub podobnych:

</doc>
<doc id="2695661" url="https://pl.wikipedia.org/wiki?curid=2695661" title="USS Barnes">
USS Barnes

Okręty US Navy o nazwie USS "Barnes":

</doc>
<doc id="2695662" url="https://pl.wikipedia.org/wiki?curid=2695662" title="USS Brilliant">
USS Brilliant

Okręty US Navy o nazwie USS "Brilliant":

</doc>
<doc id="2695663" url="https://pl.wikipedia.org/wiki?curid=2695663" title="USS Brown">
USS Brown

Okręty US Navy o nazwie USS "Brown":

</doc>
<doc id="2695664" url="https://pl.wikipedia.org/wiki?curid=2695664" title="USS Burges">
USS Burges

Okręty US Navy o nazwie USS "Burges":

</doc>
<doc id="2695665" url="https://pl.wikipedia.org/wiki?curid=2695665" title="USNS Bowditch">
USNS Bowditch

Okręty US Navy o nazwie USNS "Bowditch":

</doc>
<doc id="2695666" url="https://pl.wikipedia.org/wiki?curid=2695666" title="USS Benner">
USS Benner

Okręty US Navy o nazwie USS "Benner":

</doc>
<doc id="2695667" url="https://pl.wikipedia.org/wiki?curid=2695667" title="USS Beacon">
USS Beacon

Okręty US Navy o nazwie USS "Beacon":

</doc>
<doc id="2695668" url="https://pl.wikipedia.org/wiki?curid=2695668" title="USS Cachalot">
USS Cachalot

Okręty US Navy o nazwie USS "Cachalot":

</doc>
<doc id="2695669" url="https://pl.wikipedia.org/wiki?curid=2695669" title="USS Cahokia">
USS Cahokia

Okręty US Navy o nazwie USS "Cahokia":

</doc>
<doc id="2695670" url="https://pl.wikipedia.org/wiki?curid=2695670" title="USS Callao">
USS Callao

Okręty US Navy o nazwie USS "Callao":

</doc>
<doc id="2695671" url="https://pl.wikipedia.org/wiki?curid=2695671" title="USS Calumet">
USS Calumet

Okręty US Navy o nazwie USS "Calumet":

</doc>
<doc id="2695672" url="https://pl.wikipedia.org/wiki?curid=2695672" title="USS Calvert">
USS Calvert

Okręty US Navy o nazwie USS "Calvert":

</doc>
<doc id="2695673" url="https://pl.wikipedia.org/wiki?curid=2695673" title="USS Calypso">
USS Calypso

Okręty US Navy o nazwie USS "Calypso":

</doc>
<doc id="2695674" url="https://pl.wikipedia.org/wiki?curid=2695674" title="USS Anoka">
USS Anoka

Okręty US Navy o nazwie USS "Anoka":

</doc>
<doc id="2695675" url="https://pl.wikipedia.org/wiki?curid=2695675" title="USS Antigo">
USS Antigo

Okręty US Navy o nazwie USS "Antigo":

</doc>
<doc id="2695676" url="https://pl.wikipedia.org/wiki?curid=2695676" title="USS Canandaigua">
USS Canandaigua

Okręty US Navy o nazwie USS "Canandaigua":

</doc>
<doc id="2695677" url="https://pl.wikipedia.org/wiki?curid=2695677" title="USS Stevens (DD-86)">
USS Stevens (DD-86)

USS Stevens (DD-86) – amerykański niszczyciel typu "Wickes" będący w służbie United States Navy w okresie I wojny światowej. Patronem okrętu był Thomas Holdup Stevens.
Okręt zwodowano 20 września 1917 w stoczni Fore River Shipbuilding Corporation w Quincy (Massachusetts). Matką chrzestną była Marie Christie Stevens. Jednostka weszła do służby 24 maja 1918 w Bostonie, pierwszym dowódcą został "Commander" Rufus F. Zogbaum, Jr.
Okręt odwiedzał południowo-wschodnie wybrzeże USA jesienią i wczesną zimą 1919. Był w Filadelfii od 17 grudnia 1919 do 1 czerwca 1920. „Stevens” operował w pobliżu wybrzeża Nowej Anglii do 3 listopada 1921, gdy odpłynął do Chaleston. Wrócił do Filadelfii 3 listopada 1921 w celu dezaktywacji. Został wycofany w tym porcie ze służby 19 czerwca i pozostawał tam do 7 stycznia 1936, gdy jego nazwa została skreślona z listy jednostek floty. 8 września 1936 jego kadłub został sprzedany firmie Boston Iron and Metal Company z Baltimore na złom.

</doc>
<doc id="2695678" url="https://pl.wikipedia.org/wiki?curid=2695678" title="USS McKee (DD-87)">
USS McKee (DD-87)

USS McKee (DD-87) – amerykański niszczyciel typu "Wickes" będący w służbie United States Navy w okresie I wojny światowej. Patronem okrętu był Hugh W. McKee.
Stępkę okrętu położono 29 października 1917. Okręt zwodowano 23 marca 1918 w stoczni Union Iron Works w San Francisco. Matką chrzestną była J. Tynan. Jednostka weszła do służby 7 września 1918, pierwszym dowódcą został "Lieutenant Commander" W. H. Lee.
Po rejsie odbiorczym w pobliżu zachodniego wybrzeża USA "McKee" wypłynął z Mare Island 13 września 1918, przeszedł przez Kanał Panamski i 2 października zgłosił się do służby w 5 Flotylli Niszczycieli w Nowym Jorku. W tej końcowej fazie I wojny światowej odbył kilka krótkich rejsów przybrzeżnych, a następnie 28 października wyszedł z Hampton Roads w eskorcie konwoju. Po dotarciu do Azorów 5 listopada został przydzielony do eskorty powracającego konwoju. Do Nowego Jorku wszedł 2 grudnia. Na początku 1919 popłynął do Zatoki Guantanamo. Tam od 26 stycznia do 4 kwietnia uczestniczył w ćwiczeniach floty. Wiele podróży w pobliżu wschodniego wybrzeża USA utrzymywało jego załogę w wysokiej formie. 13 grudnia 1919 został umieszczony w ograniczonej służbie (ang. "reduced commission").
Od lipca 1921 "McKee" bazował w Newport, następnie w Charleston, a po konferencji waszyngtońskiej udał się do Filadelfii w kwietniu 1922. Został wycofany ze służby 16 czerwca 1922, skreślony z listy jednostek floty 7 stycznia 1936 i sprzedany na złom firmie Boston Iron &amp; Metal Company z Baltimore.

</doc>
<doc id="2695679" url="https://pl.wikipedia.org/wiki?curid=2695679" title="USS Robinson (DD-88)">
USS Robinson (DD-88)

USS Robinson (DD-88) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był Isaiah Robinson. W czasie II wojny światowej okręt służył w Royal Navy jako HMS Newmarket.
Stępkę niszczyciela położono 31 października 1917. Okręt zwodowano 28 marca 1918 w stoczni Union Iron Works w San Francisco. Matką chrzestną była Evelyn Tingey Selfridge. Jednostka weszła do służby 19 października 1918 w stoczni Mare Island Naval Shipyard, pierwszym dowódcą został Commander George Wirth Simpson.
United States Navy.
"Robinson" opuścił Zatokę San Francisco 24 października 1918. Przeszedł przez Kanał Panamski 3 listopada 1918. Zawinął do Zatoki Guantanamo i do Norfolk dotarł 8 listopada 1918.
Do Nowego Jorku wszedł 1 maja 1920 i wszedł do Portsmouth Naval Shipyard 25 maja 1920 na roczny okres nieaktywności. Przeszedł do Newport 25 maja 1921 na lokalne rejsy. Trwały one do 10 października. Następnie odwiedził Nowy Jork zanim dotarł do Charleston 19 listopada 1921. Po kilku miesiącach rejsów na tych wodach niszczyciel wszedł do Philadelphia Navy Yard, gdzie został wycofany ze służby 3 sierpnia 1922.
Okręt pozostawał nieaktywny do 23 sierpnia 1940, gdy został wyznaczony do przekazania Wielkiej Brytanii w ramach umowy "niszczyciele za bazy". Okręt przekazano w Halifax (Nowa Szkocja) 26 listopada 1940. Okręt przemianowano na HMS "Newmarket". Został wyremontowany przez oddział Royal Canadian Navy. Z listy jednostek US Navy niszczyciel został skreślony 8 stycznia 1941.
Royal Navy.
Niszczyciel wszedł do służby w Royal Navy 5 grudnia 1940.
W kwietniu 1942 okręt eskortował konwój PQ-14. Miesiąc później został przydzielony do służby jako okręt-cel dla samolotów. Pomiędzy grudniem 1942 a lutym 1943 przeszedł remont w Leith. Drugi remont w tym samym roku przeszedł w Rosyth. We wrześniu 1943 "Newmarket" został przeniesiony do rezerwy, ale od wiosny 1944 ponownie był używany jako okręt-cel dla samolotów. Został zezłomowany w Llanelli we wrześniu 1945.

</doc>
<doc id="2695680" url="https://pl.wikipedia.org/wiki?curid=2695680" title="USS Ringgold (DD-89)">
USS Ringgold (DD-89)

USS Ringgold (DD-89) – amerykański niszczyciel typu "Wickes" będący w służbie United States Navy w okresie I wojny światowej. Patronem okrętu był Cadwalader Ringgold. Okręt w okresie II wojny światowej został przekazany Royal Navy, gdzie służył jako HMS Newark.
Okręt zwodowano 14 kwietnia 1918 w stoczni Union Iron Works w San Francisco. Matką chrzestną była pani Farquhar. Jednostka weszła do służby 14 listopada 1918 w stoczni Mare Island Navy Yard, pierwszym dowódcą został "Commander" Louis P. Davis.
US Navy.
"Ringgold" opuścił Mare Island Navy Yard 18 listopada 1918 by dołączył Floty Atlantyku. Po przejściu przez Kanał Panamski okręt odwiedził Zatokę Guantanamo. Do Hampton Roads dotarł 5 grudnia 1918. Pływał w rejonie wschodniego wybrzeża USA do 1922. 5 kwietnia 1922 okręt wszedł do Philadelphia Navy Yard, gdzie został 17 czerwca 1922 wycofany ze służby i umieszczony w rezerwie.
Royal Navy.
Po okresie pozostawania poza służbą przez prawie dwie dekady, "Ringgold" został wstępnie przywrócony do służby 23 sierpnia 1940 by przygotować go do przekazania Wielkiej Brytanii w ramach umowy "niszczyciele za bazy". Formalnie okręt przekazano Royal Navy 26 listopada 1940 w Halifax (Nowa Szkocja). Otrzymał nazwę HMS Newark. Został skreślony z listy jednostek floty US Navy 8 stycznia 1941.
Eskortował stawiacze min, został trafiony torpedą i lekko bombą lotniczą. Przeszedł modernizację, służył także jako okręt-cel dla samolotów.
Niszczyciel został zezłomowany w Bo’ness 18 lutego 1947.

</doc>
<doc id="2695681" url="https://pl.wikipedia.org/wiki?curid=2695681" title="USS McKean (DD-90)">
USS McKean (DD-90)

USS McKean (DD-90) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był William Wister McKean.
Stępkę niszczyciela położono 12 lutego 1918. Okręt zwodowano 4 lipca 1918 w stoczni Union Iron Works w San Francisco. Matką chrzestną była Helen La Monte Ely. Jednostka weszła do służby 25 lutego 1919 w San Francisco, pierwszym dowódcą został "Lieutenant Commander" Raleigh C. Williams.
Okręt służył na Atlantyku od 1919 do 1922. Odbył podróż na wody europejskie pomiędzy majem a lipcem 1919. Operował głównie z Nowego Jorku i Charleston. Został wycofany ze służby 19 czerwca 1922. Przeklasyfikowany na szybki transportowiec (ang. High Speed Transport) APD-5 2 sierpnia 1940. Wszedł do służby 11 grudnia 1940. Jego dowódcą został "Lieutenant Commander" Thomas Burrows.
Brał udział w różnych desantach na Salomonach. Został trafiony torpedą lotniczą 17 listopada 1943, gdy szedł z ładunkiem 185 marines. Zginęło 64 członków załogi i 52 marines.

</doc>
<doc id="2695682" url="https://pl.wikipedia.org/wiki?curid=2695682" title="USS Harding (DD-91)">
USS Harding (DD-91)

USS Harding (DD-91) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był Seth Harding.
Stępkę niszczyciela położono 12 lutego 1918. Okręt zwodowano 4 lipca 1918 w stoczni Union Iron Works w San Francisco. Matką chrzestną była pani Armes. Jednostka weszła do służby 24 stycznia 1919, pierwszym dowódcą został Commander Henry D. Cooke .
Okręt został przydzielony do Floty Atlantyku. Brał udział m.in. w powrocie prezydenta Wilsona z konferencji w Wersalu. Zabezpieczał transatlantycki lot wodnosamolotów Curtiss NC. Udzielał pomocy samolotowi NC-1.
Okręt przepłynął na wody europejskie, odwiedził Anglię, Francję i Azory.
Przez kolejne miesiące prowadził ćwiczenia i rejsy w pobliżu wschodniego wybrzeża USA. 13 grudnia 1919 wszedł do stoczni w Filadelfii w celu przerobienia na okręt-bazę wodnosamolotów. 20 maja 1920 wyszedł w rejs w pobliże bazy w Pensacola. Dostarczał także zapasy medyczne do Veracruz. Dotarł tam 9 czerwca 1920, gdzie wyładował m.in. leki na dżumę. Wrócił do Pensacola 13 czerwca.
3 kwietnia 1922 wypłynął z Charleston i dotarł do Filadelfii. W tym porcie został wycofany ze służby 1 lipca 1922. Jednostka została sprzedana na złom 29 września 1936.

</doc>
<doc id="2695683" url="https://pl.wikipedia.org/wiki?curid=2695683" title="Zderzenie samolotów nad Brocklesby">
Zderzenie samolotów nad Brocklesby

29 września 1940 doszło do zderzenia samolotów w powietrzu nad Brocklesby (Nowa Południowa Walia, Australia). Wypadek miał nietypowy przebieg, ponieważ dwa uczestniczące w nim samoloty Avro Anson z No. 2 Service Flying Training School RAAF pozostały złączone po zderzeniu i udało się nimi bezpiecznie wylądować. Obydwaj nawigatorzy wyskoczyli na spadochronach, krótko potem wyskoczył pilot dolnego Ansona. Pilot górnego Ansona pozostał w maszynie po tym jak stwierdził, że może kontrolować lot połączonych samolotów używając własnych powierzchni sterowych oraz nadal działających silników dolnej maszyny. Wylądował bezpiecznie na wybiegu dla koni w pobliżu Brocklesby. Wszyscy czterej lotnicy przeżyli wypadek, oba samoloty zostały uratowane i w różnych rolach wróciły do służby w siłach powietrznych.
Szkoła lotnicza i szczegóły lotu.
No. 2 Service Flying Training School (No. 2 SFTS), bazowała w RAAF Station Forest Hill w pobliżu Wagga Wagga w Nowej Południowej Walii. Była jedną z dwunastu sformowanych w czasie II wojny światowej w ramach Commonwealth Air Training Plan szkół dla nowych pilotów. Po przejściu wstępnego szkolenia lotniczego w Elementary Flying Training School absolwenci trafiali na dalsze szkolenie w SFTS, które skupiało się na technikach lotu, potrzebnych później w służbie operacyjnej. W zakres doskonalonych umiejętności wchodziło latanie według przyrządów, loty nocne, dalekie loty nawigacyjne, wyższa akrobacja, latanie w formacji, bombardowanie w locie nurkowym i ćwiczenia strzeleckie. Budynki No. 2 SFTS znajdowały się nadal w budowie, gdy rozpoczęto pierwszy kurs szkoleniowy na samolotach Avro Anson 29 lipca 1940.
29 września 1940 dwa Ansony wystartowały z bazy lotniczej Forest Hill w celu wykonania lotu nawigacyjnego po trójkącie nad południową Nową Południową Walią. Pilotem samolotu z numerem bocznym N4876 był Leading Aircraftman Leonard Graham Fuller (wiek: 22 lata) z Cootamundra. Nawigatorem był Leading Aircraftman Ian Menzies Sinclair z Glen Innes (wiek: 27 lat). Pilotem samolotu z numerem bocznym L9162 był Leading Aircraftman Jack Inglis Hewson (wiek: 19 lat) z Newcastle. Nawigatorem był Leading Aircraftman Hugh Gavin Fraser (wiek: 27 lat) z Melbourne. Ich planowana trasa przebiegała najpierw przez Corowa, następnie przez Narrandera, a później z powrotem do Forest Hill.
Wypadek i awaryjne lądowanie.
Ansony znajdowały się na wysokości 300 metrów nad miejscowością Brocklesby, w pobliżu Albury, gdzie miały wykonać zwrot. Fuller stracił z oczu samolot Hewsona znajdujący się pod nim i oba Ansony zderzyły się wśród „skrzypliwego jęku metalu i rozdzierania płótna”. Pozostały złączone ze sobą: Anson Fullera wbił się w grzbiet samolotu Hewsona. Oba silniki górnego samolotu wyłączyły się w momencie zderzenia, ale te z dolnego nadal działały na pełnej mocy i złączone samoloty rozpoczęły wolny lot po okręgu. Fuller odkrył, że może kontrolować „połączone w zwariowany sposób” samoloty używając swoich lotek oraz klap i rozpoczął poszukiwanie miejsca do lądowania. Obaj nawigatorzy, Sinclair i Fraser, wyskoczyli na spadochronach, wkrótce zrobił to samo pilot dolnego Ansona, który odniósł rany pleców, gdy śmigło górnego samolotu przecięło kadłub jego maszyny.
Po przeleceniu ośmiu kilometrów od miejsca zderzenia Fuller wylądował sczepionymi maszynami na dużym wybiegu dla zwierząt cztery mile na południowy zachód od Brocklesby, ślizgając się przez prawie 200 metrów po trawie. Na tyle, na ile Fuller mógł ocenić, lądowanie było lepsze od tych, które wykonał w czasie ćwiczeń na lotnisku Forest Hill poprzedniego dnia. Pełniący obowiązki jego dowódcy Squadron Leader Cooper uznał wybór lądowiska za perfekcyjny, a samo lądowanie ocenił jako cudowny wyczyn (ang. "wonderful effort"). Inspektor do spraw wypadków powietrznych RAAF-u, Group Captain Arthur „Spud” Murphy znalazł się wkrótce na miejscu zdarzenia, wraz ze swoim zastępcą Henrym Winnekem. Fuller powiedział Murphy’emu:
Następstwa.
Przypadek bardzo nietypowego lądowania zwrócił uwagę prasy z całego świata i spowodował, że Brocklesby stało się znane. Oceniono, iż zapobiegając rozbiciu samolotów Fuller nie tylko oszczędził możliwych zniszczeń w Brocklesby, ale także uratował mienie wojskowe o wartości 40 000 funtów australijskich. Oba samoloty zostały wyremontowane. Górny samolot wrócił do latania, natomiast dolny był używany jako statyczna pomoc naukowa w szkoleniach. Hewson, po leczeniu w Albury District Hospital, wrócił do aktywnej służby, ukończył No. 2 SFTS w październiku 1940. Odszedł do rezerwy w 1946 jako Flight Lieutenant. Sinclair odszedł do rezerwy w 1945 także jako Flight Lieutenant. Fraser został wysłany do Wielkiej Brytanii, gdzie służył jako Pilot Officer w 206 dywizjonie RAF bazującym w Aldergrove w Północnej Irlandii. Wraz z trójką załogantów zginął 1 stycznia 1942, gdy w czasie rutynowego lotu szkoleniowego samolotem Lockheed Hudson uderzył w drzewo.
Fuller został po swoim udanym lądowaniu awansowany do stopnia sierżanta, ale także ukarany dwoma tygodniami zakazu opuszczania koszar za rozmowę o wypadku z gazetami bez zezwolenia. Ukończył No. 2 SFTS w październiku 1940, służył najpierw na Bliskim Wschodzie, następnie w Europie w 37 dywizjonie RAF. Został wyróżniony Distinguished Flying Medal za akcję nad Palermo (Włochy) w 1942 i otrzymał promocję oficerską wkrótce po odznaczeniu. Następnie został przeniesiony do Australii jako Flying Officer, instruktor w No. 1 Operational Training Unit w Sale w Wiktorii. Zginął w wypadku pobliżu Sale 18 marca 1944, gdy jadąc rowerem zderzył się z autobusem.
26 stycznia 2007, w czasie obchodów Australia Day odsłonięto pomnik wydarzenia z 1940 w postaci silnika Avro Ansona.

</doc>
<doc id="2695684" url="https://pl.wikipedia.org/wiki?curid=2695684" title="USS Gridley (DD-92)">
USS Gridley (DD-92)

USS Gridley (DD-92) – amerykański niszczyciel typu "Wickes" będący w służbie United States Navy w okresie po I wojnie światowej. Patronem okrętu był Charles Vernon Gridley.
Okręt zwodowano 4 lipca 1918 w stoczni Union Iron Works w San Francisco. Matką chrzestną była pani Thomas, córka patrona okrętu. Jednostka weszła do służby 8 marca 1919, pierwszym dowódcą został comdr. Frank Jack Fletcher.
Po wyposażeniu w Mare Island Naval Shipyard okręt opuścił San Diego 24 marca 1919, przeszedł przez Kanał Panamski i dołączył do Sił Niszczycieli (ang. Destroyer Force). Uczestniczył w manewrach na wodach kubańskich. Przeszedł remont w Naval Station Norfolk. Przepłynął do Nowego Jorku 26 kwietnia 1919. Zabezpieczał transatlantycki lot wodnosamolotów US Navy. Uczestniczył w poszukiwaniach NC-1. Zabezpieczał lot NC-4 w czasie ostatniej części podróży do Anglii 31 maja 1919.
Odwiedził Brest, spędził 2 miesiące w różnych portach Morza Śródziemnego. Przewoził pasażerów i odbywał wizyty dobrej woli. Do Nowego Jorku wrócił 31 lipca.
W 1921 szkolił oficerów i członków rezerwy. Został wycofany ze służby w stoczni filadelfijskiej 22 czerwca 1922 i pozostawał nieaktywny do momentu skreślenia go z listy jednostek floty 25 stycznia 1937. Kadłub został sprzedany na złom 19 kwietnia 1939.

</doc>
<doc id="2695685" url="https://pl.wikipedia.org/wiki?curid=2695685" title="Pará (1867)">
Pará (1867)

Pará – brazylijski monitor, okręt prototypowy typu "Pará", zbudowanego dla marynarki wojennej Brazylii w czasie wojny paragwajskiej pod koniec lat 60. XIX wieku. Okręt przeszedł przez umocnienia Humaitá w lutym 1868 i zapewniał armii wsparcie artyleryjskie przez resztę wojny. Po jej zakończeniu okręt został przydzielony do flotylli Mato Grosso. Okręt został rozbrojony i wycofany ze służby w 1884.
Projekt i dane techniczne.
Projekt monitorów rzecznych typu "Pará" powstał dla zaspokojenia zapotrzebowania brazylijskiej marynarki na małe okręty o niewielkim zanurzeniu, mogące prowadzić działania pod ostrzałem przeciwnika. Wybrano układ monitora, ponieważ jednostki wyposażone w wieżę artyleryjską mogły skuteczniej uczestniczyć w walce z wrogimi okrętami i fortyfikacjami niż okręty z pokładem bateryjnym, które były dotychczas w służbie brazylijskiej. Owalna wieża artyleryjska została osadzona na okrągłej platformie z centralną osią obrotu. Była ona poruszana przez czterech ludzi napędzających system przekładni: pełny obrót od 360 stopni zabierał 2,25 minuty. Na okręcie zamontowano także taran z brązu. Część podwodna kadłub została pokryta stopem Muntza (odmianą mosiądzu) by zredukować jej porastanie przez organizmy wodne.
Okręt miał 39 m długości całkowitej, szerokość 8,54 m, zanurzenie 1,51 - 1,54 m i wyporność 500 ton. Miał tylko 30 cm wolnej burty i nie nadawał się do samodzielnej żeglugi morskiej. Załoga składała się z 43 oficerów i marynarzy.
Napęd.
Okręty typu "Pará" miały dwie maszyny parowe bezpośredniego działania, każda poruszała pojedynczą śrubę o średnicy 1,3 m. Silniki były zasilane w parę przez dwa kotły cylindryczne o ciśnieniu roboczym 59 psi. Prędkość maksymalna wynosiła 8 węzłów na spokojnej wodzie. Okręty przewoziły zapas węgla wystarczający na jeden dzień rejsu.
Uzbrojenie.
"Pará" był uzbrojony w pojedyncze 70-funtowe działo Whitwortha, gwintowane, ładowane odprzodowo. Działo miało maksymalny zasięg około 5540 m i podniesienie 15 stopni. Pocisk o średnicy 140 mm (5,5 cala) ważył 36,7 kg, samo działo ważyło 3892 kg. Ustawienie lufy działa na lawecie zostało tak pomyślane, by do minimum ograniczyć rozmiary furty działowej i przez to możliwość przeniknięcia pocisków i odłamków do wnętrza wieży.
Pancerz.
Kadłub jednostek typu "Pará" był zbudowany z trzech warstw drewna ułożonych w różnych kierunkach. Miał grubość 457 mm i był pokryty 4-calową (102 mm) warstwą twardego drewna z peroby. Na linii wodnej znajdował się burtowy pas pancerny wysokości 91 cm, wykonany z niskowęglowego stopu żelaza. Miał on maksymalną grubość 102 mm na śródokręciu, malejącą do 76 i 51 mm w kierunku końców kadłuba. Zaokrąglony pokład był opancerzony grubą na 12,7 mm warstwą z tego samego stopu.
Wieża artyleryjska miała kształt kwadratu z zaokrąglonymi rogami. Była zbudowana podobnie jak kadłub, ale jej przednia ściana była zabezpieczona pancerzem o grubości 152 mm, ściany - 102 mm, a tył 76 mm. Dach wieży i eksponowana część platformy na której spoczywała były zabezpieczone 12,7 mm pancerzem, Opancerzona sterówka znajdowała się przed wieżą.
Służba.
Stępkę okrętu położono w Arsenal de Marinha da Côrte w Rio de Janeiro 8 grudnia 1866, w czasie wojny paragwajskiej, którą toczyły złączone w sojuszu Argentyna i Brazylia walczące z Paragwajem. "Pará" został zwodowany 21 maja 1867 i wszedł do służby 15 czerwca 1867. Został doholowany do Río de la Plata 20 czerwca 1867 i popłynął w górę Parany, ale jego dalszy rejs został uniemożliwiony przez paragwajskie fortyfikacje w Humaitá. 19 lutego 1868 sześć brazylijskich okrętów pancernych (w tym "Pará") przepłynęło w pobliżu wrogich umocnień w nocy. "Pará" wraz ze siostrzanymi "Alagoas" i "Rio Grande" zostały przycumowane do większych okrętów by uniknąć kłopotów w razie uszkodzenia maszynowni przez wroga. "Barroso" prowadził "Rio Grande", następnie "Bahia" z "Alagoas" oraz "Tamandaré" z "Pará". Lina pomiędzy "Alagoas" i "Bahia" została uszkodzona w wyniku wrogiego ostrzału. Zarówno "Alagoas" (który został trafiony około 200 razy) jak i "Pará", musiał zostać wyrzucony na brzeg po przejściu fortyfikacji by zapobiec zatonięciu. Okręt został wyremontowany do 27 lutego, wtedy dołączył do eskadry wysłanej by przechwycić miasto Laureles. 15 października bombardował fort Angostura wraz z "Brasil", "Silvado", "Rio Grande" i "Ceará". 17 maja 1869 monitor dołączył do eskadry blokującej na rzekach Jejuy i Araguaya. Po wojnie został przydzielony do nowo sformowanej flotylli Mato Grosso. Został rozbrojony i wycofany ze służby 10 grudnia 1884 w Ladário.

</doc>
<doc id="2695686" url="https://pl.wikipedia.org/wiki?curid=2695686" title="Rio Grande (1867)">
Rio Grande (1867)

Rio Grande – brazylijski monitor, drugi okręt typu "Pará", zbudowanego dla marynarki wojennej Brazylii w czasie wojny paragwajskiej pod koniec lat 60. XIX wieku. Okręt przeszedł przez umocnienia Humaitá w lutym 1868 i zapewniał armii wsparcie artyleryjskie przez resztę wojny. Po jej zakończeniu okręt został przydzielony do flotylli Górnego Urugwaju (pt. Alto Uruguai). Zezłomowano go w 1907.
Projekt i dane techniczne.
Projekt monitorów rzecznych typu "Pará" powstał dla zaspokojenia zapotrzebowania brazylijskiej marynarki na małe okręty o niewielkim zanurzeniu, mogące prowadzić działania pod ostrzałem przeciwnika. Wybrano układ monitora, ponieważ jednostki wyposażone w wieżę artyleryjską mogły skuteczniej uczestniczyć w walce z wrogimi okrętami i fortyfikacjami niż okręty z pokładem bateryjnym, które były dotychczas w służbie brazylijskiej. Owalna wieża artyleryjska została osadzona na okrągłej platformie z centralną osią obrotu. Była ona poruszana przez czterech ludzi napędzających system przekładni: pełny obrót od 360 stopni zabierał 2,25 minuty. Na okręcie zamontowano także taran z brązu. Część podwodna kadłub została pokryta stopem Muntza (odmianą mosiądzu) by zredukować jej porastanie przez organizmy wodne.
Okręt miał 39 m długości całkowitej, szerokość 8,54 m, zanurzenie 1,51 - 1,54 m i wyporność 500 ton. Miał tylko 30 cm wolnej burty i nie nadawał się do samodzielnej żeglugi morskiej. Załoga składała się z 43 oficerów i marynarzy.
Napęd.
Okręty typu "Pará" miały dwie maszyny parowe bezpośredniego działania, każda poruszała pojedynczą śrubę o średnicy 1,3 m. Silniki były zasilane w parę przez dwa kotły cylindryczne o ciśnieniu roboczym 59 psi. Prędkość maksymalna wynosiła 8 węzłów na spokojnej wodzie. Okręty przewoziły zapas węgla wystarczający na jeden dzień rejsu.
Uzbrojenie.
"Rio Grande" był uzbrojony w pojedyncze 70-funtowe działo Whitwortha, gwintowane, ładowane odprzodowo. Działo miało maksymalny zasięg około 5540 m i podniesienie 15 stopni. Pocisk o średnicy 140 mm (5,5 cala) ważył 36,7 kg, samo działo ważyło 3892 kg. Ustawienie lufy działa na lawecie zostało tak pomyślane, by do minimum ograniczyć rozmiary furty działowej i przez to możliwość przeniknięcia pocisków i odłamków do wnętrza wieży.
Pancerz.
Kadłub jednostek typu "Pará" był zbudowany z trzech warstw drewna ułożonych w różnych kierunkach. Miał grubość 457 mm i był pokryty 4-calową (102 mm) warstwą twardego drewna z peroby. Na linii wodnej znajdował się burtowy pas pancerny wysokości 91 cm, wykonany z niskowęglowego stopu żelaza. Miał on maksymalną grubość 102 mm na śródokręciu, malejącą do 76 i 51 mm w kierunku końców kadłuba. Zaokrąglony pokład był opancerzony grubą na 12,7 mm warstwą z tego samego stopu.
Wieża artyleryjska miała kształt kwadratu z zaokrąglonymi rogami. Była zbudowana podobnie jak kadłub, ale jej przednia ściana była zabezpieczona pancerzem o grubości 152 mm, ściany - 102 mm, a tył 76 mm. Dach wieży i eksponowana część platformy na której spoczywała były zabezpieczone 12,7 mm pancerzem, Opancerzona sterówka znajdowała się przed wieżą.
Służba.
Stępkę okrętu położono w Arsenal de Marinha da Côrte w Rio de Janeiro 8 grudnia 1866, w czasie wojny paragwajskiej, którą toczyły złączone w sojuszu Argentyna i Brazylia walczące z Paragwajem. "Rio Grande" został zwodowany 17 sierpnia 1867 i ukończony 3 września 1867. Dotarł do Montevideo 6 stycznia 1868 i popłynął w górę Parany, ale jego dalszy rejs został uniemożliwiony przez paragwajskie fortyfikacje w Humaitá. 19 lutego 1868 sześć brazylijskich okrętów pancernych przepłynęło w pobliżu wrogich umocnień w nocy. "Rio Grande" wraz ze siostrzanymi "Alagoas" i "Pará" zostały przycumowane do większych okrętów by uniknąć kłopotów w razie uszkodzenia maszynowni przez wroga. "Barroso" prowadził "Rio Grande", następnie "Bahia" z "Alagoas" oraz "Tamandaré" z "Pará". Lina pomiędzy "Alagoas" i "Bahia" została uszkodzona w wyniku wrogiego ostrzału. Zarówno "Alagoas" (który został trafiony około 200 razy) jak i "Pará", musiał zostać wyrzucony na brzeg po przejściu fortyfikacji by zapobiec zatonięciu. "Rio Grande" kontynuował rejs w górę rzeki wraz z innymi nieuszkodzonymi jednostkami. Bombardował Asunción 24 lutego. 23 marca wraz z "Barroso" zatopił parowiec "Igurey". Paragwajscy żołnierze w canoe próbowali abordażować oba okręty wieczorem 9 lipca, ale tylko kilku udało się dostać na pokład "Rio Grande", gdzie zabili kapitana jednostki i kilku członków załogi. Pozostali członkowie załogi zamknęli luki okrętu i "Barroso" mógł zabić albo pojmać wszystkich Paragwajczyków na pokładzie. 15 października okręt bombardował wraz z "Brasil", "Silvado", "Pará" i "Ceará" fort Angostura.
Po wojnie "Rio Grande" został przydzielony do nowo sformowanej flotylli Alto Uruguai bazującej w Itaqui. Został zadokowany w Ladário w celu przebudowany w 1899. Jednak remontu nigdy nie ukończono i okręt został zezłomowany w lutym 1907.

</doc>
<doc id="2695687" url="https://pl.wikipedia.org/wiki?curid=2695687" title="Alagoas (1867)">
Alagoas (1867)

Alagoas – brazylijski monitor, trzeci okręt typu "Pará", zbudowanego dla marynarki wojennej Brazylii w czasie wojny paragwajskiej pod koniec lat 60. XIX wieku. Okręt przeszedł przez umocnienia Humaitá w lutym 1868 i zapewniał armii wsparcie artyleryjskie przez resztę wojny. Po jej zakończeniu okręt został przydzielony do flotylli Górnego Urugwaju (pt. Alto Uruguai). Został przeniesiony do Rio de Janeiro w latach 90 XIX wieku. Brał udział w rewolucji Revolta da Armada w 1893–94. Zezłomowano go w 1900.
Projekt i dane techniczne.
Projekt monitorów rzecznych typu "Pará" powstał dla zaspokojenia zapotrzebowania brazylijskiej marynarki na małe okręty o niewielkim zanurzeniu, mogące prowadzić działania pod ostrzałem przeciwnika. Wybrano układ monitora, ponieważ jednostki wyposażone w wieżę artyleryjską mogły skuteczniej uczestniczyć w walce z wrogimi okrętami i fortyfikacjami niż okręty z pokładem bateryjnym, które były dotychczas w służbie brazylijskiej. Owalna wieża artyleryjska została osadzona na okrągłej platformie z centralną osią obrotu. Była ona poruszana przez czterech ludzi napędzających system przekładni: pełny obrót o 360 stopni zabierał 2,25 minuty. Na okręcie zamontowano także taran z brązu. Część podwodna kadłuba została pokryta stopem Muntza (odmianą mosiądzu) by zredukować jej porastanie przez organizmy wodne.
Okręt miał 39 m długości całkowitej, szerokość 8,54 m, zanurzenie 1,51 - 1,54 m i wyporność 500 ton. Miał tylko 30 cm wolnej burty i nie nadawał się do samodzielnej żeglugi morskiej. Załoga składała się z 43 oficerów i marynarzy.
Napęd.
Okręty typu "Pará" miały dwie maszyny parowe bezpośredniego działania, każda poruszała pojedynczą śrubę o średnicy 1,3 m. Silniki były zasilane w parę przez dwa kotły cylindryczne o ciśnieniu roboczym 59 psi. Prędkość maksymalna wynosiła 8 węzłów na spokojnej wodzie. Okręty przewoziły zapas węgla wystarczający na jeden dzień rejsu.
Uzbrojenie.
"Alagoas" był uzbrojony w pojedyncze 70-funtowe działo Whitwortha, gwintowane, ładowane odprzodowo. Działo miało maksymalny zasięg około 5540 m i podniesienie 15 stopni. Pocisk o średnicy 140 mm (5,5 cala) ważył 36,7 kg, samo działo ważyło 3892 kg. Ustawienie lufy działa na lawecie zostało tak pomyślane, by do minimum ograniczyć rozmiary furty działowej i przez to możliwość przeniknięcia pocisków i odłamków do wnętrza wieży.
Pancerz.
Kadłub jednostek typu "Pará" był zbudowany z trzech warstw drewna ułożonych w różnych kierunkach. Miał grubość 457 mm i był pokryty 4-calową (102 mm) warstwą twardego drewna z peroby. Na linii wodnej znajdował się burtowy pas pancerny wysokości 91 cm, wykonany z niskowęglowego stopu żelaza. Miał on maksymalną grubość 102 mm na śródokręciu, malejącą do 76 i 51 mm w kierunku końców kadłuba. Zaokrąglony pokład był opancerzony grubą na 12,7 mm warstwą z tego samego stopu.
Wieża artyleryjska miała kształt kwadratu z zaokrąglonymi rogami. Była zbudowana podobnie jak kadłub, ale jej przednia ściana była zabezpieczona pancerzem o grubości 152 mm, ściany - 102 mm, a tył 76 mm. Dach wieży i eksponowana część platformy na której spoczywała były zabezpieczone 12,7 mm pancerzem. Opancerzona sterówka znajdowała się przed wieżą.
Służba.
Stępkę okrętu położono w Arsenal de Marinha da Côrte w Rio de Janeiro 8 grudnia 1866, w czasie wojny paragwajskiej, którą toczyły złączone w sojuszu Argentyna i Brazylia walczące z Paragwajem. "Alagoas" został zwodowany 29 października 1867 i ukończony w listopadzie 1867. Dotarł na rzekę Paranę w styczniu 1868, ale jego dalszy rejs został uniemożliwiony przez paragwajskie fortyfikacje w Humaitá. 19 lutego sześć brazylijskich okrętów pancernych (w tym "Alagoas") przepłynęło w pobliżu wrogich umocnień w nocy. "Alagoas" wraz ze siostrzanymi "Rio Grande" i "Pará" zostały przycumowane do większych okrętów by uniknąć kłopotów w razie uszkodzenia maszynowni przez wroga. "Barroso" prowadził "Rio Grande", następnie "Bahia" z "Alagoas" oraz "Tamandaré" z "Pará". Lina pomiędzy "Alagoas" i "Bahia" została uszkodzona w wyniku wrogiego ostrzału. Dowódca "Alagoas" otrzymał rozkaz nie podejmowania próby przejścia wrogich pozycji w czasie dnia, ale zlekceważył rozkazy i spotkał się z resztą dywizjonu w górze rzeki. Zarówno "Alagoas" (który został trafiony około 200 razy) jak i "Pará", musiał zostać wyrzucony na brzeg po przejściu fortyfikacji by zapobiec zatonięciu. Okręt przeszedł remont w São José do Cerrito, który trwał do połowy marca. Wraz z "Tamandaré" 23 marca okręt bombardował i zniszczył paragwajską baterię w Timbó, w górę rzeki od Humanitá. Monitor bombardował pozycje artylerii broniącej rzeki Tebicuary w lipcu i ponownie w sierpniu.
15 października okręt bombardował fort Angostura, na południe od Asunción, wraz z "Brasil", "Silvado", "Pará" i "Ceará".
Po wojnie "Alagoas" został przydzielony do nowo sformowanej flotylli Górnego Urugwaju (pt. Alto Uruguai) bazującej w Itaqui. W latach 80 XIX wieku uzbrojenie okrętu zostało wzmocnione dwoma karabinami maszynowymi kal. 11 mm. Okręt został przeniesiony do Rio de Janeiro w latach 90 XIX wieku i dołączył do rebelii floty (Revolta da Armada) w latach 1893-94. Jego silniki w tym okresie były zdemontowane, więc musiał być holowany na pozycję, skąd mógł ostrzeliwać forty rządowe. Okręt został zezłomowany w 1900.

</doc>
<doc id="2695688" url="https://pl.wikipedia.org/wiki?curid=2695688" title="Piauí (1868)">
Piauí (1868)

Piauí – brazylijski monitor, czwarty okręt typu "Pará", zbudowanego dla marynarki wojennej Brazylii w czasie wojny paragwajskiej pod koniec lat 60. XIX wieku. "Piauí" przedarł się przez fortyfikacje wroga w Humaitá i zapewniał armii wsparcie artyleryjskie przez resztę wojny. Po jej zakończeniu okręt został przydzielony do flotylli Mato Grosso. Zezłomowano go w 1893. 
Projekt i dane techniczne.
Projekt monitorów rzecznych typu "Pará" powstał dla zaspokojenia zapotrzebowania brazylijskiej marynarki na małe okręty o niewielkim zanurzeniu, mogące prowadzić działania pod ostrzałem przeciwnika. Wybrano układ monitora, ponieważ jednostki wyposażone w wieżę artyleryjską mogły skuteczniej uczestniczyć w walce z wrogimi okrętami i fortyfikacjami niż okręty z pokładem bateryjnym, które były dotychczas w służbie brazylijskiej. Owalna wieża artyleryjska została osadzona na okrągłej platformie z centralną osią obrotu. Była ona poruszana przez czterech ludzi napędzających system przekładni: pełny obrót od 360 stopni zabierał 2,25 minuty. Na okręcie zamontowano także taran z brązu. Część podwodna kadłub została pokryta stopem Muntza (odmianą mosiądzu) by zredukować jej porastanie przez organizmy wodne.
Okręt miał 39 m długości całkowitej, szerokość 8,54 m, zanurzenie 1,51 - 1,54 m i wyporność 500 ton. Miał tylko 30 cm wolnej burty i nie nadawał się do samodzielnej żeglugi morskiej. Załoga składała się z 43 oficerów i marynarzy.
Napęd.
Okręty typu "Pará" miały dwie maszyny parowe bezpośredniego działania, każda poruszała pojedynczą śrubę o średnicy 1,3 m. Silniki były zasilane w parę przez dwa kotły cylindryczne o ciśnieniu roboczym 59 psi. Prędkość maksymalna wynosiła 8 węzłów na spokojnej wodzie. Okręty przewoziły zapas węgla wystarczający na jeden dzień rejsu.
Uzbrojenie.
"Piauí" był uzbrojony w pojedyncze 120-funtowe działo Whitwortha, gwintowane, ładowane odprzodowo. Działo miało maksymalny zasięg około 5540 m. Pocisk o średnicy 178 mm (7 cali) ważył 68,5 kg, samo działo ważyło 7556,8 kg. Ustawienie lufy działa na lawecie zostało tak pomyślane, by do minimum ograniczyć rozmiary furty działowej i przez to możliwość przeniknięcia pocisków i odłamków do wnętrza wieży.
Pancerz.
Kadłub jednostek typu "Pará" był zbudowany z trzech warstw drewna ułożonych w różnych kierunkach. Miał grubość 457 mm i był pokryty 4-calową (102 mm) warstwą twardego drewna z peroby. Na linii wodnej znajdował się burtowy pas pancerny wysokości 91 cm, wykonany z niskowęglowego stopu żelaza. Miał on maksymalną grubość 102 mm na śródokręciu, malejącą do 76 i 51 mm w kierunku końców kadłuba. Zaokrąglony pokład był opancerzony grubą na 12,7 mm warstwą z tego samego stopu.
Wieża artyleryjska miała kształt kwadratu z zaokrąglonymi rogami. Była zbudowana podobnie jak kadłub, ale jej przednia ściana była zabezpieczona pancerzem o grubości 152 mm, ściany - 102 mm, a tył 76 mm. Dach wieży i eksponowana część platformy na której spoczywała były zabezpieczone 12,7 mm pancerzem, Opancerzona sterówka znajdowała się przed wieżą.
Służba.
Stępkę okrętu położono w Arsenal de Marinha da Côrte w Rio de Janeiro 8 grudnia 1866, w czasie wojny paragwajskiej, którą toczyły złączone w sojuszu Argentyna i Brazylia walczące z Paragwajem. "Piauí" została zwodowana 8 stycznia 1868. Wszedł do służby w tym samym miesiącu.
31 sierpnia 1869 monitor bez sukcesów próbował zlokalizować i zniszczyć pozostałości po flocie Paragwaju na rzece Manduvirá. W latach 80. XIX wieku uzbrojenie okrętu zostało wzmocnione 2 karabinami maszynowymi kal. 11 mm. Dotarł na rzekę Paranę, ale jego dalszy rejs został uniemożliwiony przez osłabione paragwajskie fortyfikacje w Humaitá. Wraz z "Silvado" i "Cabral" monitor przedarł się przez fortyfikacje 21 lipca 1868. Bombardował Asunción tego samego dnia. 28 października, 19 listopada i 26 listopada monitor wraz z innymi brazylijskimi okrętami bombardował paragwajskie pozycje w Angostura.29 kwietnia 1869 "Piauí" wraz ze siostrzanymi "Ceará" i "Santa Catharina" przedarł się przez paragwajską obronę w Guaraio i przepędził obrońców. Po wojnie został przydzielony do flotylli Mato Grosso i został zezłomowany w 1893.

</doc>
<doc id="2695689" url="https://pl.wikipedia.org/wiki?curid=2695689" title="Krążowniki lekkie typu Cöln">
Krążowniki lekkie typu Cöln

Krążowniki lekkie typu Cöln – typ niemieckich krążowników lekkich (według oryginalnej nomenklatury małych krążowników – "kleine Kreuzer"), ostatnich, które weszły do służby w Kaiserliche Marine przed końcem I wojny światowej. Ich projekt był lekko zmodyfikowaną wersją wcześniejszego typu "Königsberg". Początkowo planowano budowę dziesięciu jednostek, ukończono jedynie dwie: „Cöln” i „Dresden”. Pięć innych zostało zwodowanych, ale ich nie ukończono: „Wiesbaden”, „Magdeburg”, „Leipzig”, „Rostock” i „Frauenlob”. Położono stępki dalszych trzech: „Ersatz Cöln”, „Ersatz Emden” i „Ersatz Karlsruhe (A)”.
„Cöln” i „Dresden” dołączyły do Hochseeflotte w 1918 roku, przez co ich służba była krótka. Zostały przydzielone do 2. Grupy Rozpoznawczej i uczestniczyły w przerwanej operacji floty w pobliżu Norwegii mającej na celu zniszczenie brytyjskiego konwoju. Miały także prowadzić siły niemieckie do decydującej bitwy floty niemieckiej z Grand Fleet w ostatnich dniach wojny, ale bunt w Wilhelmshaven spowodował przerwanie i tej akcji. Oba krążowniki zostały internowane w Scapa Flow i 21 czerwca 1919 roku zatopione przez własne załogi. Ich wraki pozostały na dnie brytyjskiej bazy.
Projekt.
Do 1916 roku trzynaście niemieckich krążowników lekkich zostało utraconych w działaniach I wojny światowej. By je zastąpić, Kaiserliche Marine zamówiła dziesięć nowych krążowników według zmodyfikowanego projektu typu "Königsberg". Stępki wszystkich dziesięciu jednostek zostały położone w latach 1915-1916. „Cöln” został zbudowany w stoczni Blohm &amp; Voss w Bremie. „Wiesbaden” i „Rostock” były budowane w AG Vulcan w Stettin (Szczecin), a „Leipzig”, „Ersatz Cöln” i „Ersatz Emden” zostały zamówione w stoczni AG Weser w Bremie. „Dresden” i „Magdeburg” były budowane w stoczni Howaldtswerke w Kilonii, podczas gdy „Frauenlob” i „Ersatz Karlsruhe (A)” budowano w Kaiserliche Werft w Kilonii.
„Cöln” i „Dresden”, jedyne dwa ukończone okręty, zostały zwodowane odpowiednio 5 października 1916 i 25 kwietnia 1917 roku. „Wiesbaden” został zwodowany 3 marca 1917 roku i wymagał około 5 miesięcy prac do ukończenia, gdy kontrakt na budowę został anulowany w grudniu roku 1918. „Magdeburg” został zwodowany 17 listopada 1917 roku i był o dziewięć miesięcy prac stoczniowych od wejścia do służby, gdy kontrakt anulowano. „Leipzig” został zwodowany 28 stycznia 1918 roku, a budowę anulowano siedem miesięcy przed ukończeniem. „Rostock” zwodowano 6 kwietnia 1918 roku i także dzieliło go siedem miesięcy prac od ukończenia. „Frauenlob”, ostatni zwodowany okręt tego typu, został spuszczony na wodę 16 września 1918 roku, około trzynastu miesięcy od zakończenia prac. Budowa pozostałych trzech okrętów została anulowana, gdy nadal znajdowały się na pochylniach.
Ogólna charakterystyka i maszynownia.
Okręty tego typu miały długość 149,8 m na konstrukcyjnej linii wodnej i 155,5 m długości całkowitej. Miały szerokość 14,2 m i zanurzenie 6,01 m na dziobie oraz 6,43 na rufie przy wyporności pełnej równej 7486 ton. Jednostki miały projektowaną wyporność konstrukcyjną 5620 ton. Ich kadłuby zostały zbudowane przy użyciu wzdłużnych wręg stalowych. Podzielono je na dwadzieścia cztery przedziały wodoszczelne, a podwójne dno zostało zastosowane na 45% długości stępki. Okręty miały załogi składające się z 17 oficerów oraz 542 podoficerów i marynarzy. Były wyposażone w szereg łodzi pokładowych, w tym między innymi jeden barkas, jeden kuter i dwie tratwy. Podobnie jak wcześniejsze typy lekkich krążowników, były uważane przez dowództwo Kaiserliche Marine za udane. Okręty miały dobre własności manewrowe i mały promień skrętu, okupiony jednak znaczną – do 60% – utratą prędkości przy pełnym wychyleniu steru.
Napęd okrętów składał się z dwóch zespołów turbin parowych typu Marine, zasilanych przez osiem kotłów (także typu Marine) opalanych węglem i sześć podobnych, opalanych paliwem płynnym. Turbiny napędzały parę trójpłatowych śrub napędowych o średnicy 3,5 metra. Siłownia miała łączną projektowaną moc na wałach 31 000 KM, co miało przekładać się na prędkość maksymalną równą 27,5 węzła. Na próbach „Cöln” osiągnął 48 708 KM i prędkość maksymalną 29,3 węzła, zaś „Dresden” przy mocy 49 428 KM osiągnął prędkość 27,8 węzła. Ładownie węglowe miały standardową pojemność 300 ton, na okręt można było załadować maksymalnie do 1100 ton węgla. Paliwa płynnego początkowo było 200 ton, zapas można było zwiększyć do 1050 ton. Przy prędkości ekonomicznej 12 węzłów „Cöln” miał zasięg około 6000 mil morskich, natomiast „Dresden” mógł przepłynąć z tą samą prędkością 5500 mil morskich. Przy prędkości 25 węzłów zasięg znacznie spadał, do 1200 mil morskich. Instalacja elektryczna o napięciu 220 V była zasilana przez dwa turbogeneratory i jeden generator dieslowski, ich łączna moc wynosiła 300 kW. Sterowanie odbywało się za pomocą jednego dużego steru.
Uzbrojenie i opancerzenie.
Okręty były uzbrojone w osiem dział 15 cm SK L/45 na pojedynczych podstawach. Dwa działa były umieszczone obok siebie na przednim pokładzie, cztery były ulokowane na śródokręciu – po dwa na burcie, dwa w superpozycji na rufie. Na „Cölnie” dwa dziobowe działa były ustawione na pokładzie nadbudówki, podczas gdy na reszcie okrętów umieszczono je jeden pokład niżej – na pokładzie górnym. Działa te strzelały pociskami o wadze 45,3 kg z prędkością wylotową 820 m/s. Przy maksymalnym kącie podniesienia 30° miały donośność 17 600 m. Okręty posiadały zapas 1040 pocisków, po 130 na działo. Na pokładach krążowników znajdowały się także trzy działa przeciwlotnicze 8,8 cm L/45 zamontowane na śródokręciu za kominami, jedno z nich zostało zdemontowane w 1918 roku. Strzelały pociskami o masie 10 kg z prędkością wylotową 750 – 770 m/s. Okręty były także wyposażone w cztery (po dwie na burcie) zainstalowane na pokładzie na śródokręciu pojedyncze obrotowe wyrzutnie torpedowe kal. 60 cm z zapasem ośmiu torped. Były także przystosowane do przewożenia 200 (według innego źródła 120) min morskich.
Okręty typu "Cöln" miały burtowy pas pancerny ze stali cementowanej Kruppa. Miał on 60 mm grubości na śródokręciu i 18 mm na dziobie. Rufa nie była chroniona przez pancerz. Pokład pancerny miał grubość 20 mm na rufie, 40 mm na śródokręciu i 60 mm na dziobie. Skośny pancerz o grubości 40 mm łączył pokład pancerny i pas pancerny. Wieża dowodzenia miała ściany o grubości 100 mm i dach o grubości 20 mm. Działa artylerii głównego kalibru były zabezpieczone tarczami pancernymi o grubości 50 mm.
Służba.
Po wejściu do służby „Cöln” i „Dresden” dołączyły do Hochseeflotte. Zostały przydzielone do 2. Grupy Rozpoznawczej, wraz z krążownikami „Königsberg”, „Pillau”, „Graudenz”, „Nürnberg” oraz „Karlsruhe”. Okręty brały udział w operacji głównych sił floty w rejonie Norwegii w dniach 23-24 kwietnia 1918 roku. 1. i 2. Grupy Rozpoznawcze, wraz z 2. Flotyllą Torpedowców, miały zaatakować silnie broniony brytyjski konwój zdążający do Norwegii, reszta floty niemieckiej płynęła w odwodzie. Niemcom nie udało się zlokalizować konwoju, który w rzeczywistości przepłynął akwen na dzień przed wyjściem z portów floty niemieckiej. W rezultacie admirał Reinhard Scheer przerwał operację i zdecydował o powrocie do portu.
W październiku okręty 2. Grupy Rozpoznawczej miały prowadzić ostatni atak na brytyjską flotę. „Dresden”, „Cöln”, „Pillau” i „Königsberg” miały atakować statki handlowe w estuarium Tamizy, podczas gdy reszta Grupy miała bombardować cele lądowe we Flandrii, by odciągnąć brytyjską Grand Fleet. Dowódca floty, "Großadmiral" Reinhard Scheer, zamierzał nie zważając na ewentualne straty zadać jak najwięcej ciosów flocie brytyjskiej, by uzyskać lepszą pozycję negocjacyjną dla Niemiec. Rankiem 29 października 1918 roku został wydany rozkaz wypłynięcia z Wilhelmshaven następnego dnia. W nocy 29 października marynarze z pancernika „Thüringen”, a później z innych okrętów zbuntowali się przeciwko tej, w istocie samobójczej, misji. Niepokoje zmusiły Hippera i Scheera do anulowania operacji.
W czasie rewolty marynarzy „Dresden” otrzymał rozkaz przepłynięcia do Eckernförde. Następnie przeszedł do Swinemünde, gdzie załoga częściowo zatopiła okręt po usłyszeniu pogłosek, że obsadzone przez zbuntowanych marynarzy jednostki są w drodze, by zaatakować stacjonujące w porcie krążowniki. Po tym jak plotki te okazały się nieprawdziwe, krążownikowi przywrócono pływalność i wrócił do stanu pozwalającego na wyjście w morze. Na mocy rozejmu w Compiègne, kończącego I wojnę światową, okręty Kaiserliche Marine miały zostać rozbrojone i poddane kontroli sprzymierzonych. Na miejsce internowania wybrano kotwicowisko Royal Navy w Scapa Flow na Orkadach. W wyniku negocjacji pomiędzy przedstawicielami marynarek wojennych Wielkiej Brytanii i Niemiec ustalono listę internowanych okrętów. Znalazły się na niej także „Cöln” i „Dresden”. Pierwszy płynął w składzie poddającej się Hochseeflotte, ale w wyniku awarii skraplaczy część drogi przebył na holu, drugi z powodu złego stanu kadłuba dotarł do brytyjskiego portu 6 grudnia, z silnymi przeciekami.
Flota pozostawała zakładnikiem w czasie negocjacji, które zakończyły się traktatem wersalskim. W trakcie internowania Ludwig von Reuter coraz wyraźniej zdawał sobie sprawę, że powrót choćby części powierzonych mu okrętów do kraju jest niemożliwy. W związku z tym i w obliczu zbliżającego się dnia wygaśnięcia obowiązywania zawieszenia broni, niemiecki dowódca zdecydował się postąpić zgodnie z rozkazem cesarza, mówiącym, że żaden niemiecki okręt nie może się dostać w ręce wroga. Rankiem 21 czerwca brytyjska flota opuściła Scapa Flow, by przeprowadzić manewry. O 11:20 Reuter przekazał rozkaz do swoich jednostek. „Cöln” zatonął o 13:50. Ten sam los spotkał „Dresden”. Oba wraki, spoczywające na głębokości kilkudziesięciu metrów, są popularnymi obiektami wśród nurkujących.
Spośród nieukończonych jednostek, kadłub „Magdeburga” został sprzedany za kwotę 1 300 000 marek i złomowany w 1922 roku w Kilonii-Nordmole, zaś „Ersatz Cöln” oraz „Ersatz Emden” za 400 000 marek każdy i rozebrane w 1921 roku w Hamburgu.

</doc>
<doc id="2695690" url="https://pl.wikipedia.org/wiki?curid=2695690" title="SMS Cöln (1916)">
SMS Cöln (1916)

SMS Cöln – niemiecki krążownik lekki (według oryginalnej nomenklatury mały krążownik – "kleiner Kreuzer") z okresu I wojny światowej, pierwsza jednostka typu "Cöln". Został zwodowany 5 października 1916 roku w stoczni Blohm &amp; Voss w Hamburgu. Jego budowę zakończono ponad rok później, w styczniu 1918 r. Wraz z siostrzanym „Dresdenem” były ostatnimi dwoma krążownikami lekkimi zbudowanymi dla Kaiserliche Marine: osiem siostrzanych okrętów zostało złomowanych na różnych etapach budowy. Krążowniki tego typu były powiększoną i ulepszoną wersją typu "Königsberg".
Okręt był drugim w historii Kaiserliche Marine noszącym tę nazwę, pierwszy „Cöln” został zatopiony w czasie pierwszej bitwy koło Helgolandu w 1914 roku. Wszedł do służby we flocie niemieckiej dziesięć miesięcy przed zakończeniem I wojny światowej. W rezultacie jego służba była krótka, przez co nie brał udziału w walkach. Uczestniczył w operacjach floty w pobliżu Norwegii, mających na celu zaatakowanie brytyjskich konwojów płynących do Skandynawii, ale nie doszło do spotkania wroga i jednostki wróciły do portu. Krążownik miał uczestniczyć w ostatniej próbie nawiązania walki w ostatnich dniach wojny, ale bunt w Wilhelmshaven zmusił admirałów Reinharda Scheera i Franza von Hippera do odwołania operacji. Okręt został internowany w Scapa Flow i 21 czerwca 1919 roku samozatopiony przez niemiecką załogę wraz z innymi okrętami na rozkaz kontradmirała Ludwiga von Reutera. Podczas gdy wiele jednostek zostało podniesionych z dna, „Cöln” nigdy nie został wydobyty i zezłomowany.
Opis konstrukcji.
„Cöln” miał 155,5 m długości całkowitej (149,8 m na konstrukcyjnej linii wodnej), szerokość 14,2 m oraz zanurzenie 6,01 m na dziobie a 6,43 m na rufie, przy wyporności pełnej 7486 ton. Jego system napędowy składał się z dwóch zespołów turbin parowych typu Marine o łącznej mocy 31 000 KM zasilanych przez osiem kotłów typu Marine opalanych węglem oraz sześć podobnych, opalanych paliwem płynnym. Zapewniał on prędkość maksymalną 27,5 węzła i zasięg około 5500 – 6000 mil morskich przy prędkości ekonomicznej 12 węzłów.
Krążownik był uzbrojony w osiem dział 15 cm SK L/45 na pojedynczych podstawach. Dwa działa były umieszczone obok siebie na pokładzie nadbudówki dziobowej (co odróżniało go od pozostałych jednostek typu), cztery były ulokowane na śródokręciu – po dwa na burcie, dwa w superpozycji na rufie. Działa te strzelały pociskami o wadze 45,3 kg z prędkością wylotową 820 m/s. Przy maksymalnym kącie podniesienia 30° miały donośność 17 600 m. Zapas amunicji wynosił 1040 pocisków, po 130 na działo. „Cöln” był także uzbrojony w trzy działa przeciwlotnicze 8,8 cm L/45 zamontowane na śródokręciu za kominami, jedno z nich zostało zdemontowane w 1918 roku. Uzbrojenie jednostki uzupełniały cztery (po dwie na burcie) zainstalowane na pokładzie na śródokręciu pojedyncze obrotowe wyrzutnie torpedowe kal. 60 cm z zapasem ośmiu torped. Okręt mógł także przewozić do 200 (według innego źródła 120) min morskich. Krążownik był zabezpieczony burtowym pasem pancernym o grubości 60 mm na śródokręciu. Wieża dowodzenia miała ściany pancerne o grubości 100 mm. Płyty pokładu pancernego miały grubość 60 mm.
Służba.
„Cöln” został zamówiony pod prowizoryczną nazwą „Ersatz Ariadne” (jako następca zatopionego w 1915 roku krążownika pancernopokładowego „Ariadne”). Jego stępkę położono w stoczni Blohm &amp; Voss w Hamburgu w 1915 roku (numer stoczniowy 247). Został zwodowany 5 października 1916 roku, wszedł do służby 17 stycznia roku 1918.
Po wejściu do linii pod dowództwem Ericha Raedera (17 stycznia – październik 1918 roku) „Cöln” i później „Dresden” dołączyły do głównych sił floty. Zostały przydzielony do 2. Grupy Rozpoznawczej, wraz z krążownikami „Königsberg”, „Pillau”, „Graudenz”, „Nürnberg” i „Karlsruhe”. Okręty brały udział w operacji głównych sił floty w rejonie Norwegii w dniach 23–24 kwietnia 1918. 1. i 2. Grupy Rozpoznawcze, wraz z 2. Flotyllą Torpedowców, miały zaatakować silnie broniony brytyjski konwój do Norwegii, reszta floty niemieckiej płynęła w odwodzie. Niemcom nie udało się zlokalizować konwoju, który w rzeczywistości przepłynął akwen dzień przed wyjściem z portów floty niemieckiej. W rezultacie admirał Reinhard Scheer przerwał operację i wrócił do portu.
W październiku „Cöln” wraz z resztą 2. Grupy Rozpoznawczej miał prowadzić ostatni atak na brytyjską flotę. „Cöln”, „Dresden”, „Pillau” i „Königsberg” miały atakować statki handlowe w estuarium Tamizy, podczas gdy reszta Grupy miała w celu odciągnięcia brytyjskiej Grand Fleet bombardować cele we Flandrii. Dowódca floty, "Großadmiral" Reinhard Scheer, zamierzał nie zważając na ewentualne straty zadać jak najwięcej ciosów brytyjskiej flocie, by uzyskać lepszą pozycję negocjacyjną dla Niemiec. Rankiem 29 października 1918 roku został wydany rozkaz wypłynięcia z Wilhelmshaven kolejnego dnia. W nocy 29 października marynarze z pancernika „Thüringen”, a później z innych okrętów zbuntowali się przeciwko tej, w istocie samobójczej, misji. Niepokoje zmusiły Hippera i Scheera do anulowania operacji. Gdy cesarz Wilhelm II został poinformowany o sytuacji, powiedział: „Nie mam już marynarki”.
Po kapitulacji Niemiec w listopadzie 1918 roku większość okrętów głównych sił niemieckich, pod dowództwem kontradmirała Ludwiga von Reutera, została internowana w brytyjskiej bazie marynarki w Scapa Flow. „Cöln” znajdował się wśród internowanych jednostek. W czasie podróży do brytyjskiej bazy kapitan powiadomił dowódcę floty, że jedna z turbin parowych okrętu ma uszkodzony skraplacz. Reuter rozkazał innemu krążownikowi lekkiemu pozostać z uszkodzoną jednostką, w razie gdyby ta wymagała holowania. Pomimo problemów z napędem krążownik dotarł do portu, jako ostatni z okrętów niemieckich. Flota pozostawała zakładnikiem w czasie negocjacji, które zakończyły się traktatem wersalskim. W trakcie pobytu na internowaniu Ludwig von Reuter coraz wyraźniej zdawał sobie sprawę, że powrót choćby części powierzonych mu okrętów do kraju jest niemożliwy. W związku z tym i w obliczu zbliżającego się dnia wygaśnięcia obowiązywania zawieszenia broni, niemiecki dowódca zdecydował się postąpić zgodnie z rozkazem cesarza, mówiącym, że żaden niemiecki okręt nie może się dostać w ręce wroga. Rankiem 21 czerwca brytyjska flota opuściła Scapa Flow, by przeprowadzić manewry. O 11:20 Reuter przekazał rozkaz do swoich jednostek. „Cöln” zatonął o 13:50 i nigdy nie został podniesiony i zezłomowany, w przeciwieństwie do większości okrętów. Jego wrak leży do dziś na dnie Scapa Flow na głębokości około 30 metrów. Jest popularnym obiektem wśród nurków.

</doc>
<doc id="2695691" url="https://pl.wikipedia.org/wiki?curid=2695691" title="Krążowniki liniowe typu G3">
Krążowniki liniowe typu G3

Krążowniki liniowe typu G3 – typ krążowników liniowych projektowanych dla Royal Navy po zakończeniu I wojny światowej w odpowiedzi na programy rozbudowy sił morskich Stanów Zjednoczonych i Japonii. Cztery okręty tego typu miały być większe, szybsze i silniej uzbrojone od każdej istniejącej wówczas jednostki tej klasy (choć w planach innych flot znajdowały się większe okręty). Zostały sklasyfikowane jako „krążowniki liniowe” w porównaniu do projektowanych równolegle pancerników typu "N3", od których miały być szybsze, przy mniejszej sile ognia i słabszym pancerzu. Okręty typu "G3" miały zostać uzbrojone w dziewięć dział kal. 406 mm (16 cali) i osiągać prędkość maksymalną 32 węzłów, podczas gdy okręty typu "N3" planowano wyposażyć w działa kal. 457 mm (18 cali) przy tej samej wyporności, kosztem prędkości maksymalnej. Oficjalnie klasyfikowane jako „krążowniki liniowe” okręty typu "G3" uznawane są także za „szybkie pancerniki”.
Projekt jednostek typu "G3" został zaaprobowany przez Radę Admiralicji 12 sierpnia 1921 roku. Zamówienia na nie zostały złożone na przełomie października i listopada, ale już w listopadzie, wraz z rozpoczęciem konferencji waszyngtońskiej, która ograniczyła wyścig zbrojeń morskich, budowa została wstrzymana. Kontrakty zostały anulowane w lutym 1922 roku po ratyfikacji traktatu waszyngtońskiego, który ograniczył wyporność nowo budowanych okrętów liniowych do 35 000 ts.
Tło projektu.
W 1916 roku Stany Zjednoczone ogłosiły program znacznej rozbudowy US Navy (plan „second to none”). Kongres zatwierdził budowę dużej liczby pancerników i krążowników liniowych. W końcowym okresie I wojny światowej japoński rząd także zadeklarował potrzebę dużej rozbudowy sił morskich. W tym czasie w Wielkiej Brytanii ograniczenia budżetowe związane z udziałem w I wojnie światowej spowodowały, że następcami przedwojennych pancerników typu "Queen Elizabeth" były wolniejsze i tańsze pancerniki typu "Revenge". Plany budowy dwóch kolejnych, ulepszonych jednostek typu "Revenge" zostały zarzucone na korzyść dwóch krążowników liniowych typu "Renown" w ramach pospiesznej rozbudowy w czasie wojny. Jedynymi nowymi dużymi jednostkami liniowymi (ang. "capital ships"), których stępki położono w czasie wojny, były krążowniki liniowe typu "Admiral". Ich projekt został jednak zakwestionowany przez doświadczenia wojenne, szczególnie wydarzenia bitwy jutlandzkiej w 1916 roku. Budowa trzech jednostek tego typu została anulowana, jedynie „Hood” został ukończony według zmodyfikowanych planów.
Plany amerykańskie zostały opóźnione przez potrzeby wojenne, gdy moce produkcyjne stoczni skierowano na budowę mniejszych jednostek. Pomimo tego analizy Admiralicji stwierdzały, że na początku lat 20. XX wieku Royal Navy zostanie prześcignięta przez US Navy w sile flot liniowych. Brytyjczycy mieli jednak dostęp do niemieckich technologii, dzięki badaniom pancernika „Baden”, który został uratowany z samozatopienia niemieckiej floty w Scapa Flow, mieli także bogate doświadczenia wojenne. Końcowe wnioski zawierały sugestię, by nowe jednostki dorównywały prędkością amerykańskim krążownikom liniowym typu "Lexington", po których spodziewano się, że osiągną 32 węzły. W związku z tym przygotowano serię projektów, których wyporność wahała się od 53 100 ton do 44 500 ton. Ich jedynym ograniczeniem były rozmiary dostępnych doków brytyjskich stoczni oraz Kanału Sueskiego. Projekty te otrzymały oznaczenia literowe od „K” do „G” o kolejności przeciwnej do alfabetycznej. Projekty pancerników rozważanych w tym samym czasie otrzymały oznaczenie alfabetyczne od „L” w górę zgodne z kolejnością alfabetyczną.
Pierwsze dwie propozycje projektów, „K2” i „K3” miały ogólny układ podobny do „Hooda”, ale były uzbrojone w osiem oraz dziewięć dział kal. 457 mm (18 cali) w czterech podwójnych lub trzech trójdziałowych wieżach artyleryjskich. Oznaczenie projektów pochodziło od liczby dział w wieżach. Okręty te miały być bardzo duże, o wyporności od 52 000 do 53 100 ton, miały osiągać prędkość jedynie 30 węzłów i mogłyby być dokowane jedynie w dwóch dostępnych miejscach: ex-niemieckim doku pływającym oraz w jednym doku stoczni w Liverpoolu. „J3”, kolejna propozycja, miała o 10 000 ton mniejszą wyporność, gdyż zredukowano główne uzbrojenie do dziewięciu dział kal. 381 mm (15 cali) o długości luf 50 kalibrów. Zmniejszono także główny pancerz poziomy do 102 mm (4 cali). Tak znaczna redukcja wyporności spowodowała, że okręt mógł być zadokowany wszędzie tam, gdzie mógł być dokowany „Hood” oraz możliwe było jego przejście przez kanały Sueski i Panamski. Projekt „I3” przedstawiał inny sposób na zmniejszenie wagi, zakładając koncentrację głównego uzbrojenia na śródokręciu z wieżą „X” umieszczoną pomiędzy przednią nadbudówką i kominami. W konsekwencji oszczędności zostały okupione dodatkową wagą kadłuba i maszynowni, na skutek czego okręty miały projektowaną wyporność tylko trochę mniejszą niż „K3”. Ich przewagą było to, że mogły zostać zadokowane w Rosyth i Portsmouth oraz przejść przez oba kanały, gdyby Kanał Sueski został pogłębiony. Główną wadą takiego rozwiązania była martwa strefa ostrzału artylerii głównej w kierunku rufy, o kącie nie mniejszym niż 40°. Oceniono kilka wariacji projektu „H3” ze zredukowaną liczbą wież artylerii głównej. W projekcie „H3a” obie wieże zostały przesunięte na dziób przed nadbudówkę, podczas gdy w projekcie „H3b” jedna znajdowała się na dziobie, a jedna za przednią nadbudówką. „H3c” zachował układ „H3b”, ale umieszczono wieże o jeden pokład niżej. Pozwoliło to na zaoszczędzenie 1250 ton z 45 000 ton projektu „H3b”. Wszystkie trzy projekty „H3” miały planowaną prędkość maksymalną 33 węzłów, ale zredukowanie liczby dział artylerii głównej było przyjmowane z niechęcią, więc został zgłoszony projekt „G” z trzema potrójnymi wieżami, uzbrojony w działa kal. 420 mm (16,5 cala), by zaoszczędzić na masie.
Ten projekt został zaakceptowany pod koniec 1920 roku, ale wprowadzano nadal zmiany i ostatecznie projekt sfinalizowano na początku 1921 roku, wraz ze zmniejszeniem mocy maszynowni z 180 000 do 160 000 shp oraz kalibrem dział zredukowanym z 16,5 do 16 cali (406 mm).
Opis konstrukcji.
Projekt "G3" wprowadzał kilka nowinek do typowego projektu okręty ery drednotów, bądź przynajmniej do typowego brytyjskiego projektu takiego okrętu. Najbardziej widoczną zmianą była koncentracja wież artylerii głównej przed mostkiem i strefą siłowni, nadająca okrętom kształt nieco podobny do zbiornikowca. Ponieważ planowano, że okręty typu "G3" będą używać istniejących doków, projekt taki pozwalał projektantom na utrzymanie długości jednostki, jak i ciężaru pancerza, na minimalnym możliwym poziomie. Skutkująca takim układem wada braku możliwości prowadzenia ognia w kierunku rufy została uznana za mniej istotną ze względu na to, że okręty były przeznaczone do walki przy wykorzystaniu salw burtowych. W związku z takim układem artylerii jednostki typu "G3" i "N3" miały być wyposażone w nadbudówki z mostkiem umieszczone za pierwszymi dwiema wieżami. To z kolei umożliwiało lepsze i bardziej stabilne usytuowanie systemów kontroli ognia, mocno polepszało warunki pracy załogi i zabezpieczało przed wpływem złej pogody.
Ogólne charakterystyki okrętów.
Krążowniki liniowe typu "G3" miały być znacząco większe od swoich poprzedników – typu "Admiral". Ich wyporność normalna miała wynosić 48 400 ts, a głęboka 53 909 ts, ponad 8000 ton więcej niż starsze okręty. Miały mieć długość całkowitą 260,9 m, szerokość 32,3 m i zanurzenie 11 m przy wyporności głębokiej. Wysokość metacentryczna miała wynosić 2,4 m przy wyporności pełnej. Okręty miały posiadać podwójne dno na całej długości kadłuba.
Napęd.
Krążowniki miały być wyposażone w cztery zespoły turbin parowych z przekładniami, umieszczone w trzech pomieszczeniach maszynowni, z których każdy miał napędzać jedną śrubę. W przedniej miały się znajdować dwie turbiny dla śrub zewnętrznych. Środkowy przedział miał zawierać turbinę dla wewnętrznej śruby lewoburtowej, tylna maszynownia miała zawierać turbinę dla wewnętrznej śruby prawoburtowej. Turbiny miały być napędzane parą wytwarzaną przez 20 kotłów wodnorurkowych typu Yarrow z rurkami o małym przekroju, o ciśnieniu roboczym 200 psi, rozdzielonych pomiędzy dziewięć kotłowni. Łączna moc siłowni miała wynosić 160 000 shp, prędkość maksymalna 32 węzły.
Przy maksymalnym zapasie 5000 ton paliwa płynnego i użyciu turbin marszowych o mocy 22 000 shp, okręty miały osiągać zasięg maksymalny 7000 mil morskich przy prędkości ekonomicznej 16 węzłów. Instalacja elektryczna miała być zasilana przez sześć turbogeneratorów po 250 kW i dwa generatory wysokoprężne po 300 kW.
Uzbrojenie.
Umieszczenie głównego uzbrojenia w trzydziałowych wieżach było nowością w Royal Navy, chociaż brytyjskie firmy były zaangażowane w produkcję wież tego rodzaju dla innych flot. Wybór działa strzelającego relatywnie lżejszymi pociskami wystrzeliwanymi z większą prędkością wylotową został zapożyczony z niemieckich rozwiązań. Było to raczej sprzeczne z poprzednimi brytyjskimi działami takimi jak BL 15-inch Mark I o długości lufy 42 kalibrów, którego podstawowym założeniem konstrukcyjnym było strzelanie cięższymi pociskami z mniejszą prędkością wylotową.
Projekt "G3" zakładał uzbrojenie okrętów w dziewięć dział BL 16-inch Mark I, kalibru 406 mm, o długości luf 45 kalibrów umieszczonych w trzech trzydziałowych, hydraulicznie napędzanych wieżach Mark I, oznaczonych jako „A”, „B” i „X” od dziobu w kierunku rufy. Działa miały kąt podniesienia od -3 do 40°. Zapas amunicji miał wynosić 116 pocisków na działo. Miały wystrzeliwać pociski o masie 929 kg, a donośność miała wynosić 35 000 m przy maksymalnym podniesieniu i prędkości wylotowej 810 m/s. Okręty miały mieć artylerię średniego kalibru złożoną z szesnastu dział BL 6-inch Mk XXII kal. 152 mm, umieszczonych w dwudziałowych wieżach ustawionych w superpozycji zamiast w kazamatach. Było to pierwsze tego typu umieszczenie dział na brytyjskim dużym okręcie od czasu pancerników typu "Lord Nelson" z 1904 roku. Cztery wieże miały być umieszczone w pobliżu przedniej nadbudówki, cztery kolejne na rufie. Przednie wieże miały dysponować zapasem 150 pocisków na działo, tylne 110 pocisków na działo. Działa miały mieć kąt podniesienia od -5 do +60° i strzelać pociskami o masie 45 kg z prędkością wylotową 898 m/s. Ich maksymalny zasięg miał wynosić 23 600 m przy podniesieniu 45 stopni, przy szybkostrzelności pięć strzałów na minutę.
Artyleria przeciwlotnicza miała składać się z sześciu dział uniwersalnych QF 4.7-inch Mk VIII kal. 120 mm. Ich kąt podniesienia można było zmieniać od -5 do +90°. Strzelały pociskami burzącymi o masie 23 kg z prędkością wylotową 749 m/s i szybkostrzelnością ośmiu do dwunastu strzałów na minutę. Działa miały maksymalną donośność pionową 9800 m, ale ich zasięg efektywny był znacznie mniejszy. Planowano, że okręty będą przenosić maksymalnie 256 pocisków na każde działo. Okręty miały także otrzymać cztery ośmiolufowe podstawy dla dział 2-funtowych Mk VIII (kal. 40 mm, znanych jako "pom-pomy"), dwie w rejonie kominów, dwie na rufie. Na każdą lufę przewidziano zapas 1300 pocisków. Działo strzelało pociskami o masie 0,91 kg na odległość 3500 m przy prędkości wylotowej 590 m/s. Szybkostrzelność była równa około 96-98 pocisków na minutę.
Podobnie jak w poprzednich typach brytyjskich krążowników liniowych, także i na najnowszym typie planowano zastosować parę podwodnych, strzelających na burty, wyrzutni torpedowych. Ich przedziały były umieszczone przed magazynami ładunków wieży „A” na pokładzie dolnym. Zapas torped kal. 622 mm miał wynosić sześć w czasie pokoju, etat wojenny przewidywał osiem sztuk. Torpedy Mark I miały głowice zawierającą 337 kg TNT. Można je było wystrzeliwać z dwiema nastawami prędkości: przy prędkości 35 węzłów dawało to zasięg 15 000 jardów (ok. 13 700 m), przy prędkości 30 węzłów zasięg wzrastał do 20 000 jardów (ok. 18 300 m).
Kontrola ognia.
Działa artylerii głównej krążowników typu "G3" miały być kierowane przez trzy stanowiska kontroli ognia. Główny dalocelownik planowano zamontować na szczycie przedniej nadbudówki, kolejny w opancerzonym pomieszczeniu na szczycie wieży dowodzenia, trzeci zaś na rufie. Każda wieża artyleryjska głównego kalibru dysponować miała własnym dalmierzem o bazie 41 stóp (12,5 m), umieszczony w opancerzonym pomieszczeniu na dachu wieży. Uzbrojenie średniego kalibru miało być kierowane także przez trzy stanowiska kontroli ognia: dwa zainstalowane po obu stronach mostka, trzecie na rufie. Działa przeciwlotnicze miały być naprowadzane na cel przez system kierowania ogniem przeciwlotniczym HACS (ang. "High Angle Control System") zamontowany na samym szczycie przedniej nadbudówki. Każda podstawa "pom-pomów" miała mieć swoje własne stanowisko kontroli ognia, na rufie znajdować się miał dalmierz służący do pomiaru pułapu celu. Dwa dalmierze dla wyrzutni torpedowych o podstawie 15 stóp (4,6 m) miały być umieszczone po bokach kominów.
Pancerz.
Okręty typu "G3" miały być pierwszymi brytyjskimi drednotami używającymi układu "all or nothing". Pancerz średniej grubości okazał się być w czasie I wojny światowej bezużyteczny w zabezpieczaniu przed pociskami ciężkich kalibrów, postanowiono więc, by najważniejsze części okrętu (tzw. witalia) były zabezpieczone pancerzem o największej możliwej grubości, a cała reszta okrętu miała pozostać nieopancerzona. System ten był stosowany na amerykańskich pancernikach począwszy od jednostek typu "Nevada". Jednak system ten wymagał, by cytadela pancerna miała wystarczający zapas pływalności, by utrzymać jednostkę stabilnie na wodzie nawet jeżeli reszta kadłuba odniosłaby uszkodzenia w boju.
Burtowy pas pancerny miał mieć maksymalną grubość 356 mm (14 cali) i być nachylony pod kątem 18° na zewnątrz. Zwiększało to relatywną grubość pancerza w przypadku ostrzału horyzontalnego – prowadzonego z bliskiej odległości, jednak działo się to kosztem zredukowania relatywnej wysokości pasa pancernego, co zwiększało niebezpieczeństwo trafienia pociskiem nad lub poniżej chronionej nim części burty. Pas miał mieć długość ponad 159 m i rozciągać się od przedniej krawędzi barbety wieży „A” do końca rufowych magazynów amunicyjnych dział kal. 152 mm. Wysokość pasa wynosić miała 4,3 m, z których 1,4 m znajdować się miało poniżej konstrukcyjnej linii wodnej. Jedynie pierwsze 78,9 m pasa pancernego miało mieć grubość maksymalną, na pozostałej długości chciano zastosować pas o grubości 305 mm (12 cali). W rejonie głównych magazynów amunicyjnych opancerzenie burty miało być wzmocnione dodatkowym pasem grubości 102 mm (4 cali) i wysokości 91 cm (3 stóp), znajdującym się poniżej pasa głównego, nachylonym pod kątem 36°. Miał być on wykonany ze stali o zwiększonej wytrzymałości na rozciąganie i miał zabezpieczać przed przedostaniem się do magazynów pocisku w przypadku silnego kołysania kadłuba przy wysokich prędkościach. Cytadela pancerna miała być zamknięta od dziobu i rufy grodziami poprzecznymi o grubościach odpowiednio 305 i 254 mm. Przedłużeniem głównego pasa w kierunku dziobu miał być dodatkowy pas o długości 14 m i grubości malejącej ze 152 do 57 mm.
Kominy i ciągi wentylacyjne kotłowni miały być zabezpieczone skrzynią pancerną o długości 35,4 m (116 stóp), która miała na celu powstrzymanie pocisków wystrzelonych zza rufy okrętu przed dotarciem do magazynów wieży „X”. Płyty pancerne skrzyni miały być nachylone pod kątem 21°, a ich grubość osiągała maksimum (305 mm) w pobliżu magazynów amunicyjnych, w kierunku rufy była stopniowo redukowana do 102 mm. Pokład pancerny miał mieć taką samą długość jak pas na linii wodnej i być nachylony pod kątem 2,5° w kierunku burt, by zetknąć się z górną krawędzią głównego pasa burtowego. Maksymalną grubość 203 mm miał mieć w pobliżu barbety wieży „A”, zmniejszać swoją grubość nad środkową kotłownią i dalej zmniejszać się do 102 mm nad tylną maszynownią i kotłownią. Jego grubość miała być miejscowo powiększona do 180 mm w rejonie rufowych magazynów amunicyjnych dział artylerii średniej. W kierunku dziobu pokład pancerny był przedłużany nad przedziałem torpedowym, gdzie osiągał grubość 203 mm, zmniejszającą się następnie do 152 mm. W kierunku rufy miał być przedłużony o 32,5 m i mieć grubość malejącą od 127 do 76 mm na ostatnich 8,3 m.
Czołowe ściany wież artylerii głównej miały mieć grubość 445 mm (17,5 cala), boczne 229 do 330 mm (9 do 13 cali), dach miał mieć 203 mm grubości. Grubość barbet miała sięgać od 279 do 356 mm i być tak zaaranżowana, by minimalizować ryzyko niebezpieczeństwa przebicia. Pancerz wieży dowodzenia miał mieć grubość 229 do 305 mm, a ciąg komunikacyjny do głównego pokładu 203 mm. Stanowisko kontroli ognia na szczycie wieży dowodzenia miały być zabezpieczone przez pancerz o grubości 76 do 127 mm.
Bąble przeciwtorpedowe na jednostkach typu "G3" miały być zaprojektowane tak, by w założeniu wytrzymać eksplozję głowicy torpedy o masie 340 kg. Składać się miały z pustej przestrzeni zewnętrznej, wewnętrznej przestrzeni zwiększającej pływalność oraz grodzi torpedowej, która wykonana miała być się z dwóch warstw wysokoelastycznej stali o grubości 22 mm. Gródź miała być umieszczona 4,1 m (13,5 stopy) do wewnątrz od burty okrętu. Na „Hoodzie” zastosowano system zaślepionych rur, które miały być zmiażdżone w momencie wybuchu. Powojenne testy przeprowadzone na replice systemu "G3" pokazały, że system polegający na wypełnieniu przestrzeni zwiększającej pływalność wodą, w porównaniu do systemu z rurami był tak samo efektywny, a ważył mniej. Zastosować miano specjalny system tłoczenia sprężonego powietrza, by wydmuchać wodę z przestrzeni zwiększającej pływalność i postawić okręt na równej stępce w ciągu 15 minut po otrzymaniu dwóch trafień torpedami. Okrętowe podwójne dno miało zaczynać się na głębokości 1,5 do 2,1 m.
Budowa i jej przerwanie.
Cztery krążowniki liniowe typu "G3" zostały zamówione w październiku-listopadzie 1921 roku, nie określono ich nazw. Jednak z powodu konferencji waszyngtońskiej, mającej na celu ograniczenie wyścigu zbrojeń morskich, 18 listopada 1921 roku zawieszono budowę. Zamówienia anulowano w lutym 1922 roku, ponieważ traktat waszyngtoński zakazał budowy jednostek większych niż 35 000 ton wyporności. Pomimo tego, że jednostki zostały zamówione, nigdy nie położono ich stępek.
Wiele szczegółowych rozwiązań projektowych zostało później zastosowanych na dwóch pancernikach typu "Nelson", które były określane jako „skrócone G3”. W rzeczywistości okręty typu "Nelson" otrzymały oznaczenie projektowe „O3”, kolejne w sekwencji po pancernikach „N3”, jednak użyto dział przeznaczonych dla typu "G3" ze względów ekonomicznych i by spełnić traktatowe wymogi w zakresie ograniczenia kalibru artylerii głównej do 406 mm.

</doc>
<doc id="2695692" url="https://pl.wikipedia.org/wiki?curid=2695692" title="SMS Dresden (1917)">
SMS Dresden (1917)

SMS Dresden – niemiecki krążownik lekki (według oryginalnej nomenklatury mały krążownik – "kleiner Kreuzer") z okresu I wojny światowej, drugi i ostatni okręt typu "Cöln", który został ukończony i włączony do służby w Kaiserliche Marine. Jednostki tego typu były powiększoną i ulepszoną wersją krążowników typu "Königsberg". Stępkę okrętu położono w roku 1916, a zwodowano go 25 kwietnia 1917 roku. Wszedł do służby w Hochseeflotte 28 marca 1918 roku. Okręt wraz z siostrzanym „Cöln” były jedynymi jednostkami tego typu, których budowę ukończono. Osiem innych okrętów zostało złomowanych na różnych etapach budowy.
„Dresden” wszedł do służby we flocie niemieckiej osiem miesięcy przed zakończeniem I wojny światowej. W rezultacie jego służba była krótka i nie brał udziału w działaniach bojowych. Uczestniczył w operacjach floty w pobliżu Norwegii, mających na celu zaatakowanie brytyjskich konwojów do Skandynawii, podczas których nie doszło do spotkania wroga i jednostki wróciły do portu. Krążownik miał uczestniczyć w ostatniej próbie nawiązania walki w ostatnich dniach wojny, ale bunt marynarzy zmusił admirałów Reinharda Scheera i Franza von Hippera do odwołania operacji. Okręt został internowany w Scapa Flow i na rozkaz kontradmirała Ludwiga von Reutera został samozatopiony przez niemiecką załogę wraz z innymi okrętami 21 czerwca 1919 roku.
Opis konstrukcji.
„Dresden” miał 155,5 m długości całkowitej (149,8 m na konstrukcyjnej linii wodnej), szerokość 14,2 m oraz zanurzenie 6,01 m na dziobie a 6,43 m na rufie, przy wyporności pełnej 7486 ton. Jego system napędowy składał się z dwóch zespołów turbin parowych typu Marine o łącznej mocy 31 000 KM zasilanych przez osiem kotłów typu Marine opalanych węglem oraz sześć podobnych, opalanych paliwem płynnym. Zapewniał on prędkość maksymalną 27,5 węzła i zasięg około 5500 mil przy prędkości ekonomicznej 12 węzłów.
Krążownik był uzbrojony w osiem dział 15 cm SK L/45 na pojedynczych podstawach. Dwa działa były umieszczone obok siebie na przednim pokładzie, cztery były ulokowane na śródokręciu – po dwa na burcie, dwa w superpozycji na rufie. Działa te strzelały pociskami o wadze 45,3 kg z prędkością wylotową 820 m/s. Przy maksymalnym kącie podniesienia 30° miały donośność 17 600 m. Zapas amunicji wynosił 1040 pocisków, po 130 na działo. „Dresden” był także uzbrojony w trzy działa przeciwlotnicze 8,8 cm L/45 zamontowane na śródokręciu za kominami, jedno z nich zostało zdemontowane w 1918 roku. Uzbrojenie jednostki uzupełniały cztery (po dwie na burcie) zainstalowane na pokładzie na śródokręciu pojedyncze obrotowe wyrzutnie torpedowe kal. 60 cm z zapasem ośmiu torped. Okręt mógł także przewozić do 200 (według innego źródła 120) min morskich. Krążownik był zabezpieczony burtowym pasem pancernym o grubości 60 mm na śródokręciu. Wieża dowodzenia miała ściany pancerne o grubości 100 mm. Płyty pokładu pancernego miały grubość 60 mm.
Służba.
„Dresden” został zamówiony pod tymczasową nazwą „Ersatz Dresden” (jako następca zatopionego w 1915 roku krążownika pancernopokładowego „Dresden”). Jego stępkę położono w stoczni Howaldtswerke w Kilonii w 1916 roku (numer stoczniowy 601). Został zwodowany 25 kwietnia 1917 roku, później kontynuowano prace wyposażeniowe. Wszedł do służby we flocie niemieckiej 28 marca 1918 roku.
Po wejściu do linii „Dresden” dołączył do grupy okrętów eskortowo-rozpoznawczych Hochseeflotte. Był ostatnim krążownikiem lekkim, który wszedł do służby w Kaiserliche Marine. Okręt został przydzielony do 2. Grupy Rozpoznawczej, wraz z krążownikami „Königsberg”, „Pillau”, „Graudenz”, „Nürnberg” oraz „Karlsruhe”. Okręty brały udział w operacji głównych sił floty w rejonie Norwegii w dniach 23-24 kwietnia 1918 roku. 1. i 2. Grupy Rozpoznawcze, wraz z 2. Flotyllą Torpedowców, miały zaatakować silnie broniony brytyjski konwój do Norwegii, reszta floty niemieckiej płynęła w odwodzie. Niemcom nie udało się zlokalizować konwoju, który w rzeczywistości przepłynął akwen dzień przed wyjściem z portów floty niemieckiej. W rezultacie admirał Reinhard Scheer przerwał operację i wrócił do portu.
W październiku „Dresden” wraz z resztą 2. Grupy Rozpoznawczej miał prowadzić ostatni atak na brytyjską flotę. „Dresden”, „Cöln”, „Pillau” i „Königsberg” miały atakować statki handlowe w estuarium Tamizy, podczas gdy reszta Grupy w celu odciągnięcia brytyjskiej Grand Fleet miała bombardować cele we Flandrii. Dowódca floty, "Großadmiral" Reinhard Scheer, zamierzał nie zważając na ewentualne straty zadać jak najwięcej ciosów brytyjskiej flocie, by uzyskać lepszą pozycję negocjacyjną dla Niemiec. Rankiem 29 października 1918 roku został wydany rozkaz wypłynięcia z Wilhelmshaven kolejnego dnia. W nocy 29 października marynarze z pancernika „Thüringen”, a później z innych okrętów zbuntowali się przeciwko tej, w istocie samobójczej, misji. Niepokoje zmusiły Hippera i Scheera do anulowania operacji.
W czasie rewolty marynarzy „Dresden” otrzymał rozkaz przepłynięcia do Eckernförde. W atmosferze ciągłych niepokojów doszło do incydentu. Pancernik „Markgraf” znajdował się na kursie krążownika, a jego zbuntowana załoga odmówiła zejścia z drogi „Dresden”. Pancernik wycelował jedną ze swoich wież artylerii kal. 30,5 cm w kierunku krążownika, ale później jego załoga ustąpiła i pozwoliła krążownikowi opuścić port. Okręt przeszedł następnie do Swinemünde, gdzie załoga częściowo zatopiła okręt po usłyszeniu pogłosek, że zbuntowane jednostki są w drodze, by zaatakować stacjonujące w porcie krążowniki. Po tym, jak plotki okazały się nieprawdziwe, krążownikowi przywrócono pływalność i wrócił do stanu pozwalającego na wyjście w morze. Wiązało się to z usunięciem amunicji do wszystkich dział i jej wysuszeniem.
Na mocy rozejmu w Compiègne kończącego I wojnę światową, okręty Kaiserliche Marine miały zostać rozbrojone i poddane kontroli sprzymierzonych. U-Booty miały zostać wydane ostatecznie i bez prawa do zwrotu, natomiast jednostki nawodne poddane internowaniu na czas trwania rozmów pokojowych. Prezydent Stanów Zjednoczonych Woodrow Wilson proponował przekazanie rozbrojonej floty niemieckiej pod nadzór któregoś z państw neutralnych, ale rządy zarówno Hiszpanii jak i Norwegii, które miały techniczne możliwości przyjęcia tak dużej ilości jednostek w swoich portach, odmówiły. W tej sytuacji aktualna stała się oferta brytyjska, wskazująca na kotwicowisko Royal Navy w Scapa Flow na Orkadach jako miejsce postoju internowanej Hochseeflotte. W wyniku negocjacji pomiędzy przedstawicielami marynarek wojennych Wielkiej Brytanii i Niemiec ustalono listę internowanych okrętów. Znalazł się wśród nich także „Dresden”, ale z powodu złego stanu jednostki dotarł do brytyjskiego portu z silnymi przeciekami dopiero 6 grudnia.
Flota pozostawała zakładnikiem w czasie negocjacji, które zakończyły się traktatem wersalskim. W trakcie pobytu na internowaniu Ludwig von Reuter coraz wyraźniej zdawał sobie sprawę, że powrót choćby części powierzonych mu okrętów do kraju jest niemożliwy. W związku z tym i w obliczu zbliżającego się dnia wygaśnięcia obowiązywania zawieszenia broni, niemiecki dowódca zdecydował się postąpić zgodnie z rozkazem cesarza, mówiącym, że żaden niemiecki okręt nie może się dostać w ręce wroga. Rankiem 21 czerwca 1919 roku brytyjska flota opuściła Scapa Flow, by przeprowadzić manewry. O 11:20 Reuter przekazał rozkaz do swoich jednostek. „Dresden” zatonął wczesnym popołudniem, około 13.50. Jego wrak leży do dziś na dnie Scapa Flow na południowy wschód od wyspy Cava, na głębokości 30–38 metrów. Jest popularnym obiektem wśród nurków. Erich Gröner podaje – błędnie – że „Dresden” został opanowany przez brytyjskich marynarzy, którzy nie dopuścili do jego zatonięcia i osadzili go na mieliźnie, a w następnych latach został rozebrany.

</doc>
<doc id="2695693" url="https://pl.wikipedia.org/wiki?curid=2695693" title="Ceará (1868)">
Ceará (1868)

Ceará – brazylijski monitor, piąty okręt typu "Pará", zbudowany dla marynarki wojennej Brazylii w czasie wojny paragwajskiej pod koniec lat 60. XIX wieku. „Ceará” dotarła do Paragwaju w połowie 1868 roku i zapewniała armii wsparcie artyleryjskie przez resztę wojny. Po jej zakończeniu okręt został przydzielony do flotylli Mato Grosso. Zezłomowano go w 1884 roku.
Projekt i dane techniczne.
Projekt monitorów rzecznych typu "Pará" powstał dla zaspokojenia zapotrzebowania brazylijskiej marynarki na małe okręty o niewielkim zanurzeniu, mogące prowadzić działania pod ostrzałem przeciwnika. Wybrano układ monitora, ponieważ jednostki wyposażone w wieżę artyleryjską mogły skuteczniej uczestniczyć w walce z wrogimi okrętami i fortyfikacjami niż okręty z pokładem bateryjnym, które były dotychczas w służbie brazylijskiej. Owalna wieża artyleryjska została osadzona na okrągłej platformie z centralną osią obrotu. Była ona poruszana przez czterech ludzi napędzających system przekładni: pełny obrót o 360° zabierał 2 min i 15 s. Na okręcie zamontowano także taran z brązu. Część podwodna kadłub została pokryta stopem Muntza (odmianą mosiądzu), by zredukować jej porastanie przez organizmy wodne.
Okręt miał 39 m długości całkowitej, szerokość 8,54 m, zanurzenie 1,51–1,54 m i wyporność 500 t. Miał tylko 30 cm wolnej burty i nie nadawał się do samodzielnej żeglugi morskiej. Załoga składała się z 43 oficerów i marynarzy (według innego źródła 60).
Napęd.
Okręty typu "Pará" miały dwie maszyny parowe bezpośredniego działania, każda poruszała pojedynczą śrubę o średnicy 1,3 m. Silniki były zasilane w parę przez dwa kotły cylindryczne o ciśnieniu roboczym 59 psi. Prędkość maksymalna wynosiła 8 węzłów na spokojnej wodzie. Okręty przewoziły zapas węgla wystarczający na jeden dzień rejsu.
Uzbrojenie.
„Ceará” była uzbrojona w pojedyncze 120-funtowe działo Whitwortha, gwintowane, ładowane odprzodowo. Działo miało maksymalny zasięg około 5540 m. Pocisk o średnicy 178 mm (7 cali) ważył 68,5 kg, samo działo ważyło 7556,8 kg. Ustawienie lufy działa na lawecie zostało tak pomyślane, by do minimum ograniczyć rozmiary furty działowej i przez to możliwość przeniknięcia pocisków i odłamków do wnętrza wieży.
Pancerz.
Kadłub jednostek typu "Pará" był zbudowany z trzech warstw drewna ułożonych w różnych kierunkach. Miał grubość 457 mm i był pokryty 4-calową (102 mm) warstwą twardego drewna z peroby. Na linii wodnej znajdował się burtowy pas pancerny wysokości 91 cm, wykonany z niskowęglowego stopu żelaza. Miał on maksymalną grubość 102 mm na śródokręciu, malejącą do 76 i 51 mm w kierunku końców kadłuba. Zaokrąglony pokład był opancerzony grubą na 12,7 mm warstwą z tego samego stopu.
Wieża artyleryjska miała kształt kwadratu z zaokrąglonymi rogami. Była zbudowana podobnie jak kadłub, ale jej przednia ściana była zabezpieczona pancerzem o grubości 152 mm, ściany – 102 mm, a tył 76 mm. Dach wieży i eksponowana część platformy, na której spoczywała, były zabezpieczone 12,7 mm pancerzem, Opancerzona sterówka znajdowała się przed wieżą.
Służba.
Stępkę okrętu położono w Arsenal de Marinha da Côrte w Rio de Janeiro 8 grudnia 1866 roku, w czasie wojny paragwajskiej, którą toczyły złączone w sojuszu Argentyna i Brazylia walczące z Paragwajem. „Ceará” została zwodowana 22 marca 1868 roku i weszła do służby w następnym miesiącu. Do Paragwaju dotarła w maju. 31 sierpnia jej załoga bombardowała pozycje wroga na Río Tebicuary zapewniając osłonę nacierającym wojskom. Okręt zniszczył paragwajskie umocnienia na Río Manduvirá 18 kwietnia 1869 roku. „Ceará” wraz z bliźniaczymi „Piauhy” i „Santa Catharina” przełamały się przez stanowiska paragwajskie w Guaraio 29 kwietnia, powodując odwrót ich obrońców. Po wojnie okręt został przydzielony do flotylli Mato Grosso. Zezłomowany został w 1884 roku.

</doc>
<doc id="2695694" url="https://pl.wikipedia.org/wiki?curid=2695694" title="Santa Catharina (1868)">
Santa Catharina (1868)

Santa Catharina (według obecnej wymowy Santa Catarina) – brazylijski monitor, szósty okręt typu "Pará", zbudowanego dla marynarki wojennej Brazylii w czasie wojny paragwajskiej pod koniec lat 60. XIX wieku. W momencie gdy okręt został ukończony wojna była prawie rozstrzygnięta i jednostka uczestniczyła w jedynie jednym istotnym starciu z siłami paragwajskimi (w 1869 roku). Okręt po wojnie został przydzielony do flotylli Mato Grosso. Monitor zatonął na kotwicowisku w 1882, w czasie napraw.
Projekt i dane techniczne.
Projekt monitorów rzecznych typu "Pará" powstał dla zaspokojenia zapotrzebowania brazylijskiej marynarki na małe okręty o niewielkim zanurzeniu, mogące prowadzić działania pod ostrzałem przeciwnika. Wybrano układ monitora, ponieważ jednostki wyposażone w wieżę artyleryjską mogły skuteczniej uczestniczyć w walce z wrogimi okrętami i fortyfikacjami niż okręty z pokładem bateryjnym, które były dotychczas w służbie brazylijskiej. Owalna wieża artyleryjska została osadzona na okrągłej platformie z centralną osią obrotu. Była ona poruszana przez czterech ludzi napędzających system przekładni: pełny obrót od 360 stopni zabierał 2,25 minuty. Na okręcie zamontowano także taran z brązu. Część podwodna kadłub została pokryta stopem Muntza (odmianą mosiądzu) by zredukować jej porastanie przez organizmy wodne.
Okręt miał 39 m długości całkowitej, szerokość 8,54 m, zanurzenie 1,51 - 1,54 m i wyporność 500 ton. Miał tylko 30 cm wolnej burty i nie nadawał się do samodzielnej żeglugi morskiej. Załoga składała się z 43 oficerów i marynarzy.
Napęd.
Okręty typu "Pará" miały dwie maszyny parowe bezpośredniego działania, każda poruszała pojedynczą śrubę o średnicy 1,3 m. Silniki były zasilane w parę przez dwa kotły cylindryczne o ciśnieniu roboczym 59 psi. Prędkość maksymalna wynosiła 8 węzłów na spokojnej wodzie. Okręty przewoziły zapas węgla wystarczający na jeden dzień rejsu.
Uzbrojenie.
"Santa Catharina" była uzbrojona w pojedyncze 120-funtowe działo Whitwortha, gwintowane, ładowane odprzodowo. Działo miało maksymalny zasięg około 5540 m. Pocisk o średnicy 178 mm (7 cali) ważył 68,5 kg, samo działo ważyło 7556,8 kg. Ustawienie lufy działa na lawecie zostało tak pomyślane, by do minimum ograniczyć rozmiary furty działowej i przez to możliwość przeniknięcia pocisków i odłamków do wnętrza wieży.
Pancerz.
Kadłub jednostek typu "Pará" był zbudowany z trzech warstw drewna ułożonych w różnych kierunkach. Miał grubość 457 mm i był pokryty 4-calową (102 mm) warstwą twardego drewna z peroby. Na linii wodnej znajdował się burtowy pas pancerny wysokości 91 cm, wykonany z niskowęglowego stopu żelaza. Miał on maksymalną grubość 102 mm na śródokręciu, malejącą do 76 i 51 mm w kierunku końców kadłuba. Zaokrąglony pokład był opancerzony grubą na 12,7 mm warstwą z tego samego stopu.
Wieża artyleryjska miała kształt kwadratu z zaokrąglonymi rogami. Była zbudowana podobnie jak kadłub, ale jej przednia ściana była zabezpieczona pancerzem o grubości 152 mm, ściany - 102 mm, a tył 76 mm. Dach wieży i eksponowana część platformy na której spoczywała były zabezpieczone 12,7 mm pancerzem, Opancerzona sterówka znajdowała się przed wieżą.
Służba.
Stępkę okrętu położono w Arsenal de Marinha da Côrte w Rio de Janeiro 8 grudnia 1866, w czasie wojny paragwajskiej, którą toczyły złączone w sojuszu Argentyna i Brazylia walczące z Paragwajem. "Santa Catharina" została zwodowana 5 maja 1868 i weszła do służby w następnym miesiącu. Do Paragwaju dotarła w połowie 1868, kiedy wojna już była rozstrzygnięta. Okręt zniszczył paragwajskie umocnienia na Río Manduvirá 18 kwietnia 1869. "Santa Catharina" wraz z bliźniaczymi "Piauí" i "Ceará" przełamały się przez stanowiska paragwajskie w Guaraio 29 kwietnia, powodując odwrót ich obrońców. Okręt wspierał ogniem artyleryjskim siły lądowe do końca wojny. Po wojnie został przydzielony do flotylli Mato Grosso. W 1882 w czasie remontu zatonął na kotwicowisku z powodu złego stanu kadłuba. Dalsze losy nieznane.

</doc>
<doc id="2695695" url="https://pl.wikipedia.org/wiki?curid=2695695" title="USS Camel">
USS Camel

Okręty US Navy o nazwie USS "Camel":

</doc>
<doc id="2695696" url="https://pl.wikipedia.org/wiki?curid=2695696" title="USS Canopus">
USS Canopus

Okręty US Navy o nazwie USS "Canopus":

</doc>
<doc id="2695697" url="https://pl.wikipedia.org/wiki?curid=2695697" title="Bareta">
Bareta

Bareta – rodzaj żelbetowego fundamentu pośredniego stosowany w budownictwie.
Konstrukcja.
Bareta to najczęściej pojedyncza sekcja ściany szczelinowej, wykonana pod płytą fundamentową, ścianą lub słupem konstrukcyjnym. W przypadku konieczności przeniesienia większych obciążeń spotyka się także barety złożone z kilku łączących się ze sobą odcinków, najczęściej w kształcie litery L lub T. Barety mogą mieć głębokość nawet do 150 m.
Zasada działania.
Bareta przenosi obciążenia podobnie jak pal, dla którego reakcja na grunt przekazywana jest przez tarcie pomiędzy gruntem a jego pobocznicą lub przez podstawę pala (jak dla fundamentu bezpośredniego). W porównaniu z typowymi palami, najczęściej okrągłymi, barety ze względu na prostokątny kształt mają większą sztywność i lepiej przenoszą obciążenie poziome. Nośność na obciążenia pionowe przekracza 15.000-20.000 kN.
Technologia wykonania barety.
Proces wykonywania baret jest podobny jak w przypadku ścian szczelinowych. Polega ona na wypełnieniu betonem wąskoprzestrzennego wykopu, w którym uprzednio umieszczono zbrojenie najczęściej w postaci prefabrykowanych klatek zbrojeniowych. Podczas głębienia wykopu oraz w trakcie betonowania wewnątrz wykopu pozostaje zawiesina bentonitowa stabilizująca krawędzie zewnętrzne. Beton, podawany rurą kontraktorową od dna wykopu, stopniowo wypiera bentonit. Poniżej przedstawiono na fotografiach kolejne etapy:
Barety w metodzie podstropowej.
Przy wykonywaniu części podziemnej obiektu budowlanego metodą podstropową bezpośrednio w fundamentach osadza się słupy tymczasowe, podpierające strop w czasie wydobywania urobku spod niego. Dla tych elementów stosowana jest również nazwa bareta.
Stosowanie.
Barety są często wykorzystywane tam, gdzie występuje konieczność przeniesienia na podłoże znacznych sił osiowych, a więc na przykład w przypadku wieżowców (jak Rondo 1 w Warszawie (tu zastosowano barety z iniektowanymi podstawami), The Sail @ Marina Bay w Singapurze czy projektowany Nakheel Tower w Dubaju) oraz innych obiektów inżynierskich, na przykład stacje II linii metra w Warszawie.
Linki zewnętrzne.
http://www.inzynierbudownictwa.pl/technika,materialy_i_technologie,artykul,barety,5930

</doc>
<doc id="2695698" url="https://pl.wikipedia.org/wiki?curid=2695698" title="Zbigniew Mazurkiewicz">
Zbigniew Mazurkiewicz

Zbigniew Euzebiusz Mazurkiewicz (ur. 14 sierpnia 1920 w Warszawie, zm. 22 kwietnia 1999 w Radości) – polski inżynier budownictwa, profesor, specjalista od mechaniki budowli.
Życiorys.
Zbigniew Mazurkiewicz urodził się 14 sierpnia 1920 w Warszawie. Ojciec, Stefan, był kancelistą w Polskich Kolejach Państwowych (od 1919 do 1939 r.), a matka - Aniela - pochodziła z patriotycznej rodziny Flecków, znanych litografów warszawskich. W 1937 ukończył gimnazjum im. Lelewela, następnie uczył się w Państwowej Szkole Budownictwa w Warszawie, w której naukę ukończył, mimo przerwy spowodowanej wybuchem wojny, w 1942. W latach 1943/1944 kontynuował naukę w Państwowej Wyższej szkole Technicznej w Warszawie i działa w Armii Krajowej, uczestnicząc w przerzutach amunicji do Getta Warszawskiego. Bezpośrednio po drugiej wojnie światowej brał czynny udział w odbudowie kraju: w Łodzi współpracował przy uruchomieniu przemysłu, w Warszawie jako technik budowlany w Biurze Odbudowy Stolicy (BOS). Następnie nadzorował (w latach 1947-1948) roboty przy odbudowie Domu Cechu Krawców ( krakowskie Przedmieście 41), pełniąc nadzór techniczny i wykonując projekt instalacji. Jednocześnie podejmuje studia na Wydziale Inżynierii Lądowej Politechniki Warszawskiej, które ukończył w 1948 (pracę magisterską napisał pod kierunkiem Witolda Wierzbickiego. Od 1948 roku pracował naukowo - najpierw na SGGW, następnie na Politechnice Warszawskiej. W 1960 roku uzyskał stopień naukowy doktora (praca "Zginanie i drgania płyt prostokątnych niejednorodnych" napisana pod kierunkiem prof. Witolda Nowackiego), a w 1966 habilitację (na podstawie pracy "Zginanie, wyboczenie i drgania ustrojów sprężystych złożonych z niejednorodnych prętów prostych o dowolnie zmiennych przekrojach poprzecznych"). W roku 1972 uzyskał tytuł naukowy profesora. W roku 1980 otrzymał tytuł profesora zwyczajnego nauk technicznych oraz został przedstawicielem Wydziału Inżynierii Lądowej w Senacie Politechniki Warszawskiej. W swojej działalności naukowej profesor Mazurkiewicz zajmował się między innymi, zastosowaniami szeregów i transformacji Fouriera w mechanice ustrojów prętowych i powierzchniowych oraz teorią powłok sprężystych. W swojej pracy na uczelni szczególną uwagę zwracał na pracę dydaktyczną i organizację nauczania mechaniki na wydziale. Był promotorem dwunastu prac doktorskich i licznych prac dyplomowych.
Napisał też, wspólnie z żoną, Danutą, inżynierem architektem, eseje o historii mechaniki.
Równocześnie z pracą na uczelni Zbigniew Mazurkiewicz pracował przy projektowaniu, między innymi w Centralnym Biurze Projektów Architektonicznych i Metroprojekcie, a także na potrzeby przemysłu - m.in. motoryzacyjnego oraz górniczego. W 1975 roku wraz z zespołem opracował patent na obudowę tubingową stosowaną jako obudowa szybów o znacznych średnicach.
Zbigniew Mazurkiewicz był autorem 97-miu publikacji w periodykach naukowych i czasopismach technicznych oraz współautorem 3 monografii, w tym ponad 600 - stronicowej "Shells of Revolution" wyd. PWN-Elsevier 1991.
Zbigniew Mazurkiewicz zmarł 22 kwietnia 1999 roku, jest pochowany na Cmentarzu ewangelicko-augsburskim w Warszawie w grobowcu rodzinnym Flecków (rząd 30, grób 32).

</doc>
<doc id="2695699" url="https://pl.wikipedia.org/wiki?curid=2695699" title="Włodzimierz Starosolski">
Włodzimierz Starosolski

Włodzimierz Wojciech Starosolski (ur. 1933 w Warszawie) – polski naukowiec, inżynier budownictwa, profesor, specjalista od konstrukcji żelbetowych.
Życiorys.
Włodzimierz Starosolski urodził się w roku 1933 w Warszawie. Po II wojnie światowej zamieszkał w Bytomiu. W roku 1956 ukończył studia na Wydziale Budownictwa Przemysłowego i Ogólnego Politechniki Śląskiej. Po studiach rozpoczął pracę jako asystent na uczelni oraz w biurze projektowym Koksoprojekt. W 1962 roku uzyskał stopień naukowy doktora (temat pracy doktorskiej: "Studium belki sprężonej przy dowolnej zmienności kształtu i parametrów sprężania"), w roku 1963 uprawnienia budowlane, w 1968 habilitację (na podstawie pracy "Z zagadnień płaskich stropów bezgłowicowych"). W latach 1980 pracował w biurze projektowym Miastoprojekt w Zabrzu, zajmując się między innymi badaniami prefabrykatów wielkopłytowych. W roku 1986 otrzymał tytuł naukowy profesora nadany przez Radę Państwa. W 1989 roku uzyskał uprawnienia rzeczoznawcy. Przez dwie kadencje był członkiem Komitetu Inżynierii Lądowej i Wodnej Polskiej Akademii Nauk. W działalności naukowej zajmuje się konstrukcjami żelbetowymi, w tym prefabrykowanymi, oraz murowymi – projektowaniem oraz badaniem istniejących konstrukcji. Jest członkiem zarządu biura projektowego Unidom, współpracuje także z Krzysztofem Grajkiem przy tworzeniu pakietu programów MES ABC.
Odznaczenia.
Za działalność dydaktyczną i zawodową wielokrotnie odznaczony odznaczeniami państwowymi i branżowymi. Część z nich wymieniono poniżej:

</doc>
<doc id="2695700" url="https://pl.wikipedia.org/wiki?curid=2695700" title="Journal of Colonialism and Colonial History">
Journal of Colonialism and Colonial History

Journal of Colonialism and Colonial History – czasopismo naukowe założone w 2000 roku, poświęcone zagadnieniom związanym z kolonializmem. Założycielką i redaktorką pisma jest Patricia W. Romero z Towson University.
Czasopismo ukazuje się wyłącznie w Internecie. Wydawcą jest Johns Hopkins University Press.

</doc>
<doc id="2695701" url="https://pl.wikipedia.org/wiki?curid=2695701" title="Klaus Goldschlag">
Klaus Goldschlag

Klaus Goldschlag (ur. 22 marca 1922 w Berlinie, zm. 30 stycznia 2012 w Toronto) – kanadyjski dyplomata niemieckiego, żydowskiego pochodzenia. Część jego rodziny zginęła podczas Holokaustu.
Życiorys.
Urodził się w Niemczech, przebywał w domu dziecka, został adoptowany przez Kanadyjczyka i od 1937 roku mieszkał w Kanadzie. Po ukończeniu Vaugh Road Collegiate studiował orientalistykę na Uniwersytecie w Toronto i na Uniwersytecie w Princeton. Po służbie wojskowej podjął pracę w Ministerstwie Spraw Zagranicznych Kanady. Był ambasadorem Kanady w Turcji w latach 1967-1971, Włoszech w latach 1973–1976 i Republice Federalnej Niemiec. W 1983 roku został Oficerem Orderu Kanady.

</doc>
<doc id="2695702" url="https://pl.wikipedia.org/wiki?curid=2695702" title="Martina Adamcová">
Martina Adamcová

Martina Adamcová (ur. 22 kwietnia 1966 w Ostrawie) – czeska aktorka, prezenterka telewizyjna i producentka. Była pierwszą prowadzącą programów telewizyjnych "Hry bez hranic" (później w tej roli występowały Barbora Kroužková i Marcela Augustová) i "Charlie talk show". Od 1993 roku mieszka w Kanadzie.

</doc>
<doc id="2695703" url="https://pl.wikipedia.org/wiki?curid=2695703" title="Rosanna Schiaffino">
Rosanna Schiaffino

Rosanna Schiaffino (ur. 25 listopada 1939 w Genui, zm. 17 października 2009 w Mediolanie) – włoska aktorka filmowa, laureatka nagrody Davida di Donatello za rolę w filmie "Mandragora".
Życiorys.
Urodziła się w zamożnej rodzinie. Ojciec chciał, aby studiowała geodezję, z kolei matka popierała jej ambicję związane z karierą w show-biznesie.
Brała udział w licznych konkursach piękności. Później została modelką, m.in. pojawiając się na okładce magazynu „Life”.
W 1976 wycofała się z branży filmowej.
W 1991 zdiagnozowano u niej raka piersi.

</doc>
<doc id="2695704" url="https://pl.wikipedia.org/wiki?curid=2695704" title="Alyssa Campanella">
Alyssa Campanella

Alyssa Campanella "właściwie Alyssa Campanella Coombs" (ur. 21 marca 1990) – amerykańska modelka, która zdobyła w 2011 roku tytuł Miss USA.
W 2006 roku została wybrana Miss New Jersey Teen USA. W 2007 roku reprezentowała ten stan na ogólnokrajowych wyborach Miss USA Nastolatek, zdobywając tytuł pierwszej wicemiss. Dwukrotnie startowała w wyborach Miss New Jersey USA. W 2008 roku została pierwszą wicemiss, a w 2009 roku zakwalifikowała się do pierwszej piętnastki.
21 listopada 2010 roku zdobyła tytuł Miss California USA. Była faworytką bukmacherów w wyborach Miss USA. Zgodnie z oczekiwaniami zdobyła tytuł.
W 2011 roku reprezentowała Stany Zjednoczone w konkursie Miss Universe, jednak nie zakwalifikowała się tam do czołowej dziesiątki.
W styczniu 2012 wystąpiła w emitowanym na Food Network reality-show "", odpadając w drugim tygodniu rywalizacji.
2 kwietnia 2016 roku, Alyssa wyszła za mąż za swojego długoletniego partnera - kanadyjskiego aktora Torrance`a Coombs`a.

</doc>
<doc id="2695705" url="https://pl.wikipedia.org/wiki?curid=2695705" title="Franz Szabo">
Franz Szabo

Franz Szabo – kanadyjski historyk, wykładowca na Uniwersytecie Alberty.
W 1968 roku uzyskał tytuł bakałarza na Uniwersytecie Montrealu. Później kontynuował edukację na Uniwersytecie Alberty. W 1970 uzyskał tam tytuł magistra, a w 1976 doktora. Jego zainteresowania naukowe obejmują absolutyzm oświecony w monarchii Habsburgów, wojnę siedmioletnią, historię kulturową Europy Środkowej oraz austriacką imigrację do Kanady. Publikował m.in. na łamach czasopism "Società e storia", "Austrian History Yearbook" i "Journal of Modern History".

</doc>
<doc id="2695706" url="https://pl.wikipedia.org/wiki?curid=2695706" title="David Abulafia">
David Abulafia

David Samuel Harvard Abulafia (ur. 12 grudnia 1949) – brytyjski historyk, specjalizujący się w historii Włoch, Hiszpanii i pozostałych krajów śródziemnomorskich w średniowieczu i renesansie.
Życiorys.
Urodził się w Twickenham w rodzinie sefardyjskich żydów. Ukończył King’s College. Jego pierwszą książką była "The Two Italies", wydana w 1977. Jedną z najbardziej znaczących pozycji autorstwa Abulafii jest "Frederick II: a medieval emperor", biografia cesarza Fryderyka II Hohenstaufa, która ukazała się po raz pierwszy w 1988 w języku angielskim i doczekała się włoskiego tłumaczenia. Abulafia zaproponował nowe spojrzenie na tę postać, odmienne od ujęcia Ernsta Kantorowicza. W przeciwieństwie do niemieckiego badacza widział w Hohenstaufie bardziej osobę konserwatywną niż nowatorskiego geniusza swoich czasów.
W 2011 roku ukazała się jego książka "", w której przedstawia historię basenu Morza Śródziemnego od 22 000 p.n.e. do 2010 roku. Książka okazała się bestsellerem w Wielkiej Brytanii i doczekała się pochlebnych recenzji.

</doc>
<doc id="2695707" url="https://pl.wikipedia.org/wiki?curid=2695707" title="Risto Ankio">
Risto Ankio

Risto Antero Ankio (ur. 15 kwietnia 1937 w Viiala) – fiński lekkoatleta, tyczkarz.
Czwarty zawodnik mistrzostw Europy (1962). Podczas igrzysk olimpijskich w Tokio (1964) zajął 12. miejsce, w rundzie finałowej skokiem na 4,70 m wyrównał rekord olimpijski. Dwukrotny medalista mistrzostw krajów nordyckich (srebro w 1961 i brąz w 1963). W latach 1961–1964 trzynastokrotnie reprezentował swój kraj w meczach międzypaństwowych odnosząc 7 zwycięstw indywidualnych. Trzykrotny medalista mistrzostw Finlandii: złoto w 1961, srebro w 1962 oraz brąz w 1964. W 1961 był mistrzem Wielkiej Brytanii ("AAA Championships"). 10 września 1961 w Sztokholmie ustanowił wynikiem 4,58 m rekord Finlandii w skoku o tyczce.

</doc>
<doc id="2695709" url="https://pl.wikipedia.org/wiki?curid=2695709" title="Little Busters!">
Little Busters!

 – japońska powieść wizualna stworzona przez studio Key. Wydana została 27 lipca 2007 roku na platformę Microsoft Windows bez ograniczeń wiekowych. Jej rozszerzona wersja z treściami dla dorosłych i dodatkowymi scenariuszami, "Little Busters! Ecstasy", została wydana 25 lipca 2008 roku, a następnie, po ocenzurowaniu, przeportowana na konsole PlayStation 2, PlayStation Portable, PlayStation Vita i PlayStation 3. Jej angielskie tłumaczenie ukazało się na platformie Steam 1 listopada 2017 roku. Gra przedstawia historię Rikiego Naoe, ucznia szkoły średniej, który od dzieciństwa należał do grupy przyjaciół o nazwie Little Busters. Starając się utworzyć drużynę baseballową, Riki zaprasza do grupy różne dziewczyny ze swojej szkoły i poznaje ich historie.
Grę zaprojektował Jun Maeda, który jest również jednym z autorów scenariusza i kompozytorów ścieżki dźwiękowej. Nad scenariuszem pracowali także Yūto Tonokawa, Leo Kashida i Chika Shirokiri. Dyrektorami artystycznymi i projektantami postaci zostali wspólnie Itaru Hinoue i Na-Ga. Oprócz Maedy muzykę do gry skomponowali główni kompozytorzy studia Key – Shinji Orito i Magome Togoshi, a także Manack i członkowie PMMK.
Rozgrywka w "Little Busters!" opiera się na nieliniowej fabule, oferując przygotowane scenariusze, w których postać gracza nawiązuje bliższe znajomości z sześcioma głównymi bohaterkami (dziewięcioma w "Ecstasy"). W grze znajdują się też dodatkowe minigry, takie jak sekwencje walk w formie bijatyk czy trening baseballu, które umożliwiają zdobycie przedmiotów do wykorzystania w trakcie walk, zwiększają doświadczenie bohaterów i poprawiają ich statystyki. Zarówno "Little Busters!", jak i "Ecstasy" po premierze były najlepiej sprzedającymi się grami komputerowymi w Japonii, osiągając sprzedaż ponad 100 000 egzemplarzy. W czerwcu 2010 Key wydał spin-off pod tytułem "Kud Wafter", który rozszerza scenariusz Kudriavki Noumi, jednej z bohaterek gry.
Powstało 14 mang opartych na "Little Busters!" i "Ecstasy". Ukazały się również antologie, powieści ilustrowane, artbooki oraz kilka albumów muzycznych. Nadawano dwie audycje w radiu internetowym, prowadzone przez aktorów głosowych rodzeństwa Rin i Kyousukego Natsume oraz Kudriavki Noumi. W latach 2012-2014 studio J.C.Staff wyprodukowało dwa telewizyjne seriale anime oraz serię original video animation, będące adaptacją gry. W 2017 roku firma VisualArt’s zebrała w ramach crowdfundingu ponad jenów na produkcję kinowej adaptacji anime spin-offu "Kud Wafter", której premiera zaplanowana jest na jesień 2019 roku.

</doc>
<doc id="2695710" url="https://pl.wikipedia.org/wiki?curid=2695710" title="Urania-Weltzeituhr">
Urania-Weltzeituhr

Urania–Weltzeituhr (niem. "Zegar czasu światowego Urania") – symboliczny zegar pokazujący aktualny czas w 24 strefach czasowych świata znajdujący się w Berlinie na Alexanderplatz. Ma on formę dwudziestoczterościanu osadzonego na metalowej podstawie o wysokości 2,7 metra. Konstrukcja jest zwieńczona ażurowym modelem Układu Słonecznego. Zegar pełni rolę miejsca spotkań berlińczyków i turystów.
Historia.
Zegar został zaprojektowany przez docenta Ericha Johna i oddany do użytku 2 października 1969 jako jeden z elementów kompletnej przebudowy i modernizacji Alexanderplatz. Zegar został odnowiony w roku 1997 kosztem ok. 170 000 euro, oprócz renowacji dodano 20 nowych nazw miejscowości, zarówno tych o których kiedyś zapomniano (m.in. Oslo), jak i niepożądanych w NRD z przyczyn politycznych (Kapsztad i Tel Awiw). Przy okazji zaktualizowano nazwę z Leningradu na Sankt Petersburg.
Budowla.
Budowla znajduje się na posadzce wykonanej z mozaiki symbolizującej różę wiatrów. Bryła zegara w formie dwudziestoczterościanu znajduje się na metalowym podeście na wysokości 2,7 metra nad ziemią. Dwadzieścia cztery ściany symbolizują 24 strefy czasowe na świecie. W środku bryły znajduje się obrotowy cylinder z umieszczonymi nań godzinami. Nad bryłą umieszczono ażurowy model Układu Słonecznego. Całość konstrukcji ma ok. 10 metrów wysokości. Urządzenia do obsługi zegara znajdują się w podziemnym pomieszczeniu o powierzchni 4 m² i wysokości 1,9 metra. Konstrukcja napędzana jest silnikiem elektrycznym.

</doc>
