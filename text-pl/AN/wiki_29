<doc id="2706462" url="https://pl.wikipedia.org/wiki?curid=2706462" title="Szczepan Dobrowolski">
Szczepan Dobrowolski

Szczepan (Szczęsny) Dobrowolski (właśc. "Feliks Zamieński") (ur. 16 sierpnia 1914 w Kijowie, zm. 6 sierpnia 1961 w Warszawie) – działacz komunistyczny, publicysta, członek kierownictwa Grupy Biuletynu Radiowego, współzałożyciel ZWW w 1941, oficer AL, powstaniec warszawski, 1945–1948 zastępca redaktora naczelnego „Głosu Ludu”, 1949 zastępca redaktora naczelnego tygodnika „Świat i Polska”.
Syn inżyniera Konstantego Zamieńskiego. W 1932 ukończył częstochowskie gimnazjum i podjął studia prawnicze na UW. Od lata 1935 członek OMS „Życie”, potem KZMP, a od 1937 KPP. Jesienią 1935 na kilka tygodni aresztowany w Warszawie. Po zwolnieniu został członkiem Zarządu Głównego OMS „Życie”. Po rozwiązaniu KPP w sierpniu 1938 działał w warszawskim Klubie Demokratycznym, w którym był przewodniczącym Sekcji Młodych.
Jesienią 1939 przebywał krótko we Lwowie. Po powrocie do Warszawy wiosną 1940 był współorganizatorem i aktywnym działaczem konspiracyjnej komunistycznej grupy akademickiej, która później przybrała nazwę Grupa Biuletynu Radiowego. Członek redakcji pisma „Biuletyn Radiowy”. W konspiracji posługiował się nazwiskiem „Dobrowolski”, którego używał również po wojnie. Latem 1941 był współzałożycielem ZWW, później współpracował z redakcją jego pisma „Zwyciężymy”.
W styczniu 1942 wstąpił do PPR i został członkiem jej Centralnej Redakcji. Redagował konspiracyjne pisma „Kolejarz Polski” i „Metalowiec Warszawski”. Pracownik Wydziału Inteligenckiego Komitetu Warszawskiego PPR. Był oficerem propagandowym przy warszawskim dowództwie AL. Podczas powstania warszawskiego dowodził jednym z oddziałów AL w Śródmieściu. W końcu września 1944 ranny i przetransportowany na Pragę.
Od października 1944 w Lublinie, gdzie został kierownikiem działu w redakcji „Głosu Ludu”, a następnie, po przeniesieniu w 1945 redakcji do Warszawy, zastępcą redaktora naczelnego tego pisma. W 1948 w ramach współpracy z Robotniczą Agencją Prasową publikował w piśmie „Rzeczpospolita i Dziennik Gospodarczy”. 1949 był zastępcą redaktora naczelnego „Świata i Polski”. Jesienią 1949 aresztowany i uwięziony pod sfabrykowanymi zarzutami. Zwolniony i zrehabilitowany w 1956. Po zwolnieniu pracował w redakcji „Życia Warszawy”, w której we wrześniu został kierownikiem działu polityki wewnątrzkrajowej. 1957–1960 członek Warszawskiej Komisji Kontroli Partyjnej.
Był odznaczony m.in. Orderem Krzyża Grunwaldu III klasy i Orderem Sztandaru Pracy II klasy.
Jego żoną była Stefania z d. Prywes, żydowska działaczka KZMP, MOPR, ZWW i PPR.

</doc>
<doc id="2706465" url="https://pl.wikipedia.org/wiki?curid=2706465" title="Li Soo-nam">
Li Soo-nam

Lee Soo-nam (kor. 이수남, ur. 2 lutego 1927 w Seulu - zm. 8 stycznia 1984) – południowokoreański piłkarz występujący podczas kariery na pozycji napastnika.
Kariera klubowa.
Lee podczas kariery piłkarskiej występował w Seoul Army Club.
Kariera reprezentacyjna.
W reprezentacji Korei Południowej Lee występował w latach 50..
W tym samym roku został powołany do kadry na mistrzostwa świata. Na mundialu w Szwajcarii wystąpił w przegranym 0-7 meczu z Turcją.

</doc>
<doc id="2706466" url="https://pl.wikipedia.org/wiki?curid=2706466" title="SuperMUC">
SuperMUC

SuperMUC – superkomputer o mocy obliczeniowej 2,897 PFLOPS. Został wyprodukowany przez IBM w 2012 roku i zainstalowany w Leibniz-Rechenzentrum w Niemczech. W czerwcu 2012 był najszybszym superkomputerem w Europie i czwartym na świecie.
Architektura.
SuperMUC jest zbudowany z ośmio- i dziesięciordzeniowych procesorów Intel Xeon Sandy Bridge z Hyper-Threadingiem, zamontowanych w serwerach IBM iDataPlex. Całkowity system obejmuje:
System wykorzystuje system chłodzenia gorącą wodą Aquasar. Woda chłodząca procesory oddaje ciepło pasywnie, stygnąc do około 40 °C i jednocześnie ogrzewając budynki LRZ (procesory ogrzewają ją do około 70 °C). Pozwala to zrezygnować ze skomplikowanych i energochłonnych systemów chłodzenia i zwiększa efektywność energetyczną całego systemu. Dzięki takiemu rozwiązaniu SuperMUC zużywa 3,4 MW mocy.
Wykorzystanie.
SuperMUC został zbudowany jako kluczowy element projektu PRACE. Jest wykorzystywany do obliczeń naukowych, obejmujących medycynę, astrofizykę, chromodynamikę kwantową, dynamikę płynów, chemię obliczeniową, genomikę i analizy trzęsień ziemi.

</doc>
<doc id="2706468" url="https://pl.wikipedia.org/wiki?curid=2706468" title="LGC">
LGC



</doc>
<doc id="2706471" url="https://pl.wikipedia.org/wiki?curid=2706471" title="Apollo Guidance Computer">
Apollo Guidance Computer



</doc>
<doc id="2706472" url="https://pl.wikipedia.org/wiki?curid=2706472" title="Michał Janota">
Michał Janota

Michał Janota (ur. 29 lipca 1990 w Gubinie) – polski piłkarz występujący na pozycji ofensywnego pomocnika w klubie Podbeskidzie Bielsko-Biała. Jest wychowankiem UKP Zielona Góra, z którego w 2006 roku trafił do drużyny juniorów holenderskiego Feyenoordu. Po dwóch latach terminowania był stopniowo wprowadzany do pierwszego zespołu, ostatecznie jednak nie zdołał się przebić i najpierw został wysłany na wypożyczenie do Excelsioru, by następnie w 2010 roku odejść do Go Ahead Eagles. W czerwcu 2012 roku wrócił do kraju przez 2,5 roku występował w Koronie Kielce, następnie przez kolejne pół roku w Pogoni Szczecin, aż latem 2015 roku trafił do Górnika. W 2016 roku stał się piłkarzem I ligowego Podbeskidzia Bielsko-Biała. Od sierpnia 2017 był zawodnikiem Stali Mielec. W czerwcu 2018 r. podpisał kontrakt z Arką Gdynia. Od 1 stycznia 2019 roku był zawodnikiem klub Al-Fateh. 17 grudnia 2020 roku Janota podpisał kontrakt z australijską drużyną Central Coast Mariners. 16 sierpnia ponownie dołączył do Podbeskidzie Bielsko-Biała.
Kariera klubowa.
UKP Zielona Góra.
Janota rozpoczął karierę w Uczniowskim Klubie Piłkarskim Zielona Góra. W 2003 roku wraz z zespołem zwyciężył w młodzieżowym turnieju Coca-Cola Cup oraz został królem strzelców całej imprezy. W 2006 roku był testowany przez szkocki Rangers, do transferu jednak nie doszło. Zamiast tego w sierpniu tego samego roku 16-letni wówczas Janota został graczem holenderskiego Feyenoord.
Feyenoord.
Początkowo Janota występował tylko w zespole juniorów, jednak przed sezonem 2008/09 przesunięto go do pierwszej drużyny oraz podpisano z nim nowy, trzyletni kontrakt. W lipcu 2008 roku zdobył pierwszą bramkę dla klubu. Stało się to podczas wygranego 9-1 sparingu z amatorskim zespołem Oirschot Vooruit. Miesiąc później zadebiutował podczas oficjalnego spotkania podczas przegranego 0-2 meczu o Superpuchar Holandii z PSV Eindhoven. Pod koniec sierpnia 2008 roku zaliczył także swój debiut ligowy. Polak rozegrał 18 minut przegranego 1-3 meczu z Heraclesem Almelo. Pod koniec września Janota zdobył pierwszą oficjalną bramkę w barwach klubu. Miało to miejsce wygranym 3-0 (po dogrywce) spotkaniu pierwszej rundy Pucharu Holandii przeciwko TOP Oss. W rundzie jesiennej sezonu 2008/09 Polak zanotował sześć występów ligowych w pierwszej drużynie, jednak przez całą drugą połowę sezonu nie dostał możliwości poprawienia swojego dorobku.
Excelsior.
12 lipca 2009 roku Janota został wysłany na roczne wypożyczenie do satelickiego klubu Feyenoordu, drugoligowego Excelsioru. Sam piłkarz nie ukrywał, że kierował się poszukiwaniem możliwości częstszych występów. W nowym klubie zadebiutował 7 sierpnia w ligowym spotkaniu ze SC Telstar. Tydzień później, podczas meczu z FC Den Bosch zaliczył premierowe trafienie w barwach Excelsioru. Do końca sezonu zdobył w sumie 7 bramek w 29 spotkaniach. Po zakończeniu okresu wypożyczenia Janota powrócił do Feyenoordu. W klubie zamierzano przestawić go z pozycji ofensywnego pomocnika na lewego obrońcę, co nie odpowiadało specjalnie samemu zawodnikowi. Później Janota w wywiadach przyznał, że pospieszył się z decyzją o odejściu.
Go Ahead Eagles.
Na początku czerwca 2010 roku Polak podpisał dwuletni kontrakt z drugoligowym Go Ahead Eagles. W nowym klubie zadebiutował 16 sierpnia, gdy wszedł z ławki w 62. minucie przegranego 1-2 meczu ze Spartą Rotterdam. Nieco ponad miesiąc później Janota zdobył pierwszą ligową bramkę w barwach Go Ahead. Stało się to podczas przegranego 1-3 spotkania z RKC Waalwijk. Do końca sezonu 2010/11 Polak zdobył w sumie 5 ligowych bramek. W kolejnym sezonie zaliczył o jedno trafienie mniej, jednak Go Ahead udało się zająć miejsce gwarantujące udział w barażach o awans do Eredivisie. Ostatecznie jednak klub okazał się słabszy od FC Den Bosch i odpadł już w pierwszej rundzie. Wcześniej, bo już w lutym stało się jasne, że sezon 2011/12 będzie dla Janoty ostatnim w Go Ahead. W czerwcu Polakowi wygasał kontrakt, zaś dyrektor sportowy klubu, Marc Overmars, poinformował o zakończeniu współpracy z piłkarzem.
Powrót do Polski.
Jako że Janota stał się wolnym zawodnikiem, mógł na własną rękę rozpocząć poszukiwania nowego pracodawcy. Polaka łączono m.in. z wracającą do Ekstraklasy Pogonią Szczecin oraz Jagiellonią Białystok. 18 czerwca 2012 roku Janota związał się jednak z Koroną Kielce, z którą parafował roczną umowę z możliwością przedłużenie o kolejne dwa lata. Ostatecznie w kieleckim zespole występował przez 2,5 rok, rozgrywając w tym czasie ponad 70 meczów. Pod koniec 2014 roku dostał od klubu wolną rękę w poszukiwaniu nowego klubu. Powodem tej decyzji były problemy finansowe świętokrzyskiej drużyny. Nowego pracodawcę znalazł w Szczecinie. Z Pogonią piłkarz podpisał 2,5-letni kontrakt. Już po pół roku został wystawiony przez klub na listę transferową.
Kariera reprezentacyjna.
Janota ma za sobą występy w młodzieżowych reprezentacjach Polski. W 2009 roku selekcjoner kadry do lat 21, Andrzej Zamilski, zdecydował się włączyć go do powoływanego przez siebie składu na mecze eliminacyjne do młodzieżowych Mistrzostw Europy 2011.

</doc>
<doc id="2706474" url="https://pl.wikipedia.org/wiki?curid=2706474" title="Muzeum São Sebastião">
Muzeum São Sebastião

Muzeum São Sebastião – muzeum w São Tomé na Wyspach Świętego Tomasza i Książęcej. 
Placówka ta jest zlokalizowana w starym szesnastowiecznym forcie na terenach portowych miasta. Głównymi eksponatami są artefakty pozostałe z czasów kolonialnych oraz zbiory sztuki religijnej. W skrzyni pod portretem jednego z potentatów upraw kakaowca znajdują się szczątki tej osoby.

</doc>
<doc id="2706475" url="https://pl.wikipedia.org/wiki?curid=2706475" title="KkStB 394">
KkStB 394



</doc>
<doc id="2706479" url="https://pl.wikipedia.org/wiki?curid=2706479" title="Choi Chung-min">
Choi Chung-min

Choi Chung-min (kor. 최정민, ur. 30 sierpnia 1930 w Pjongjangu - zm. 8 grudnia 1983) – południowokoreański piłkarz i trener, występujący podczas kariery na pozycji napastnika.
Kariera klubowa.
Choi podczas kariery piłkarskiej występował w Seoul Army Club.
Kariera reprezentacyjna.
W reprezentacji Korei Południowej Choi występował w latach 1952-1961.
W 1954 zdobył srebrny medal igrzysk azjatyckich. W tym samym roku został powołany do kadry na mistrzostwa świata. Na mundialu w Szwajcarii wystąpił w przegranym 0-9 meczu z Węgrami. W 1956 wygrał inauguracyjną edycję Pucharu Azji (Choi zdobył bramkę w meczu z Wietnamem Południowym).
W 1958 po raz drugi zdobył srebrny medal igrzysk azjatyckich. W 1960 po raz drugi wygrał Puchar Azji (Choi zdobył bramkę w meczu z Wietnamem Południowym). Ogółem w reprezentacji Korei rozegrał 30 meczów, w których zdobył 17 bramek.
Kariera trenerska.
Po zakończeniu kariery sędziowskiej Choi został trenerem. W latach 1967-1968 trenował klub Yangzee FC. W 1977 prowadził reprezentację Korei Południowej.

</doc>
<doc id="2706489" url="https://pl.wikipedia.org/wiki?curid=2706489" title="Susan Holmes">
Susan Holmes

Susan Holmes (ur. 5 maja 1972) – amerykańska modelka.
Debiutowała w modelingu w wieku 16 lat, w 1988 roku. Pojawiała się na wybiegach w Seattle i Nowym Jorku.
Na wybiegu prezentowała kolekcje takich projektantów i domów mody jak: Martine Sitbon, Dolce &amp; Gabbana, Gianni Versace, Lanvin, Harriet Selling, Jean-Paul Gaultier, Sportmax, Valentino, Alberta Ferreti, Angelo Tarlazzi, Chanel, Fendi, Gaetano Navarra, Rifat Ozbek, Vittadini, Karl Lagerfeld i Louis Vuitton.
Brała udział w kampaniach reklamowych marek: Fendi, Guess?, Revlon, Yves Saint Laurent, Victoria’s Secret. Odbywała sesje zdjęciowe do międzynarodowych wydań: Glamour, Vogue i Marie Claire.
Jej mężem jest Duff McKagan - basista Guns N’ Roses, z którym ma dwie córki.

</doc>
<doc id="2706494" url="https://pl.wikipedia.org/wiki?curid=2706494" title="Szkocja na Igrzyskach Imperium Brytyjskiego 1930">
Szkocja na Igrzyskach Imperium Brytyjskiego 1930

Szkocja wystartowała na Igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja Szkocji zajęła szóste miejsce w klasyfikacji medalowej igrzysk, zdobywając 2 złote, 3 srebrne i 5 brązowych medali.
Medale.
Medaliści.
 Boks
 Bowls
 Lekkoatletyka
 Pływanie

</doc>
<doc id="2706498" url="https://pl.wikipedia.org/wiki?curid=2706498" title="Grzegorz Kwiatkowski (kolarz)">
Grzegorz Kwiatkowski (kolarz)

Grzegorz Kwiatkowski (ur. 9 grudnia 1979 w Będzinie) – polski kolarz szosowy, medalista mistrzostw Polski.
Kariera sportowa.
Karierę sportową rozpoczął w klubie LZS MOS Ziemia Będzińska. Następnie był zawodnikiem zawodowych zespołów Weltour Katowice (2001-2004) i PAGED MBK SCOUT Częstochowa (2005). Jego największymi sukcesami w karierze było górskie mistrzostwo Polski w 2002 i brązowy medal mistrzostw Polski w wyścigu szosowym ze startu wspólnego w 2003. Po ciężkiej kontuzji wyjechał do Francji, gdzie ścigał się w barwach drużyn amatorskich (m.in. US Montauban (2009), Albi VS (2010), Azysa-Conor WRC (2011).

</doc>
<doc id="2706499" url="https://pl.wikipedia.org/wiki?curid=2706499" title="Najda">
Najda

Najda – rodzaj ogniska skonstruowanego z dwóch dopasowanych do siebie bali drewnianych (ociosanych z jednej strony), położonych jeden na drugi (płaskimi ociosanymi stronami), między którymi umieszczano klin. W tak utworzoną szczelinę sypano rozżarzone węgle, które powodowały żarzenie całości przez ponad 9 godzin. Kloce powinny mieć średnicę 25-30 cm. Ten typ ogniska po rozpaleniu nie wymaga dalszych zabiegów i długo zapewnia ciepło. Najbardziej polecany do rozpalania między dużymi dwustronnymi zasłonami. Często stosowany w tajdze.

</doc>
<doc id="2706503" url="https://pl.wikipedia.org/wiki?curid=2706503" title="Walia na Igrzyskach Imperium Brytyjskiego 1930">
Walia na Igrzyskach Imperium Brytyjskiego 1930

Walia wystartowała na Igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja Walii zajęła siódme miejsce w klasyfikacji medalowej igrzysk, zdobywając 2 srebrne i jeden brązowy medal.
Medale.
Medaliści.
 Pływanie

</doc>
<doc id="2706507" url="https://pl.wikipedia.org/wiki?curid=2706507" title="2012 NBA Draft">
2012 NBA Draft

2012 NBA Draft odbył się 28 czerwca 2012 roku w Prudential Center w Newark w stanie New Jersey. Rozpoczął się o godzinie 19:00 czasu i był transmitowany na terenie całych Stanów Zjednoczonych przez stacje ESPN. W tym drafcie zespoły National Basketball Association (NBA) wybierały spośród graczy opuszczających amerykańskie uniwersytety oraz innych uprawnionych zawodników, w tym też spoza Stanów Zjednoczonych.
Zasady kwalifikowania.
Draft został prowadzony zgodnie z założeniami zawartymi w umowie zbiorowej z 2005 roku, pomiędzy unią koszykarzy, a władzami ligi, czyli tak zwanym CBA. Podczas lokautu w 2011 roku zostało zawarte nowe CBA, jednak nie dokonano wówczas żadnych zmian związanych z kryteriami kwalifikowania zawodników. Zasady kwalifikowania zawodników do draftu National Basketball Association 2012 są następujące:
Podstawowym wymogiem kwalifikowania zawodników amerykańskich jest ich udział w rozgrywkach akademickich (NCAA). Gracze, którzy spełniają wymogi CBA dotyczące „międzynarodowego zawodnika” są kwalifikowani automatycznie, gdy mają w roku rozgrywania draftu ukończone, co najmniej dwadzieścia dwa lata (w przypadku draftu 2012 zawodnicy muszą być urodzeni przed lub dnia 31 grudnia 1990 roku). Amerykańscy zawodnicy, którzy ukończyli szkołę średnią, oraz minimum rok grali w innej lidze są automatycznie uprawnieni do zgłoszenia.
Zawodnik, który nie spełnia kryteriów kwalifikacji może zgłosić się do draftu poprzez wysłanie listu do zarządu National Basketball Association, nie mniej niż 60 dni przed draftem (dla draftu 2012 dzień ten minął 29 kwietnia 2012 roku). Zgodnie z przepisami NCAA, zawodnicy będą mieli czas do 10 kwietnia na wycofanie się z draftu i powrót do rozgrywek akademickich.
Zawodnik, który zatrudnił agenta stracił możliwość powrotu do NCAA, niezależnie od tego czy zostanie w drafcie wybrany. Mimo iż CBA pozwala zgłoszonemu na dwukrotne wycofanie się z draftu, zgodnie z zasadami NCAA zawodnik ten po dwukrotnym wycofaniu się, traci możliwość powrotu do rozgrywek akademickich.
Loteria draftowa.
Pierwsze czternaście wyborów w drafcie przyznawane jest zespołom, które nie zakwalifikowały się do rozgrywek poza sezonowych. Między nimi prowadzona jest loteria. W loterii losowane są trzy pierwsze wybory w drafcie. Pozostałe numery w pierwszej i w drugiej rundzie draftu przyznawane są zespołom w odwrotnej kolejności do osiągniętego przez nie bilansu w sezonie regularnym.
Loteria przed draftem National Basketball Association 2012 odbyła się dnia 28 maja 2012 roku w Disney/ABC Times Square Studio w Nowym Jorku. Prawa do pierwszego ogólnego wyboru trafiły do New Orleans Hornets. W trakcie losowania właścicielami Hornets była sama liga NBA, przez co zaczęto wątpić w rzetelność losowania.
"Poniższa tabela przedstawia szansę poszczególnych zespołów na wylosowanie poszczególnych numerów."
Zaproszeni uczestnicy.
National Basketball Association co roku zaprasza od 10 do 15 uczestników draftu do tak zwanego „green roomu”, specjalnego pokoju w miejscu odbywania się draftu, gdzie siedzą zaproszeni zawodnicy, ich rodziny i agenci. W tym roku zostali zaproszeni następujący gracze (lista w kolejności alfabetycznej).
Wymiany związane z draftem.
"Wszystkie wymiany dotyczące wyborów w drafcie."

</doc>
<doc id="2706508" url="https://pl.wikipedia.org/wiki?curid=2706508" title="Aero A-18">
Aero A-18

Aero A-18 — czechosłowacki samolot myśliwski z okresu międzywojennego.
Historia.
Samolot został zaprojektowany przez inż. A. Husnika z wytwórni lotniczej Aero w 1923 roku jako kontynuacja wcześniejszych konstrukcji Aero Ae-04, aby spełnić wymagania stawiane przez armię czechosłowacką.
Prototyp samolotu został oblatany w marcu 1923 roku, a następnie wprowadzony do produkcji seryjne w zamówionej serii 20 samolotów tego typu. Po wyprodukowaniu tych samolotów zrezygnowano z dalszej produkcji samolotów wobec wprowadzenia do produkcji nowszych konstrukcji A-19 i A-20.
Oprócz serii samolotów przeznaczonych dla lotnictwa wojskowego, w wytwórni zbudowano jeszcze dwa samoloty tego typu przeznaczone do wyścigów lotniczych, w których zastosowano mocniejsze silniki "Walter W-IV" o mocy 300 KM. Miały także krótsze skrzydła od wersji wojskowej, a przez to mniejsza powierzchnie nośna. Samoloty te zostały oznaczone jako "A.18B" i "A.18C".
Użycie bojowe samolotu.
Samoloty Aero A-18 wprowadzono do lotnictwa czechosłowackiego w 1924 roku w eskadrach myśliwskich 2 Pułku Lotniczego w Ołomuńcu, gdzie były użytkowane do 1931 roku, gdy zastąpiono je nowszymi typami samolotów.
Samoloty w wersji sportowej A-18B i A-18C były użytkowane w zawodach lotniczych w latach 1923 – 1924, jednak z uwagi na ich zawodność szybko wycofano je z użytku.
Opis techniczny.
Samolot Aero A-18 był dwupłatowym samolotem myśliwskim o konstrukcji mieszanej. Dolne płaty skrzydeł były krótsze niż górne. Kabina odkryte. Podwozie klasyczne – stałe, kołowe, istniała możliwość zamontowania płóz do lądowania na śniegu. Napęd stanowił silnik rzędowy "Walter W-III" produkcji czechosłowackiej, który był licencyjną wersją niemieckiego silnika BMW IIIa.
Samolot wyposażony był w dwa zsynchronizowane ze śmigłem karabiny maszynowe Vickers kal. 7,7 mm umieszczone w kadłubie, z zapasem 500 szt. naboi.

</doc>
<doc id="2706512" url="https://pl.wikipedia.org/wiki?curid=2706512" title="Jewgienij Karcyganow">
Jewgienij Karcyganow

Jewgienij Aleksandrowicz Karcyganow (ros. Евгений Αлександрович Карцыганов) (ur. 1932 w Kerczu) – ukraiński artysta.
Życiorys.
W 1959 roku ukończył Symferopolską Szkołę Sztuk Pięknych im. N.S. Samokisza. W roku 1962 został członkiem Związku Artystów ZSRR. Mistrz malarstwa akwarelowego. Wiele jego prac znajduje się w muzeach i galeriach malarstwa Rosji i innych krajów oraz w prywatnych kolekcjach na całym świecie. W tematyce jego prac częstym motywem są widoki czarnomorskich portów krymskich i portów Morza Azowskiego.
Począwszy od 1960 roku uczestnik wielu międzynarodowych wystaw współczesnego malarstwa rosyjskiego i ukraińskiego, między innymi:
Organizator autorskich wystaw swojej twórczości między innymi:

</doc>
<doc id="2706514" url="https://pl.wikipedia.org/wiki?curid=2706514" title="Ramon Heredia">
Ramon Heredia



</doc>
<doc id="2706519" url="https://pl.wikipedia.org/wiki?curid=2706519" title="Irlandia na Igrzyskach Imperium Brytyjskiego 1930">
Irlandia na Igrzyskach Imperium Brytyjskiego 1930

Irlandia wystartowała na Igrzyskach Imperium Brytyjskiego 1930 w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja Irlandii zajęła dziewiąte miejsce w klasyfikacji generalnej, zdobywając jeden srebrny medal.
Reprezentacja Irlandii składała się z zawodników pochodzących zarówno z dzisiejszej Republiki Irlandii jak i z Irlandii Północnej. Na kolejnych igrzyskach kraje te wystartowały osobno, Irlandia Północna pod swoją nazwą, a pozostała część kraju jako Wolne Państwo Irlandzkie.
Medale.
Medaliści.
 Lekkoatletyka
Skład reprezentacji.
 Lekkoatletyka

</doc>
<doc id="2706520" url="https://pl.wikipedia.org/wiki?curid=2706520" title="Katastrofa w Smoleńsku">
Katastrofa w Smoleńsku



</doc>
<doc id="2706521" url="https://pl.wikipedia.org/wiki?curid=2706521" title="Fosfagen">
Fosfagen



</doc>
<doc id="2706523" url="https://pl.wikipedia.org/wiki?curid=2706523" title="Torpeda Mark 10">
Torpeda Mark 10



</doc>
<doc id="2706524" url="https://pl.wikipedia.org/wiki?curid=2706524" title="Milton Wynants">
Milton Wynants

Milton Ariel Wynants Vázquez (ur. 29 marca 1972 w Paysandú) – urugwajski kolarz torowy i szosowy, wicemistrz olimpijski oraz srebrny medalista torowych mistrzostw świata.
Kariera.
Pierwszy sukces w karierze Milton Wynants osiągnął w 1995 roku, kiedy zdobył srebrny medal w wyścigu punktowym na igrzyskach panamerykańskich w Mar del Plata. W 1996 roku zwyciężył w klasyfikacji generalnej szosowego wyścigu Vuelta Ciclista del Uruguay, a podczas igrzysk olimpijskich w Atlancie był siódmy w wyścigu punktowym. Na igrzyskach panamerykańskich w Winnipeg w 1999 roku był trzeci w wyścigu punktowym, a na igrzyskach olimpijskich w Sydney w 2000 roku wywalczył srebrny medal, ulegając tylko Hiszpanowi Joanowi Llanerasowi. Był to pierwszy olimpijski medal dla Urugwaju od 36 lat. Jedyny złoty medal na międzynarodowej imprezie zdobył w 2003 roku, kiedy na igrzyskach panamerykańskich w Santo Domingo był najlepszy w szosowym wyścigu ze startu wspólnego. Na igrzyskach w Atenach w 2004 roku był dziewiąty w swej koronnej konkurencji oraz dziesiąty w madisonie. W tym samym roku wystąpił również na mistrzostwach świata w Melbourne, gdzie został wicemistrzem świata w wyścigu punktowym - lepszy okazał się jedynie Francuz Franck Perque. W 2006 roku Urugwajczyk wygrał wyścig Vuelta al Chana, a na rozgrywanych dwa lata później igrzyskach olimpijskich w Pekinie rywalizację w wyścigu punktowym zakończył na szesnastej pozycji.

</doc>
<doc id="2706537" url="https://pl.wikipedia.org/wiki?curid=2706537" title="Héctor Ramos">
Héctor Ramos

Héctor Omar Ramos Lebron (ur. 4 maja 1990 w Maunabo) – portorykański piłkarz występujący na pozycji napastnika, od 2018 zawodnik Sabah FA.
Kariera klubowa.
Ramos rozpoczynał swoją piłkarską karierę w zespole Sevilla FC Puerto Rico z siedzibą w mieście Bayamón. Już w swoim debiutanckim sezonie, 2008, wywalczył z nim mistrzostwo Portoryka i w pierwszej drużynie spędził ogółem dwa lata. W 2010 roku odszedł do klubu Alacranes del Norte z drugiej ligi salwadorskiej, jednak nie potrafił się tam przebić do seniorskiej ekipy i po kilku miesiącach powrócił do ojczyzny. Tam podpisał umowę z Puerto Rico United, występującym zarówno w lidze portorykańskiej – Puerto Rico Soccer League – jak i trzeciej lidze amerykańskiej – USL Pro.
W 2011 roku przeszedł do najbardziej utytułowanego klubu w kraju, Puerto Rico Islanders z zaplecza najwyższej klasy rozgrywkowej w Stanach Zjednoczonych. W North American Soccer League zadebiutował 22 września 2011 w wygranym 1:0 spotkaniu z Tampa Bay Rowdies, natomiast premierowego gola strzelił 13 maja 2012 w wygranej 2:0 konfrontacji z Fort Lauderdale Strikers. Następnie grał w Isidro Metapán, Al-Qadsiah FC, CD Águila i Puerto Rico FC. W 2018 przeszedł do Sabah FA.
Kariera reprezentacyjna.
Ramos, po kilku latach występów w juniorskich kadrach narodowych, zadebiutował w seniorskiej reprezentacji Portoryka 5 października 2010 w wygranym 2:0 spotkaniu z Saint-Martin w ramach Pucharu Karaibów. Wziął udział w eliminacjach do Mistrzostw Świata 2014, podczas których strzelił dwie pierwsze bramki w kadrze narodowej – 11 listopada 2011 w wygranej 4:0 konfrontacji z Saint Lucia. Trzy dni później, w wygranym 3:0 meczu z tym samym rywalem także dwukrotnie wpisał się na listę strzelców, jednak Portorykańczycy nie zdołali się ostatecznie zakwalifikować na mundial.

</doc>
<doc id="2706541" url="https://pl.wikipedia.org/wiki?curid=2706541" title="Brendan O’Connor">
Brendan O’Connor

Brendan O’Connor (ur. 2 marca 1962 w Londynie) – australijski polityk irlandzkiego pochodzenia, członek Australijskiej Partii Pracy. Od 2001 członek Izby Reprezentantów Australii (ALP), od marca 2012 do września 2013 członek gabinetu federalnego, gdzie zajmował kilka różnych stanowisk ministerialnych. 
Życiorys.
Młodość.
Urodził się w stolicy Wielkiej Brytanii jako dziecko pary Irlandczyków. Edukację odebrał w Irlandii i Australii, jest absolwentem prawa na Monash University, a także studiów podyplomowych na Harvard University. Do 1995 był obywatelem Irlandii, po czym przyjął obywatelstwo Australii. Przez wiele lat był etatowym pracownikiem związków zawodowych, gdzie doszedł do stanowiska zastępcy sekretarza generalnego związku pracowników sektora usług.
Kariera polityczna.
Karierę polityczną rozpoczął w 2001, kiedy to w barwach opozycyjnej wówczas ALP dostał się do izby niższej parlamentu federalnego. W 2005 został przewodniczącym grupy roboczej działającej przy klubie parlamentarnym ALP, mającej za zadanie zaproponować zmiany w prawie pracy. W 2007 wszedł do gabinetu cieni Kevina Rudda, gdzie odpowiadał za tzw. stosunki przemysłowe ("industrial relations"), co w żargonie australijskiej polityki oznacza relacje między pracodawcami a pracownikami. Po wygranych przez ALP wyborach w 2007 wszedł do tzw. "outer ministry", czyli tej części rządu, której członkowie noszą tytuły ministrów, lecz nie należą do Gabinetu (w praktyce ich ranga jest zbliżona do polskich sekretarzy stanu). Początkowo odpowiadał za kwestie przeciwdziałania wykluczeniu na rynku pracy. W 2009 został przeniesiony na urząd ministra spraw wewnętrznych, nadal pozostając poza Gabinetem. Po wyborach w 2010 otrzymał od premier Julii Gillard dodatkowe stanowiska ministra sprawiedliwości oraz ministra ds. prywatności i dostępu do informacji publicznej. W grudniu 2011 został przeniesiony na stanowiska ministra ds. służb socjalnych oraz wiceministra szkolnictwa (w australijskim systemie politycznym możliwe jest takie łączenie stanowisk). 
5 marca 2012 został powołany w skład Gabinetu, otrzymując równocześnie trzy niezależne stanowiska: ministra ds. małych przedsiębiorstw, ministra budownictwa mieszkaniowego i ministra ds. bezdomności. W lutym 2013 jego portfolio zostało rozszerzone o kwestie imigracji i obywatelstwa, za to z jego kompetencji wyłączono sprawy małych przedsiębiorstw. W lipcu 2013, po dymisji premier Gillard i powrocie Kevina Rudda na stanowisko szefa rządu, został ministrem ds. zatrudnienia, a także ministrem ds. umiejętności i kształcenia ustawicznego. Opuścił rząd we wrześniu 2013, kiedy to ALP przegrała wybory i przeszła do opozycji. 

</doc>
<doc id="2706547" url="https://pl.wikipedia.org/wiki?curid=2706547" title="Diecezja Joliet w Illinois">
Diecezja Joliet w Illinois

Diecezja Joliet w Illinois (łac. "Dioecesis Joliettensis in Illinois", ang. "Diocese of Joliet in Illinois") jest diecezją Kościoła rzymskokatolickiego w północno-wschodniej części stanu Illinois. Obejmuje swym terytorium hrabstwa: DuPage, Kankakee, Grundy, Will, Ford, Iroquois i Kendall.
Historia.
Powojenny rozwój budownictwa mieszkaniowego w regionie sprawił, iż wzrosła znacznie liczba katolików. Wymagało to ustanowienia nowej jednostki administracyjnej w obrębie ogromnej archidiecezji Chicago i pozostałych diecezji z tych terenów. Diecezja została kanonicznie erygowana 11 grudnia 1948 roku przez papieża Piusa XII. Wyodrębniona została z archidiecezji Chicago, diecezji Peoria i diecezji Rockford. Pierwszym ordynariuszem mianowano chicagowskiego kapłana Martina D. McNamarę (1898-1966). Na katedrę diecezjalną wybrano kościół św. Rajmunda Nonnata, który nie spełniał jednak wymogów. W roku 1955 ukończono budowę nowego kościoła katedralnego, który pełni swą funkcję do dziś.

</doc>
<doc id="2706548" url="https://pl.wikipedia.org/wiki?curid=2706548" title="Związek Południowej Afryki na Igrzyskach Imperium Brytyjskiego 1930">
Związek Południowej Afryki na Igrzyskach Imperium Brytyjskiego 1930

Związek Południowej Afryki wystartował na Igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja Związku zajęła trzeci miejsce w klasyfikacji medalowej igrzysk, zdobywając 6 złotych, 4 srebrne i 7 brązowych medali.
Medale.
Medaliści.
 Boks
 Bowls
 Lekkoatletyka
 Skoki do wody
 Zapasy

</doc>
<doc id="2706549" url="https://pl.wikipedia.org/wiki?curid=2706549" title="Franck Perque">
Franck Perque

Franck Perque (ur. 30 listopada 1974 w Amiens) – francuski kolarz torowy i szosowy, czterokrotny medalista torowych mistrzostw świata.
Kariera.
Pierwszy sukces w karierze Franck Perque osiągnął w 1996 roku, kiedy wygrał wyścig Paryż-Tours w kategorii U-23. Już rok później, podczas mistrzostw świata w Perth wspólnie z Jérôme'em Neuville'em, Philippe'em Ermenaultem i Carlosem Da Cruzem wywalczył brązowy medal w drużynowym wyścigu na dochodzenie. W 2000 roku został mistrzem kraju w wyścigu punktowym, a dwa lata później, podczas mistrzostw świata w Kopenhadze razem z Neuville'em był najlepszy w madisonie. Na mistrzostwach świata w Stuttgarcie w 2003 roku zdobył kolejny brązowy medal w drużynowym wyścigu na dochodzenie (tym razem z Neuville'em, Fabienem Sanchezem i Fabienem Mercirisem). Ostatni medal zdobył w 2004 roku - podczas mistrzostw świata w Melbourne był najlepszy w wyścigu punktowym, bezpośrednio wyprzedzając Urugwajczyka Miltona Wynantsa i Argentyńczyka Juana Curucheta. W tym samym roku startował także na igrzyskach olimpijskich w Atenach, gdzie był dziesiąty w tej samej konkurencji. W wyścigu punktowym został również mistrzem Francji w 2006 roku.

</doc>
<doc id="2706550" url="https://pl.wikipedia.org/wiki?curid=2706550" title="Jean Dominique Cassini">
Jean Dominique Cassini

Jean Dominique Cassini (ur. 30 czerwca 1748 w Paryżu, zm. 18 października 1845 w Thury-sous-Clermont) – francuski kartograf i astronom. 
Pochodził ze znanej rodziny astronomów pochodzenia włoskiego. Jego ojcem był César François Cassini de Thury, a pradziadkiem Giovanni Cassini. Został członkiem Francuskiej Akademii Nauk w 1770 roku. Po śmierci ojca był dyrektorem Obserwatorium Paryskiego.
Najważniejszym jego dziełem jest dokończenie po swoim ojcu mapy Francji. Złożona z 182 arkuszy i wykonana w skali 1:86400, charakteryzuje się dużą dokładnością a jej powierzchnia wynosi 11 metrów kwadratowych. 
Podczas rewolucji francuskiej był przez siedem miesięcy więziony, ale został uniewinniony. Po reorganizacji akademii został członkiem Instytutu Francji, a Napoleon I Bonaparte mianował go hrabią. Ostatnie lata swego życia spędził w rodzinnym majątku Thury-sous-Clermont. Jego syn Henri był botanikiem i wojskowym.
Napisał: "Voyage fart par ordre du roi 1768-1769 pour éprouver les montres marines de Jules Leroy" (1770). Opisał historię obserwatorium Cassinich oraz swoich przodków w dziele "Mémoires pour servir à l'histoire des sciences" (1810). Pod koniec życia wydał tom poezji.

</doc>
<doc id="2706552" url="https://pl.wikipedia.org/wiki?curid=2706552" title="Hrabstwo Lawrence (Ohio)">
Hrabstwo Lawrence (Ohio)

Hrabstwo Lawrence (ang. "Lawrence County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 457,28 mil2 (1184,35 km2). Według danych z 2010 r. hrabstwo miało 62 450 mieszkańców. Hrabstwo powstało 21 grudnia 1815 roku i nosi imię Jamesa Lawrencea – dowódcy poległego w wojnie brytyjsko-amerykańskiej.

</doc>
<doc id="2706553" url="https://pl.wikipedia.org/wiki?curid=2706553" title="Biskupi Joliet w Illinois">
Biskupi Joliet w Illinois



</doc>
<doc id="2706557" url="https://pl.wikipedia.org/wiki?curid=2706557" title="The Unforgettable Fire Tour">
The Unforgettable Fire Tour

The Unforgettable Fire Tour – czwarta trasa koncertowa grupy muzycznej U2; w jej trakcie odbyło się sto trzynaście koncertów.

</doc>
<doc id="2706558" url="https://pl.wikipedia.org/wiki?curid=2706558" title="Gaston Aumoitte">
Gaston Aumoitte

Gaston Aumoitte (ur. 19 grudnia 1884 w Hanoi, zm. 30 grudnia 1957 w Sainte-Foy-la-Grande) – francuski krokiecista, który na Igrzyskach Olimpijskich 1900 w Paryżu zdobył dwa złote medale w tej dyscyplinie.
Życiorys.
Był zawodowym wojskowym, dochodząc do rangi podpułkownika. Uczestniczył w obu wojnach światowych. Został odznaczony komandorią Legii Honorowej.

</doc>
<doc id="2706559" url="https://pl.wikipedia.org/wiki?curid=2706559" title="Adept (zespół muzyczny)">
Adept (zespół muzyczny)

Adept – szwedzki zespół z Trosy grający głównie metalcore.
Historia.
Początki.
Zespół powstał w 2004 roku, wydając pierwsze demo Hopeless Illusions. W 2005 i 2006 roku pojawiły się dwie EP wydane nakładem własnym (tak jak Hopeless Illusions), kolejno "When the Sun Gave Up the Sky" oraz "The Rose Will Decay".
Wytwórnie i albumy studyjne.
Po dość szybkim zyskaniu popularności i sukcesie odniesionym przez wcześniejszy dorobek muzyczny, zespół wkrótce podpisał kontrakt z wytwórnią Panic &amp; Action.
4 lutego 2009 z ramienia Panic &amp; Action został wydany pierwszy album zespołu pt. "Another Year of Disaster". W 2010 rozpoczęła się trasa koncertowa po Niemczech razem z Her Bright Skies promująca album. Drugi album studyjny zespołu "Death Dealers" ujrzał światło dzienne w 2011 roku, a trzeci "Silence the World" w 2013.
W czerwcu 2015 roku na swoim profilu na Facebooku Adept poinformował o problemach ze swoją dotychczasową wytwórnią. Zespół oznajmił między innymi, że wytwórnia Panic &amp; Action, z którą mieli podpisany kontrakt, nie dawała zespołowi możliwości wydania nowego albumu. Gdy okres trwania kontraktu zakończył się, zespół samodzielnie wydał w kwietniu swój singiel „Dark Clouds”, a wytwórnia uznając, że posiada prawa do niego, zażądała zapłaty wysokiej kary lub wycofania utworu ze sprzedaży. Adept zapowiedział również wydanie ich kolejnego, fundowanego z kieszeni artystów albumu pt. „Sleepless”. We wrześniu na Facebooku pojawiło się oświadczenie, że album zostanie wydany później niż planowano z powodu wysokich kosztów. Członkowie już wcześniej informowali o trudnościach, prosząc fanów o pomoc.
20 listopada oficjalnie ogłoszono, że zespół podpisał kontrakt z austriacką wytwórnią Napal Records i nakładem tej właśnie wytwórni 19 lutego 2016 roku zostanie wydany ich czwarty album zatytułowany „Sleepless”.

</doc>
<doc id="2706560" url="https://pl.wikipedia.org/wiki?curid=2706560" title="Tanel Kangert">
Tanel Kangert

Tanel Kangert (ur. 11 marca 1987 w Vändrze) – estoński kolarz szosowy, zawodnik należącej do dywizji UCI WorldTeams drużyny EF Education First.
Uczestnik igrzysk olimpijskich w 2008 i 2016 roku.

</doc>
<doc id="2706566" url="https://pl.wikipedia.org/wiki?curid=2706566" title="II liga ZSRR w piłce nożnej mężczyzn">
II liga ZSRR w piłce nożnej mężczyzn



</doc>
<doc id="2706567" url="https://pl.wikipedia.org/wiki?curid=2706567" title="II liga Ukrainy w piłce nożnej mężczyzn">
II liga Ukrainy w piłce nożnej mężczyzn



</doc>
<doc id="2706571" url="https://pl.wikipedia.org/wiki?curid=2706571" title="Nowa Fundlandia na Igrzyskach Imperium Brytyjskiego 1930">
Nowa Fundlandia na Igrzyskach Imperium Brytyjskiego 1930

Dominium Nowej Fundlandii wystartowało na Igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja nie zdobyła żadnych medali.

</doc>
<doc id="2706572" url="https://pl.wikipedia.org/wiki?curid=2706572" title="Chrétien Waydelich">
Chrétien Waydelich

Chrétien André Waydelich (ur. 28 listopada 1841 w Strasburgu, zm. 7 września 1917 w Paryżu) – francuski krokiecista, który na Igrzyskach Olimpijskich 1900 w Paryżu zdobył jeden złoty oraz jeden brązowy medal w tej dyscyplinie.

</doc>
<doc id="2706574" url="https://pl.wikipedia.org/wiki?curid=2706574" title="Zgromadzenie Republiki Mozambiku">
Zgromadzenie Republiki Mozambiku

Zgromadzenie Republiki Mozambiku (port. "Assembleia da Republica") – jednoizbowy parlament Mozambiku, składający się z 250 członków wybieranych w wyborach bezpośrednich na pięcioletnią kadencję.
Ordynacja wyborcza.
Wybory odbywają się w trzynastu okręgach wyborczych. Jedenaście spośród z nich znajduje się na terytorium Mozambiku i liczą one od 12 do 50 mandatów, proporcjonalnie do ich ludności. W wyborach w tych okręgach stosowana jest ordynacja proporcjonalna i metoda d'Hondta. Oprócz samych posłów wybiera się również ich zastępców, obejmujących mandat w razie jego opróżnienia w trakcie kadencji. Dwa pozostałe okręgi mają charakter jednomandatowy i obejmują diasporę mozambicką żyjącą w pozostałych państwach Afryki, a także w Europie. W tych okręgach stosuje się ordynację większościową.
Czynne prawo wyborcze przysługuje obywatelom Mozambiku mającym ukończone 18 lat. Głosować nie mogą więźniowie, osoby upośledzone i chore psychicznie, a także pozbawione praw wyborczych decyzją sądu. Kandydować mogą osoby spełniające powyższe wymogi, z wyjątkiem osób skazanych w przeszłości za niektóre przestępstwa urzędnicze oraz recydywistów. Dodatkowo prawo zakazuje kandydowania pracownikom administracji rządowej (w szczególności członkom służby cywilnej, sędziom, dyplomatom i żołnierzom), osobom zatrudnionym przez obce państwo lub organizację międzynarodową, a także członkom komisji wyborczych. Kandydatów mogą zgłaszać wyłącznie partie polityczne lub ich koalicje, przy czym powinny one zgłaszać tylko własnych członków.

</doc>
<doc id="2706576" url="https://pl.wikipedia.org/wiki?curid=2706576" title="Marcin Ignacy Czerniewicz">
Marcin Ignacy Czerniewicz

Marcin Ignacy Czerniewicz herbu Lubicz (zm. przed 26 czerwca 1776) – sędzia grodzki kowieński w latach 1765-1775, horodniczy kowieński w latach 1754-1775, poseł z powiatu kowieńskiego na Sejm Repninowski.
Życiorys.
Konsyliarz powiatu kowieńskiego w konfederacji powiatu kowieńskiego w 1767 roku. Był członkiem konfederacji radomskiej 1767 roku. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku, poseł powiatu kowieńskiego na sejm 1767 roku. W 1767 roku jako poseł kowieński na Sejm Repninowski, wszedł w skład delegacji, wyłonionej pod naciskiem posła rosyjskiego Nikołaja Repnina, powołanej w celu określenia ustroju Rzeczypospolitej.

</doc>
<doc id="2706577" url="https://pl.wikipedia.org/wiki?curid=2706577" title="Biskupi Santa Fe">
Biskupi Santa Fe



</doc>
<doc id="2706581" url="https://pl.wikipedia.org/wiki?curid=2706581" title="Biskupi Saint Louis">
Biskupi Saint Louis



</doc>
<doc id="2706582" url="https://pl.wikipedia.org/wiki?curid=2706582" title="Biskupi Seattle">
Biskupi Seattle



</doc>
<doc id="2706598" url="https://pl.wikipedia.org/wiki?curid=2706598" title="Hrabstwo Licking">
Hrabstwo Licking

Hrabstwo Licking (ang. "Licking County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 688,38 mil2 (1 782,91 km2). Według danych z 2010 r. hrabstwo miało 166 492 mieszkańców. Hrabstwo powstało 1 marca 1808 roku, a jego nazwa pochodzi od lizawek solnych (ang. "salt licks").

</doc>
<doc id="2706605" url="https://pl.wikipedia.org/wiki?curid=2706605" title="Georges Johin">
Georges Johin

Georges Édouard Johin (ur. 31 lipca 1877 w Paryżu, zm. 6 grudnia 1955 w Tessancourt-sur-Aubette) – francuski krokiecista, który na Igrzyskach Olimpijskich 1900 w Paryżu zdobył złoty i srebrny medal w tej dyscyplinie.

</doc>
<doc id="2706607" url="https://pl.wikipedia.org/wiki?curid=2706607" title="Freddie Kini">
Freddie Kini

Freddie Kini (ur. 27 listopada 1992 na Wyspach Salomona) – piłkarz z Wysp Salomona grający na pozycji obrońcy. W barwach reprezentacji Wysp Salomona dotychczas rozegrał 4 mecze.

</doc>
<doc id="2706611" url="https://pl.wikipedia.org/wiki?curid=2706611" title="Lamqmy">
Lamqmy



</doc>
<doc id="2706614" url="https://pl.wikipedia.org/wiki?curid=2706614" title="Magda Malinowska">
Magda Malinowska

Magda Malinowska (ur. 1 listopada 1992) – polska lekkoatletka, sprinterka.
Kariera.
Reprezentantka klubu UKS 19 Bojary Białystok trenowana przez Hannę Sutyniec. W 2013 zdobyła złoty medal mistrzostw kraju w sztafecie 4 × 100 m (Ayla Kisiel, Magda Malinowska, Klaudia Konopko, Katarzyna Sokólska) z czasem 45,51.

</doc>
<doc id="2706617" url="https://pl.wikipedia.org/wiki?curid=2706617" title="Krzysztof Szafrański">
Krzysztof Szafrański

Krzysztof Szafrański (ur. 21 listopada 1972 w Prudniku) – polski kolarz szosowy, mistrz Polski w jeździe indywidualnej na czas (2002).
Życiorys.
Był zawodnikiem LZS Prudnik (do 1990), Kolarskiego Klubu Sportowego „Moto” Jelcz-Laskowice (do 1995), Mat-Jelcz Laskowice (1996-1999), zawodowych grup CCC Polsat Polkowice (2000-2003) i DHL – Author (2004). Jego największymi sukcesami w karierze było mistrzostwo Polski w jeździe indywidualnej na czas (2002), wicemistrzostwo (1995) i brązowy medal (1994) w tej samej konkurencji, a także zwycięstwo w Wyścigu Szlakiem Grodów Piastowskich (2002) i Wyścigu po Ziemi Łódzkiej (2000 i 2001).
W 1999 startował w Wyścigu Pokoju, ale go nie ukończył.

</doc>
<doc id="2706622" url="https://pl.wikipedia.org/wiki?curid=2706622" title="Mistrzostwa Europy w Piłce Siatkowej Mężczyzn 2013 (eliminacje)">
Mistrzostwa Europy w Piłce Siatkowej Mężczyzn 2013 (eliminacje)

Eliminacje do Mistrzostw Europy w Piłce Siatkowej Mężczyzn 2013 rozpoczęły się w 12 maja 2012 roku. Wzięło w nich udział 29 reprezentacji. Losowanie par i grup eliminacji odbyło się 29 października 2011 roku w Luksemburgu.
Eliminacje składały się z trzech rund. W pierwszej reprezentacje zostały rozlosowane w pary. Każda para rozegrała ze sobą dwumecz. O awansie decydowała liczba wygranych meczów. Gdy obie reprezentacje wygrały po jednym spotkaniu rozgrywany był tzw. złoty set grany do 15 punktów. W drugiej rundzie zespoły mierzyły się w grupowych turniejach. Zwycięzca turnieju uzyskał awans do mistrzostw, a drużyna z drugiego miejsca grała w trzeciej rundzie (barażu). Baraże grane były tym samym systemem co pierwsza runda.
Bezpośredni awans do Mistrzostw Europy 2013 uzyskali gospodarze oraz 5 najlepszych reprezentacji Mistrzostw Europy 2011. Eliminacje wyłoniły pozostałych 9 finalistów.
Druga runda.
Grupa A.
Tabela
Wyniki
!colspan="12"|Turniej I – Póvoa de Varzim
!colspan="12"|Turniej II – Ankara
Grupa B.
Tabela
Wyniki
!colspan="12"|Turniej I – Kortrijk
!colspan="12"|Turniej II – Tallinn
Grupa C.
Tabela
Wyniki
!colspan="12"|Turniej I – Wiedeń
!colspan="12"|Turniej II – Ostrawa
Grupa D.
Tabela
Wyniki
!colspan="12"|Turniej I – Trikala
!colspan="12"|Turniej II – Vantaa
Grupa E.
Tabela
Wyniki
!colspan="12"|Turniej I – Charków
!colspan="12"|Turniej II – Maribor
Grupa F.
Tabela
Wyniki
!colspan="12"|Turniej I – Segedyn
!colspan="12"|Turniej II – Jełgawa

</doc>
<doc id="2706624" url="https://pl.wikipedia.org/wiki?curid=2706624" title="Alexander Chalmers">
Alexander Chalmers



</doc>
<doc id="2706626" url="https://pl.wikipedia.org/wiki?curid=2706626" title="Wacław Buczyński">
Wacław Buczyński

Wacław Buczyński pseud. "Wacek", "Mały" (ur. 17 września 1898 w Troszynie, zm. 10 listopada 1969 w Warszawie) – działacz komunistyczny, wicedyrektor Instytutu Kształcenia Kadr Naukowych.
Życiorys.
Syn małorolnego chłopa Antoniego. Skończył szkołę powszechną, po czym podjął pracę zarobkową jako robotnik. Od 1914 członek SDKPiL. Od 1915 do 1918 w Rosji. W Kamieńskiem wstąpił do Czerwonej Gwardii i brał udział w rewolucji październikowej. 1919–1920 służył w 33 pułku piechoty Wojska Polskiego w Łomży, następnie przeniósł się do Warszawy. W 1920 wstąpił do KPP, od 1925 członek Komitetu Dzielnicowego (KD) KPP na Pradze. Organizował komórki KPP wśród tramwajarzy i występował na wiecach i zebraniach działaczy komunistycznych. 1929 współorganizował Związek Zawodowy Tramwajarzy m.st. Warszawy i został członkiem jego zarządu. Brał udział w organizowaniu i kierowaniu strajkami warszawskich tramwajarzy w 1931 i 1935 z ramienia Lewicy Związkowej. Członek komitetów strajkowych i kilkakrotnie delegat robotniczy. Kilkakrotnie aresztowany i zwalniany z pracy. Od 1940 w Wyszkowie, gdzie do 1941 wraz z m.in. Grzegorzem Cytryniakiem organizował koła Stowarzyszenia Przyjaciół ZSRR. Od maja 1942 członek KD PPR w Wyszkowie. Współorganizował oddziały partyzanckie Gwardii Ludowej w powiecie wyszkowskim i wiele akcji zbrojnych, w których niekiedy sam brał udział, m.in. 16 listopada 1943 w akcji na urząd pocztowy w Wyszkowie, gdzie skonfiskowano pieniądze i niemiecką korespondencję. W końcu lutego 1944 na posiedzeniu konspiracyjnej Powiatowej Rady Narodowej (PRN) w Wyszkowie został przewodniczącym Prezydium Rady. Od końca stycznia 1945 sekretarz miejski PPR w Grodzisku Mazowieckim, a od kwietnia 1945 instruktor Wydziału Organizacyjnego KC PPR. Uczestnik I Zjazdu PPR w grudniu 1945. W l. 1948–1950 dyrektor uzdrowiska w Polanicy, następnie mimo braku wykształcenia został wicedyrektorem Instytutu Kształcenia Kadr Naukowych przy KC PZPR. Od 1952 starszy instruktor Wydziału Administracyjnego KC, a od 1955 kierownik Referatu ds. Działaczy Ruchu Robotniczego. Od 1964 na rencie dla zasłużonych.
Odznaczony m.in. Orderem Sztandaru Pracy I klasy, Orderem Krzyża Grunwaldu III klasy i Krzyżem Komandorskim Orderu Odrodzenia Polski. Pochowany na wojskowych Powązkach (kwatera 2A-tuje-10).

</doc>
<doc id="2706627" url="https://pl.wikipedia.org/wiki?curid=2706627" title="Arrogatio">
Arrogatio



</doc>
<doc id="2706633" url="https://pl.wikipedia.org/wiki?curid=2706633" title="Budynek przy ul. Henryka Sienkiewicza 5 w Sanoku">
Budynek przy ul. Henryka Sienkiewicza 5 w Sanoku

Budynek przy ul. Henryka Sienkiewicza 5 w Sanoku – budynek położony w Sanoku.
Historia.
Budynek powstał na potrzeby C. K. Okręgowej Dyrekcji Skarbu, założonej w 1892/1893. Na pomieszczenie tej instytucji właścicielka ziemska Józefa Rylska oddała grunt i wybudowała gmach. Został on wzniesiony w okresie około dwóch lat w czasie powstawania ww. urzędu (obecnie w informacji ewidencji zabytków podaje się rok budowy w 1863). Budowla bywała określana jako „Pałac Rylskich”.
W gmachu funkcjonowały urzędy:
Do końca II Rzeczypospolitej w 1939 w budynku swoją siedzibę miały Powiatowa Komenda Policji Państwowej, Urząd Starostwa Powiatu Sanockiego (II piętro), Urząd Skarbowy, Urząd Skarbowy Akcyz i Monopoli Państwowych, Brygada Kontroli Skarbowej, Kasa Skarbowa, Urząd Katastralny.
W czasie II wojny światowej i okupacji niemieckiej budynek stanowił siedzibę oddziału operacyjnego gestapo (kierował nim SS-Sturmbannführer Ludwig Hahn), po czym został przekształcony i zorganizowano w "Grenzkommissariat Sicherheitspolizei" (Komisariat Graniczny Policji Bezpieczeństwa); ponadto w budynku działał "Steueramt" (Urząd Podatkowy); kamienica mieściła się wówczas pod adresem "Sienkiewiczastrasse" 5, a po przemianowaniu "Bergstrasse" 5.
Od przełomu sierpnia i września 1944 w budynku mieścił się Powiatowy Urząd Bezpieczeństwa Publicznego. Pierwszymi szefami PUBP w Sanoku byli Malinowski, Ozgowicz, Tadeusz Sieradzki. 15 czerwca 1945 przy wejściu do budynku Antoni Żubryd dokonał zamachu na jego szefa, Tadeusza Sieradzkiego. Od 1946 do 1948 szefem PUBP był Antoni Cebula. Równolegle w tym czasie w gmachu funkcjonował sztab Grupy Operacyjnej „Wisła” w 1947, a także POP PPR.
11 października 1969 przy wejściu do gmachu Komendy Powiatowej Milicji Obywatelskiej została odsłonięta tablica poświęcona funkcjonariuszom SB i MO, fundatorami byli członkowie koła ZBoWiD przy KP MO w Sanoku. Inskrypcja brzmiała: "1944-1969 Poległym w walce o utrwalenie władzy ludowej funkcjonariuszom Milicji Obywatelskiej i Służby Bezpieczeństwa", a poniżej wymieniono 34 nazwiska oraz napis "XXV lecie PRL społeczeństwo". Jako pierwszy wymieniony na liście został kpt. Tadeusz Sieradzki, a ponadto także st. sierż. Michał Goniak. Po 2009 tablica została usunięta.
Do końca roku 2005 w budynku funkcjonowała komenda Policji, następnie przeniesiona do zaadaptowanych zabudowań byłych koszar wojskowych w Olchowcach. Następnie budynek pozostał nieeksploatowany.
Powierzchnia całej nieruchomości wynosi 0,1897 ha. Budynek jest podpiwniczony i posiada trzy kondygnacje naziemne, zaś jego metraż wynosi 1775,26 m².
Decyzją Zarządu Powiatu Sanockiego budynek został wystawiony na sprzedaż. Od tego czasu był kilkakrotnie przedmiotem organizowanego przetargu. W 2016 budynek został zakupiony przez osoby prywatne.
Budynek został wpisany do gminnego oraz do wojewódzkiego (A-1393 z 25 marca 2016) rejestru zabytków.
Poeta Janusz Szuber zawarł odniesienie do budynku w niezatytułowanym wierszu wydanym w publikacji pt. "Mojość" z 2005. Ponadto wzmiankował gmach w wierszu pt. "Dziura w serze. Pustka", opublikowanym w tomiku poezji pt. "Wpis do ksiąg wieczystych" z 2009.

</doc>
<doc id="2706634" url="https://pl.wikipedia.org/wiki?curid=2706634" title="Ogród Zoologiczno-Botaniczny w Braniewie">
Ogród Zoologiczno-Botaniczny w Braniewie

Ogród Zoologiczno-Botaniczny w Braniewie (pot. zoo w Braniewie) – miejski ogród zoologiczno-botaniczny znajdujący się przy ulicy Botanicznej w Braniewie. Jest to jeden z najmniejszych obiektów tego typu w Polsce oraz jedyne zoo na Warmii i Mazurach.
Ogród jest umiejscowiony w średniowiecznej fosie obronnej miasta, naprzeciw XVIII-wiecznego pałacyku biskupa Potockiego. Z drugiej strony widoczne są pozostałości murów obronnych, a nad nimi góruje potężna budowla – bazylika mniejsza pw. św. Katarzyny Aleksandryjskiej.
Powstanie ogrodu botanicznego.
W 1892 roku przeprowadził się z Berlina do Braniewa niemiecki botanik i przyrodnik dr Franz Josef Niedenzu, aby objąć stanowisko na wydziale matematyki i nauk przyrodniczych w Kolegium Jezuickim w Braniewie (Collegium Hosianum). Już rok później, w 1893 roku, angażując się w uporządkowanie terenów miasta zainicjował utworzenie Skweru 13 Lip (obecnie rondo gen. Andersa) oraz dokonuje uporządkowania terenów przy kościele św. Katarzyny, zakładając w tym samym roku (1893) ogród botaniczny. Sprowadza do ogrodu egzotyczne drzewa i rośliny, m.in. z Ameryki Południowej, w tym po raz pierwszy nieznane dotąd w całych Prusach Wschodnich pomidory. Franz Niedenzu umiera w 1937, wkrótce wybucha wojna.
Ogród zoologiczno-botaniczny.
Po II wojnie światowej, w latach 1955–1960, w miejscu istniejącego przed wojną ogrodu botanicznego z inicjatywy Zdzisława Butkiewicza utworzono ogród zoologiczno-botaniczny. Nawiązaniem i kontynuacją przedwojennych tradycji botanicznych jest zachowana na terenie ogrodu zoologiczno-botanicznego aleja dendrologiczna z dużą liczbą okazałych drzew, w tym m.in. dęby, buki, klony, kasztanowce, lipy; a także sporo gatunków unikalnej roślinności, jak tulipanowiec, miłorząb japoński, dąb piramidalny. Drzewa są oznakowane i opisane. W całym ogrodzie jest dużo tablic z ciekawostkami oraz plakietek informacyjnych.
Pierwszym zwierzęciem w ogrodzie był łabędź. W 1962 pojawiły się w zoo pierwsze niedźwiedzie brunatne. Dzięki ucieczce tych niedźwiadków, które przez kilka godzin buszowały po mieście, ogród zyskał rozgłos w kraju. Po tym zdarzeniu została nawiązana współpraca z zoo w Gdańsku-Oliwie, skąd otrzymano kolejne zwierzęta. W 1987 r. przystąpiono do rozbudowy ogrodu. W czasach świetności to minizoo liczyło około 200 gatunków zwierząt.
W ogrodzie można było na przestrzeni jego funkcjonowania zobaczyć takie gatunki zwierząt jak: lew, niedźwiedzie, jaki, lamę, wilczycę, makaki lapundery, konia Przewalskiego, papugi, bażanty, żółwie, paw i wiele innych.
Zmierzch ogrodu zoologiczno-botanicznego (...i powrót do korzeni).
Współcześnie ostrej krytyce publicznej są poddawane złe warunki, w jakich przetrzymuje się zwierzęta w zamknięciu, braniewskie zoo również należało do tej kategorii ośrodków o złej reputacji. Jako że ogród jest położony na stosunkowo niewielkiej powierzchni (3,5 ha), zwierzęta nie miały dużych wybiegów. Uwag odnośnie do warunków przetrzymywania zwierząt w Braniewie było wiele, głównie co do niedźwiedzi, które przebywały na betonowym podłożu, co uniemożliwiało im grzebanie w ziemi, a to jest ich naturalną potrzebą. Zwierzęta wyglądały smutnie i smętnie.
Dziś (od 14 grudnia 2016) w braniewskim ogrodzie nie ma już niedźwiedzi brunatnych, choć było ich tu w sumie pięć: Wojtusia (zwana też Wojtkiem, ur. w 2001), Ewka (ur. w 1995), Gienia (ur. w 2003), Michał i Pietka (ur. w 1995). Jako pierwszy Michał (z odgryzioną łapą) został zabrany w 2011 przez międzynarodową fundację „Podaj łapę” i znalazł azyl w Niemczech. Dwa następne, urodzone w ukraińskim cyrku Ewka i Gienia, zabrane zostały w kwietniu 2016, dwa ostatnie wyjechały do Poznania 14 grudnia 2016.
Trwają starania, aby ogród powrócił do przedwojennych tradycji i ponownie stał się jedynie ogrodem botanicznym połączony z rodzinnym parkiem rozrywki. Przystąpiono do konkursu Ministerstwa Gospodarki na modelową rewitalizację miast, żeby zdobyć fundusze na ożywienie tego terenu. Projekt zakłada poprawę warunków życia pozostałych tam jeszcze zwierząt, odbudowę i rozwój parku botanicznego, wytyczenie ścieżek rowerowych i biegowych oraz budowę innych obiektów, gdzie mogliby spędzać wolny czas mieszkańcy i turyści.
Ogród Zoologiczno-Botaniczny w Braniewie jest udostępniony do zwiedzania w okresie od 1 maja do 30 września, choć przypomina on współcześnie bardziej ogród botaniczny, gdyż większość klatek i wybiegów pozostała pusta (rok 2020).

</doc>
<doc id="2706635" url="https://pl.wikipedia.org/wiki?curid=2706635" title="Maurice Vignerot">
Maurice Vignerot

Maurice Marie Joseph Vignerot (ur. 25 listopada 1879 w Paryżu, zm. 28 sierpnia 1953 w Gap) – francuski krokiecista, który na Igrzyskach Olimpijskich 1900 w Paryżu zdobył srebrny medal w tej dyscyplinie.

</doc>
<doc id="2706638" url="https://pl.wikipedia.org/wiki?curid=2706638" title="Józef Bułak-Bałachowicz">
Józef Bułak-Bałachowicz

Józef Bułak-Bałachowicz (błr.: Язэп Булак-Балаховіч, "Jazep Bułak-Bałachovič", ros. Иосиф Никодимович Булак-Балахович; ur. 4 września 1894 w Stokopijewie koło Mejsztów w powiecie nowoaleksandrowskim (powiat brasławski), zm. 11 czerwca 1923 na drodze z Białowieży do Hajnówki w Puszczy Białowieskiej) – białoruski wojskowy, oficer piechoty Armii Imperium Rosyjskiego, pułkownik Białej Armii, zastępca dowódcy ochotniczych oddziałów walczących w składzie Wojska Polskiego II RP w 1920 r. Brat Stanisława Bułak-Bałachowicza.
Działalność.
W kwietniu 1916 r. został zmobilizowany do armii rosyjskiej i wcielony do 7 Rewelskiego Pułku Piechoty. W maju trafił do oddziału podpułkownika Leonida Punina, gdzie od roku służył już jego brat Stanisław. W 1917 awansowany z porucznika na podrotmistrza. W październiku wystąpił z wojska rosyjskiego, przechodząc do oddziałów polskich – został oddelegowany przez gen. Jacynę do Pskowa w celu rekrutacji Polaków do I Korpusu gen. Józefa Dowbor-Muśnickiego. W listopadzie został przeniesiony do Piotrogrodu, nadal w ramach I Korpusu Polskiego. W grudniu jego oddział został rozbrojony przez bolszewików. Od maja 1918 roku należał do 1 pułku łuskiego (wiernego bolszewikom) pod dowództwem brata Stanisława, wraz z którym walczył w różnych formacjach „białych” (Wojna estońsko-bolszewicka) – między innymi w armii gen. Judenicza, w której został mianowany podpułkownikiem, a następnie pułkownikiem.
Po zawarciu estońsko-sowieckiego traktatu pokojowego w marcu 1920 r. przeszedł z Armii Estońskiej na stronę polską, do wielonarodowościowego oddziału swojego brata, który po reorganizacji w Brześciu nad Bugiem w kwietniu 1920 r. został podporządkowany dowódcy 3 Armii gen. Edwarda Śmigłego-Rydza. Latem 1920 roku pod nieobecność starszego brata Stanisława, który jeździł do Warszawy na rozmowy polityczne, Józef dowodził oddziałem i przeprowadził znakomite wypady na tyły wojsk bolszewickich na Polesiu – pod Owruczem i Walednikami. W trakcie walk oddział był zasilany wziętymi do niewoli czerwonoarmistami oraz dezerterami, dzięki czemu pomimo strat zwiększył swą liczebność do ok. 1800 żołnierzy piechoty i 800 kawalerzystów.
Rozkazem Naczelnego Dowództwa Wojska Polskiego z 28 września 1920 wojska gen. Bułak-Bałachowicza zostały określone jako Ochotnicza Sprzymierzona Armia, uzyskując status odrębnej sojuszniczej armii. Generał nazwał ją Rosyjską Ludową Armią Ochotniczą (Russkaja Narodnaja Dobrowolczeskaja Armia, RNDA), która osiągnęła liczbę ok. 20 tys. żołnierzy. Mimo zawarcia rozejmu między Polską a stroną sowiecką w Rydze 12 października 1920 r., armia gen. Stanisława Bułak-Bałachowicza od 5 listopada 1920 r. podjęła samodzielne działania bojowe na obszarze Białorusi zajętym przez bolszewików, zdobywając 10 listopada Mozyrz.
12 listopada 1920 w Mozyrzu jego starszy brat Stanisław ogłosił niepodległość Białorusi, mianując się "głównodowodzącym białoruskiej armii narodowej", zaś Józefa Bułak-Bałachowicza mianował "dowódcą armii ochotniczej". 16 listopada powołano rząd Białoruskiej Republiki Ludowej, lecz po kilku dniach i kontrofensywie oddziałów bolszewickich, wojsko Bałachowiczów zostało zmuszone do wycofania się do Polski (Józef uczynił to 26 listopada).
Po wojnie polsko-bolszewickiej rząd polski, za zasługi w walce z Armią Czerwoną, nadał bałachowcom obywatelstwo polskie, a także zapewnił możliwość zamieszkania i zatrudnienia na terenie Polski. Józef Bułak-Bałachowicz został mianowany generałem brygady. W maju 1921 przybył do Białowieży wraz z bratem i blisko 200-osobową grupą podwładnych. Zamieszkał z rodziną w prywatnym domu Filimona Waszkiewicza na Tropince. Zajmował się początkowo problemami zakwaterowania i zatrudnienia bałachowców, później transportem państwowego materiału drzewnego z lasu do stacji w Białowieży. Współpracował z miejscowym Zarządem Okręgowym Lasów Państwowych. Obaj bracia posiadali udziały w tartaku w Hajnówce.
Został zamordowany 11 czerwca 1923 – prawdopodobnie zamach przygotowany przez bolszewicką policję polityczną wymierzony był przeciwko Stanisławowi, który tej tragicznej nocy miał jechać do Hajnówki, ale niespodziewanie znarowił mu się koń. Ponieważ sprawa była pilna, zamiast Stanisława pojechał jego brat Józef. Wyjechał z Białowieży późnym wieczorem, by na rano być na miejscu. Około pierwszej w nocy jeden z napastników (na pytanie „który to Bałachowicz?” i udzielonej przez Józefa odpowiedzi) śmiertelnie ugodził generała kulą w twarz.
Trumnę ze zwłokami generała wystawiono w kaplicy katolickiej urządzonej w sali jadalnej pałacu carskiego w Białowieży. Pogrzeb był uroczysty, z orkiestrą, uczestniczyło w nim mnóstwo ludzi. W ostatnią drogę generała odprowadzał ksiądz z Narewki (nie było jeszcze wtedy w Białowieży oddzielnej parafii rzymskokatolickiej). Józef Bułak-Bałachowicz spoczął w północno-zachodniej części cmentarza w Białowieży. Jego mogiła zachowała się do dzisiaj.
Rodzina.
Był synem Nikodema Michała i Józefy z Szafranów oraz wnukiem Sylwestra Bałachowicza i Michaliny Jasińskiej. Miał trzech braci i sześć sióstr. Najprawdopodobniej w 1918 ożenił się z Zinajdą (zm. 1980), z którą miał córkę Gabrielę i syna Zdzisława Bułak-Bałachowicza (1918-1944).
Jedyni spadkobiercy nazwiska to żyjący obecnie Maciej Bułak-Bałachowicz, Rafał Bułak-Bałachowicz, Ernest Bułak-Bałachowicz, obecnie najmłodszy z Bałachowiczów.

</doc>
<doc id="2706640" url="https://pl.wikipedia.org/wiki?curid=2706640" title="Jacques Sautereau">
Jacques Sautereau

Marie Maurice Jacques Alfred Sautereau (ur. 7 września 1860 w Louveciennes, zm. 23 listopada 1936 w Saint-Mandé) – francuski krokiecista, który na Igrzyskach Olimpijskich 1900 w Paryżu zdobył brązowy medal w tej dyscyplinie.

</doc>
<doc id="2706642" url="https://pl.wikipedia.org/wiki?curid=2706642" title="Brian Kaltack">
Brian Kaltack

Brian Kaltack (ur. 30 września 1993) – vanuacki piłkarz grający na pozycji obrońcy. Od 2012 roku jest zawodnikiem klubu Hekari United. Jego młodszy brat, Jean Kaltack, także jest piłkarzem i reprezentantem kraju.
Kariera klubowa.
Karierę piłkarską Kaltack rozpoczął klubie Port Vila Mauriki. W 2010 roku zadebiutował w jego barwach w pierwszej lidze vanuackiej. W 2010 roku przeszedł do nowozelandzkiego zespołu Waterside Kaori. Spędził w nim sezon.
W 2012 roku Kaltack przeszedł do Hekari United z Papui-Nowej Gwinei.
Kariera reprezentacyjna.
W reprezentacji Vanuatu Kaltack zadebiutował w 2011 roku. W 2012 roku wystąpił z Vanuatu w Pucharze Narodów Oceanii 2012.

</doc>
<doc id="2706643" url="https://pl.wikipedia.org/wiki?curid=2706643" title="Stanisław Andrzejewski (pilot)">
Stanisław Andrzejewski (pilot)

Stanisław Jan Andrzejewski (ur. 21 listopada 1916 w Bielawach, zm. 9 października 2002 w Barnstaple hrabstwo Devon) – major pilot Polskich Sił Powietrznych w Wielkiej Brytanii.
Życiorys.
W 1936 zdał maturę w Gimnazjum i Liceum im. Gen. J. H. Dąbrowskiego w Kutnie i w tymże roku wstąpił do Szkoły Podchorążych Rezerwy Lotnictwa w Sadkowie, a następnie do Szkoły Podchorążych Lotnictwa w Dęblinie – absolwent XII promocji, 128 lokata. W czerwcu 1939 został skierowany do 5 Pułku Lotniczego w Lidzie.
W kampanii wrześniowej walczył w 151 eskadrze myśliwskiej wspierając działania Samodzielnej Grupy Operacyjnej „Narew”. 1 września 1939 roku, wraz z ppor. Wiktorem Szulcem i kpr. Tadeuszem Kawałkowskim, stanowił obsadę zasadzki na lotnisku Biel. 5 września wziął udział w walce powietrznej w rejonie Ostrołęki z Dornierami Do 17. Kilkakrotnie wykonywał loty na rozpoznanie. 
18 września przekroczył granicę z Rumunią a następnie przedostał się do Francji. 4 marca 1940 został skierowany na szkolenie do Caen. Latał na samolotach Dewoitine D500 i Morane-Saulnier MS.406. Po zakończeniu szkolenia był dowódcą klucza broniącego Caen. Został ewakuowany do Nantes skąd odpłynął do Plymouth w Wielkiej Brytanii, gdzie dotarł 20 czerwca 1940 roku. Trafił do obozu przejściowego w West Kirby, gdzie przebywał od 26 czerwca do 1 lipca, a później przebywał w obozie w Blackpool do 13 października. Otrzymał nr służbowy RAF P-0165 i odbył szkolenie w 15 EFTS (Elementary Flying Training School) w Hucknall, w 54 OTU (Operation Training Unit) w Church Fenton oraz w 60 OTU w East Fortune. 16 lipca 1941 roku otrzymał przydział do dywizjonu 307. 3 maja 1942 w nocnym locie zestrzelił Ju 88. 9 grudnia 1944 został dowódcą dywizjonu 307. 24 kwietnia 1945 zniszczył na lotnisku samolot Fw-190.
Ożenił się z Daphne Sibyl Hughes-Gibb, arystokratką angielską. 6 lutego 1950 otrzymał obywatelstwo brytyjskie. Dzięki temu mógł dalej służyć w RAF - do 1956. W 1969 przeszedł na emeryturę. Zmarł 9 października 2002 roku i został pochowany na cmentarzu w Northam.
Zestrzelenia.
Na liście Bajana zajmuje 330. pozycję z 1 zestrzelonym samolotem

</doc>
<doc id="2706645" url="https://pl.wikipedia.org/wiki?curid=2706645" title="Kanada na Igrzyskach Imperium Brytyjskiego 1930">
Kanada na Igrzyskach Imperium Brytyjskiego 1930

Kanada była gospodarzem Igrzysk Imperium Brytyjskiego w 1930 roku rozgrywanych w miejscowości Hamilton. Wystartowała jako jedna z 11 reprezentacji. Była to pierwsza edycja tej imprezy sportowej. Reprezentacja Kanady zajęła drugie miejsce w generalnej klasyfikacji medalowej igrzysk, zdobywając 20 złotych, 15 srebrnych i 19 brązowych medali.
Medale.
Medaliści.
 Boks
 Bowls
 Lekkoatletyka
 Pływanie
 Skoki do wody
 Wioślarstwo
 Zapasy

</doc>
<doc id="2706646" url="https://pl.wikipedia.org/wiki?curid=2706646" title="Hrabstwo Logan (Ohio)">
Hrabstwo Logan (Ohio)

Hrabstwo Logan (ang. "Logan County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 466,78 mil2 (1 208,97 km2). Według danych z 2010 r. hrabstwo miało 45858 mieszkańców. Hrabstwo powstało 1 marca 1818 roku i nosi imię Benjamina Logana - amerykańskiego pioniera i polityka.

</doc>
<doc id="2706648" url="https://pl.wikipedia.org/wiki?curid=2706648" title="Bermudy na Igrzyskach Imperium Brytyjskiego 1930">
Bermudy na Igrzyskach Imperium Brytyjskiego 1930

Bermudy wystartowały na igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z jedenastu reprezentacji. Była to pierwsza edycja tej imprezy sportowej. Reprezentacja nie zdobyła żadnych medali.

</doc>
<doc id="2706649" url="https://pl.wikipedia.org/wiki?curid=2706649" title="Brjastowo">
Brjastowo

miejscowości w Bułgarii:

</doc>
<doc id="2706650" url="https://pl.wikipedia.org/wiki?curid=2706650" title="Anna Maria Wazówna (polska królewna)">
Anna Maria Wazówna (polska królewna)

Anna Maria Wazówna (ur. 23 maja 1593 w Krakowie, zm. 9 lutego 1600 tamże) – królewna polska, była najstarszą córką króla Polski Zygmunta III Wazy i jego pierwszej żony Anny Habsburżanki, siostra króla Polski Władysława IV.

</doc>
<doc id="2706652" url="https://pl.wikipedia.org/wiki?curid=2706652" title="Live in 1500m2">
Live in 1500m2

Live in 1500m2 – drugi wspólny album braci: Pezeta i Małolata. Pierwotna data wydania została ustalona na 12 czerwca 2012, jednak została zmieniona i premiera odbyła się 5 lipca 2012 nakładem wytwórni Koka Beats. Jest to album koncertowy, który został nagrany w warszawskim klubie "1500m2". Na wydawnictwo składa się płyta CD, zawierająca materiał audio oraz DVD, na którym znalazł się m.in. wywiad z raperami. Na albumie znajdują się utwory z ich poprzedniej wspólnej płyty, a także nagrania z solowego repertuaru Pezeta. Na płycie wystąpił tylko jeden gość – elbląski raper VNM. Album promowany był teledyskiem „Jestem sam”.
Lista utworów.
Opracowano na podstawie źródła.

</doc>
<doc id="2706653" url="https://pl.wikipedia.org/wiki?curid=2706653" title="Muhammad Mursi">
Muhammad Mursi

Muhammad Muhammad Mursi Isa al-Ajjat (ar.: محمد محمد مرسي عيسى العياط, ur. 20 sierpnia 1951 w Al-Idwa, zm. 17 czerwca 2019 w Kairze) – egipski polityk, członek islamskiej organizacji religijno-politycznej Bracia Muzułmańscy oraz Partii Wolności i Sprawiedliwości. Prezydent Egiptu od 30 czerwca 2012 do 3 lipca 2013. Został odsunięty od władzy wskutek zamachu stanu, dla którego pretekstem były wcześniejsze protesty.
Życiorys.
Muhammad Mursi urodził się w 1951 roku w Prowincji Wschodniej. Wychowywał się w małym gospodarstwie rolnym, przydzielonym jego ojcu po egipskiej rewolucji z 1952 roku. Ukończył inżynierię na Uniwersytecie Kairskim, uzyskując odpowiednio tytuł licencjacki (1975) i magisterski (1978).
W 1978 roku uzyskał stypendium w Kalifornii. Przed wyjazdem ożenił się i wyjechał do Stanów Zjednoczonych razem z żoną. W 1982 roku obronił doktorat z inżynierii na University of Southern California. Następnie uzyskał posadę profesora na California State University w Northridge, którą zajmował w latach 1982–1985. Jego żona w tym czasie zajmowała się pracą w ośrodku dla muzułmańskich studentów. W 1985 roku oboje wrócili do Egiptu, gdzie Mursi objął stanowisko profesora, a następnie dziekana Wydziału Inżynierii na Uniwersytecie w Az-Zakazik, na którym pracował do 2010 roku. W tym czasie wykładał również inżynierię na Uniwersytecie Kairskim.
Po powrocie do kraju został członkiem Bractwa Muzułmańskiego, wchodząc z czasem do ścisłego kierownictwa organizacji. Od 1 grudnia 2000 do 12 grudnia 2005 pełnił mandat deputowanego do Zgromadzenia Ludowego. W tym czasie kierował pracami klubu parlamentarnego Bractwa Muzułmańskiego. Był inicjatorem parlamentarnej debaty na temat katastrofy kolejowej z 2002 roku, w czasie której odpowiedzialnością za wypadek obciążał władze. W pierwszej turze wyborów parlamentarnych w 2005 roku uzyskał największą liczbę głosów w okręgu. W drugiej turze przegrał jednakże ze swoim rywalem, oskarżając władze o fałszerstwo wyborcze.
Po tych wyborach był organizatorem antyrządowych demonstracji, protestujących przeciwko fałszerstwom wyborczym i brakowi niezależności sądownictwa. Za swoją działalność polityczną został 16 maja 2006 aresztowany razem z 500 innymi członkami Bractwa Muzułmańskiego w czasie jednego z protestów w Kairze. Spędził wówczas 7 miesięcy w areszcie.
Rewolucja i wybory prezydenckie.
Ponownie zatrzymany został 25 stycznia 2011 w czasie rewolucji egipskiej, razem z pozostałymi przywódcami organizacji, co miało uniemożliwić ich udział w nasilających się protestach. Po kilku dniach i obaleniu prezydenta Husniego Mubaraka odzyskał wolność. 30 kwietnia 2011 został wybrany przewodniczącym utworzonej przez członków Bractwa Muzułmańskiego Partii Wolności i Sprawiedliwości (FJP). W wyborach parlamentarnych do Zgromadzenia Ludowego, które odbywały się w trzech turach pomiędzy 28 listopada 2011 a 11 stycznia 2012 FJP zajęła pierwsze miejsce, zdobywając 235 mandatów w 508-osobowej izbie.
Choć początkowo Partia Wolności i Sprawiedliwości (FJP) deklarowała, że nie wysunie własnego kandydata w wyborach prezydenckich, na początku kwietnia 2012 roku zarejestrowała kandydaturę przedsiębiorcy i wiceprzewodniczącego partii, Chajrata asz-Szatira. Jednakże po jego dyskwalifikacji przez komisję wyborczą z powodu skazania wyrokiem w procesie karnym, partia nowym kandydatem wyznaczyła Muhammada Mursiego. 26 kwietnia 2012 został on oficjalnie jednym z trzynastu kandydatów do urzędu prezydenckiego.
W pierwszej turze wyborów przeprowadzonej w dniach 23–24 maja 2012 uzyskał 24,8% głosów, wygrywając z drugim Ahmadem Szafikiem (23,7% głosów), byłym premierem z czasów Mubaraka uważanym przez wielu komentatorów za człowieka dawnego reżimu. W drugiej turze głosowania w dniach 16–17 czerwca 2012 pokonał Szafika, uzyskawszy 51,73% głosów. Po ogłoszeniu wyników podziękował Bogu i uczcił pamięć „męczenników rewolucji”. Zobowiązał się do powołania szerokiego rządu, złożonego z przedstawicieli różnych środowisk społecznych. Tego samego dnia zrezygnował ze stanowiska przewodniczącego Partii Wolności i Sprawiedliwości.
14 czerwca 2012, dwa dni przed drugą turą wyborów, Sąd Najwyższy podjął decyzję o unieważnieniu wyborów parlamentarnych i przeprowadzeniu nowego głosowania. Nakazał rozwiązanie zdominowanej przez FJP izby, orzekając, iż prawo wyborcze pozostawało w sprzeczności z konstytucją i pozwalało partiom politycznym ubiegać się o mandaty zarezerwowane dotychczas dla deputowanych niezależnych. Mursi wyraził rozczarowanie wyrokiem sądu, lecz zobowiązał się do jego akceptacji. Jednocześnie jednak wezwał obywateli do udziału w wyborach i ostrzegł przed dyktatem „mniejszości”. 16 czerwca 2012 Najwyższa Rada Sił Zbrojnych w wydanym dekrecie oficjalnie rozwiązała Zgromadzenie Ludowe, co oznaczało, że nowo wybrany prezydent urzędować miał bez zaplecza parlamentarnego oraz bez jasno określonych uprawnień konstytucyjnych, która również nie została wcześniej uchwalona.
17 czerwca 2012, tuż po zamknięciu lokali wyborczych, Najwyższa Rada Sił Zbrojnych ogłosiła Tymczasową Deklarację Konstytucyjną, regulującą kwestie polityki państwa w okresie przejściowym, która ograniczała władzę prezydenta, a zwiększała kompetencje jej samej. Zgodnie z deklaracją, nowe wybory parlamentarne przeprowadzone miały zostać dopiero po uchwaleniu konstytucji, której projekt miało opracować specjalne zgromadzenie powołane przez samą radę. W ręce rady miały przejść również uprawnienia rozwiązanego parlamentu oraz kontrola nad wojskiem i resortem obrony. Rozwiązanie parlamentu i zmiany przepisów konstytucyjnych potępiło Bractwo Muzułmańskie.
Prezydent Egiptu.
30 czerwca 2012 Muhammad Mursi został oficjalnie zaprzysiężony na stanowisku prezydenta Egiptu, jako pierwszy demokratycznie wybrany i cywilny szef tego państwa. Wobec rozwiązania parlamentu uroczystość odbyła się w Sądzie Najwyższym. Prezydent zobowiązał się do przywrócenia parlamentu, który uznał za wybrany w sposób wolny i sprawiedliwy oraz za emanację woli narodu. Zobowiązał się również do poszanowania wszystkich dotychczasowych traktatów międzynarodowych i podkreślił służebną rolę armii w stosunku do obywateli państwa.
8 lipca 2012 prezydent wydał dekret ogłaszający przywrócenie rozwiązanego przez radę wojskową parlamentu, który następnego dnia zebrał się na posiedzenie zawieszone przez przewodniczącego do czasu prawnego wyjaśnienia sprawy. 10 lipca 2012 Sąd Najwyższy ponownie orzekł jednak o jego rozwiązaniu.
Już 25 czerwca 2012 do dymisji podał się rząd premiera Kamala al-Dżanzuriego w celu umożliwienia powołania nowego gabinetu. 24 lipca 2012 Mursi desygnował na urząd premiera Hiszama Kandila, dotychczasowego ministra zasobów wodnych, który objął urząd 2 sierpnia 2012. Zgodnie z zapowiedziami, większość jego ministrów stanowili nowi, mało znani i bezpartyjni technokraci. Stanowiska zachowało siedmiu ministrów z poprzedniego rządu, w tym minister spraw zagranicznych, minister finansów oraz stojący na czele resortu obrony marszałek Muhammad Husajn Tantawi, czworo z ministrów pochodziło z Partii Wolności i Sprawiedliwości.
Jednakże już 12 sierpnia 2012 prezydent w wydanym dekrecie ogłosił przejście na wojskową emeryturę przez szefa sztabu generalnego oraz marszałka Tantawiego, który utracił również stanowisko ministra obrony. Jednocześnie anulował wydaną w czerwcu 2012 roku przez radę wojskową deklarację konstytucyjną ograniczającą uprawnienia szefa państwa. Tego samego dnia na stanowisko wiceprezydenta Egiptu mianował Mahmuda Makkiego.
W listopadzie 2012 roku podczas konfliktu izraelsko-palestyńskiego poparł Hamas, ostro potępiając izraelskie naloty na Strefę Gazy. Prowadził tym samym odmienną politykę wobec konfliktu na Bliskim Wschodzie, gdyż jego poprzednik Husni Mubarak wspierał stronę izraelską. Mursi obok Stanów Zjednoczonych był głównym mediatorem, który doprowadził do zakończenia konfliktu. Został również gwarantem postanowień kairskich z 21 listopada 2012.
22 listopada 2012 Mursi wydał dekrety, które rozszerzyły jego prerogatywy, co w ocenie egipskiej opozycji groziło przeprowadzeniu demokratycznych przemian w państwie. Z dekretów wynikało, że do czasu opracowania nowej egipskiej konstytucji, żaden organ w tym Sąd Najwyższy, nie może ograniczyć jego decyzji. Kolejne dekrety dawały zielone światło na powtórne procesy wysokich urzędników z czasów rządów Mubaraka, zakazywały rozwiązywania Zgromadzenia Narodowego do czasu opracowania ustawy zasadniczej. Mursi nadał sobie prawo do „podejmowania decyzji, które chroniłyby rewolucję”, zdymisjonował też prokuratora generalnego Abd al-Madżida Mahmuda, a na stanowisko mianował Talata Abd Allaha.
Decyzje prezydenta spotkały się z krytyką opozycji. Dzień po ogłoszeniu dekretów na kairskim Placu Tahrir i pod pałacem prezydenckim zebrały się tysiące przeciwników prezydenta. Wezwano nawet do „Marszu milionów” znanych z rewolucji egipskiej. Laureat pokojowej nagrody Nobla Muhammad el-Baradei napisał na portalu społecznościowym Twitter, iż Mursi „ogłosił się nowym faraonem”. Zaniepokojenie decyzjami prezydenta wyraziło ONZ, które według organizacji mogą mieć poważne konsekwencje, w kwestii przestrzegania praw człowieka i rządów prawa w Egipcie, a także Stany Zjednoczone.
Usunięcie z urzędu.
28 czerwca 2013 w Egipcie rozpoczęły się demonstracje nawołujące Mursiego do ustąpienia z urzędu. Dwa dni później, w pierwszą rocznicę zaprzysiężenia Mursiego na prezydenta kraju w Kairze odbyła się największa demonstracja od czasu rewolucji, która obaliła Husniego Mubaraka. Opozycja oraz wojsko dało Mursiemu 48 godzin na złożenie urzędu. Termin ten upływał 3 lipca 2013. Mursi odrzucił oba żądania do ustąpienia, nawołując do spokoju. Jednak zamieszki nabierały na sile, a armia 3 lipca 2013 pozbawiła Mursiego władzy, zawieszając konstytucję oraz przedstawiając mapę drogową, opracowaną m.in. przez Muhammada el-Baradeia. Informacje te podał w zajętej telewizji państwowej dowódca wojska gen. Abd al-Fattah as-Sisi. Tymczasową głową państwa został prezes Sądu Konstytucyjnego Adli Mansur.
Dalsze losy.
4 listopada 2013 został dowieziony do sądu w Kairze na proces, w którym postawiono mu zarzuty podżegania do przemocy i do zabójstwa 10 osób, które zginęły w czasie protestów przeciwko dekretom z listopada 2012 roku. Razem z nim przed sądem stanęło 14 działaczy ugrupowań islamskich. Ostatecznie pierwsze posiedzenie sądu w sprawie Mursiego miało odbyć się dopiero 8 stycznia 2014. 18 grudnia egipska prokuratura poinformowała, że były prezydent będzie odpowiadał za spiskowanie z zagranicznymi organizacjami (Hezbollahem i Hamasem) w celu przeprowadzenia aktów terroru, przekazanie tymże organizacjom tajemnic państwowych swojego kraju oraz przeprowadzania szkolenia wojskowego ich członków, co zagrażało bezpieczeństwu Egiptu. Mursiemu groziła w wymienionym postępowaniu kara śmierci. Organizacje broniące praw człowieka wyraziły wątpliwości, czy proces byłego prezydenta będzie uczciwy. Równocześnie przedstawiciele Hamasu zaprzeczyli, jakoby prowadzili działania przeciwko Egiptowi.
21 grudnia 2013 przeciwko Mursiemu rozpoczęto trzecie postępowanie, w którym był oskarżony o zabójstwo policjantów w czasie swojej ucieczki z więzienia w 2011 roku, w pierwszych dniach demonstracji przeciwko Husniemu Mubarakowi. Razem z nim przed sądem miało stanąć 130 osób, które również odzyskały wolność w czasie masowej ucieczki. 19 stycznia 2014 poinformowano o wszczęciu czwartego postępowania przeciwko Mursiemu – o obrazę sądu.
21 kwietnia 2015 sąd oczyścił Mursiego z zarzutu zabójstwa, uznał go jednak za winnego stosowania przemocy i tortur i skazał go na dwadzieścia lat więzienia. 16 maja sąd w Kairze skazał Mursiego na karę śmierci w związku ze zorganizowaniem w 2011 roku ucieczki z więzienia Wakdi an-Natrun, podczas której zginął jeden oficer policji. Decyzję sądu przekazano do zatwierdzenia wielkiemu muftiemu Egiptu. 18 czerwca 2016 Mursi został uznany za winnego szpiegostwa na rzecz Kataru i skazany na dożywotnie więzienie. W listopadzie tego samego roku wyrok śmierci wydany w sprawie Mursiego został anulowany, a jego proces miał być powtórzony. Również w listopadzie egipski sąd kasacyjny uchylił dla niego jeden z dwóch wyroków dożywotniego więzienia w związku z oskarżeniami o szpiegostwo m.in. na rzecz radykalnego palestyńskiego Hamasu. Nakazano wszczęcie nowego procesu. 16 września 2017 sąd skazał go na 25 lat więzienia za szpiegostwo na rzecz Kataru, przekazywanie tajemnic państwowych oraz poufnych dokumentów. Tym samym sąd kasacyjny obniżył wymiar kary dla Mursiego z zasądzonych wcześniej 40 lat.
Muhammad Mursi zmarł 17 czerwca 2019 podczas rozprawy w sądzie.

</doc>
<doc id="2706655" url="https://pl.wikipedia.org/wiki?curid=2706655" title="Geosynchronous Satellite Launch Vehicle Mark 3">
Geosynchronous Satellite Launch Vehicle Mark 3

Geosynchronous Satellite Launch Vehicle Mark 3 lub GSLV Mk3 – nowa ciężka indyjska rakieta nośna będąca technicznym rozwinięciem rakiet rodziny Geosynchronous Satellite Launch Vehicle.
Budowa.
S-200.
Jest to nowoczesny 200-tonowy dopalacz wyposażony w silnik na paliwo stałe. Ciąg silnika podczas startu wynosi 5,5 MN. Rakieta ta wyposażona jest w dwa takie dopalacze.
L-110.
Stopień główny mieści 110 ton paliwa hipergolowego, posiada również dwa ulepszone silniki Vikas, posiadające lepszy impuls właściwy w stosunku do poprzednich wersji, zaś taki zestaw generuje ciąg o wartości 1600 kN.
C25.
Górny stopień GSLV MK3 posiada silnik CE-20 generujący ciąg 197 kN, zasilany kriogeniczną mieszanką wodoru i tlenu.
Przedział ładunkowy.
Przedział ładunkowy ma aż 5 m średnicy i pojemność 100 m3.
Użycie.
GSLV Mk3 będzie wykorzystywana głównie do wynoszenia cięższych satelitów w kosmos, a w przyszłości także do wynoszenia statków załogowych.
18 grudnia 2014 odbył się pierwszy testowy lot suborbitalny rakiety zakończony powodzeniem. Górny człon rakiety zamiast paliwa wypełniony był ciekłym azotem, natomiast ładunkiem był prototyp kapsuły załogowej (CARE), który wykonał udaną próbę ponownego wejścia w atmosferę i wodowania na powierzchni oceanu.
Pierwszy lot orbitalny GSLV Mk3 odbył się 5 czerwca 2017, rakieta wyniosła na orbitę indyjskiego satelitę telekomunikacyjnego GSAT-19E.

</doc>
<doc id="2706659" url="https://pl.wikipedia.org/wiki?curid=2706659" title="Gujana Brytyjska na Igrzyskach Imperium Brytyjskiego 1930">
Gujana Brytyjska na Igrzyskach Imperium Brytyjskiego 1930

Gujana Brytyjska wystartowała na Igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja Gujany zajęła ósme miejsce w generalnej klasyfikacji medalowej igrzysk, zdobywając jeden srebrny i jeden brązowy medal.
Medale.
Medaliści.
 Lekkoatletyka
 Wioślarstwo

</doc>
<doc id="2706662" url="https://pl.wikipedia.org/wiki?curid=2706662" title="Ucieczka do Egiptu (obraz Joachima Patnira)">
Ucieczka do Egiptu (obraz Joachima Patnira)

Ucieczka do Egiptu () – obraz olejny niderlandzkiego malarza Joachima Patinira, jeden z czterech jego sygnowanych dzieł. 
Temat Ucieczki z Egiptu był jednym z najpopularniejszym w malarstwie średniowiecznym i renesansowym. Sceneria odbiega od tradycyjnego krajobrazu, występującego pomiędzy Betlejem a ziemią egipską. 
Geneza.
Obraz podejmuje temat ucieczki Świętej Rodziny, będącej następstwem prześladowań Heroda. Epizod został opisany głównie w Ewangelii Mateusza:
Wiele innych epizodów związanych z ucieczką zostało opisane w apokryficznych pismach m.in. w Ewangelii Pseudo-Mateusza. 
Opis obrazu.
Patinir połączył epizody opisane w dwóch powyższych źródłach; scena rozgrywa się na tle egipskiej miejscowości Sohennen. Na pierwszym planie wśród krajobrazu górskiego widać Świętą Rodzinę. Maria siedzi na osiołku (nie wymienianym u Mateusza, a jedynie w apokryfach obok innych zwierząt jucznych), obok kroczy Józef. Za nimi w dole widać wioskę i kilka scen rozgrywających się przed domami. Z prawej strony widać epizod związany rzezią niewiniątek. Kilku żołnierzy atakuje niewiasty trzymające swoje pociechy na rękach. Po lewej stronie rozgrywa się kolejna scena opisana w apokryfach: Epizod opowiada o żołnierzach wypytujących wszystkich o Świętą Rodzinę. Na prośbę Marii, chłopi powiadomili żołnierzy, że widzieli ich podczas zasiewów. Gdy wojskowi zobaczyli pol, na którym w cudowny sposób urosło zboże, zrezygnowani z pościgu. 
Ostatni epizod umieszczony na płótnie przez Patinira znajduje się po lewej stronie, przy ścieżce górskiej po której idą uciekinierzy: - z postumentu spada pogański bożek. Jest to nawiązanie do epizodu opisanego w Ewangelii Pseudo-Mateusza: Po ty wydarzeniu cała ludność Sohennen oddała cześć Jezusowi. 
Pejzaż Patinirowski.
Patinir przez wielu historyków uważany jest za "ojca malarstwa pejzażowego". Jego pejzaże stanowiły główny temat dzieł, choć na ich tle umieszczał sceny religijne. Podobnie jest w "Ucieczce do Egiptu". Krajobraz widziany jest z lotu ptaka i obejmuje wszystkie elementy jakie tworzą glob: wodę, ziemię i niebo. Dodatkowo artysta dodał często przez niego malowane góry wraz z dolinami oraz bogatą florę. Obraz ma typową kompozycję trzech planów zaczerpniętą z malarstwa Campina i van Eycka. Owe plany tworzą perspektywę za pomocą kolorów: brązu, zieleni i błękitu. Patinir wykorzystał również i barwy pośrednie. Pierwszy plan zdominowany jest ciepłą kolorystyką z mocną zielenią, ochrą i brązem. Na drugim planie widać już jaśniejszą gamę ochry, zieleni i brązów oraz różu i żółci chromowej. Trzeci plan to już biel, delikatny fiolet i różne gamy błękitu. Wobec tak ogromnego pejzażu, ukazane tu postacie nie odgrywają żadnej roli. Proporcja człowieka i natury została zachowana, przy czym człowiek jest wobec niej malutkim punktem na krajobrazie. 

</doc>
<doc id="2706666" url="https://pl.wikipedia.org/wiki?curid=2706666" title="Australia na Igrzyskach Imperium Brytyjskiego 1930">
Australia na Igrzyskach Imperium Brytyjskiego 1930

Australia wystartowała na Igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja Australii zajęła piąte miejsce w generalnej klasyfikacji medalowej igrzysk, zdobywając 3 złote, 4 srebrne i 1 brązowy medal.
Medale.
Medaliści.
 Boks
 Lekkoatletyka
 Pływanie
 Wioślarstwo

</doc>
<doc id="2706669" url="https://pl.wikipedia.org/wiki?curid=2706669" title="Lepkość kinematyczna">
Lepkość kinematyczna



</doc>
<doc id="2706674" url="https://pl.wikipedia.org/wiki?curid=2706674" title="Lepkość kinetyczna">
Lepkość kinetyczna



</doc>
<doc id="2706678" url="https://pl.wikipedia.org/wiki?curid=2706678" title="Sartori">
Sartori

Sartori:

</doc>
<doc id="2706682" url="https://pl.wikipedia.org/wiki?curid=2706682" title="Nowa Zelandia na Igrzyskach Imperium Brytyjskiego 1930">
Nowa Zelandia na Igrzyskach Imperium Brytyjskiego 1930

Nowa Zelandia wystartowała na Igrzyskach Imperium Brytyjskiego w 1930 roku w kanadyjskiej miejscowości Hamilton jako jedna z 11 reprezentacji. Była to pierwsza edycja tej imprezy sportowej. Reprezentacja Nowej Zelandii zajęła czwarte miejsce w generalnej klasyfikacji medalowej igrzysk, zdobywając 3 złote, 4 srebrne i 2 brązowe medale.
Medale.
Medaliści.
 Bowls
 Lekkoatletyka
 Pływanie
 Wioślarstwo

</doc>
<doc id="2706684" url="https://pl.wikipedia.org/wiki?curid=2706684" title="Laerdal Medical">
Laerdal Medical

Laerdal Medical AS – producent sprzętu medycznego i produktów medycznych z siedzibą w Stavanger w Norwegii.
Firma założona w 1940 roku jako drukarnia i małe wydawnictwo wkrótce rozpoczęła produkcję popularnych zabawek gumowych pod nazwą "Laerdal Tomte". Plastikowe samochodziki tej firmy sprzedawane były w 110 krajach i były wyprodukowane w ilości ponad 100 mln sztuk. Z czasem firma rozpoczęła produkcję wysokiej jakości lalek. To naprowadziło firmę na produkcję medycznych modeli szkoleniowych i urządzeń dla zaawansowanej symulacji medycznej, które są dzisiaj podstawą działania firmy.
Najbardziej znanym produktem Laerdal jest manekin szkoleniowy popularnie nazwany "CPR Annie", a najbardziej zaawansowanym produktem symulator pacjenta "SimMan 3G".
Laerdal Medical AS jest międzynarodowym dostawcą sprzętu szkoleniowego i ratowniczego. Obecnie ma siedzibę w Stavanger, filie w wielu krajach zatrudniające i osiągające sprzedaż na poziomie .

</doc>
<doc id="2706685" url="https://pl.wikipedia.org/wiki?curid=2706685" title="Cordorinus">
Cordorinus



</doc>
<doc id="2706686" url="https://pl.wikipedia.org/wiki?curid=2706686" title="Gastrodermus">
Gastrodermus



</doc>
<doc id="2706687" url="https://pl.wikipedia.org/wiki?curid=2706687" title="Hoplisoma">
Hoplisoma



</doc>
<doc id="2706688" url="https://pl.wikipedia.org/wiki?curid=2706688" title="Microcorydoras">
Microcorydoras



</doc>
<doc id="2706689" url="https://pl.wikipedia.org/wiki?curid=2706689" title="Osteogaster">
Osteogaster



</doc>
<doc id="2706690" url="https://pl.wikipedia.org/wiki?curid=2706690" title="Katolickie Radio Ciechanów">
Katolickie Radio Ciechanów

Katolickie Radio Ciechanów – była polska rozgłośnia należąca do diecezji płockiej, z siedzibą w Ciechanowie. Nadawała swój program na częstotliwości 103,9 MHz na terenie Ciechanowa i okolic oraz w Internecie.
Historia.
Katolickie Radio Ciechanów przez kilka lat należało do sieci radiowej Plus. Stacja jesienią 2008 roku zmieniła liner na „Katolickie Radio Ciechanów – poczuj klimat Mazowsza”. Pojawił się również niemalże całkiem nowy program audycji.
Radio codziennie publikowało bezpłatny newsletter pt. "Dziennik północnego Mazowsza" zawierający informacje z regionu. W 2002 roku Katolickie Radio Ciechanów otrzymało nagrodę „Białego Kruka” za włączanie się w kampanie antynikotynowe. W sierpniu 2010 roku decyzją biskupa płockiego Piotra Libery dyrektorem rozgłośni został ks. Jacek Kędzierski, w 2013 roku jego miejsce zajął ks. Krzysztof Jończyk. 23 czerwca 2014 roku Katolickie Radio Ciechanów połączyło się z Katolickim Radiem Płock, tworząc Katolickie Radio Diecezji Płockiej.

</doc>
<doc id="2706696" url="https://pl.wikipedia.org/wiki?curid=2706696" title="Mieczeł Czelabińsk">
Mieczeł Czelabińsk



</doc>
<doc id="2706702" url="https://pl.wikipedia.org/wiki?curid=2706702" title="Giuseppe Motta">
Giuseppe Motta

Giuseppe Motta (ur. 29 grudnia 1871, zm. 23 stycznia 1940) - szwajcarski polityk, członek Rady Związkowej od 14 grudnia 1911 do śmierci. Kierował następującymi departamentami: 
Był członkiem CVP.
Pełnił także funkcje wiceprezydenta (1914, 1919, 1926, 1931, 1936) i prezydenta (1915, 1920, 1927, 1932, 1937) Konfederacji.

</doc>
<doc id="2706705" url="https://pl.wikipedia.org/wiki?curid=2706705" title="Karol Żwir">
Karol Żwir

Karol Żwir (ur. 12 czerwca 1995 w Reszlu) – polski piłkarz występujący na pozycji napastnika w Sokole Ostróda.
Kariera.
Podczas kariery juniorskiej Żwir grał w MKS-ie Korsze do 2009 roku. W tym samym roku młody piłkarz zaczynał grać dla juniorów Stomilu Olsztyn. 2 lata później, gdy miał tylko 16 lat, włączono go do pierwszego zespołu.
Kariera reprezentacyjna.
Żwir występował w wielu juniorskich reprezentacjach Polski. Ponadto w trakcie reprezentowania Polski do lat 17 zdobył z nią brązowy medal na Mistrzostwach Europy w 2012 roku.

</doc>
<doc id="2706706" url="https://pl.wikipedia.org/wiki?curid=2706706" title="Abramis crysoleucas roseus">
Abramis crysoleucas roseus



</doc>
<doc id="2706707" url="https://pl.wikipedia.org/wiki?curid=2706707" title="Cyprinus fuscus">
Cyprinus fuscus



</doc>
<doc id="2706709" url="https://pl.wikipedia.org/wiki?curid=2706709" title="Scardinius erythrophthalmus rutiloides">
Scardinius erythrophthalmus rutiloides



</doc>
<doc id="2706711" url="https://pl.wikipedia.org/wiki?curid=2706711" title="Scardinius hesperidus">
Scardinius hesperidus



</doc>
<doc id="2706712" url="https://pl.wikipedia.org/wiki?curid=2706712" title="Scardinius platizza">
Scardinius platizza



</doc>
<doc id="2706713" url="https://pl.wikipedia.org/wiki?curid=2706713" title="Scardinius scardafa ohridana">
Scardinius scardafa ohridana



</doc>
<doc id="2706714" url="https://pl.wikipedia.org/wiki?curid=2706714" title="Lasy Birczańskie">
Lasy Birczańskie

Lasy Birczańskie – Leśny Kompleks Promocyjny powołany Zarządzeniem Dyrektora Generalnego Lasów Państwowych Nr. 4 z dnia 24 stycznia 2001 roku, jako jedenasty w Polsce.
Przynależność administracyjna.
Kompleks znajduje się w całości na terenie województwa podkarpackiego w gminach: Bircza, Fredropol, Dubiecko, Krzywcza w powiecie przemyskim oraz gminie Ustrzyki Dolne w powiecie bieszczadzkim. W całości przynależy do jednej Regionalnej Dyrekcji Lasów Państwowych: RDLP w Krośnie, a jego zasięg pokrywa się z nadleśnictwem Bircza.
Położenie.
LKP Lasy Birczańskie położony jest przy granicy z Ukrainą w VIII Karpackiej krainie przyrodniczoleśnej. Leży częściowo w Karpatach Wschodnich w mezoregionach: Góry Sanocko-Turczańskie i Płaskowyż Chyrowski, a częściowo w Karpatach Zachodnich w mezoregionie Pogórze Przemyskie. Sieć rzeczna należy w większości do dorzecza Sanu z większymi rzekami: Wiar i Stupnica, a fragment leży w dorzeczu Dniestru.
Charakterystyka.
Zalesienie w zasięgu LKP wynosi 61,9%, a lasy tworzą 7 dużych, 9 średnich oraz ponad setkę drobnych kompleksów leśnych. Najczęściej występują tu gleby brunatne wyługowane (65%) oraz gleby brunatne właściwe (30%), na których przeważają las górski świeży (49%) i las wyżynny świeży (47%). Można spotkać dwa piętra roślinności: piętro pogórza i regiel dolny. Panujące gatunki drzew to jodła pospolita (33%), sosna zwyczajna (32%) i buk zwyczajny (24%). Ponadto modrzew europejski (3%) oraz olsza szara i świerk pospolity (po 2%).
Edukacja.
Jedną z funkcji LKP jest edukacja przyrodnicza i ekologiczna społeczeństwa. Na terenie Lasów Birczańskich realizują ją liczne obiekty:
Ochrona Przyrody.
Na obszarze LKP znajduje się dwa parki krajobrazowe i jeden obszar chronionego krajobrazu:
oraz 8 rezerwatów przyrody o łącznej powierzchni 1532 ha:
Ponadto istnieją tu: obszar specjalnej ochrony ptaków (Natura 2000) o nazwie „Pogórze Przemyskie”, trzy stanowiska dokumentacyjne, użytki ekologiczne o powierzchni łącznej 428,90 ha oraz 36 pomników przyrody.

</doc>
<doc id="2706718" url="https://pl.wikipedia.org/wiki?curid=2706718" title="Pedagogika medialna">
Pedagogika medialna

Pedagogika medialna – jedna z dziedzin pedagogiki, która podejmuje problemy (nieznane dotychczas w edukacji) związane ze zjawiskami, które towarzyszą komunikacji medialnej. Analizuje procesy powstałe w momencie tworzenia się globalnego społeczeństwa.
Ukazuje rolę działań wychowawczych, które zmierzają do przygotowania uczących się do właściwego odbioru komunikatów medialnych. Określa wpływ i zasięg oddziaływania mass mediów na człowieka.

</doc>
<doc id="2706722" url="https://pl.wikipedia.org/wiki?curid=2706722" title="Zabezpieczenie bojowe">
Zabezpieczenie bojowe

Zabezpieczenie bojowe – całokształt przedsięwzięć mających na celu zmniejszenie skuteczności uderzeń przeciwnika oraz zapewnienie wojskom własnym sprzyjających warunków do pomyślnego wykonania zadań w różnych sytuacjach. 
Celem zabezpieczenia bojowego jest stworzenie warunków zapewniających ochronę wojsk przed uderzeniem przeciwnika, ukrycie sił i środków przed jego rozpoznaniem i wprowadzenie go w błąd co do własnych działań, zwiększenie zdolności ochronnej wojsk i odpowiednie przygotowanie terenu do funkcjonowania na nim wojsk.
Składowe zabezpieczenia bojowego.
Zabezpieczenie bojowe obejmuje:
Wcześniej w skład zabezpieczenia bojowego wchodziło także:

</doc>
<doc id="2706723" url="https://pl.wikipedia.org/wiki?curid=2706723" title="Pristoidei">
Pristoidei



</doc>
<doc id="2706729" url="https://pl.wikipedia.org/wiki?curid=2706729" title="Aleksander Jasiński-Sas">
Aleksander Jasiński-Sas

Aleksander Walenty Jasiński-Sas herbu Sas (ur. 7 stycznia 1869 we Lwowie, zm. 25 kwietnia 1943) – tytularny generał brygady Wojska Polskiego.
Życiorys.
Aleksander Walenty Jasiński-Sas urodził się 7 stycznia 1869 we Lwowie, w rodzinie Aleksandra i Marii z domu Krzywda. Ukończył gimnazjum we Lwowie, maturę zdał w C. K. Gimnazjum w Brzeżanach w 1886 roku. W tym samym roku rozpoczął trwającą do 1918 roku służbę w kawalerii cesarskiej i królewskiej armii. Kształcił się w Akademii Wojskowej w Wiedniu. Służył m.in. w 7 i 2 pułku ułanów Austro-Węgier, brał udział w I wojnie światowej. W okresie od 1 listopada 1918 roku do 20 maja 1919 roku przebywał w ukraińskiej niewoli.
26 maja 1919 roku został przyjęty do Wojska Polskiego i wyznaczony na stanowisko prezesa komisji remontowej w Tarnowie. W czasie wojny polsko-bolszewickiej dowodzi 9 pułkiem strzelców granicznych. 29 maja 1920 roku został zatwierdzony z dniem 1 kwietnia 1920 roku w stopniu pułkownika jazdy, w „grupie byłej armii austro-węgierskiej”. Od lipca 1920 do stycznia 1921 roku pełnił funkcję inspektora jazdy w Dowództwie Okręgu Generalnego „Pomorze”. 1 lutego 1921 roku został dowódcą miasta Lwowa. Od 1 czerwca 1921 roku jego oddziałem macierzystym był 1 pułk strzelców konnych. Z dniem 1 września 1922 roku został przeniesiony w stan spoczynku z prawem noszenia munduru.
26 października 1923 roku Prezydent RP Stanisław Wojciechowski zatwierdził go w stopniu tytularnego generała brygady.
Na emeryturze mieszkał we Lwowie. Dalsze losy nieznane. Wraz z żoną spoczywa na cmentarzu parafialnym w Bystrej koło Gorlic.

</doc>
<doc id="2706730" url="https://pl.wikipedia.org/wiki?curid=2706730" title="Heinrich Häberlin">
Heinrich Häberlin

Heinrich Häberlin (ur. 6 września 1868, zm. 26 lutego 1947) - szwajcarski polityk, członek Rady Związkowej od 12 lutego 1920 do 12 marca 1934. Kierował departamentem sprawiedliwości i policji (1920-1934). Był członkiem Radykalno-Demokratycznej Partii Szwajcarii.
Pełnił także funkcje przewodniczącego Rady Narodu (1918-1919) oraz wiceprezydenta (1925, 1930) i prezydenta (1926, 1931) Konfederacji.

</doc>
<doc id="2706733" url="https://pl.wikipedia.org/wiki?curid=2706733" title="Wimbledon 2012 (kwalifikacje gry podwójnej mężczyzn)">
Wimbledon 2012 (kwalifikacje gry podwójnej mężczyzn)

Wimbledon 2012 - kwalifikacje gry podwójnej mężczyzn – kwalifikacje do zawodów deblowych mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 18 a 20 czerwca na londyńskich kortach All England Lawn Tennis and Croquet Club.

</doc>
<doc id="2706736" url="https://pl.wikipedia.org/wiki?curid=2706736" title="Karol Pniak">
Karol Pniak

Karol Pniak (ur. 26 stycznia 1910 w Jaworznie, zm. 17 października 1980 w Krakowie) – polski lotnik wojskowy, podpułkownik pilot Wojska Polskiego, major (Squadron Leader) Królewskich Sił Powietrznych, as myśliwski II wojny światowej, kawaler Virtuti Militari.
Życiorys.
Był trzecim synem Franciszka i Marii z d. Waluga (z sześciorga rodzeństwa). Po ukończeniu szkoły powszechnej uczył się w Gimnazjum im.
Stanisława Staszica w Chrzanowie. Z gimnazjum został relegowany 20 maja 1928 roku, zdecydował się wstąpić do Wojska Polskiego. Za zgodą rodziców zaciągnął się ochotniczo 23 października 1928 roku, otrzymał przydział do 2 pułku lotniczego. 
Uczył się w Szkole Obsługi Samolotów (gdzie uzyskał stopień kaprala) następnie od 5 maja 1930 roku w Szkole Podoficerów Lotnictwa w Bydgoszczy. Ukończył ją w październiku i został przydzielony do 22 eskadry liniowej. W lipcu 1931 roku został skierowany na kurs pilotażu w Szkole Strzelania i Bombardowania w Grudziądzu. Po ukończeniu szkoleń latał w 122 eskadrze myśliwskiej. W 1935 roku wszedł w skład zespołu myśliwskiego 2 pułku lotniczego, który zdobył I miejsce na mistrzostwach lotnictwa myśliwskiego w Grudziądzu. Jako wyróżniający się pilot został wcielony do zespołu akrobacyjnego, tzw. "Trójki Bajana". W jej składzie wystąpił w Drugim Międzynarodowym Meetingu Lotniczym w Warszawie w 1933 r. W marcu 1936 otrzymał awans na plutonowego, w sierpniu 1938 na sierżanta.
W 1937 roku rozpoczął naukę w Szkole Podchorążych Lotnictwa w Dęblinie, którą ukończył 15 czerwca 1939 roku jako absolwent XII promocji (118 lokata). Staż odbył w 142 eskadrze myśliwskiej, a w sierpniu 1939 roku promowano go do stopnia podporucznika.
Karol Pniak był zdobywcą szeregu najwyższych nagród w tym trzykrotnym Mistrzem Polski, a po śmierci kpt pil. F. Żwirki najbardziej popularnym pilotem II Rzeczypospolitej.
Podczas kampanii wrześniowej 2 września zestrzelił Dorniera Do 17, kolejne zwycięstwo odniósł 4 września. Zaliczono mu dodatkowo 1 zniszczenie prawdopodobne i 1 i ⅓ uszkodzenia.
18 września ewakuował się przez Rumunię do Francji, gdzie dotarł 29 października. W styczniu 1940 roku przypłynął do Anglii, gdzie skierowano go na przeszkolenie do 6 OTU w Sutton Bridge. 8 sierpnia 1940 roku otrzymał przydział do 32 dywizjonu RAF. W czasie bitwy o Anglię powiększył liczbę zniszczonych maszyn wroga – 12 i 15 sierpnia po jednym Messerschmitcie Bf 109, 18 sierpnia kolejne dwa Bf 109. 24 sierpnia 1940 roku zgłosił prawdopodobne zestrzelenie Bf 109. 24 sierpnia lecąc na samolocie Hawker Hurricane (nr V6572) został zestrzelony, samolot rozbił się w Rhodes Minnis, niedaleko Lyminge, pilot wyskoczył na spadochronie. Ranny, w szpitalu przebywał do 16 września 1940 roku.
Powrócił do walk w ramach 257 dywizjonu RAF i 11 listopada 1940 roku zestrzelił 1 i 1/2 samolotu Fiat BR.20.
23 listopada 1940 przeniesiony do dywizjonu 306. Po przerwie operacyjnej 1 grudnia 1942 został dowódcą eskadry. 13 lutego 1943 został zakwalifikowany do Polskiego Zespołu Myśliwskiego ("Polish Fighting Team", zwany również „Cyrkiem Skalskiego”), gdzie walczył od 13 marca do 12 maja. 17 listopada 1944 objął dowództwo nad 308 dywizjonem, którym dowodził do 30 czerwca 1945 roku. W RAF nosił przydomek „Koniak” (). W grudniu 1946 roku został zdemobilizowany i wrócił do kraju 24 lutego 1947. Zamieszkał w rodzinnym Jaworznie. Zmarł 17 października 1980.
Pośmiertnie, decyzją Ministra Obrony Narodowej z dnia 20 października 2020 roku, został mianowany na stopień podpułkownika.
Zestrzelenia.
Na liście „Bajana” sklasyfikowany na 26. pozycji z 63/4 zestrzeleniami pewnymi, 2 prawdopodobnymi oraz 2 i 5/6 uszkodzeniami.
Upamiętnienie.
W rodzinny Jaworznie w 2020 roku jego imieniem nazwano rondo położone w Pieczyskach na skrzyżowaniu ulicy Płetwonurków z Jana III Sobieskiego.

</doc>
<doc id="2706739" url="https://pl.wikipedia.org/wiki?curid=2706739" title="Piłka nożna w ZSRR">
Piłka nożna w ZSRR

Piłka nożna ( ) była najbardziej popularnym sportem w Związku Radzieckim. Głównym organem zarządzającym była Fiedieracija futboła SSSR (FFSSSR), założona w 1959. Mistrzostwa Związku Radzieckiego w piłce nożnej były jednym z najważniejszych wydarzeń sportowych kraju.
Piłkarska reprezentacja ZSRR jeden raz zdobyła mistrzostwa Europy (1960) i 2 złote medale olimpijskie (1956 i 1988). Radzieckie kluby zdobyły 3 razy Puchar Zdobywców Pucharów oraz jeden Superpuchar Europy.
W Wyższej lidze ZSRR grały najbardziej znane kluby świata, takie jak Dynamo Kijów, Spartak Moskwa, Dinamo Moskwa i Dinamo Tbilisi.
Historia.
Przed rewolucją październikową piłka nożna była dość rozpowszechniona w carskiej Rosji. 24 października 1897 roku odbył się pierwszy oficjalny mecz w ówczesnym Imperium Rosyjskim. W Petersburgu drużyna Wasileostrowskiego Stowarzyszenia Piłkarzy z wynikiem 6:0 zwyciężyła drużynę Sport (miłośnicy sportu Petersburgu). W 1914 w Rosyjskim Sojuszu Piłkarskim znaleźli się przedstawiciele z 33 miast, a liczba drużyn piłkarskich była bliska dwustu. Zarejestrowanych piłkarzy było około pięciu tysięcy.
Zainteresowanie piłką nożną nie spadło i po rewolucji, liczba drużyn piłkarskich ciągle rosła. I wkrótce, wraz z rozgrywkami miejskimi i terytorialnymi, postanowiono rozpocząć Mistrzostwa Rosyjskiej FSRR, a potem Mistrzostwa ZSRR. Do 1936 udział brały zespoły miast i republik radzieckich.
Turnieje w latach 1922–1923 oficjalnie nazywały się „Mistrzostwa Rosyjskiej FSRR”, choć również udział wzięły zespoły Ukraińskiej SRR i Zakaukaskiej FSRR. Oba razy mistrzostwo zdobywała drużyna z Moskwy. Dopiero w 1924 zostały rozegrane pierwsze Mistrzostwo ZSRR. W sumie odbyło się pięć rozgrywek (1924, 1928, 1931, 1932 i 1935). W pierwszych trzech turniejach uczestniczyły zespoły z republik i miast, tylko w dwóch ostatnich tylko zespoły z miast. W 1934 została założona Sekcja Piłki Nożnej ZSRR, która kierowała organizację rozgrywek piłkarskich.
Jako datę rozpoczęcia rozgrywek futbolowych w ZSRR przyjmuje się 22 maja 1936, kiedy to startowały pierwsze Mistrzostwa ZSRR dla klubów piłkarskich. Dinamo Leningrad zwyciężyło w pierwszym meczu 3:1 Lokomotiw Moskwa. Od 1936, mistrzostwa ZSRR dla drużyn klubowych odbywały się corocznie, a czasem kilka razy w roku (sezony 1936, 1976), a zostały przerwane tylko raz, podczas II wojny światowej. Turnieje były znane z ich organizacyjnej niestabilności, ciągle się zmieniała liczba drużyn (od 7 do 26), niektóre zmiany nastąpiły nawet w trakcie trwania mistrzostw, turniej trwał od 57 do 282 dni, rozgrywane system jednorundowym (w 1936, 1938, 1952, 1976) lub dwurundowym, były pojedyncze i wieloetapowe turnieje (1960, 1961, 1962, 1969). Stale zmieniał się system punktacji, na przykład, za remis w różnych latach można byłoby dostać dwa punkty, jeden punkt, a czasami nawet żadnego punktu. Zmieniano nazwa turnieju: grupa „A”, klasa „A”, I grupa, I grupa klasy „A”, najwyższa grupa klasy „A”, najwyższa liga.
ZSRR została członkiem FIFA dopiero w lipcu 1946, a UEFA w 1954. 6 maja 1959 Sekcja Piłki Nożnej ZSRR została zreorganizowana w Fiedieraciję futboła SSSR. Do 1972 ze strony państwowej nad piłką nożną nadzór sprawował Komitet Sportowy ZSRR, chociaż FIFA uznawało tylko Fiedieraciję futboła SSSR. W latach 1972–1990 działalność Fiedieraciji futboła SSSR została zawieszona, przez co nastąpił gwałtowny spadek wyników drużyny narodowej ZSRR. Od 1972 do 1982 reprezentacji ZSRR nigdy nie udało się dostać do finałów Mistrzostw Świata i Europy. Dopiero w 1990 działalność Fiedieraciji futboła SSSR została wznowiona.
Narodowa reprezentacja ZSRR zakwalifikowała się do półfinałów Mistrzostw Świata w Anglii w 1966. W Mistrzostwach Europy zwyciężyła w 1960 we Francji oraz zdobyła srebrne medale w 1964 w Hiszpanii, 1972 w Belgii i 1988 w RFN. Również na igrzyskach olimpijskich zdobyła złote medale w 1956 i 1988 oraz brązowe medale w 1972, 1976 i 1980.
Najlepszymi klubami ZSRR były Dynamo Kijów – zdobywca Pucharu Zdobywców Pucharów w 1975, 1986 oraz Superpucharu UEFA w 1975, Dinamo Tbilisi – zdobywca Pucharu Zdobywców Pucharów w 1981 oraz Dinamo Moskwa – finalista Pucharu Zdobywców Pucharów w 1972. Na czołowych pozycjach były Spartak Moskwa, CSKA Moskwa i Torpedo Moskwa.
W drugiej połowie lat 80. XX wieku czołowi gracze radzieckich zespołów zaczynają wyjeżdżać do zagranicznych klubów. W 1990 roku Dinamo Tbilisi i Žalgiris Wilno zrezygnowały z rozgrywek Mistrzostw ZSRR, podobne zamiary miały i inne kluby, ale plany te zostały wdrożone dopiero po faktycznym rozpadzie Związku Radzieckiego. W 1991 zwycięstwem CSKA Moskwa zakończyły się ostatnie mistrzostwa ZSRR w piłce nożnej. O istnieniu Mistrzostw ZSRR przypomina jedynie Puchar Wspólnoty, który jest tradycyjnie rozgrywany z udziałem zwycięzców krajowych mistrzostw – byłych republik radzieckich.
Format rozgrywek ligowych.
W obowiązującym systemie ligowym do 1991 roku trzy najwyższe klasy rozgrywkowe były ogólnokrajowe (Wysszaja liga, Pierwaja liga i Wtoraja liga). Dopiero na czwartym poziomie pojawiały się grupy regionalne (mistrzostwa obwodów).
Puchary.
Rozgrywki pucharowe rozgrywane w ZSRR to:

</doc>
<doc id="2706740" url="https://pl.wikipedia.org/wiki?curid=2706740" title="WD 0346+246">
WD 0346+246

WD 0346+246 – biały karzeł położony w gwiazdozbiorze Byka, odległy o około 91 lat świetlnych od Ziemi. Jest to jedna z najchłodniejszych znanych gwiazd tego typu, a także wraz z SDSS J110217.48+411315.4 jedna z najstarszych gwiazd w sąsiedztwie Słońca.
Nazwa.
Litery „WD” to akronim od angielskich słów "white dwarf" (biały karzeł), a „0346+246” to przybliżone położenie obiektu na nieboskłonie.
Odkrycie.
WD 0346+246 został odkryty w 1997 w trakcie badań mających na celu skatalogowanie brązowych karłów położonych w Plejadach.
Charakterystyka.
Obiekt charakteryzuje się dużym ruchem własnych (około 1,3′ x 10-3 na rok) co bardzo wyróżnia go na tle innych gwiazd, znajduje się około 91 lat świetlnych od Ziemi.
Szacuje się, że temperatura WD 0346+246 wynosi około 3650 K, co czyni go jednym z najchłodniejszych znanych białych karłów.

</doc>
<doc id="2706741" url="https://pl.wikipedia.org/wiki?curid=2706741" title="Tp6">
Tp6

Tp6 – oznaczenie na Polskich Kolejach Państwowych parowozu towarowego CzW/G (Cz, ros. Ч), budowanego w Niemczech od 1895 roku dla Kolei Warszawsko-Wiedeńskiej. Miał on układ osi D i silnik bliźniaczy na parę nasyconą.
Historia.
Do końca XIX wieku Kolej Warszawsko-Wiedeńska, pomimo znajdowania się na terytorium Cesarstwa Rosyjskiego, używała lokomotyw kupowanych w Europie Zachodniej. Między innymi, od 1895 używano czteroosiowych parowozów towarowych produkowanych przez Hanomag w Hanowerze, z silnikami na parę nasyconą. Po 1912 roku otrzymały one rosyjskie ujednolicone oznaczenie serii Cz (Ч), z tego Cz oznaczało parowóz z czterema osiami wiązanymi (ros. "czetyriechosnyj"), W – model dla kolei Warszawsko-Wiedeńskiej, a G w indeksie dolnym – pochodzenie ("Giermania" – Niemcy).
Lokomotywy CzW/G produkowano w wersjach z silnikiem bliźniaczym (późniejsze Tp6) lub z silnikiem sprzężonym (późniejsze Tp7), a od 1904 roku ich produkcja w wersji z silnikiem sprzężonym rozpoczęta została w zakładach w Charkowie (CzW/Ch, późniejsze Tp108).
Po I wojnie światowej Polskie Koleje Państwowe posiadały 6 parowozów serii Cz z silnikiem bliźniaczym, która otrzymała następnie oznaczenie serii według polskiego systemu oznaczeń Tp6 (zaliczona do lokomotyw pochodzenia pruskiego). Według źródeł niemieckich jednak istniał parowóz o numerze Tp6-8, co wskazywałoby na większą ich liczbę.
Po wybuchu II wojny światowej, przynajmniej jeden parowóz (Tp6-8) został przejęty przez Niemców, którzy wcielili go do służby, zaliczając do serii BR 5561, z numerem 55 6101.
Po II wojnie światowej nie było już na PKP tej serii.

</doc>
<doc id="2706742" url="https://pl.wikipedia.org/wiki?curid=2706742" title="Haley Reinhart">
Haley Reinhart

Haley Reinhart (ur. 9 września 1990 w Wheeling w stanie Illinois) – amerykańska piosenkarka, kompozytorka, autorka tekstów. Zajęła trzecie miejsce w dziesiątym sezonie American Idol. Podpisała kontrakt z wytwórniami
19 Entertainment i Interscope Records. Jej debiutancki album "Listen Up!" został wydany 22 maja 2012.
Życiorys.
Dzieciństwo.
Haley Reinhart urodziła się 9 września 1990 w Wheeling w stanie Illinois, jako dziecko Patti Miller-Reinhart i Harry'ego Reinhart. Zaczęła śpiewać mając 8 lat. Później często występowała z zespołem jej rodziców, Midnight, wykonującym rockowe piosenki z lat 60 i 70. Uczęszczała do szkół Mark Twain Elementary School, O.W. Holmes Middle School i Wheeling High School. Po ukończeniu liceum w 2009, Haley zaczęła studiować jazz w Harper College w latach 2009-2010. W 2009 wystąpiła wraz ze swoim licealnym zespołem jazzowym na Montreux Jazz Festival w Szwajcarii.
2009-11: "American Idol".
Reinhart po raz pierwszy wzięła udział w przesłuchaniach do sezonu dziewiątego "American Idol" w Chicago, ale nie awansowała do rundy Hollywood. Wróciła jednak w sezonie dziesiątym w Milwaukee i przeszła dalej.
W rundzie solowej zachwyciła jurorów swoim występem "God Bless The Child". W etapie Las Vegas wraz z finalistami Jacobem Luskiem i Naimą Adedapo wykonała piosenkę "The Long and Winding Road" zespołu The Beatles.
Jest jedyną finalistką sezonu 10, która posiada ponad milion wyświetleń na czterech wideo z jej występów na YouTube: Jej wersja "Rolling in the Deep", piosenki autorstwa Adele (8,5 miliona), "Bennie and the Jets" Eltona Johna (2 miliony), "I (Who Have Nothing)" Benjamina E. Kinga (2 miliony) oraz The House of the Rising Sun zespołu The Animals (2,5 miliona). Wszystkie te filmy zostały zablokowane.
Była także jedyną finalistką, która otrzymała 5 owacji na stojąco: w kolejnych tygodniach "The House of the Rising Sun" (top 5), "I (Who Have Nothing)" (top 4) i "What Is and What Should Never Be" zespołu Led Zeppelin (top 3). Duet z finalistą Caseyem Abramsem "Moanin"' także otrzymał owację na stojąco i został okrzyknięty jednym z najlepszych występów sezonu. Podczas finału Haley wystąpiła z jazzowym wokalistą Tonym Bennettem, wykonując "Steppin' Out with My Baby". Tu także otrzymała owację na stojąco.
Wsparcie muzyków i celebrytów.
Otrzymała wsparcie ze strony gwiazd i muzyków. Między innymi byli to: Robert Plant, Jimmy Page, Lady Gaga, Kelly Clarkson, Adam Lambert, Tom Hanks, Blake Lewis, Melinda Doolittle, Kris Allen, Ellen DeGeneres i inni, którzy obrali ją jako swoją faworytkę z sezonu 10. Robert Plant i Jimmy Page skontaktowali się z producentami "Idola" i zaoferowali, by Haley wykonała ich piosenkę w tygodniu Top 3.
"Listen Up!" i inne projekty.
Po eliminacji, Reinhart podpisała kontrakt z wytwórnią Interscope Records, co zostało potwierdzone 26 lipca 2011, wraz z czterema innymi finalistami sezonu 10. Haley i reszta top 11 wyruszyła w trasę po Stanach Zjednoczonych "American Idols LIVE! Tour", która zakończyła się 10 września 2011. W trakcie trasy, wraz z pozostałymi finalistami top 4 (McCreery, Alaina, Durbin) wydała ekskluzywną płytę z wybranymi występami z sezonu 10. Znalazły się tam popularne utwory w jej wykonaniu, takie jak "The House of the Rising Sun" czy "Bennie and the Jets", jak i nie wydana wcześniej wersja studyjna "You Oughta Know".
Reinhart i Casey Abrams, finalista sezonu 10, wydali świąteczną piosenkę "Baby, It’s Cold Outside", której premiera miała miejsce 21 listopada 2011. Oficjalny teledysk został wydany 15 listopada 2011. 
Reinhart wystąpiła w Jazz Playhouse Irvina Mayfielda w Nowym Orleanie, gdzie zaśpiewała jazzową wersję "God Bless the Child". Irvin złożył jej wtedy propozycję, by wystąpiła z nim znów na Carnegie Hall w październiku. Wykonała akustyczną wersję "Wild Horses", razem ze Slashem i Mylesem Kennedym 18 lutego 2012 na gali „The Power of Love”, poświęconej bokserowi Muhammadiemu Ali. 
Jej pierwszy singiel, "Free", został wydany 20 marca 2012. Jest jedyną piosenką na albumie, której Haley nie napisała. 22 maja 2012 odbyła się premiera debiutanckiego albumu, "Listen Up!". 
Reinhart wystąpiła gościnnie w dwudziestym odcinku czwartego sezonu serialu 90210, wykonując singiel "Free".
11 kwietnia 2012 oświadczono, że Haley będzie jednym z wykonawców na festiwalu Lollapalooza.
Jej album "Listen Up!" zadebiutował na siedemnastej pozycji Billboard 200, sprzedając się w nakładzie 20.000 kopii.
Reinhart wystąpiła gościnnie w piosence "Hit the Road Jack" na debiutanckim albumie Caseya Abramsa, finalisty sezonu 10.
Piosenka Haley, "Undone" została użyta w filmie "Step Up 4 Revolution", natomiast jej pierwszy singiel, "Free" został wykorzystany w "So You Think You Can Dance", jako piosenka eliminacyjna dla kobiet. 

</doc>
<doc id="2706744" url="https://pl.wikipedia.org/wiki?curid=2706744" title="Rolls Frakció">
Rolls Frakció

Rolls Frakció – węgierska rockowa grupa muzyczna.
Historia.
Grupa powstała w Budapeszcie w 1978 roku na fali popularności zespołu Piramis. Oryginalny skład tworzyli Csaba Tóth (gitara), Miklós Tóth (instrumenty klawiszowe), Tibor Obert (perkusja), János Sipráczky (gitara basowa) i Lajos D. Nagy (wokal). Gościnnie w zespole grał wówczas także między innymi Gyula Deák. W 1980 roku w miejsce Sipráczkyego do zespołu przyszedł András Trunkos. Początkowo zespół grał hard rocka, a od 1981 roku nową falę, eksperymentował także z reggae. Pod koniec 1981 roku zespół przyjął nazwę „Rolls Frakció”, wówczas do zespołu przyszedł też Tibor Donászy. Zespół początkowo często grał w Ifjúsági Park (Parku Młodzieży), ale później coraz częściej zakazywano mu występów, a w 1983 roku Rolls Frakció swoimi wulgarnymi tekstami wywołał skandal w telewizyjnym programie „Egymillió fontos hangjegy”. W 1985 roku grupa rozpadła się, a D. Nagy przeszedł do Bikini. W 1993 roku zespół na krótko reaktywował się pod nazwą „Frakció” w następującym składzie: Tamás Mihály (gitara basowa), Péter Dorozsmai (perkusja), Zoltán Kató (saksofon), Endre Csillag i Tamás Knapik (gitara) oraz András Trunkos. Z zespołem grał wtedy też D. Nagy, jako że Bikini zawiesiło działalność. W 2004 roku powstał tribute band zespołu o nazwie „Rolls Frakció Tribute”. W 2007 roku utworzono nowy twór o nazwie „Rolls Fraktion” z nowym składem.

</doc>
<doc id="2706747" url="https://pl.wikipedia.org/wiki?curid=2706747" title="Rolls">
Rolls

Rolls – pierwszy studyjny album zespołu Rolls Frakció, wydany w 1984 roku na MC i LP przez Hungaroton-Start.
Lista utworów.
"Źródło: rolls.hu"
Wykonawcy.
"Źródło: allmusic.hu"

</doc>
<doc id="2706755" url="https://pl.wikipedia.org/wiki?curid=2706755" title="Kaplicznik">
Kaplicznik

Kaplicznik – wzniesienie o wysokości 77 m n.p.m. na Wysoczyźnie Żarnowieckiej, położone w woj. pomorskim, w powiecie lęborskim, na obszarze gminy Nowa Wieś Lęborska.
Nazwę "Kaplicznik" wprowadzono urzędowo w 1949 roku, zastępując poprzednią niemiecką nazwę "Kaplien Berge".
Na południe i zachód u podnurza wzniesienia przebiega Pradolina Redy-Łeby zaś w odległości ok. 1,5 na północny wschód znajduje się wieś Chocielewko. Wzniesienie należy do Kępy Redkowickiej i jest najdalej wysuniętym na południe wzniesieniem Wysoczyzny Żarnowieckiej

</doc>
<doc id="2706758" url="https://pl.wikipedia.org/wiki?curid=2706758" title="Gmina Voru">
Gmina Voru



</doc>
<doc id="2706764" url="https://pl.wikipedia.org/wiki?curid=2706764" title="Joseph Namariau">
Joseph Namariau

Joseph Namariau (ur. 12 stycznia 1988 w Vanuatu) – vanuacki piłkarz występujący na pozycji napastnika w vanuackim klubie Tafea FC. W reprezentacji Vanuatu rozegrał 4 mecze: 2 w 2008 roku i 2 kolejne w 2012 roku.

</doc>
<doc id="2706765" url="https://pl.wikipedia.org/wiki?curid=2706765" title="Steffen Bringmann">
Steffen Bringmann

Steffen Bringmann (ur. 11 marca 1964 w Lipsku) – niemiecki lekkoatleta specjalizujący się w biegach sprinterskich. W czasie swojej kariery reprezentował również Niemiecką Republikę Demokratyczną.

</doc>
<doc id="2706769" url="https://pl.wikipedia.org/wiki?curid=2706769" title="PDF/X">
PDF/X

PDF/X to grupa standardów określonych przez normy ISO w odniesieniu do dokumentów w formacie PDF umożliwiających bezproblemową wymianę informacji graficznych (tj. pewne i bezbłędne odtworzenie wyglądu przekazywanych w formie PDF dokumentów, obrazów) na przykład w celu ich późniejszego wydruku. Normy te uściślają wymagania co do zawartości (a ściślej biorąc formatu) plików PDF, nakładając na nią dodatkowe ograniczenia. 
Na przykład według normy PDF/X-1a wszystkie fonty użyte w dokumencie muszą być osadzone i wszystkie obrazy zawarte w pliku PDF muszą być w przestrzeni kolorów CMYK lub kolorów dodatkowych. 
PDF/X-3 również wymaga osadzenia fontów z tym, że w przeciwieństwie do PDF/X-1a akceptuje wszelkie skalibrowane przestrzenie kolorów zarządzane przez profile kolorów, na przykład RGB, ARGB, LAB. Przy czym zarządzanie kolorami musi być przypisane do każdego elementu pliku PDF, np. do każdej grafiki osobno. 
Aby plik był zgodny z normami PDF/X nie tylko musi spełniać wymagania tych norm ale i musi zawierać specjalny identyfikator opisujący którą dokładnie wersję której normy spełnia. Oznacza to że dokument musi mieć przypisaną konkretną normę (np. PDF/X-3) nawet jeżeli spełnia również inne normy (np. PDF/X-1a bo akurat jest zapisany w przestrzeni kolorów CMYK). Identyfikator ten jest zawarty albo w słowniku dokumentu, albo w metadanych dokumentu (albo i tu i tu)
Dodatkowo w pliku muszą być określone warunki wydruku właściwe dla danego pliku. Ze względu na przeznaczenie dokumentów PDF/X do wiernego wydruku niedopuszczalne jest zawieranie w nich jakiejkolwiek zawartości aktywnej - formularzy, komentarzy, dźwięków, filmów, podpisów.
Lista standardów PDF/X.
Uwaga: norma PDF/X-2 nigdy nie została opublikowana. 

</doc>
<doc id="2706771" url="https://pl.wikipedia.org/wiki?curid=2706771" title="Era (chronologia)">
Era (chronologia)



</doc>
<doc id="2706774" url="https://pl.wikipedia.org/wiki?curid=2706774" title="Mauzoleum Ho Chi Minha">
Mauzoleum Ho Chi Minha

Mauzoleum Ho Chi Minha (wiet: "Lăng Chủ tịch Hồ Chí Minh") – monumentalna budowla ulokowana na placu Ba Đình w Hanoi, w której spoczywa wietnamski przywódca Hồ Chí Minh, twórca Demokratycznej Republiki Wietnamu.
Historia.
Prace nad mauzoleum rozpoczęły się 2 września 1973 r. jednak jego budowa formalnie została zainaugurowana 29 sierpnia 1975 r. Za inspirację posłużyło Mauzoleum Lenina w Moskwie, ale do budowli dodano też wiele elementów z typowo wietnamskiej architektury, jak chociażby pochyły dach. Fasadę wyłożono szarym granitem, a wnętrze szarymi, czarnymi i czerwonymi, gładkimi kamieniami. Na portyku mauzoleum umieszczono napis „Chủ tịch Hồ Chí Minh” (Przewodniczący Hồ Chí Minh). Zabalsamowane ciało przywódcy spoczywa w centralnej sali budynku, przy którym wartę pełni straż honorowa. Ciało leży w szklanym sarkofagu z przyćmionymi światłami. 
Budowla mierzy 21,6 m wysokości i 41,2 m szerokości. Otaczają ją dwie schodkowe platformy widokowe. Plac przed mauzoleum podzielony jest na 240 zielonych kwadratów podzielonych ścieżkami. W ogrodach otaczających budynek rośnie prawie 250 gatunków roślin i kwiatów, które pochodzą z różnych regionów Wietnamu.
Zwiedzanie.
Mauzoleum jest otwarte codziennie od 8 do 11, z wyjątkiem poniedziałków i piątków. Ponieważ miejsce to cieszy się dużą popularnością, odwiedzający często muszą stać w długiej kolejce. Służba i straż surowo egzekwują reguły zwiedzania, dlatego przed wejściem turyści muszą być stosownie ubrani (długie spodnie, zakryte ramiona), muszą również zostawić wszystkie swoje rzeczy i zachować ciszę. Wnoszenie kamer i aparatów jest zabronione, ale zdjęcia wolno robić przed mauzoleum. Choć do środka można wejść jedynie z portfelem, to często się zdarza, że znudzeni żołnierze przeszukują odwiedzających. Pod koniec każdego roku mauzoleum jest zamykane na dwa miesiące, kiedy to ciało Hồ Chí Minha jest zabierane do Moskwy na konserwacje.

</doc>
<doc id="2706777" url="https://pl.wikipedia.org/wiki?curid=2706777" title="Most św. Jana Nepomucena w Szprotawie">
Most św. Jana Nepomucena w Szprotawie

Most św. Jana Nepomucena w Szprotawie (do 1945 "Nepomuk-Brücke") – nieoficjalna nazwa mostu na kanale młyńskim w Szprotawie, zlokalizowanego w osi ul. 3 Maja. Obiekt wpisany do Gminnej Ewidencji Zabytków pod nr 4/2475. 
Obecny most z 1907 ma postać betonowej konstrukcji łukowej o długości 23 m i szerokości 8,5 m, z brukowaną jezdnią i obustronnymi chodnikami. Po jego wschodniej stronie znajduje się barokowy pomnik św. Jana Nepomucena z 1717. Figura świętego umieszczona jest na kamiennej konsoli, na podstawie której widnieje z jednej strony data 1908, natomiast z drugiej daty "1717 / 1908". Od frontu, u stóp świętego umieszczono napis "Joannes Perielitantum Patronus".
Przęsło mostu na krawędziach zdobi boniowanie. Obiekt zdobią także żelazne, kute balustrady z okresu budowy mostu. Oświetlenie zapewniają kute latarnie.
Istnienie w tym miejscu przeprawy wzmiankowane jest od średniowiecza; w rejonie tym w r. 1000 przeprawił się przez Bóbr cesarz Otto III w drodze do Gniezna. Jeden z wcześniejszych, stojących w tym miejscu mostów posiadał zadaszenie. 
Most wchodzi w skład ciągu czterech przepraw przerzuconych przez różne cieki wodne i wyprowadzających ruch komunikacyjny z centrum Szprotawy w kierunku południowym. Szlak ten tworzą obecne ulice Muzealna (dawniej Świerczewskiego) i 3 Maja. Zlokalizowane przy nich mosty pochodzą z różnych okresów historycznych i wybudowane zostały w różnych stylach architektonicznych. Licząc od centrum miasta, pierwszym mostem jest ukazany na rycinie F.B. Wernera z 1. poł. XVIII wieku ceglany most na fosie miejskiej.
Most św. Jana Nepomucena (drugi w ciągu) łączy się bezpośrednio z betonowym mostem na Bobrze, odbudowanym tuż po II wojnie światowej w miejscu przeprawy wysadzonej przez niemieckich saperów w lutym 1945. Ostatnim mostem jest ceglano-betonowa konstrukcja z przełomu XVIII/XIX wieku, przerzucona ponad tzw. "Rowem rybackim". W jego pobliżu znajdują się pozostałości pomnika krążownika pomocniczego „Möve” (Möve-Denkmal), odsłoniętego 25 sierpnia 1929. Zdobiący pomnik do 2005 betonowy odlew kotwicy znajduje się obecnie w Muzeum Ziemi Szprotawskiej.

</doc>
<doc id="2706779" url="https://pl.wikipedia.org/wiki?curid=2706779" title="Zabawa w Acapulco">
Zabawa w Acapulco

Zabawa w Acapulco – amerykańska komedia muzyczna z 1963 r. z Elvisem Presleyem i Ursulą Andress w rolach głównych. 
Po wejściu do kin film uplasował się na 1 miejscu amerykańskiego box office’u, a w rankingu magazynu "Variety" zajął 33. miejsce na liście najlepszych filmów 1963 r. Był również najbardziej dochodowym filmem muzycznym roku.
Fabuła.
Do Acapulco przybywa były cyrkowiec Mike Windgren, który po dramatycznym wypadku w Stanach usiłuje uciec od przeszłości. Z jego winy podczas wykonywania akrobacji na trapezie został ciężko ranny jego partner, a on sam na skutek traumatycznych przeżyć nabawił się lęku wysokości. W Acapulco Mike poznaje Raoula Almeido, małego pucybuta, który dzięki swoim wszechstronnym znajomościom załatwia mu pracę w luksusowym hotelu. Wieczorami Mike śpiewa, a w dzień jest ratownikiem na hotelowym basenie. Wdaje się też w romans z dwiema kobietami. Jedna to Meksykanka, Dolores, która jest toreadorem, a druga to Amerykanka, Margarita dyrektorka hotelu. Mike zakochuje się w Margaricie, ale drugi ratownik Moreno również jest zainteresowany piękną dziewczyną. Ich rywalizacja prowadzi do ostrego starcia, które kończy się kontuzją Moreno. To z kolei uniemożliwia mu wykonanie popisowego skoku z klifu do morza, który wykonywał dla turystów. Mike postanawia go zastąpić i pokonując swój lęk wysokości oddaje wspaniały skok, którym zyskuje przychylność widzów i szacunek Moreno. Na koniec Margarita i mały Raoul decydują się wyjechać z nim na Florydę.
Produkcja.
Zabawa w Acapulco był pierwszym z trzech filmów, jakie Elvis nakręcił w 1963 r. Autorem scenariusza został Allan Weiss, a reżyserem Richard Thorpe, który wcześniej nakręcił "Więzienny rock". Produkcja rozpoczęła się na 21 stycznia 1963 r. od nagrania ścieżki dźwiękowej. Zdjęcia ruszyły dwa dni później, 25 stycznia w Kalifornii. Choć akcja filmu rozgrywa się w Meksyku, to wszystkie sceny nakręcono w Hollywood. Na planie Elvis pracował po czternaście godzin dziennie, przez sześć dni w tygodniu.
Jak zauważyła prasa, piosenkarz w swoich filmach wiele scen kaskaderskich wykonywał samodzielnie. Podobnie było i tym razem, kiedy Elvis uczestniczył w kilku wyczynach kaskaderskich, które producenci uznali za ryzykowne. W początkowej scenie jego bohater występuje w cyrku, gdzie wykonuje akrobacje na trapezie zawieszonym wysoko nad ziemią bez siatki zabezpieczającej. W rzeczywistości w czasie kręcenia tej sceny przedsięwzięto wszelkie środki ostrożności, by zapewnić Elvisowi bezpieczeństwo. Pomimo to producent Hal Wallis wciąż był zdenerwowany tym, że jego gwiazda chce wykonać ten ryzykowny numer samodzielnie.
Gdy zdjęcia dobiegły końca piosenkarz poprosił producenta Wallisa, żeby pozwolił mu zatrzymać dwie czarne, jedwabne koszule i strój flamenco, który nosił w filmie. Następnie 22 marca 1963 r. wrócił do domu w Memphis.

</doc>
<doc id="2706781" url="https://pl.wikipedia.org/wiki?curid=2706781" title="Jessie White Mario">
Jessie White Mario

Jessie White Mario (ur. 9 maja 1832, zm. 5 marca 1906) – brytyjska pielęgniarka, pisarka i dziennikarka.
Jessie White Mario była córką Thomasa White i Jane Teage Mariton. Studiowała filozofię na Sorbonie w Paryżu w latach 1852 i 1854 roku. Podczas wojny pracowała jako pielęgniarka opiekując się rannymi żołnierzami.
Była głównie dziennikarką i pisarką napisała wiele książek, w tym biografię o Giuseppe Garibaldi. Zmarła w dniu 5 marca 1906 roku mając 73 lata. Uroczystość pogrzebowa odbyła się w jej mieszkaniu. Jej prochy zostały pochowane na cmentarzu w Lendinara na południe od Wenecji.

</doc>
<doc id="2706784" url="https://pl.wikipedia.org/wiki?curid=2706784" title="Park Narodowy Majan Charod">
Park Narodowy Majan Charod

Park Narodowy Majan Charod (hebr. גן לאומי מעיין חרוד; ang. Ma‘ayan Harod National Park) – park narodowy położony w Dolinie Charod u podnóża Wzgórz Gilboa na północy Izraela.
Położenie.
Park narodowy Majan Charod jest położony na wysokości od 25 metrów p.p.m. do 50 metrów n.p.m. w południowo-zachodniej części Doliny Charod, na północy Izraela. Teren parku obejmuje źródła rzeki Charod, które są położone na zboczach Wzgórz Gilboa. Wznosi się tutaj szczyt Ma’ale Nurit (131 m n.p.m.). Teren położony na północ i wschód od parku jest płaski, a rzeka Charod spływa w kierunku wschodnim do depresji Doliny Jordanu. W bezpośrednim sąsiedztwie parku znajduje się wieś Gidona.
Historia.
Źródła rzeki Charod są wspomniane w Biblii, jako miejsce w którym obozował Gedeon przed bitwą z Madianitami. Według tradycji Gedeon zatrzymał się wraz ze swoimi wojownikami u źródeł strumienia wypływającego z jaskini położonej na zboczach góry. Poprosił ich, aby napili się wody ze strumienia. Następnie pozostawił przy sobie 300 wojowników, z którymi przystąpił do bitwy zakończonej zwycięstwem Izraela.
W średniowieczu doszło tutaj do bitwy między krzyżowcami a muzułmanami, a w 1260 roku do bitwy pod Ajn Dżalut między muzułmanami a Mongołami.
Po I wojnie światowej w 1918 roku cała Palestyna przeszła pod panowanie Brytyjczyków, który w 1921 roku utworzyli Brytyjski Mandat Palestyny. Umożliwiło to rozwój osadnictwa żydowskiego w Palestynie. W latach 20. XX wieku żydowskie organizacje syjonistyczne zaczęły wykupywać grunty w Dolinie Charod. W działalności tej zasłynął Jehoszua Chankin. Gdy w 1945 roku zmarł, jego grobowiec wzniesiono właśnie tutaj. W 1949 roku blisko źródeł Charod założono moszaw Gidona, przekształcony później w wieś komunalną o tej samej nazwie.
Park narodowy.
Park narodowy utworzono w dniu 13 czerwca 1968 roku dla ochrony źródeł strumienia Charod oraz uczczenia historii osadnictwa żydowskiego w tym rejonie. Zajmuje on powierzchnię 1135,91 hektarów. Strumień Charod wypływa z „Jaskini Gedeona” i spływa do doliny trawiastymi zboczami. U podnóża wzgórz zbudowano duży basen kąpielowy, wokół którego rośnie bujna roślinność.
Na zboczu powyżej źródeł znajduje się grobowiec Jehoszua Chankina i jego żony. W ich dawnym domu urządzono Muzeum Chankina, w którym można zapoznać się z historią osadnictwa żydowskiego w rejonie. Sprzed muzeum rozciąga się panorama na dolinę.
Turystyka.
Czas zwiedzania parku wynosi około 1 godziny. Czysta źródlana woda sprawia, że tutejszy basen jest popularnym miejscem wypoczynku i kąpieli, zwłaszcza podczas upalnych letnich dni. Wokół urządzono tereny rekreacyjne ze stołami piknikowymi, placami zabaw i boiskami sportowymi. Istnieje możliwość wynajęcia pokoi noclegowych na terenie parku. W tutejszym amfiteatrze organizowane są koncerty. Park jest dogodnym punktem wyjściowym do pieszych wędrówek po Wzgórzach Gilboa. Ze szczytu góry Har Sza’ul (302 m n.p.m.) rozciąga się rozległa panorama na całą okolicę. Wzgórza Gilboa są popularnym miejscem uprawiania paralotniarstwa.

</doc>
<doc id="2706787" url="https://pl.wikipedia.org/wiki?curid=2706787" title="Future Folk">
Future Folk

Future Folk – polski zespół muzyczny, wykonujący elektroniczną muzykę taneczną z gatunku drum'n'bass i dubstep z wpływami folku góralskiego.
Historia zespołu.
5 czerwca 2012 wydali debiutancki album studyjny, zatytułowany "Zbacowanie". Krążek promowany był przez single: „Janko”, „Twarda skała” i „Dukaty”. W 2013 wystąpili w piątej edycji programu telewizji Polsat "Must Be the Music. Tylko muzyka". Dotarli do odcinka półfinałowego. 31 maja 2014 wystąpili na XII Sopot TOPtrendy Festiwal w konkursie „Trendy”, w którym wygrali główną nagrodę z piosenką „Malinowa dziewczyno”. Singiel dotarł m.in. do drugiego miejsca listy przebojów "Top 15" Wietrznego Radia.
W 2015 wydali drugi album studyjny, zatytułowany "Zbójnicki after".
W lutym 2018 z piosenką „Krakowiacy i górale” zakwalifikowali się do finału krajowych eliminacji do 63. Konkursu Piosenki Eurowizji. W koncercie finałowym, rozgrywanym 3 marca, zajęli ósme miejsce. Pod koniec listopada 2019 wydali singiel „Z ognia z wody”, a na początku maja 2020 – „W czarcim kręgu”.

</doc>
<doc id="2706789" url="https://pl.wikipedia.org/wiki?curid=2706789" title="Acronurus formosus">
Acronurus formosus



</doc>
<doc id="2706790" url="https://pl.wikipedia.org/wiki?curid=2706790" title="Acanthurus orbicularis">
Acanthurus orbicularis



</doc>
<doc id="2706793" url="https://pl.wikipedia.org/wiki?curid=2706793" title="Rallou Karatza">
Rallou Karatza

Rallou Karatza (ur. w 1778, zm. 16 kwietnia 1870 w Thonbergu) – grecka aktorka, reżyserka, tłumaczka. Księżniczka wołoska. Uczestniczka greckiej wojny o niepodległość w latach 1821-1829.
Była aktorką, córką Jana Caradji, greckiego hospodara Wołoszczyzny. Jako pierwsza greczynka w historii utworzyła grupę teatralną składają się z amatorów zwerbowanych w zwykłych szkołach. Założycielka teatru w Bukareszcie, fundatorka stypendiów dla aktorów, chcących studiować w Paryżu.
Była członkiem tajnej grupy Filiki Eteria, składającej się z Greków walczących przeciwko Turkom. Brała udział w greckiej wojnie o niepodległość.

</doc>
<doc id="2706798" url="https://pl.wikipedia.org/wiki?curid=2706798" title="Stefan Makowiecki">
Stefan Makowiecki

Stefan Leon Makowiecki (ur. 23 kwietnia 1860 w Michałówce na Podolu, zm. 19 czerwca 1949 r. w Warszawie) – polski hodowca roślin, autor publikacji z dziedziny botaniki, ogrodnictwa i hodowli roślin. Członek założyciel Polskiego Towarzystwa Dendrologicznego. Był redaktorem wydawanego we Lwowie od 1922 „Przeglądu Ogrodniczego”.
Życiorys.
Urodził się w rodzinnej Michałówce koło Kamieńca Podolskiego w powiecie uszyckim. Ukończył szkołę średnią w Warszawie i tam studiował na Uniwersytecie na Wydziale Przyrodniczym. W roku 1881 odziedziczył po ojcu majątek w Michałówce, o powierzchni łącznie 1741 ha (6967 mórg), w tym 742 ha ziemi ornej, 34 ha łąk uprawnych (sianożęci), 750 ha lasu (w którym koszono siano), 100 ha pod sadybami, 100 ha ogrodów, 100 ha nieużytków i 15 ha terenów cerkiewnych.
W latach 1890–1899 kierował ogrodami w Niemirowie i równocześnie w Michałówce koło Kamieńca Podolskiego rozbudował zakład ogrodniczo-handlowy.
W roku 1900 utworzył nowoczesny zakład ogrodniczo-handlowy w Michałówce, specjalizujący się w roślinach ozdobnych i produkcji nasion, działający do roku 1917. 
W latach 1922–1926 był Redaktorem Naczelnym Przeglądu Ogrodniczego, a redaktorem tamże pozostał do końca 1929 r. Był wówczas również dyrektorem kursów ogrodniczych we Lwowie.
Od 1920 do 1926 zarządzał nowo założonym Zakładem Ogrodniczym w Beńkowej Wiszni, majątku uprzednio należącego do Aleksandra Fredry, który wdowa po pisarzu i poecie w 1919 roku sprzedała Towarzystwu Gospodarskiemu Wschodniej Małopolski (od 1928 Małopolskie Towarzystwo Rolnicze). Utworzono tam Zakład Ogrodniczy zwany "Fredrowem", gdzie Makowiecki prowadził szkółkę roślin, która była jedną z największych w Galicji.
W latach od 1926 do końca sezonu w 1932 pracował w Niesłuchowie koło Lwowa, w majątku hr. Dzieduszyckich, skąd w tym samym roku przeniósł się do Rozwadowa-Charzewic, gdzie pracował do 1937 roku, kiedy przeszedł na emeryturę i zamieszkał w Morach pod Warszawą.
Za zasługi dla w dziedzinie hodowli roślin i ogrodnictwa odznaczony został Orderem Polonia Restituta i czeskim Orderem Białego Lwa.
Życie prywatne.
Rodzicami jego byli Mikołaj Ksawery Makowiecki herbu Pomian (1820–1862) z Proskirowa, marszałek szlachty i Amelia Głowacka (1824–1914) herbu Prus (urodzona w Laszkach koło Baworowa), ślub w 1846 w Baworowie koło Lwowa.
W roku 1882 roku ożenił się z Wandą Felicytą Dorotą Mniszek herbu Poraj, z którą miał dwoje dzieci: syna Jana zmarłego w dzieciństwie i córkę Zofię. Po śmierci Wandy Mniszek, ożenił się z Jadwigą Sosnowską, z którą miał troje dzieci: Jan Makowiecki, Stanisław Makowiecki oż. Zofia Łada-Łobarzewska, i Maryla Makowiecka zam. Wacław Mniszek herbu Poraj.
Zmarł w Morach koło Warszawy, pochowany na Powązkach.

</doc>
<doc id="2706800" url="https://pl.wikipedia.org/wiki?curid=2706800" title="Osphromenus nobilis">
Osphromenus nobilis



</doc>
<doc id="2706801" url="https://pl.wikipedia.org/wiki?curid=2706801" title="Osphronemus nobilis">
Osphronemus nobilis



</doc>
<doc id="2706802" url="https://pl.wikipedia.org/wiki?curid=2706802" title="Robert Tasso">
Robert Tasso

Robert Tasso (ur. 18 grudnia 1989) – vanuacki piłkarz grający na pozycji napastnika. Jest wychowankiem klubu Spirit 08 FC.
Kariera klubowa.
Karierę piłkarską Tasso rozpoczął klubie Spirit 08 FC. W 2008 roku zadebiutował w jego barwach w pierwszej lidze vanuackiej.
Kariera reprezentacyjna.
W reprezentacji Vanuatu Tasso zadebiutował 8 lipca 2011 roku w przegranym 1:2 towarzyskim meczu z Wyspami Salomona. W tym samym roku zagrał na Igrzyskach Oceanii 2011. W 2012 roku wystąpił z Vanuatu w Pucharze Narodów Oceanii 2012, na którym strzelił 3 gole.

</doc>
<doc id="2706807" url="https://pl.wikipedia.org/wiki?curid=2706807" title="AZS Politechnika Rzeszowska">
AZS Politechnika Rzeszowska

Klub Uczelniany Akademickiego Związku Sportowego Politechniki Rzeszowskiej – wielosekcyjny uczelniany klub sportowy działający przy Politechnice Rzeszowskiej im. Ignacego Łukasiewicza. Został założony 14 maja 1963 roku. 
Wyniki.
MPSZw i AMP.
Klub Uczelniany AZS PRz, podobnie jak zdecydowana większość jednostek szczebla uczelnianego uczestniczy w międzyuczelnianych i ogólnopolskich mistrzostwach. W klasyfikacjach generalnych zajmuje lokaty w środku stawki startujących drużyn, jednak sportowcy klubu stają na podium w rozgrywkach poszczególnych dyscyplin.
Zespoły ligowe.
AZS Politechnika Rzeszowska Rzeszów – męska drużyna koszykarska uczestnicząca w rozgrywkach II ligi.
AZS Politechnika Rzeszów – męska drużyna tenisa stołowego uczestnicząca w rozgrywkach Superligi.

</doc>
<doc id="2706813" url="https://pl.wikipedia.org/wiki?curid=2706813" title="Piotr Weltrowski">
Piotr Weltrowski

Piotr Weltrowski (ur. 1977 w Gdyni), znany również jako Trotzky - polski muzyk, kompozytor, wokalista, autor tekstów i multiinstrumentalista, a także dziennikarz. Piotr Weltrowski znany jest przede wszystkim z twórczości w ramach solowego projektu December's Fire. Był także gitarzystą i klawiszowcem zespołu Hefeystos. Współpracował ponadto z zespołem Behemoth.
W 1999 roku Weltrowski wraz z basistą Patrykiem Zwolińskim pseud. Nick Wolverine, gitarzystą i wokalistą Adamem Darskim pseud. Howlin' De Ville oraz perkusistą Krzysztofem Sadowskim pod pseud. John Wayne Orlowsky powołał zespół Wolverine. Rok później formacja wydała debiutanckie demo zatytułowane "Million Hells". W wywiadzie udzielonym dla serwisu rockmetal.pl Piotr Weltrowski zapowiedział nagrania debiutanckiego albumu. Ostatecznie z powodu zobowiązań wobec innych projektów muzycznych grupa Wolverine została rozwiązana. 
Poza działalnością artystyczną pracował jako dziennikarz w Dzienniku Bałtyckim.

</doc>
<doc id="2706819" url="https://pl.wikipedia.org/wiki?curid=2706819" title="Władysław Różycki (polityk)">
Władysław Różycki (polityk)

Władysław Różycki (ur. 1833, zm. 10 sierpnia 1915) – ziemianin, niemiecki polityk, poseł do Reichstagu.
Pochodził z arystokratycznej rodziny Różyckich herbu Doliwa. Właściciel Wlewska. Był posłem do Reichstagu w Berlinie z ramienia mniejszości polskiej, której był liderem.

</doc>
<doc id="2706824" url="https://pl.wikipedia.org/wiki?curid=2706824" title="NBA Collective Bargaining Agreement">
NBA Collective Bargaining Agreement

NBA Collective Bargaining Agreement (skrót ang. CBA) – układ zbiorowy pracy zawierany pomiędzy NBA a Związkiem Zawodowym Koszykarzy NBA. Reguluje on podstawy funkcjonowania ligi. Układ zawarty 1 lipca 2017 obowiązuje do 30 lipca 2024.
Znaczenie.
CBA jest układem zbiorowym pracy zawieranym pomiędzy NBA (reprezentowaną przez komisarza i właścicieli 30 organizacji wchodzących w skład ligi) a Związkiem Zawodowym Koszykarzy NBA. Układ ten stanowi podstawę funkcjonowania NBA, jako że reguluje on takie kwestie jak: pułap wynagrodzeń, umowy zawierane pomiędzy koszykarzami i klubami (w tym zasady ich przedłużania i rozwiązywania), wynagrodzenia maksymalne i minimalne, zasady zatrudniania koszykarzy z NBA G League, zagadnienia podatkowe, tzw. „wolną agenturę”, a także zasady polityki antynarkotykowej.
Braku porozumienia co do treści kolejnego układu skutkuje zaistnieniem lokautu.
Historia.
W 1995 strony po raz pierwszy strony nie doszły do porozumienia co do treści nowego układu, po tym jak poprzedni wygasł po sezonie 1993/1994. Skutkiem był pierwszy z czterech lokautów w historii NBA. Choć w czasie jego trwania odbył się draft, a także draft rozszerzający, to większość biznesowych działań było zawieszonych, włączając w to wymiany koszykarzy, podpisywanie czy przedłużanie z nimi kontraktów. Zawieszone były także rozgrywki ligi letniej. Strony doszły jednak do porozumienia przed startem sezonu, w związku z czym sezon regularny został rozegrany w pełni. Kolejny lokaut nastał już rok później, jednak trwał on tylko kilka godzin. Po wygaśnięciu układu wynegocjowanego w 1996, nastał trzeci lokaut w historii ligi. Skutkował on pierwszym w historii skróceniem rozgrywek. Ostatecznie układ kończący lokaut skutkujący stratami w wysokości 1.5 miliarda dolarów zawarto 6 stycznia 1999. Został on zawarty na 6 lat.
W 2005 strony doszły do porozumienia co do kolejnego CBA, którego termin obowiązywania również wynosił 6 lat, z opcją przedłużenia na sezon 2011/12. Strony nie przedłużyły jednak układu, jak i też nie doszły do porozumienia. Konsekwencją tego był trwający 149 dni lokaut, skutkujący skróceniem rozgrywek sezonu regularnego z 82 do 66 meczów.
W dniu 1 lipca 2017 został zawarty układ zbiorowy pracy zawarty pomiędzy NBA a Związkiem Zawodowym Koszykarzy NBA, który obowiązuje od początku sezonu 2017/2018 do 30 czerwca 2024. Na mocy jego postanowień obie strony mają możliwość wypowiedzenia układu ze skutkiem na dzień 30 czerwca 2023 poprzez złożenie oświadczenia do dnia 15 grudnia 2022.

</doc>
<doc id="2706825" url="https://pl.wikipedia.org/wiki?curid=2706825" title="Karlsberg Brauerei">
Karlsberg Brauerei

Browar Karlsberg (niem. Karlsberg Brauerei GmbH) – międzynarodowe przedsiębiorstwo dystrybucji napojów oraz organizacji imprez, którego główną działalnością jest produkcja piwa. Główną siedzibą firmy jest Homburg w kraju Saary (Niemcy).
Nazwa browaru pochodzi od położonego kiedyś w pobliżu zamku Karlsberg. Wyposażenie i niezbędne do produkcji urządzenia pochodzą z browaru Jacoby w Homburgu, który zbankrutował.
Historia.
Browar został założony w 1878 pod nazwą Bawarski Browar w Karlsbergu ("Bayerische Bierbrauerei zum Karlsberg") przez miejscowego kupca Christiana Webera. Region Saar-Pfalz był wówczas częścią nadreńskiego okręgu Królestwa Bawarii.
W 1897 przedsiębiorstwo zostało przekształcone w towarzystwo akcyjne (GmbH) z kapitałem 1,1 miliona marek. Christian Weber zatrzymał 98% akcji. Już w 1898 roku produkowano tam 90 000 hektolitrów piwa rocznie.
Syn założyciela, Richard Weber (1897–1946), przejął w 1910 kierownictwo przedsiębiorstwa. W 1937 przekształcono browar w spółkę komandytową, gdzie Weber był jedynym wspólnikiem zarządzającym. W 1953 rozpoczęto produkcję piwa w puszkach.
W 1956 poprzez rozbudowę browaru, jego zdolności produkcyjne wzrosły do 500 000 hektolitrów rocznie. Żeby uniknąć na rynku międzynarodowym nieporozumień i pomyłek z duńską firmą „Carlsberg”, w roku 1956 przedsiębiorstwo zobowiązało się na drodze sądowej do używania nazwy „Karlsbrau”. Kierownictwo firmy zostało przekazane synowi Richarda Wagnera i od 1962 browar prowadził Paul Weber. W 1974 produkcja przekroczyła milion hektolitrów rocznie.
Browar, który w 2003 roku obchodził swoje 125-lecie, rok wcześniej wyprodukował 4 miliony hektolitrów piwa, a w 2005 tylko w niemieckich filiach – 3,7 miliona.
Zarząd.
Od 1878 "Karlsberg" jest w posiadaniu rodziny. Szef firmy dr. Richard Weber, był do roku 1978 przewodniczącym niemieckiego związku browarników – "Deutschen Brauer-Bundes e.V." Dzisiaj browar jest częścią "Karlsberg Brauerei KG Weber", pod którego szyldem podejmowane są różne przedsięwzięcia handlowe.
Struktura i wielkość.
"Karlsberg" zatrudnia na terenie Niemiec 1100 pracowników (razem z zatrudnionymi w siostrzanym przedsiębiorstwie "Vendis"), z czego 700 w siedzibie w Homburgu.
Według innych danych liczba zatrudnionych to ok. 2000 (prawdopodobnie razem z zagranicą, stan na rok 2009).
Obroty browaru w roku 2008 to 296 milionów euro, (w 2007 – 310 milionów), produkcja – 3,5 miliona hektolitrów, z czego 450 000 przypadało na markę "Mixery".

</doc>
<doc id="2706826" url="https://pl.wikipedia.org/wiki?curid=2706826" title="Topologia Vietorisa">
Topologia Vietorisa

Topologia Vietorisa – dla danej przestrzeni topologicznej formula_1 topologia w rodzinie formula_2 złożonej ze wszystkich niepustych podzbiorów domkniętych formula_3 (w hiperprzestrzeni przestrzeni formula_3) zadana przez podbazę składającą się ze zbiorów postaci:
gdzie formula_7 jest dowolnym zbiorem otwartym w formula_3. Baza tej topologii składa się ze zbiorów postaci
gdzie formula_10 są otwartymi podzbiorami formula_11
Nazwa topologii pochodzi od nazwiska austriackiego matematyka Leopolda Vietorisa.
Kwestia przynależności zbioru pustego do hiperprzestrzeni.
Wyżej przedstawioną konstrukcję można przeprowadzić w taki sam sposób w przypadku gdy formula_2 oznacza rodzinę wszystkich zbiorów domkniętych w formula_1 tj. deklarując, by zbiór pusty był również elementem formula_2. Wówczas jest on punktem izolowanym w formula_2 z topologią Vietorisa ponieważ z otwartoci zbioru pustego wynika, że
Symbolem formula_17 (zob. kwestię oznaczeń) oznacza się podprzestrzeń przestrzeni formula_2 złożoną z niepustych podzbiorów zwartych przestrzeni formula_3, chociaż niektórzy autorzy symbol ten rezerwują do wyżej zdefiniowanej przestrzeni formula_2.
Związek z metryką Hausdorffa.
Jeśli formula_21 jest przestrzenią metryczną a formula_22 jest metryką Hausdorffa na formula_17 związaną z metryką formula_24 to topologia Vietorisa jest zgodna z metryką Hausdorffa.
Wynika stąd następujący wniosek:

</doc>
<doc id="2706827" url="https://pl.wikipedia.org/wiki?curid=2706827" title="Silas Namatak">
Silas Namatak

Silas Namatak (ur. 8 grudnia 1990 w Vanuatu) – vanuacki piłkarz występujący na pozycji pomocnika. Reprezentant kraju. 
Życiorys.
Kariera klubowa.
Był zawodnikiem Tafea FC (2011–2013) i Amicale FC (2013–2015) z Port Vila Football League.
Kariera reprezentacyjna.
Był reprezentantem Vanuatu w kategorii U-23, strzelając 3 gole w 4 meczach.
W reprezentacji Vanuatu zadebiutował podczas Pucharu Narodów Oceanii 3 czerwca 2012 na stadionie Lawson Tama Stadium (Honiara, Wyspy Salomona) w wygranym 5:0 meczu z reprezentacją Samoa, wchodząc w 56. minucie gry za Dereka Malasa.

</doc>
<doc id="2706830" url="https://pl.wikipedia.org/wiki?curid=2706830" title="Ocet ryżowy">
Ocet ryżowy

Ocet ryżowy – odmiana octu spożywczego, produkt fermentacji ryżu.
Charakterystyka.
Ocet ryżowy tworzony jest w drodze fermentacji alkoholowej i octowej produktów na bazie ryżu i innych dodatków. Otrzymuje się go najczęściej z przefermentowanego i kwaśnego wina ryżowego (gorszych gatunków sake). Inne gatunki można uzyskać z ryżu, kukurydzy, pszenicy i wody lub z drożdży, pszenicy, sfermentowanego ryżu kleistego oraz kukurydzy. Dodaje się do niego również wody. 
Głównymi producentami przyprawy są Chiny i Japonia, a także Korea i Wietnam. Chińskie octy ryżowe są z reguły kwaśniejsze i bardziej cierpkie, a japońskie słodkawe i łagodne. Chiński produkt może też miewać odcień biały albo czerwony i być aromatyzowany za pomocą sosu sojowego, słodkiego wina ryżowego, imbiru, suszonych płatków ryby bonito, chili, owoców cytrusowych, goździków, ziarna sezamowego, cebuli, chrzanu lub musztardy. 
Ocet ryżowy ma bardzo szerokie zastosowanie w kuchniach orientalnych. Można w nim marynować wszelkie produkty przed smażeniem, dodawać do sałatek, dań gotowych i dipów, czy też przyprawiać makarony. Jest jednym z podstawowych składników sushi. Również w kuchniach zachodnich znajduje coraz szersze zastosowanie z uwagi na znacznie mniej agresywny smak niż ocet spirytusowy, niezagłuszający innych walorów potraw. Po otwarciu naczynia z octem ryżowym należy je koniecznie przechowywać powtórnie zamknięte, w niskiej temperaturze, tak aby produkt nie utracił walorów smakowych.
Odmiany.
Z reguły wyróżnia się trzy podstawowe rodzaje octów ryżowych: biały, czarny i czerwony.
Biały.
Produkt najbardziej w smaku przypominający tradycyjny, zachodni ocet spirytusowy (z tym że jest łagodniejszy). Jest bezbarwny i używany do dań słodko-kwaśnych oraz marynowania produktów, głównie warzyw.
Czarny.
Ma ciemny kolor i wyraźny aromat. . Nadaje się przede wszystkim do sosów i dań smażonych. Nie nadaje potrawom kwaskowatości.
Czerwony.
Jaśniejsza odmiana czarnego, często stosowana jako jego zamiennik (po dodaniu niewielkiej ilości cukru). Nadaje się do sosów, dań z makaronu, ryb i owoców morza.

</doc>
<doc id="2706832" url="https://pl.wikipedia.org/wiki?curid=2706832" title="Stefan Stefański (muzealnik)">
Stefan Stefański (muzealnik)

Stefan Zbigniew Stefański (ur. 12 lipca 1914 w Sanoku, zm. 2 czerwca 1998 tamże) – polski muzealnik, kustosz, regionalista, bibliofil, numizmatyk, kolekcjoner, działacz kulturalny i turystyczny, znawca Sanoka i ziemi sanockiej.
Życiorys.
Stefan Zbigniew Stefański urodził się 12 lipca 1914 w Sanoku. Był synem Michała (1877–1928) i Seweryny z domu Sikorskiej (1894–1971). Rodzina jego ojca, który osiedlił się w Sanoku, pochodziła z Gręboszowa, a matka z Nowosiółek Gościnnych. Był przedstawicielem trzeciego pokolenia Stefańskich w Sanoku. Miał czworo rodzeństwa, w tym braci Tadeusza Jana (1916-1985), Mariana (1919–1977) i siostrę Janinę (1922-1916, wieloletnia pracownicą biblioteki w Sanoku). Pochodził z rodziny kupieckiej (jego rodzice prowadzili sklep z galanterią męską, funkcjonujący w budynku „Ramerówki”, w okresie schyłkowym zaboru austriackiego był jednym z nielicznych w mieście należących do Polaków, podczas II wojny światowej o charakterze spożywczym z artykułami kolonialnymi). Do 1937 rodzina Stefańskich zamieszkiwała w kamienicy przy ulicy Henryka Sienkiewicza 2. Z racji miejsca zamieszkania Stefan Stefański wychowywał się wśród dzieci żydowskich.
W Sanoku ukończył naukę w szkole podstawowej, a następnie kształcił się w Państwowym Gimnazjum im. Królowej Zofii, gdzie 20 czerwca 1933 zdał egzamin dojrzałości (w jego klasie byli m.in. Zygmunt Bezucha, Edward Czech, Mieczysław Przystasz, Mieczysław Suwała). Uchwałą Rady Miejskiej w Sanoku z 1933 został uznany przynależnym do gminy Sanok. Jeszcze w okresie nauki gimnazjalnej za sprawą profesorów Jana Killara i Sebastiana Flizaka zainteresował się działalnością zbierania dóbr materialnych kultury. Początkowo zbierał medale i monety. Po maturze wraz Adamem Fastnachtem i Aleksandrem Rybickim rozpoczął gromadzenie eksponatów, które następnie zostały udostępnione w Muzeum Ziemi Sanockiej (powstało w 1934 i było zlokalizowane na Zamku Królewskim w Sanoku). W latach 1934–1944 był sekretarzem muzeum. Prowadził także ewidencję zbiorów numizmatycznych oraz pracował jako przewodnik zwiedzających. W okresie międzywojennym wraz z siostrą Janiną prowadził prywatną Bibliotekę Mieszczańską. Jako akademik był działaczem Stronnictwa Narodowego w Sanoku.
Po ukończeniu gimnazjum bez powodzenia zdawał na medycynę (dwa razy) w Wojskowej Akademii Medycznej w Warszawie, przez rok kształcił się w seminarium duchownym, poza tym rozpoczął studia prawnicze na Wydziale Prawa Uniwersytetu Jana Kazimierza we Lwowie, a po ich przerwaniu studia na Akademii Handlu Zagranicznego we Lwowie (według własnej wersji przez trzy lata od 1936 do 1939, przy czym drugi rok miał rozpocząć jesienią 1939, jednak studia przerwał wybuch II wojny światowej). Wówczas próbował przedostać się do Rumunii, jednak koło Sambora został zatrzymany przez Ukraińców, po czym wydostał się z więzienia. Powróciwszy do Sanoka spędził tam wojenny okres okupacji niemieckiej. Przez pewien czas był na liście 15 zakładników z miasta, wydanej przez Niemców 12 września 1939. Na przełomie 1939/1940 dokonał przetransportowania księgozbioru z biblioteki sanockiego gimnazjum do muzeum, ocalając od zniszczenia przez Niemców. W 1940 z inicjatywy malarza Leona Getza został zatrudniony w Ukraińskim Muzeum Łemkiwszczyna (łączącego zbiory polskich dwóch połączonych placówek z II RP: Muzeum Ziemi Sanockiej i Muzeum Towarzystwa Łemkowskiego). Prowadził także prywatną wypożyczalnię książek pod nazwą „Leihbücherei Stefan Stefański” wzgl. „Wypożyczalnia książek Stefan Stefański” (funkcjonowała na późniejszym skwerze pomiędzy ulicą Ignacego Daszyńskiego i ulicą Feliksa Gieli). Dokonał także uratowania części byłego księgozbioru stacjonującego w Sanoku do 1939 2 pułku Strzelców Podhalańskich, z którego 500 egzemplarzy po wojnie przekazał do Centralnej Biblioteki Wojskowej. 6 kwietnia 1942 poślubił Reginę Martę Titz (ur. 1919 w Berlinie, córka Walentego i Agnieszki z domu Kaźmierczak, pochodząca z Poznania, zm. 1989), z którą miał dwoje dzieci – syna Zbigniewa i córkę Romanę.
W czasie swojej pracy był czołowym organizatorem muzealnictwa na terenie Sanoka, inicjował akcję gromadzenia i ratowania dzieł sztuki Ziemi Sanockiej, opracowywał zbiory, prowadził działalność badawczą, rozwijał wiedzę krajoznawczą, był autorem publikacji historycznych i turystycznych z zakresu Sanoka i regionu. Po zakończeniu wojny dokonywał zabezpieczenia zbiorów i czynił starania o ponowne otwarcie placówki. Czynił też starania zmierzające do odnalezienia eksponatów wywiezionych w czerwcu 1944 przez Niemców z sanockiego muzeum. Pracę w muzeum podjął w 14 października 1944 (wtedy mianowano go pracownikiem Starostwa Powiatowego Sanockiego z przydziałem obowiązków kierownika muzeum w Sanoku), następnie został jego kustoszem (tytuł przyznany przez Ministra Kultury i Sztuki w 1960), a potem sprawował stanowisko dyrektora w latach 1944–1968. 27 marca 1947 razem z m.in. burmistrzem Michałem Hipnerem, wiceburmistrzem Józefem Bubellą, dyrektorem Sanockiej Fabryki Wagonów „Sanowag” Filipem Schneiderem, działaczem PPS Romanem Baczyńskim, przed kamienicą służącą za siedzibę 8 Drezdeńskiej Dywizji Piechoty witali przybyłego z Krosna generała Karola Świerczewskiego, który następnego dnia poniósł śmierć pod Jabłonkami. W latach 1948–1949 podejmował działania ratowania zabytków sztuki sakralnej, w szczególności ikon, które lokalizowano w opuszczonych cerkwiach na terenie województwa rzeszowskiego, zbierano i gromadzono w nowo stworzonym Muzeum Historycznym w Sanoku. Dzięki temu powstała unikatowa i liczna kolekcja malarstwa ikonograficznego. W 1963 udał się do Francji celem przeniesienia do sanockiego muzeum zbiorów malarskich należących do przebywających tam polskich malarzy, w tym do Franciszka Prochaski. Na początku 1968 poparł wniosek o zmianę narzuconej zmiany nazwy placu św. Jana w Sanoku autorstwa Jana Bezuchy (od przemianowania w latach 50. istniał plac im. Hanki Sawickiej)). Wraz z nim podczas sesji rady głosował za zmianą Mieczysław Przystasz), jednak po interwencji sekretarza Komitetu Powiatowego PZPR miesiąc później, 28 lutego 1968 uchwałę rady wycofano jako „nieprzemyślaną”. W wyniku reperkusji władz Mieczysław Przystasz i Stefan Stefański stracili zajmowane stanowiska (on sam został odwołany 30 czerwca 1968). 1 lipca 1968 został zatrudniony przez Aleksandra Rybickiego w Muzeum Budownictwa Ludowego w Sanoku, gdzie pełnił stanowisko kierownika działu oświatowego, potem starszego kustosza, zajmując się m.in. szkoleniem przewodników. W MBL wykonywał obowiązki w pełniącym funkcje administracyjne dworku Stupnickich (przeniesionym tam z ul. Kościuszki, gdzie stał naprzeciw domu Stefańskich). W „skansenie” pracował do 31 lipca 1979, po czym na własną prośbę przeszedł na emeryturę.
Działał na polu politycznym. Był współzałożycielem utworzonego w 1944 koła i został członkiem zarządu powołanego 19 lutego 1945 oddziału sanockiego Stronnictwa Demokratycznego, który stał się kontynuatorem Klubu Demokratycznego. Z list tej partii był wybierany radnym miejskim w Sanoku, pełniąc mandat łącznie w latach 1945-1968. W kadencji 1950-1954 został wybrany w 1952 do składu Komisji i Oświaty i Kultury MRN. W później powołanej Miejskiej Radzie Narodowej zasiadał w kadencjach: 1954-1958, 1958-1961 , 1961-1965, 1965-1969. Równolegle był kierownikiem Wydziału Kultury w Starostwie Powiatowym. 28 listopada 1988 został wybrany członkiem prezydium Miejskiego Komitetu SD w Sanoku. W 1950 był inicjatorem zorganizowania obchodów 800-lecia miasta Sanoka (rocznica przypadła na 1960, lecz uroczystości zorganizowano dwa lata później). W Sanoku inicjował przedsięwzięcia i upamiętnienia historyczne, w tym ustanowienie Pomnika Wdzięczności Żołnierzom Armii Czerwonej, tablicy upamiętniającej 410. rocznicę śmierci Mikołaja Kopernika na gmachu II Liceum Ogólnokształcącego im. Marii Skłodowskiej-Curie, tablicę pamięci gen. Karola Świerczewskiego, Kamień 1000-lecia Państwa Polskiego. Wchodził w skład Społecznego Komitetu Odbudowy pomnika Tadeusza Kościuszki w Sanoku (ideę zrealizowano w 1962), odbudowy Domu Żołnierza Polskiego (potem siedziba Sanockiego Domu Kultury). Udzielał się w Komitecie Odbudowy Warszawy, Lidze Przyjaciół Żołnierza. W latach 1955-1956 współorganizował Muzeum Regionalne PTTK w Krośnie. W 1957 został powołany na konsultanta odbudowy Klasztoru Karmelitów Bosych w Zagórzu. W Sanoku był jednym z założycieli Ogniska Muzycznego. Jako przedstawiciel SD w kwietniu 1988 został wiceprzewodniczącym Miejskiego Kolegium Wyborczego w Sanoku.
Był jednym z założycieli stowarzyszenia „Towarzystwo Domu Żołnierza Polskiego w Sanoku”, zarejestrowanego 12 marca 1946. Od 1950 działał w PTTK, był współzałożycielem sanockiego oddziału PTTK (1951/1952), w którym sprawował funkcję prezesa powiatowego (przełom lat 50. i 60.), był wybierany wiceprezesem 1 lutego 1981, 3 lutego 1985, w 1961 był założycielem Koła Przewodników Bieszczadzkich i Terenowych PTTK w Sanoku, później prowadził Koło Przewodnickie PTTK w Sanoku, którego został skarbnikiem, ponadto był członkiem Zarządu Głównego PTTK działając w Komisji Krajoznawczej, później na przełomie lat 70./80. był członkiem Zarządu Wojewódzkiego PTTK w Krośnie. Oprowadzał wycieczki po Sanoku i Bieszczadach. Był członkiem Komisji Opieki nad Zabytkami, powstałej przy oddziale PTTK w Sanoku. Był jednym z założycieli powołanej w 1961 Grupy Bieszczadzkiej GOPR. Angażował się w tworzenie osiedla campingowego na Białej Górze. Był członkiem Towarzystwa Rozwoju i Upiększania Miasta Sanoka (w czerwcu 1987 został wybrany przewodniczącym sądu koleżeńskiego, 10 lipca 1991 wybrany członkiem zarządu). Był członkiem Koła (później Oddziału) w Sanoku Polskiego Towarzystwa Numizmatycznego. Należał także do Towarzystwa Muzycznego, TPPR i innych. 
Zasiadł w powołanym w 1947 Komitecie Bibliotecznym, wspierającym sanocką bibliotekę, a wraz z żoną Reginą był członkiem działającego przy bibliotece od 1956 Koła Miłośników Książki. Publikował przewodniki po Sanoku i okolicach. Zasiadał w komitecie redakcyjnym i publikował w czasopiśmie „Materiały Muzeum Budownictwa Ludowego w Sanoku”. Był też współpracownikiem „Rocznika Sanockiego”. Działał przy organizacji odsłoniętego 10 października 1971 Pomnika Żołnierzy Września w Bykowcach. 7 kwietnia 1986 jako przedstawiciel Sanoka prowadził Turniej Miast „Sanok - Bolesławiec” rozegrany na lodowisku Torsan (drugim konferansjerem był Tadeusz Sznuk). W latach 80. jego artykuły z cyklu "Kartki z niedawnej przeszłości Sanoka" ukazywały się w piśmie „Gazeta Sanocka – Autosan”. W latach 1991-1996 na łamach „Tygodnika Sanockiego” drukowano jego krótkie opowiadania dotyczące przeszłości Sanoka w cyklu ukazującym się pod tytułem "Pan Stefański opowiada". W swoich artykułach na łamach sanockich pism drukował opowiadania oraz utrwalał wspomnienia własne i innych osób. Pisząc był publicystą historycznym. Wydał 25 prac o tematyce etnograficznej i krajoznawczej. Wydawał pismo turystyczne „Bieszczady Nasze Góry”. Był numizmatykiem. Publikował w kwartalniku „Sanockie Zapiski Numizmatyczne”. Posiadał księgozbiór w liczbie około 200 z dziedziny historii sztuki. Znany jako wszechstronny kolekcjoner. Gromadził druki ulotne, ekslibrisy, zegary ludowe, żelazka, przedmioty dotyczące piwa (np. kufle, szklanice, podstawki, naklejki wzgl. etykiety, korkociągi wzgl. otwieracze), medale, kalendarze, kartki pocztowe. Był znanym gawędziarzem, uchodził za znawcę i „encyklopedię” Sanoka.
Zamieszkiwał przy ulicy Adama Mickiewicza 3 w Sanoku. Zmarł 2 czerwca 1998. Został pochowany w grobowcu rodzinnym na cmentarzu przy ul. Rymanowskiej w Sanoku 5 czerwca 1998. Został tam także pochowany jego krewny, nauczyciel i pisarz Stanisław de Mirow Myszkowski (1849-1929).
Publikacje.
Łącznie był autorem około 25 publikacji dotyczących dziedziny etnografii, turystyki i krajoznawstwa; wydał m.in. pierwszy po 1945 przewodnik Sanoka.
Ponadto przygotowywał do publikacji prace pt. "Słone Góry – gawęda krajoznawcza", "Pomniki i tablice zabytkowe Sanoka", "Zamek sanocki w ilustracji i fotografii".

</doc>
<doc id="2706834" url="https://pl.wikipedia.org/wiki?curid=2706834" title="Igrzyska Frankofońskie 1989">
Igrzyska Frankofońskie 1989

I Igrzyska Frankofońskie – multidyscyplinarne zawody sportowe, które odbywały się między 8 lipca i 22 lipca 1989 w dwóch marokańskich miastach - Rabacie i Casablance. W tej edycji igrzysk frankofońskich wystartowało ok. 1700 sportowców, którzy reprezentowali 38 krajów.
Dyscypliny.
W ramach zawodów sportowych odbywała się rywalizacja w pięciu dyscyplinach. 

</doc>
<doc id="2706835" url="https://pl.wikipedia.org/wiki?curid=2706835" title="Władysław Różycki (pilot)">
Władysław Różycki (pilot)

Władysław Różycki (ur. 11 sierpnia 1907 w Jurkowicach, zm. 8 sierpnia 1970 w Toronto) – kapitan Polskich Sił Powietrznych w Wielkiej Brytanii, kawaler Orderu Virtuti Militari.
Życiorys.
Syn Franciszka i Antoniny Różyckich. W 1928 roku wstąpił do wojska (3 pułk lotniczy, 35 eskadra liniowa). Skończył kurs pilotażu w Centrum Szkolenia Podoficerów Lotnictwa, Szkołę Podoficerów Lotnictwa w Bydgoszczy, Szkołę Podchorążych Lotnictwa w Dęblinie w 1938 (XI promocja) z 65. lokatą. Został wcielony do 4 pułku lotniczego w Toruniu i przydzielony do 141 eskadry myśliwskiej na stanowisko pilota. W kampanii wrześniowej walczył w tej samej eskadrze. 18 września ewakuował się przez Rumunię do Francji, a po klęsce Francji - do Anglii (service number P76762).
W czasie bitwy o Anglię 19 sierpnia 1940 roku skierowany do 238 dywizjonu RAF stacjonującego w St Eval. 11 i 25 września 1940 roku zgłosił zestrzelenie He-111 a 28 września Me-110. 20 listopada 1940 przeniesiony do dywizjonu 306. 3 maja 1941 roku odszedł do służby w 23 dywizjonie RAF. 23 kwietnia 1942 roku przeniesiony do 307 dywizjonu. 11 listopada został przeniesiony do sztabu 10 Grupy Myśliwskiej. 28 maja 1943 roku trafił do 54 OTU jako instruktor. 4 października 1943 r. powrócił do służby w 32 dywizjonie stacjonującym w mieście Sigonella we Włoszech. W lipcu 1944 roku dywizjon powrócił na Wyspy Brytyjskie. 22 sierpnia 1945 roku Różycki otrzymał przydział do 5 Ferry Unit.
Zdemobilizowany w sierpniu 1946 roku. Pozostał na emigracji. W 1946 dołączyła do niego żona Walentyna, córka Zofia i syn Andrzej. Osiedli w Anglii, w Melton Mowbray. W 1948 roku wyemigrowali do Kanady.
Zwycięstwa powietrzne.
Na liście „Bajana” zajmuje 55. miejsce z 4 pewnymi zwycięstwami.

</doc>
<doc id="2706837" url="https://pl.wikipedia.org/wiki?curid=2706837" title="Sailas Namatak">
Sailas Namatak



</doc>
<doc id="2706838" url="https://pl.wikipedia.org/wiki?curid=2706838" title="Apart (teatr)">
Apart (teatr)

Apart (fr. "à part" - na uboczu, na stronie), inaczej monolog na stronie – forma monologu scenicznego, wypowiedz bohatera dramatu relacjonująca jego myśli, uczucia i zamiary, przy umownym założeniu, że osoby znajdujące się na scenie jej nie słyszą. Wypowiedź skierowana jest do siebie, a właściwie do publiczności. Adresata można odróżnić jedynie poprzez intencje postaci wypowiadającej się. Cechuje się zwięzłą formą i stopniem zespolenia z resztą dialogu.
Apart stanowi zwykle rodzaj komentarza do słów innych osób lub sytuacji, dawniej często moment ujawnia prawdziwych uczuć i myśli bohatera lub jakiejś tajemnicy, obecnie stosowany najczęściej jako zabieg ironiczny. 
W formie apartu może występować parabaza i tyrada. Wszystkie te trzy formy należą do repertuaru zabiegów z klasycznego i klasycystycznego teatru, ciągle jeszcze wykorzystywanych współcześnie ze względu właśnie na ich konwencjonalność, sztuczność, czyli odwieczne cechy teatralności. 

</doc>
<doc id="2706846" url="https://pl.wikipedia.org/wiki?curid=2706846" title="Europejski Nakaz Nadzoru">
Europejski Nakaz Nadzoru



</doc>
<doc id="2706848" url="https://pl.wikipedia.org/wiki?curid=2706848" title="Microsoft Surface">
Microsoft Surface

Microsoft Surface – linia urządzeń komputerów hybrydowych, laptopów oraz elektronicznych tablic multimedialnych. Pierwszy produkt został zaprojektowany i sprzedawany przez firmę Microsoft. Urządzenie zostało ogłoszone przez CEO Microsoftu Steve’a Ballmera na imprezie w Los Angeles w dniu 18 czerwca 2012.
Linie produktów.
Rodzina produktów Surface dzieli się na osiem głównych linii: 
Surface RT.
Jest to wersja oparta na procesorze ARM (Nvidia Tegra 3) i systemie Windows RT. Posiada 2 GB pamięci RAM. Za dodatkową opłatą można nabyć do niego klawiaturę, która pełni również funkcję osłony na ekran.
Surface Pro.
Oparty jest na procesorze Intel Core i5-3317U, posiada system Windows 8 i ekran w rozdzielczości 1920 × 1080 pikseli i dysk SSD o wielkości 64, 128 lub 256 GB.
Surface 2.
Oparty na procesorze ARM NVIDIA Tegra 4 i system Windows RT. Posiada 2 GB pamięci RAM, ekran 1920 × 1080 pikseli, dwa aparaty fotograficzne o rozdzielczości 5 i 3,5 megapikseli.
Surface Pro 2.
Oparty na procesorze Intel Core i5. Posiada zainstalowany system Windows 8.1 Pro, 4 lub 8 GB pamięci RAM, ekran 1920 × 1080 pikseli, dwa aparaty fotograficzne o rozdzielczości 720p.
Surface Pro 3.
Jest dostępny w pięciu wersjach, wszystkie oparte są na procesorach Intel i3, i5 lub i7, posiada 64, 128, 256 lub 512 GB pamięci wewnętrznej i 4 lub 8 GB pamięci RAM, zainstalowano w nim ekran 12 cali, 2160 × 1440 pikseli, posiada dwa aparaty 5 Mpx.
Surface Pro 4.
Jest dostępny w sześciu wersjach, posiada zainstalowany system Windows 10 Pro. Wszystkie oparte są na procesorach Intel m3, i3, i5 lub i7, posiada 128, 256 lub 512 GB pamięci wewnętrznej i 4, 8 lub 16 GB pamięci RAM, zainstalowano w nim ekran 12,3 cali, 2736 × 1824 pikseli, posiada dwa aparaty – 5 Mpx z przodu oraz 8 Mpx z tyłu.

</doc>
<doc id="2706850" url="https://pl.wikipedia.org/wiki?curid=2706850" title="Hanulin (stacja kolejowa)">
Hanulin (stacja kolejowa)

Hanulin – stacja techniczna i posterunek odgałęźny, dawniej stacja kolejowa w Hanulinie na linii kolejowej nr 272, w województwie wielkopolskim, w Polsce.

</doc>
<doc id="2706851" url="https://pl.wikipedia.org/wiki?curid=2706851" title="Łęka Opatowska (stacja kolejowa)">
Łęka Opatowska (stacja kolejowa)

Łęka Opatowska – stacja kolejowa w Łęce Opatowskiej na linii kolejowej nr 272, w województwie wielkopolskim, w Polsce. Przed wojną była to polska stacja graniczna.
W roku 2017 stacja obsługiwała 20–49 pasażerów na dobę.

</doc>
<doc id="2706852" url="https://pl.wikipedia.org/wiki?curid=2706852" title="Domanin (stacja kolejowa)">
Domanin (stacja kolejowa)

Domanin – stacja kolejowa w Domaninie na linii kolejowej nr 272, w województwie wielkopolskim, w Polsce.
W roku 2017 stacja obsługiwała 10–19 pasażerów na dobę.

</doc>
<doc id="2706855" url="https://pl.wikipedia.org/wiki?curid=2706855" title="Janków Przygodzki (przystanek kolejowy)">
Janków Przygodzki (przystanek kolejowy)

Janków Przygodzki – przystanek kolejowy w Przygodzicach na linii kolejowej nr 272, w województwie wielkopolskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2706858" url="https://pl.wikipedia.org/wiki?curid=2706858" title="Bronów (stacja kolejowa)">
Bronów (stacja kolejowa)

Bronów – stacja kolejowa w Bronowie na linii kolejowej nr 272, w województwie wielkopolskim, w Polsce.
W roku 2017 stacja obsługiwała 50–99 pasażerów na dobę.

</doc>
<doc id="2706859" url="https://pl.wikipedia.org/wiki?curid=2706859" title="Biniew (stacja kolejowa)">
Biniew (stacja kolejowa)

Biniew – stacja kolejowa w Biniewie na linii kolejowej nr 272, w województwie wielkopolskim, w Polsce.
W roku 2017 stacja obsługiwała 50–99 pasażerów na dobę.

</doc>
<doc id="2706860" url="https://pl.wikipedia.org/wiki?curid=2706860" title="Słupia (przystanek kolejowy)">
Słupia (przystanek kolejowy)

Słupia – stacja kolejowa w Słupi pod Kępnem na linii kolejowej nr 272, w województwie wielkopolskim, w Polsce. W ramach prowadzonej w latach 2014−2015 rewitalizacji linii Ostrzeszów – Kluczbork stacja została przebudowana na przystanek osobowy, a dodatkowe tory zlikwidowane.
W roku 2017 stacja obsługiwała 10–19 pasażerów na dobę.

</doc>
<doc id="2706866" url="https://pl.wikipedia.org/wiki?curid=2706866" title="Number Ones (album Janet Jackson)">
Number Ones (album Janet Jackson)

Number Ones (wydany na rynku międzynarodowym jako The Best) – druga kompilacja nagrań amerykańskiej piosenkarki Janet Jackson, została wydana 17 listopada 2009 przez A&amp;M Records i Universal Music Enterprises. Wydawnictwo powstało w oparciu o zestawienia notowań na listach przebojów z Ameryki, Europy, Nowej Zelandii, Japonii i Afryki.
Promujący album singel zatytułowany "Make Me", został udostępniony do ściągnięcia w Internecie w dniu 22 września 2009 roku a 22 grudnia tego samego roku utwór stał się 19 numerem 1 Janet Jackson na liście przebojów magazynu "Billboard" Hot Dance Club Songs.
Europejska edycja albumu zawierała dwa dodatkowe utwory: "When I Think of You" (Morales House Mix UK 7") oraz "Whoops Now". Utwór "All Nite (Don't Stop)" ukazał się tylko na amerykańskiej i brytyjskiej wersji albumu, a utwór "Make Me" (Bimbo Jones Radio Edit) był dostępny jako dodatek w sklepie internetowym iTunes.

</doc>
<doc id="2706870" url="https://pl.wikipedia.org/wiki?curid=2706870" title="Powszechna obrona przeciwlotnicza">
Powszechna obrona przeciwlotnicza

Powszechna obrona przeciwlotnicza (POPL) – rodzaj zabezpieczenia bojowego wojsk. Część obrony przeciwlotniczej wojsk.
Powszechna obrona przeciwlotnicza to zespół przedsięwzięć, mających na celu samoobronę wojsk w sytuacji zagrożenia lub bezpośredniego uderzenia środków napadu powietrznego przeciwnika. Organizatorami powszechnej obrony przeciwlotniczej są dowódcy ogólnowojskowi.
Składowe powszechnej obrony przeciwlotniczej.
Obejmuje:

</doc>
<doc id="2706873" url="https://pl.wikipedia.org/wiki?curid=2706873" title="Jean-Marie Musy">
Jean-Marie Musy

Jean-Marie Musy (ur. 10 kwietnia 1876, zm. 19 kwietnia 1952) – szwajcarski polityk, członek Rady Związkowej od 11 grudnia 1919 do 30 kwietnia 1934. Kierował departamentem finansów (1920-1934). 
Był członkiem CVP.
Pełnił także funkcje wiceprezydenta (1924) i prezydenta (1925, 1930) Konfederacji.
Jego syn, Pierre Musy, był sportowcem i dyplomatą.

</doc>
<doc id="2706875" url="https://pl.wikipedia.org/wiki?curid=2706875" title="Odpoczynek w czasie ucieczki do Egiptu">
Odpoczynek w czasie ucieczki do Egiptu



</doc>
<doc id="2706876" url="https://pl.wikipedia.org/wiki?curid=2706876" title="Czarnobyl. Reaktor strachu">
Czarnobyl. Reaktor strachu

Czarnobyl. Reaktor strachu (ang. "Chernobyl Diaries") – amerykański horror z 2012 roku w reżyserii Bradleya Parkera. W filmie występują Jesse McCartney, Jonathan Sadowski, Devin Kelley, Olivia Taylor Dudley, Nathan Phillips, Ingrid Bolsø Berdal i Dimitri Diatchenko.
Światowa premiera filmu odbyła się 25 maja 2012 roku, natomiast w Polsce odbyła się 22 czerwca 2012 roku.
Opis fabuły.
Czwórka Amerykanów i norwesko-australijska para wyrusza do Europy Wschodniej w poszukiwaniu mocnych wrażeń. Wynajmują przewodnika, który zabiera ich do Prypeci, miasta widma, gdzie mieszkali pracownicy Czarnobylskiej Elektrowni Jądrowej. Po wybuchu w 1986 roku wszystkich wysiedlono. Chris (Jesse McCartney), Natalie (Olivia Taylor Dudley), Amanda (Devin Kelley) i ich przyjaciele zmuszeni są zostać w osadzie po zmroku. Wtedy przekonują się, że oprócz nich jest tam ktoś jeszcze...

</doc>
<doc id="2706878" url="https://pl.wikipedia.org/wiki?curid=2706878" title="Derek Malas">
Derek Malas

Derek Malas (ur. 10 grudnia 1983) – vanuacki piłkarz grający na pozycji pomocnika. Od 2010 roku jest zawodnikiem klubu Amicale FC.
Kariera klubowa.
Karierę piłkarską Malas rozpoczął klubie Tupuji Imere FC. W jego barwach zadebiutował w pierwszej lidze vanuackiej. W 2008 roku odszedł do zespołu Erakor Golden Star, gdzie występował do 2010 roku. Następnie został zawodnikiem Amicale FC. W 2011 roku wywalczył z nim mistrzostwo Vanuatu.
Kariera reprezentacyjna.
W reprezentacji Vanuatu Malas zadebiutował w 2007 roku. W 2008 roku zagrał w Pucharze Narodów Oceanii 2008. W 2012 roku wystąpił z Vanuatu w Pucharze Narodów Oceanii 2012, na którym strzelił 1 gola.

</doc>
<doc id="2706879" url="https://pl.wikipedia.org/wiki?curid=2706879" title="Zabezpieczenie inżynieryjne">
Zabezpieczenie inżynieryjne

Zabezpieczenie inżynieryjne – rodzaj zabezpieczenia bojowego wojsk. Zespół przedsięwzięć inżynieryjnych realizowany przez wszystkie rodzaje sił zbrojnych i wojsk dla osiaągniecia celów walki
Zabezpieczenie inżynieryjne realizuje się w celu stworzenia warunków terenowych niezbędnych do skutecznego prowadzenia działań bojowych, zwiększenie efektywności obrony wojsk przed środkami rażenia przeciwnika
i utrudnienia jego wojskom działania w terenie.
Składowe zabezpieczenia inżynieryjnego.
Do zasadniczych zadań zabezpieczenia inżynieryjnego zalicza się:

</doc>
<doc id="2706880" url="https://pl.wikipedia.org/wiki?curid=2706880" title="Freddy Vava">
Freddy Vava

Freddy Vava (ur. 25 listopada 1982 w Vanuatu) – vanuacki piłkarz występujący na pozycji pomocnika w vanuackim klubie Tafea FC. 
Kariera reprezentacyjna.
W reprezentacji Vanuatu zadebiutował 8 czerwca 2001 wchodząc z ławki w przegranym meczu 2:7 z reprezentacją Wysp Salomona.

</doc>
<doc id="2706882" url="https://pl.wikipedia.org/wiki?curid=2706882" title="Jean Nako Naprapol">
Jean Nako Naprapol

Jean Nako Naprapol (ur. 20 lipca 1980) – vanuacki piłkarz grający na pozycji napastnika. Od 2011 roku jest zawodnikiem klubu Amicale FC.
Kariera klubowa.
Karierę piłkarską Naprapol rozpoczął klubie Tafea FC. W jego barwach zadebiutował w pierwszej lidze vanuackiej. Wraz z Tafeą wielokrotnie wywalczył tytuł mistrza Vanuatu. W Tafei występował do 2011 roku. Następnie został zawodnikiem Amicale FC.
Kariera reprezentacyjna.
W reprezentacji Vanuatu Naprapol zadebiutował w 2007 roku. W 2008 roku zagrał w Pucharze Narodów Oceanii 2008 i zdobył na niej 1 bramkę. W 2012 roku wystąpił z Vanuatu w Pucharze Narodów Oceanii 2012, na którym strzelił 2 gole.

</doc>
<doc id="2706884" url="https://pl.wikipedia.org/wiki?curid=2706884" title="Dwa dni w Nowym Jorku">
Dwa dni w Nowym Jorku

Dwa dni w Nowym Jorku (ang. "2 Days in New York") – francusko-amerykańsko-niemiecka komedia z 2012 roku w reżyserii Julie Delpy. Kontynuacja filmu "Dwa dni w Paryżu" z 2007 roku.
Film miał premierę 23 stycznia 2012 roku w USA podczas Festiwalu Filmowego w Sundance. Premiera filmu odbyła się we Francji 28 marca 2012 roku, natomiast w Polsce odbyła się 29 czerwca 2012 roku.
Opis fabuły.
Pochodząca z Francji Marion (Julie Delpy) przygotowuje w Nowym Jorku wystawę swoich fotografii. I rozpamiętuje dawną miłość. Gdy poznaje słynnego amerykańskiego prezentera radiowego, Mingusa (Chris Rock), zapomina o byłym chłopaku. Zakochani przeżywają sielankę, którą jednak zakłóca parę wizyt: ekscentrycznego ojca Marion, jej impulsywnej siostry, a także partnera sprzed lata, wielkiego egocentryka.

</doc>
<doc id="2706885" url="https://pl.wikipedia.org/wiki?curid=2706885" title="Klubowe Mistrzostwa Świata w piłce siatkowej mężczyzn 1990">
Klubowe Mistrzostwa Świata w piłce siatkowej mężczyzn 1990

Klubowe Mistrzostwa Świata w piłce siatkowej mężczyzn 1990 odbyły się w Mediolanie (Włochy) w dniach 1–2 grudnia 1990.

</doc>
<doc id="2706886" url="https://pl.wikipedia.org/wiki?curid=2706886" title="Ückeritz (stacja kolejowa)">
Ückeritz (stacja kolejowa)

Ückeritz – stacja kolejowa w Ückeritz, w kraju związkowym Meklemburgia-Pomorze Przednie, w Niemczech. Znajdują się tu 2 perony.
Połączenia.
Na stacji zatrzymują się wszystkie pociągi. W sezonie pociągi UBB kursują co 30 minut.

</doc>
<doc id="2706888" url="https://pl.wikipedia.org/wiki?curid=2706888" title="Klubowe Mistrzostwa Świata w piłce siatkowej mężczyzn 1989">
Klubowe Mistrzostwa Świata w piłce siatkowej mężczyzn 1989

Klubowe Mistrzostwa Świata w piłce siatkowej mężczyzn 1989 odbyły się w Parmie (Włochy) w dniach 9–10 grudnia 1989.

</doc>
<doc id="2706891" url="https://pl.wikipedia.org/wiki?curid=2706891" title="Onguci">
Onguci

Onguci, także Ongutowie (mong. "Öngüt" lub "Öngüd") – lud mongolski z czasów Czyngis-chana (1162–1227); wielu z nich było nestorianami. Zamieszkiwali tereny wzdłuż Wielkiego Muru na północ od Ordosu. Dwoma głównymi ośrodkami miejskimi były – położone na północ Olon Süme oraz na południu Koshang lub Dongsheng. Funkcjonowali jako strażnicy chińskiego pogranicza, głównie prowincji Shanxi .
Historia.
Przodkami Ongutów byli tureccy Shatuo zamieszkujący zachodnie rubieże kaganatu turkuckiego. W VII wieku przenieśli się do Sinciangu, przechodząc pod protekcję dynastii Tang. Do IX wieku Shatuo rozproszyli się po północnych Chinach oraz dzisiejszej Mongolii Wewnętrznej. Jeden z ich przywódców, Li, zmobilizował 10 000 kawalerzystów i służył jako sprzymierzeniec Tangów; jego syn w 923 roku pokonał rebeliantów i mianował się cesarzem późniejszej dynastii Tang. Po obaleniu rodziny Li, wodzowie Shatuo zakładali kolejne, efemeryczne państwa.
Kiedy władcy dynastii Jin podbili północnej Chiny w XII wieku, Shatuo zostali nazwani „Białymi Tatarami”. Jinowie używali ich wojskowego wsparcia, jako stróżów pogranicza. Mongołowie nazywali tychże „Öngüt”. Onguci konwertowali ku chrześcijaństwu najpewniej pod wpływem Ujgurów.
W 1205 ongucki wódz Ałakusz-tegin sprzymierzył się z Czyngis-chanem, ujawniwszy mu, iż plemię Najmanów pragnie go najechać. Wsparł jego wojska podczas najazdu sił mongolskich na państwo Jinów w 1211 roku. W geście przyjaźni chan zaręczył swoją córkę, Ałakaj-beki z synami Ałakusz-tegina, jednak do formalnego zawarcia związku nigdy nie doszło, gdyż polityczni przeciwnicy zamordowali onguckiego wodza, inicjując walkę o władzę. Czyngis-chan stłumił rebelię i wziął rodzinę zabitego pod opiekę. Ałakaj rządziła Ongutami jako regentka kolejnych nieletnich książątek, aż do panowania Gujuk-chana (1246-48).
Po śmierci Czyngis-chana Onguci byli sojusznikami Kubilaj-chana. Jeden z ich władców, Korgiz, pojął za żony dwie wnuczki wielkiego chana i walczył przeciwko Kajdu-chanowi; zginął zabity przez protegowanego tego ostatniego Duwę-chana w 1298 roku. 
Po 1221 roku wielu Ongutów przesiedliło się do Chorezmu, gdzie służyli jako zarządcy terenów Złotej Ordy; później stali się częścią mongolskich szczepów Argynów oraz Mugalów.
Archeologia.
Uniwersytet w Hongkongu posiada około tysiąc wykonanych z brązu nestoriańskich krzyży z XII i XIV wieku, pochodzących z regionów zamieszkiwanych przez Ongutów. Choć różnią się kształtem, przeważają krzyże maltańskie z wpisaną w środek swastyką.
Między VI a VIII wiekiem tureckie plemiona wzniosły pomniki, które dziś nazywane są „Onguckim Ansamblem” – składa się on z przeszło 30 figur mężczyzn, lwa i owcy oraz 550 stojących głazów, przypominających te z Carnaku lub Avebury. Prócz tego w kompleksie znajduje się także duży grobowiec z czterech ciosanych płyt, rytych w kratę, co upodabnia je do ścian jurty.

</doc>
<doc id="2706893" url="https://pl.wikipedia.org/wiki?curid=2706893" title="Dominique Fred">
Dominique Fred

Dominique Fred (ur. 21 października 1992 w Vanuatu) – vanuacki piłkarz grający na pozycji pomocnika w vanuackim klubie Shepherds United. W reprezentacji Vanuatu rozegrał 2 mecze.

</doc>
<doc id="2706895" url="https://pl.wikipedia.org/wiki?curid=2706895" title="Edmund Schulthess">
Edmund Schulthess

Edmund Schulthess (ur. 2 marca 1868, zm. 22 kwietnia 1944) - szwajcarski polityk, członek Rady Związkowej od 17 lipca 1912 do 15 kwietnia 1934. Kierował następującymi departamentami:
Był członkiem Radykalno-Demokratycznej Partii Szwajcarii. 
Pełnił także funkcje wiceprezydenta (1916, 1920, 1927, 1932) i prezydenta (1917, 1921, 1928, 1933) Konfederacji.

</doc>
<doc id="2706896" url="https://pl.wikipedia.org/wiki?curid=2706896" title="Ernest Bong">
Ernest Bong

Ernest Bong (ur. 29 lutego 1984 w Vanuatu) – vanuacki piłkarz, bramkarz występujący w vanuackim klubie Amicale FC. W reprezentacji Vanuatu jak dotąd rozegrał 7 meczów.

</doc>
<doc id="2706898" url="https://pl.wikipedia.org/wiki?curid=2706898" title="Jürgen Evers">
Jürgen Evers

Jürgen Evers (ur. 29 kwietnia 1965 w Stuttgarcie) – niemiecki lekkoatleta specjalizujący się w biegach sprinterskich, uczestnik letnich igrzysk olimpijskich w Los Angeles (1984). W czasie swojej kariery reprezentował Republikę Federalną Niemiec.

</doc>
<doc id="2706899" url="https://pl.wikipedia.org/wiki?curid=2706899" title="Odpoczynek podczas ucieczki do Egiptu (obraz Gerarda Davida)">
Odpoczynek podczas ucieczki do Egiptu (obraz Gerarda Davida)

Odpoczynek w czasie ucieczki do Egiptu – obraz olejny niderlandzkiego malarza Gerarda Davida
Opis.
Malarz zaczerpnął temat obrazu z apokryficznej opowieści o ucieczce Świętej Rodziny do Egiptu: 
David przedstawił dwa wątki tej opowieści na jednym obrazie, odbiegając od pierwowzoru. Na pierwszym planie w tradycyjny sposób, w błękitnej opończy i niebieskiej sukni, przedstawił siedzącą Marię z Dzieciątkiem. Jezus trzyma kiść winogron z którego skubie Maria. Motyw, choć nie opisany w apokryfach, nawiązuje do " prawdziwego krzewu winnego" za jakiego tytułował się Chrystus. Również w średniowiecznej ikonografii Chrystus określany była jako "boska winorośl, która wzrastała w świętej winnicy (Marii)". W tle, po prawej stronie, widać Józefa strzepującego owoce z drzewa. Według Ewangelii, drzewo palmowe na rozkaz małego Jezusa pochyliło się by łatwiej można było zrywać z niego owoce. David zastąpił ten fragment realistyczną sceną. W wielu innych dziełach ukazujących podobną scenę Józef pogrążony jest we śnie, m.in. u Gentileschiego czy van Dycka
"Odpoczynek.." jest jednym z ostatnich dzieł Davida. Artysta wykorzystał stonowane barwy tworząc intymny pejzaż z pogodną polaną leśną i z uprawnymi polami. Krajobraz pustynny występujący w oryginalnej opowieści, malarze zastępowali lasami, które stanowiły schronienie dla pustelników i mnichów.

</doc>
<doc id="2706902" url="https://pl.wikipedia.org/wiki?curid=2706902" title="Działania pośrednie walki">
Działania pośrednie walki

Działania pośrednie – zorganizowane, autonomiczne, przejściowe działania uzupełniające, które łączą podstawowe rodzaje działań, zapewniają elastyczność i płynność walki na lądzie oraz pozwalają utrzymać je we właściwym tempie.
Działania te zapewniają elastyczność i płynność walki oraz pozwalają utrzymać ją we właściwym tempie. Celem etapów pośrednich jest zapewnienie ciągłości działań prowadzących do ponownego kontaktu z przeciwnikiem, uniknięcia decydującego starcia oraz stworzenia warunków do osiągnięcia celu walki.
Działania pośrednie a etapy pośrednie.
Prekursorem tej kategorii pojęciowej był Liddell-Hart. Zdefiniował on etapy pośrednie jako "wszelkiego rodzaju skryte zabiegi wojenne, poczynając od różnych form manewru, poprzez nieoczekiwany dla przeciwnika wybór kierunku głównego uderzenia (wysiłku), uzyskanie zaskoczenia w wyborze czasu i miejsca uderzenia, nagłe zastosowanie nieznanych środków i sposobów walki, a kończąc na szerokim stosowaniu dezinformacji i maskowania rzeczywistych działań celem wprowadzenia przeciwnika w błąd".
&lt;br&gt;Działania pośrednie według niego to szeroko rozumiana inicjatywa, zdolności do wypracowania takiej sytuacji w czasie walki, aby przeciwnika sprowokować do określonego działania oraz aby zdobyć przewagę niematerialną lub lokalną. Miały one bowiem służyć przejęciu bądź utrzymaniu inicjatywy na polu walki. W tym ujęciu podmiot „działania” oddaje w sposób precyzyjny ich istotę polegającą na stworzeniu sprzyjających warunków do rozstrzygnięć przez oddziaływanie bezpośrednie. Jednocześnie nie należy mylić sposobów uzyskania przewagi niematerialnej z etapami pośrednimi prowadzącymi do zasadniczych rozstrzygnięć.
&lt;br&gt;Zatem pojęcie „działania pośrednie” nie jest tożsame z pojęciem „etapy pośrednie”. Te ostatnie tworzą warunki do decydującego manewru dla osiągnięcia celu w podstawowych rodzajach działań, skupiając uwagę na formach, w jakich się materializują działania pośrednie na polu walki.
Podejście do istoty działań pośrednich można jednak uznać za zbliżone, czyli tworzenie warunków do prowadzenia zasadniczych rodzajów działań, uzyskanie przewagi nad przeciwnikiem, wypełnienie luk między poszczególnymi etapami walki, co zapewni jej ciągłość. Wszystkie aktywne formy prowadzenia walki będą sprzęgnięte etapami łączącymi je w jedną całość niezbędną dla zachowania ciągłość działań, ich trwałości oraz określonej struktury.
Etapy pośrednie.
Etapami pośrednimi "(transitional phases)" są:
Ich celem jest zapewnienie ciągłości działań poprzez łączenie kolejnych faz prowadzenia walki, unikanie decydującego starcia z nim oraz stworzenia warunków do osiągnięcia zamierzonego celu. Istotą zaś jest łączenie kolejnych części walki, aby poprzez działania rozstrzygające mogło być osiągnięte zwycięstwo.

</doc>
<doc id="2706905" url="https://pl.wikipedia.org/wiki?curid=2706905" title="Obszar Chronionego Krajobrazu Dolina Miazgi pod Andrespolem">
Obszar Chronionego Krajobrazu Dolina Miazgi pod Andrespolem

Obszar Chronionego Krajobrazu Dolina Miazgi pod Andrespolem – obszar chronionego krajobrazu powołany uchwałą Rady Gminy Andrespol Nr XLIX/466/06 z dnia 8 czerwca 2006 roku. Zajmuje powierzchnię 142,80 ha (akt powołujący podawał 155,55 ha), na którą składa się część A (północno-zachodnia) o powierzchni 40,52 ha oraz część B (południowo-wschodnia) o powierzchnia 102,28 ha.
Obszar znajduje się w województwie łódzkim, powiecie łódzkim wschodnim i leży w całości na terenie gminy Andrespol. Obejmuje grunty należące do 6 sołectw: Andrespol, Bedoń Przykościelny, Bedoń-Wieś, Justynów, Kraszew i Nowy Bedoń.
Obszar obejmuje dolinę rzeki Miazga. Obok koryta tej rzeki i kilku drobnych dopływów znajduje się tu kilka niewielkich zbiorników wodnych. Miazga, będąca dopływem Wolbórki (zlewnia Wisły) stanowi korytarz ekologiczny łączący płaskowyż pod Nowosolną i las wiączyński z mniejszymi kompleksami leśnymi w Bedoniu i Justynowie i dalej z większymi w Wiśniowej Górze (za pośrednictwem dopływu) i lasami gałkowskimi. Teren znajduje się w zasięgu terytorialnym Leśnego Kompleksu Promocyjnego Lasy Spalsko-Rogowskie.
Na obszarze obowiązuje zakaz realizacji przedsięwzięć mogących znacząco oddziaływać na środowisko w rozumieniu art. 51 ustawy z dnia 27 kwietnia 2001 r. (prawo ochrony środowiska) oraz szereg innych zakazów wynikających z przepisów ustawy o ochronie przyrody.

</doc>
<doc id="2706906" url="https://pl.wikipedia.org/wiki?curid=2706906" title="Ilisoni Tuinawaivuvu">
Ilisoni Tuinawaivuvu

Ilisoni Tuinawaivuvu (ur. 1 sierpnia 1991 na Fidżi) – fidżyjski piłkarz grający na pozycji pomocnika w fidżyjskim klubie Rewa FC.
Kariera reprezentacyjna.
Tuinawaivuvu rozegrał 5 meczów w reprezentacji Fidżi do lat 20. Zadebiutował w niej 21 kwietnia 2011 w zremisowanym meczu 0:0 z Papuą-Nową-Gwineą. W seniorskiej reprezentacji Fidżi zagrał 2 mecze. Zadebiutował w niej 2 czerwca 2012 
podczas Pucharu Narodów Oceanii 2012 w przegranym 0:1 meczu z reprezentacją Nowej Zelandii.

</doc>
<doc id="2706908" url="https://pl.wikipedia.org/wiki?curid=2706908" title="Samuela Kautoga">
Samuela Kautoga

Samuela Ibo Kautoga (ur. 21 maja 1987 w Suvie) – fidżyjski piłkarz grający na pozycji obrońcy. Od 2012 roku jest zawodnikiem klubu Amicale FC.
Kariera klubowa.
Karierę piłkarską Kautoga rozpoczął klubie Labasa FC. W 2006 roku zadebiutował w jego barwach w pierwszej lidze Fidżi. W 2007 roku wywalczył z Labasą mistrzostwo Fidżi. W 2011 roku przeszedł do Lautoki FC.
Na początku 2011 roku Kautoga przeszedł do Hekari United z Papui-Nowej Gwinei. Wywalczył z nim mistrzostwo kraju. W 2012 roku został zawodnikiem vanuackiego Amicale FC.
Kariera reprezentacyjna.
W reprezentacji Fidżi Kautoga zadebiutował w 2007 roku. W 2012 roku wystąpił z Fidżi w Pucharze Narodów Oceanii 2012.

</doc>
<doc id="2706909" url="https://pl.wikipedia.org/wiki?curid=2706909" title="Dawn of War">
Dawn of War



</doc>
<doc id="2706910" url="https://pl.wikipedia.org/wiki?curid=2706910" title="Wincenty Chorembalski">
Wincenty Chorembalski

Wincenty Chorembalski (11 października 1890 w Zawichoście, zm. 29 września 1960 w Będzinie) – polski rzeźbiarz i artysta malarz.
Życiorys.
Naukę rozpoczął od praktyki w zakładzie kamieniarskim, a następnie studiował na Uniwersytecie Lwowskim. Po wybuchu I wojny światowej wstąpił do Legionów Polskich i walczył w szeregach 3 kompanii 1 baonu 1 Pułku Piechoty, jako szeregowiec. Po 1918 znalazł się w Wiedniu, gdzie studiował malarstwo i rzeźbę, naukę kontynuował w Niemczech i w Paryżu. Podróżował po Europie, był w Czechosłowacji, Austrii i Niemczech. Po powrocie do kraju zamieszkał w Sosnowcu. Został członkiem Związku Zawodowego Śląskich Artystów Plastyków i należał do Towarzystwa Zachęty Sztuk Pięknych, od 1924 do 1929 miały tam miejsce wystawy jego prac. Był jednym z wystawców na I Wystawie Regionalnej Górnego Śląska i Zagłębia Dąbrowskiego. W 1942 został aresztowany i uwięziony w Stalagu na Rugii, powrócił w 1945 do kraju i osiadł w Będzinie. Podczas zawieruchy wojennej większości przedwojennej twórczości została zniszczona. Brał udział w zimowych salonach rzeźby w Radomiu w 1950 i 1953.

</doc>
<doc id="2706913" url="https://pl.wikipedia.org/wiki?curid=2706913" title="Fővárosi TK">
Fővárosi TK

Fővárosi Testedzők Köre (Fővárosi TK, FTK) – nieistniejący już węgierski klub piłkarski z siedzibą w Budapeszcie.

</doc>
<doc id="2706917" url="https://pl.wikipedia.org/wiki?curid=2706917" title="Schultheiss">
Schultheiss

Schultheiß znaczy po niemiecku sołtys
Osoby o nazwisku Schultheiß
Inne
Zobacz też:
Edmund Schulthess

</doc>
<doc id="2706918" url="https://pl.wikipedia.org/wiki?curid=2706918" title="Budapesti AK">
Budapesti AK

Budapesti Atlétikai Klub (Budapesti AK, BAK) – nieistniejący już węgierski klub sportowy z siedzibą w Budapeszcie. Jedną z najważniejszych sekcji była sekcja piłkarska.

</doc>
<doc id="2706920" url="https://pl.wikipedia.org/wiki?curid=2706920" title="Szkoła Dramatyczna w Bydgoszczy">
Szkoła Dramatyczna w Bydgoszczy

Szkoła Dramatyczna w Bydgoszczy – teatralna szkoła aktorska, istniejąca w latach 1945-1948 w Bydgoszczy. 
Historia.
Pierwszą Szkołę Dramatyczną w Bydgoszczy założyła w 1921 r. dyrektor Teatru Miejskiego Wanda Siemaszkowa. Placówka ta służyła przez rok, do jej odejścia z Bydgoszczy. 
Kolejną Szkołę Dramatyczną (teatralną) założył w marcu 1945 r. dyrektor bydgoskiego teatru Aleksander Rodziewicz. Bezpośrednią tego przyczyną był niedostatek młodych kadr aktorskich po zakończeniu II wojny światowej. Siedzibę ustanowiono w kamienicy przy ul. Cieszkowskiego 4. 
Do egzaminu wstępnego przystąpiło 86 osób. Na kurs pierwszy zakwalifikowano 32 osoby w różnym wieku (17-30 lat). Program nauczania realizowano popołudniami we wszystkie dni tygodnia (z wyjątkiem niedziel). Nauczycielami dykcji, deklamacji i podstaw gry aktorskiej byli reżyserzy teatralni: Zofia Modrzewska i Czesław Strzelecki, który prowadził także zajęcia z historii dramatu. Historię kultury i literatury wykładał Jan Piechocki. Wiadomości z zakresu kostiumologii i charakteryzacji przekazywała Jadwiga Daszkiewicz. Natomiast Adam Grzymała-Siedlecki prowadził lekcje poświęcone analizie tekstu. Tajniki zawodu przybliżali słuchaczom również aktorzy: Lidia Kownacka, Maria Wilkoszewska, Mieczysław Wielicz, Kazimierz Wichniarz. 
Mimo finansowego wsparcia ze strony Ministerstwa Kultury i Sztuki, szkoła była skromnie wyposażona. Brakowało podręczników, dlatego wykładowcy korzystali z różnych skryptów i własnych notatek. Dla potrzeb szkoły Czesław Strzelecki wydał niewielką publikację „Historia teatru polskiego”. 
Program oparto na ramowym układzie zajęć obowiązujących w przedwojennej Warszawskiej Szkole Dramatycznej. Adepci szkoły zdobywali szlif sceniczny, występując w różnych rolach w kolejnych pozycjach repertuarowych teatru bydgoskiego. Przyszli aktorzy wykazywali duże zaangażowanie w działalności kulturalnej. Zorganizowali rewię w Domu Kultury (dziś hotel Pod Orłem), z konferansjerką Hieronima Konieczki. Występowali także z recytacjami i fragmentami sztuk w świetlicach i klubach. Po półtora roku nauki, przystępowano do egzaminu wewnętrznego, a następnie egzaminu państwowego w Państwowym Instytucie Sztuki Teatralnej w Łodzi. 
Po odejściu z Bydgoszczy Aleksandra Rodziewicza, dyrektorem szkoły został Adam Grzymała-Siedlecki. Pod jego kierunkiem szkoła działała już tylko jeden rok. Została zlikwidowana w 1948 roku ze względu na zaistniałą zasadę centralizmu polityki kulturalnej państwa. 
Absolwenci.
Szkołę Dramatyczną w Bydgoszczy ukończyło 20 aktorek i aktorów. Różnie potoczyły się losy jej absolwentów. Wanda Rucińska i Hieronim Konieczka związali się na stałe z miejscową sceną i grali na niej do momentu przejścia na emeryturę. Inni, bądź występowali tu z przerwami, jak np. Irena Smurawska, Edward Rominkiewicz, czy Zdzisław Zachariusz, bądź wyjechali do Warszawy, Łodzi, Bielska-Białej lub Poznania. Zbigniew Gawroński i Marian Szul grali przez pewien czas w teatrze toruńskim. Krystyna Wiszniewska została solistką opery łódzkiej, a Waldemar Januszkiewicz – solistą operetki warszawskiej. Marta Nowosad poświęciła się piosence. Dwóch wychowanków szkoły zostało dziennikarzami: Jerzy Mirecki (Rozgłośnia Polskiego Radia), Janusz Markiewicz (publicysta i kierownik oddziału poznańskiego „Ilustrowanego Kuriera Polskiego”).

</doc>
<doc id="2706921" url="https://pl.wikipedia.org/wiki?curid=2706921" title="Arkadiusz Orzechowski">
Arkadiusz Orzechowski

Arkadiusz Bernard Orzechowski (ur. 1956, zm. 30 maja 2021) – polski lekarz weterynarii, profesor dr habilitowany nauk weterynaryjnych o specjalności fizjologia zwierząt.
Życiorys.
W 1988 roku przeprowadził rozprawę doktorską "Wpływ propionaniu i chlorku amonowego na glukoneogenezę i ureogenezę w wątrobie owiec – badania in vivo oraz in vitro" uzyskując stopień doktora nauk weterynaryjnych. W 2001 roku habilitował się rozprawą "Wpływ cytokin, czynników wzrostowych i zmian homeostazy prooksydacyjno-antyoksydacyjnej na procesy wzrostu, różnicowania i śmierci komórek miogennych" uzyskując stopień doktora habilitowanego nauk weterynaryjnych o specjalności fizjologia zwierząt. W 2008 roku otrzymał nominację profesorską.
Był profesorem nadzwyczajnym Szkoły Głównej Gospodarstwa Wiejskiego w Warszawie (Wydział Medycyny Weterynaryjnej, Katedra Nauk Fizjologicznych) oraz profesorem w Instytucie Medycyny Doświadczalnej i Klinicznej im. M. Mossakowskiego Polskiej Akademii Nauk w Warszawie.
Zainteresowania naukowe.
Był fizjologiem molekularnym, patofizjologiem, badaczem regulacji rozwoju i regeneracji mięśni szkieletowych (m.in. skutków stresu oksydacyjnego), przyczyn uniku immunologicznego komórek nowotworowych oraz mechanizmów działania tratw lipidowych w komórkach prawidłowych i transformowanych. W badaniach stosuje metody alternatywne (hodowle komórkowe), molekularne i mikroskopię elektronową. Zajmował się metabolizmem związków azotowych niebiałkowych oraz krótkołańcuchowych kwasów tłuszczowych. W tym celu rozwinął techniki izotopowe oraz ilościową metodę przyżyciowego szacowania natężenia przemian pośrednich (1981–1987).
Dorobek naukowy.
Był autorem ponad 100 artykułów naukowych, kierownikiem grantów zwykłych, promotorem 7 zakończonych doktoratów (w tym 5 wyróżnionych) oraz recenzentem prac doktorskich i habilitacyjnych. Wieloletni Przewodniczący Oddziału Warszawskiego Polskiego Towarzystwa Nauk Weterynaryjnych (2000–2009). Członek licznych towarzystw naukowych (European Cell Death Organization, European Cooperation in Anticancer Research, Polskie Towarzystwo Medycyny Regeneracyjnej). W latach 2003–2008 reprezentant Polski w akcjach European Cooperation in Science and Technology (COST 925, COST 927). Członek ruchu Spartanie Dzieciom.
Odznaczenia.
W 2002 roku został odznaczony Srebrnym Krzyżem Zasługi.

</doc>
<doc id="2706930" url="https://pl.wikipedia.org/wiki?curid=2706930" title="Gargantuavis">
Gargantuavis

Gargantuavis – rodzaj dużego nielotnego ptaka żyjącego w późnej kredzie na terenach współczesnej Europy.
Historia odkryć.
W 1995 roku Éric Buffetaut i współpracownicy wstępnie opisali należący do dużego ptaka fragment synsakrum z Fox-Amphoux w Prowansji. Trzy lata później Buffetaut i Jean Le Leouff na podstawie niekompletnej kości miednicznej obejmującej synsakrum i część kości biodrowej ustanowili gatunek "Gargantuavis philoinos", do którego przypisali również stosunkowo krótką, masywną kość udową. Skamieniałości te pochodzą z Campagne-sur-Aude i Villespassans w Langwedocji. W 2013 roku opisano odkryty w Cruzy duży, heteroceliczny (siodełkowaty) kręg szyjny, który także przypisano do "Gargantuavis". W 2015 roku doniesiono o odkryciu kolejnych dwóch synsakrów z zachowanymi fragmentami kości biodrowej na stanowisku w Fox-Amphoux. Jest to jak dotąd jedyne stanowisko, z którego znany jest więcej niż jeden okaz "Gargantuavis" (łącznie trzy). Dwa lata później opisano pierwszą skamieniałość tego ptaka spoza Francji – pochodzi ona z datowanych na późny kampan osadów w Laño w północno-zachodniej Hiszpanii.
Badania magnetostratygraficzne sugerują, że osady w Laño pochodzą z końca kampanu, podczas gdy w lokalizacji typowej w Fox-Amphoux – z wczesnego mastrychtu. Dane magnetostratygraficzne nie są na razie dostępne z pozostałych stanowisk, na których odkryto kości "Gargantuavis", jednak najprawdopodobniej także powstały one w kampanie lub mastrychcie. Wszystkie tworzyły w późnej kredzie Wyspę Ibero-Armorykańską. "Gargantuavis" był prawdopodobnie taksonem endemicznym dla tej wyspy.
Budowa i systematyka.
Ogólną budową skamieniałości "Gargantuavis" przypominają szczątki lepiej poznanych nielotów z rodziny Gastornithidae, takich jak "Gastornis", różnił się jednak od nich m.in. większą liczbą kręgów tworzących synsakrum – u "Gargantuavis" było to co najmniej 10 kręgów, podczas gdy u Gastornithidae – 8. Taksony te nie są ze sobą blisko spokrewnione, ponieważ Gastornithidae należą do Neornithes, a "Gargantuavis" zajmuje bardziej bazalną pozycję. Kręgi tworzące synsakrum są ze sobą bardzo mocno zrośnięte, a rozróżnienie trzonów poszczególnych kręgów nie jest możliwe – liczbę kręgów można ustalić jedynie na podstawie liczby wyrostków poprzecznych.
W 2009 roku Gerald Mayr zacytował opinię Trevora Worthy’ego, według którego "Gargantuavis" może być w rzeczywistości pterozaurem. Miałyby na to wskazywać przednie położenie panewki stawu biodrowego i szeroka kość miedniczna. Mayr wskazał na fakt, że w miejscu odkrycia szczątków "Gargantuavis", odnajdowano także skamieniałości pterozaurów z grupy Azhdarchidae. Buffetaut zgodził się, że panewka stawu biodrowego jest położona we względnie przedniej pozycji (na wysokości trzeciego lub czwartego wyrostka poprzecznego synsakrum), zwrócił jednak uwagę, że u pterozaurów panewka nie jest położona przednio. Wskazał także, że wiele dużych wymarłych nielotnych ptaków – takich jak moa, Dromornithidae i Gastornithidae – miało szerokie miednice. Ponadto kość udowa jest znacznie krótsza i masywniejsza niż u dużych azdarchidów. Także morfologia kręgu szyjnego z Cruzy potwierdza, że "Gargantuavis" jest ptakiem, a zaawansowane cechy, jak heterocelia, sugerują, że takson ten jest dość zaawansowanym przedstawicielem Ornithuromorpha, blisko spokrewnionym z Ornithurae. Budowa kręgu sugeruje, że rodzaj ten cechował się długą szyją i przypuszczalnie stosunkowo małą głową. Co najmniej dziesięć kręgów krzyżowych może wskazywać, że "Gargantuavis" jest ptakiem bliżej spokrewnionym ze współczesnymi niż Enantiornithes. Rozmiary szczątków wskazują, że osiągał on rozmiary zbliżone do kazuara lub strusia i ważył około 141 kg. Pod względem morfologii szkieletu "Gargantuavis" najbardziej przypomina znacznie mniejszego nielota "Patagopteryx". Także histologia kości potwierdza ptasią naturę "Gargantuavis".
Paleobiologia i paleoekologia.
Tereny, na których żył "Gargantuavis", są względnie dobrze poznane – spośród dziesiątków tysięcy odkrytych kości tylko kilka należy do tego taksonu, co może sugerować, że należał on do bardzo rzadkich zwierząt. Buffetaut i Le Loeuff spekulują, że może to być wskazówka, iż "Gargantuavis" był mięsożercą, ponieważ stałocieplni mięsożercy są w danych ekosystemach znacznie mniej liczni od roślinożerców. Autorzy nie wykluczają jednak, że "Gargantuavis" żył w siedliskach, w których mniejsze jest prawdopodobieństwo fosylizacji. Może wskazywać na to fakt, że znane są głównie synsakra, które zwykle są jednymi z najtwardszych ptasich kości. Analiza histologiczna kości udowej wskazuje, że początkowy etap wzrostu (około 70%) był szybki, później natomiast tempo wzrostu zwalniało. Badany osobnik żył co najmniej dziesięć lat i zbliżał się do osiągnięcia dojrzałości szkieletowej. Mikrostruktura kości "Gargantuavis" przypomina tę u współczesnych kiwi z rodzaju "Apteryx" i wymarłych moa z rodzaju "Megalapteryx". Stosunkowo długo trwający wzrost może być adaptacją do występowania na wyspach. Przy tak dużych rozmiarach, "Gargantuavis" prawdopodobnie składał bardzo duże jaja. W południowej Francji skamieniałe skorupki jaj są bardzo powszechne, ponieważ jednak nie zachowały się w nich zarodki, stwierdzenie, czy któreś z nich mogą należeć do "Gargantuavis", jest niemożliwe.

</doc>
<doc id="2706931" url="https://pl.wikipedia.org/wiki?curid=2706931" title="Gargantuavis philoinos">
Gargantuavis philoinos



</doc>
<doc id="2706932" url="https://pl.wikipedia.org/wiki?curid=2706932" title="Kim Ji-sung">
Kim Ji-sung

Kim Ji-sung (kor. 김지성, ur. 7 listopada 1924 - zm. 12 listopada 1982 w Seulu) – południowokoreański piłkarz występujący podczas kariery na pozycji pomocnika.
Kariera klubowa.
Kim podczas kariery piłkarskiej występował w Seoul Army Club.
Kariera reprezentacyjna.
W reprezentacji Korei Południowej Kim występował w latach 50..
W 1954 roku został powołany do kadry na mistrzostwa świata. Na mundialu w Szwajcarii wystąpił w przegranym 0-7 meczu z Turcją.

</doc>
<doc id="2706933" url="https://pl.wikipedia.org/wiki?curid=2706933" title="3 Jazz Soldiers">
3 Jazz Soldiers

3 Jazz Soldiers – polski zespół jazzowy. Powstał w roku 2009 z inicjatywy Krzysztofa Misiaka, Grzegorza Grzyba oraz Filipa Sojki.
Debiutancki album formacji pt. "Odłamkowa" ukazał się w 2012 roku nakładem mkm. Płyta zawiera autorskie aranżacje standardów rockowych i jazzowych fusion („Summertime”, „Norwegian Wood”, „Little Wing”), jak i własne kompozycje („Król Kanapy:”, „Ryba, Ręcznik”, „Blues 816”, „Wykryto Niepewne Prawidłowości”).

</doc>
<doc id="2706935" url="https://pl.wikipedia.org/wiki?curid=2706935" title="Państwa uczestniczące w igrzyskach Wspólnoty Narodów">
Państwa uczestniczące w igrzyskach Wspólnoty Narodów

Lista przedstawia państwa uczestniczące w Igrzyskach Wspólnoty Narodów (wcześniej Igrzyska Imperium Brytyjskiego, Igrzyska Imperium Brytyjskiego i Wspólnoty Brytyjskiej, Igrzyska Brytyjskiej Wspólnoty Narodów) w latach 1930–2014. Na igrzyskach w Glasgow wzięło udział 71 narodowych reprezentacji. W pierwszych igrzyskach rozgrywanych w Hamilton (Kanada) w 1930 roku wzięło udział 11 reprezentacji: Anglia, Szkocja, Walia, Irlandia, Kanada, Nowa Fundlandia, Bermudy, Gujana Brytyjska, Związek Południowej Afryki, Australia oraz Nowa Zelandia.

</doc>
<doc id="2706936" url="https://pl.wikipedia.org/wiki?curid=2706936" title="Han Chang-wha">
Han Chang-wha

Han Chang-wha (kor. 한창화, ur. 3 listopada 1922 zm. 18 kwietnia 2006) – południowokoreański piłkarz występujący podczas kariery na pozycji obrońcy. 
Kariera klubowa.
Han podczas kariery piłkarskiej występował w Seoul Army Club.
Kariera reprezentacyjna.
W reprezentacji Korei Południowej Han występował w latach 50. W 1954 roku został powołany do kadry na mistrzostwa świata. Na mundialu w Szwajcarii wystąpił w przegranym 0-7 meczu z Turcją.

</doc>
<doc id="2706938" url="https://pl.wikipedia.org/wiki?curid=2706938" title="Li Jong-kap">
Li Jong-kap

Li Chong-kap (kor. 이종갑, ur. 18 marca 1918, zm. 1993) – południowokoreański piłkarz występujący podczas kariery na pozycji obrońcy.
Kariera klubowa.
Li podczas kariery piłkarskiej występował w klubie Wonjoo.
Kariera reprezentacyjna.
W reprezentacji Korei Południowej Li występował w latach 50..
W 1954 roku został powołany do kadry na mistrzostwa świata. Na mundialu w Szwajcarii wystąpił w przegranym 0-7 meczu z Turcją.

</doc>
<doc id="2706941" url="https://pl.wikipedia.org/wiki?curid=2706941" title="Andriej Fiedoriw">
Andriej Fiedoriw

Andriej Fiedoriw, ros. Андрей Романович Федорив (ur. 11 sierpnia 1963 we Lwowie) – rosyjski lekkoatleta specjalizujący się w biegach sprinterskich, dwukrotny uczestnik letnich igrzysk olimpijskich (Barcelona 1992, Atlanta 1996). W czasie swojej kariery reprezentował również Związek Socjalistycznych Republik Radzieckich oraz Wspólnotę Niepodległych Państw.
Ojciec sprinterki Aleksandry Fiedoriwy.

</doc>
<doc id="2706944" url="https://pl.wikipedia.org/wiki?curid=2706944" title="Vulgar (zespół muzyczny)">
Vulgar (zespół muzyczny)

Vulgar – polski punkrockowy zespół muzyczny założony w 2007 roku w Trójmieście.

</doc>
<doc id="2706945" url="https://pl.wikipedia.org/wiki?curid=2706945" title="Jeden z Was">
Jeden z Was

Jeden z Was – trzeci solowy album warszawskiego rapera Chady. Został wydany 22 czerwca 2012 roku nakładem wytwórni płytowej Step Records. Na płycie gościnnie wystąpili: Jopel, Jarecki, Sokół, Kay, South Blunt System, Pezet, Hukos, Sitek, B.R.O., Bonson, Pih, HST, Słoń, Sheller, WSRH, Kajman, Hades, Z.B.U.K.U oraz Sobota.
Album był promowany 8 utworami: „Gdzie ta ekipa?”, „Jeden z Was”, „Na cenzurowanym”,„Tego nie da się naprawić”, „To koniec”, „Kartki i myśli”, „Moje życie” i „Dranie tak mają”. Do trzech ostatnich wymienionych tytułów powstały teledyski. W dniu wydania albumu ukazał się teledysk do piosenki „Start”
W limitowanej edycji dwupłytowej znalazł się maksisingel pt. „Już Ci mówię”, na którym znalazły się remiksy utworów: „Już Ci mówię”, „Niesiemy prawdę 2” i „Jest nas dwóch”, które wykonali producenci: Donatan, Chmurok, a także Fleczer.
Nagrania zadebiutowały na 1. miejscu zestawienia OLiS i uzyskały certyfikat złotej płyty.
Lista utworów.
Opracowano na podstawie źródła:

</doc>
<doc id="2706950" url="https://pl.wikipedia.org/wiki?curid=2706950" title="Infinite Dreams Inc.">
Infinite Dreams Inc.

Infinite Dreams – studio zajmujące się tworzeniem gier komputerowych i aplikacji na platformy mobilne, założone w Gliwicach w 2002 roku. Ma ponad 20-letnie doświadczenie w tworzeniu produktów na takie platformy jak iOS, Android, OS X, Windows Phone, Symbian^3 oraz inne. Twórcy deklarują, że do czerwca 2012 gry studia zostały pobrane 25 milionów razy.
Seria Mini Apps.
W 2010 roku firma rozpoczęła produkcję gier z serii „Mini Apps”, w ramach której użytkownicy najnowszych smartfonów otrzymują gry za darmo. Gry z serii Mini Apps:
Nagrody i wyróżnienia.
Infinite Dreams otrzymało następujące nagrody branżowe:

</doc>
<doc id="2706954" url="https://pl.wikipedia.org/wiki?curid=2706954" title="Działania asymetryczne">
Działania asymetryczne

Działania asymetryczne – rodzaj zasadniczych działań taktycznych, w których strona przeciwna nie jest zdefiniowana lub jej zdefiniowanie nie jest wystarczające do zastosowania regularnych form walki.
Działania asymetryczne występują wtedy, gdy strona przeciwna znacząco odbiega poziomem technologicznym, kulturowym, a angażowane siły i środki są niewspółmierne do rozmachu prowadzonych działań.
Podział działań asymetrycznych.
Do działań asymetrycznych zalicza się:

</doc>
<doc id="2706955" url="https://pl.wikipedia.org/wiki?curid=2706955" title="Ham Heung-chul">
Ham Heung-chul

Ham Heung-chul (kor. 함흥철, ur. 17 listopada 1930 - zm. 11 września 2000) – południowokoreański piłkarz i trener, występujący podczas kariery na pozycji bramkarza. 
Kariera klubowa.
Ham podczas kariery piłkarskiej występował w Seoul Army Club i Daehan Tungsten.
Kariera reprezentacyjna.
W reprezentacji Korei Południowej Ham występował w latach 1954-1965.
W 1954 zdobył srebrny medal igrzysk azjatyckich. W tym samym roku został powołany do kadry na mistrzostwa świata. Na mundialu w Szwajcarii był rezerwowym i nie wystąpił w żadnym meczu. W 1956 wygrał inauguracyjną edycję Pucharu Azji. 
W 1958 po raz drugi zdobył srebrny medal igrzysk azjatyckich. W 1960 po raz drugi wygrał Puchar Azji. W 1962 po raz trzeci zdobył srebrny medal igrzysk azjatyckich. W 1964 uczestniczył w igrzyskach olimpijskich w Tokio. Na turnieju w Japonii wystąpił we wszystkich trzech meczach z Czechosłowacją, Brazylią i Egiptem. Ogółem w reprezentacji Korei rozegrał 42 mecze.
Kariera trenerska.
Po zakończeniu kariery piłkarskiej Ham został trenerem. W latach 1972, 1974-1976 i 1978-1979 był selekcjonerem reprezentacji Korei Południowej. W latach 1982-1985 trenował klub Hallelujah. W 1983 wygrał z nim inauguracyjny sezon K-League. Za to osiągnięcie Ham został uhonorowany tytułem najlepszego trenera 1983 roku w Korei. 

</doc>
<doc id="2706957" url="https://pl.wikipedia.org/wiki?curid=2706957" title="Joan Brull">
Joan Brull

Joan Brull i Vinyoles − hiszpańska malarz symbolista pochodzący z Katalonii, tworzący pod koniec XIX wieku.
Studiował na akademii sztuk pięknych "Escuela Llotja" gdzie jego nauczycielem był malarz realista Simón Gómez. Pod wpływem Gómeza malował w stylu realistycznym ("La tonsura del rey Wamba", 1884). W 1885 r. wyjechał do Paryża gdzie pracował w warsztacie symbolisty Raphaëla Collina. Po pięcioletnim pobycie we Francji porzucił realizm na rzecz symbolizmu, stając się jednym z najwyrazistszych przedstawicieli tego nurtu w Katalonii.
Po powrocie do Katalonii zaangażował się w życie kulturalne regionu. Pracował jako krytyk dla czasopisma "Joventut". Należał do kręgów artystycznych takich jak Els Quatre Gats czy Real Círculo Artístico de Barcelona. Przyjaźnił się z artystami Ramon Casas i Santiago Rusiñol. W 1896 zdobył I medal na Międzynarodowej Wystawie Sztuki w Barcelonie za dzieło "Ensomni". Na jego obrazach często pojawiały się mitologiczne postaci, zwłaszcza kobiety. Jest również znany dzięki znacznej liczbie portretów przedstawiających dzieci i żebraków Barcelony końca XIX wieku.

</doc>
<doc id="2706959" url="https://pl.wikipedia.org/wiki?curid=2706959" title="Ivan Vrba">
Ivan Vrba

Ivan Vrba (ur. 15 czerwca 1977 w Gottwaldovie) – czeski kolarz torowy, brązowy medalista mistrzostw świata.
Kariera.
Pierwszy sukces w karierze Ivan Vrba osiągnął w 1998 roku, kiedy zajął ósme miejsce w sprincie drużynowym podczas mistrzostw świata w Bordeaux. Na rozgrywanych dwa lata później igrzyskach olimpijskich w Sydney w tej samej konkurencji był jedenasty. Największy sukces w karierze osiągnął na mistrzostwach świata w Melbourne w 2004 roku, gdzie wywalczył brązowy medal w keirinie. W wyścigu tym wyprzedzili go jedynie Brytyjczyk Jamie Staff i Hiszpan José Antonio Escuredo. W keirinie wystartował także na igrzyskach olimpijskich w Atenach, gdzie był dziesiąty. Ponadto w 2005 roku został mistrzem Czech w sprincie indywidualnym.

</doc>
<doc id="2706960" url="https://pl.wikipedia.org/wiki?curid=2706960" title="Henryk Józefczyk">
Henryk Józefczyk

Henryk Józefczyk (ur. 9 kwietnia 1938 w Soninie, zm. 26 kwietnia 2014 w Wejherowie) – poeta, prozaik, publicysta, pedagog.
Życiorys.
Urodził się w 1938 w Soninie w woj. podkarpackim. Porzucił naukę w Liceum Ogólnokształcącym w Łańcucie i jako nastolatek przybył na Pomorze z zamiarem podjęcia służby marynarskiej, do czego jednak nie doszło. Morskie fascynacje skłoniły go do wędrówek brzegiem Bałtyku i przejścia szlakiem całego polskiego wybrzeża. Kaszuby stały się z czasem ojczyzną poety. Na stałe osiadł w Wejherowie, gdzie piastował wiele funkcji społecznych, m.in. radnego miejskiego, wiceprezesa Towarzystwa Przyjaciół Ziemi Wejherowskiej, prezesa Klubu Literackiego przy TPZW, członka kolegium redakcyjnego czasopisma "Moje Wejherowo". Ukończył studia na Uniwersytecie Gdańskim, pisząc pracę magisterską pod kierunkiem wykładowczyni literatury staropolskiej prof. Jadwigi Kotarskiej. Później wykładał literaturę staropolską w bydgoskiej Wyższej Szkole Pedagogicznej. Był instruktorem języka polskiego, kierownikiem Szkoły Ćwiczeń przy ówczesnym Liceum Pedagogicznym w Wejherowie, ponad 25 lat pełnił funkcję dyrektora dawnej wejherowskiej Szkoły Podstawowej nr 2 im. 1 Morskiego Pułku Strzelców. Placówka oświatowa otrzymała imię tego oddziału piechoty, dzięki jego staraniom. Utworzona została tam izba pamięci 1MPS, a szkoła stała się z czasem miejscem spotkań, walczących w obronie wybrzeża żołnierzy Kampanii wrześniowej 1939.
Twórczość.
Interesował się barokiem w literaturze i sztuce. Fascynacje te mają swoje odzwierciedlenie w wierszach, zawartych w kilku tomikach poetyckich, m.in. "Apokalypsis (1992)", "Stary i morze z madonnami (1989)", "Deszcz (1994), Śmierci moja bywaj zdrowa (1996)". Kolejnym ważnym odniesieniem w twórczości i źródłem inspiracji jest region Pomorza, Kaszub, jego kultura i przyroda. Własne badania literackie odzwierciedlają eseje o poezji Jana Trepczyka i Jana Rompskiego, a także gadkach Aleksandra Labudy. Ważna część twórczości związana jest z Bieszczadami. Górskie wędrówki poety zaowocowały lirykami opublikowanymi m.in. w książkach "Nasze Bieszczady (2001) i Bieszczadzkie nostalgie (2010)", których jest współautorem.
Istotnym fragmentem dorobku poetyckiego twórcy stały się liryki, nawiązujące tematyką do zbrodni hitlerowskich, dokonanych w Piaśnicy. Utwory zostały zebrane w ostatnim wydanym przed śmiercią tomiku "Piaśnickie Epitafium (2014)". Publikacja została nominowana do nagrody Literacki Gryf 2014. Piaśnickie wiersze stały się częścią Oratorium "Requiem Piaśnickie", utworu nominowanego do Pomorskiej Nagrody Artystycznej w kategorii "Muzyka" i "Kultura regionalna". Liryki piaśnickie poety stały się również częścią publikacji albumowej "Las piaśnicki dziś. Przyroda, Historia i Pamięć". 
Henryk Józefczyk był także cenionym publicystą z pasją polemiczną. Jego felietony publikowane w "Kurierze Wejherowskim", podpisywane mianem „Ympertynent”, cieszyły się dużą poczytnością. Poeta znany jest również, jako satyryk, a przede wszystkim fraszkopis.

</doc>
<doc id="2706961" url="https://pl.wikipedia.org/wiki?curid=2706961" title="Inter mirifica">
Inter mirifica

Dekret o środkach społecznego przekazywania myśli Inter mirifica. Jest to jeden z pierwszych dokumentów uchwalonych przez sobór watykański II. Został ogłoszony przez papieża Pawła VI 4 grudnia 1963.
Główne idee dokumentu.
Dekret jest odpowiedzią Kościoła katolickiego na wzrastającą rolę środków masowego przekazu. Ojcowie soborowi podkreślają w nim ważną rolę prasy, kinematografii, radiofonii, telewizji i innych środków masowego przekazu, „które z natury swej zdolne są dosięgnąć i poruszyć nie tylko jednostki, lecz także całe zbiorowości i całą społeczność ludzką”. Tłumacząc jednocześnie, że właściwie użyte przyczyniają się nie tylko do odprężenia i ubogacenia ducha, ale również do szerzenia i umacniania orędzia chrześcijańskiego.
Dokument składa się ze: wstępu, dwóch rozdziałów i zakończenia.
W pierwszej części dokument akcentuje naturalne prawo Kościoła katolickiego do wykorzystywania wszelkiego rodzaju środków masowego przekazu, jeżeli służą one edukowaniu społeczeństwa lub są pomocne w ewangelizacji. Chrześcijanie powinni posługiwać się nimi w taki sposób, by przy ich pomocy „zmierzali do zbawienia i doskonałości własnej oraz całej rodziny ludzkiej”.
Dekret o środkach społecznego przekazywania myśli wyróżnia dwie grupy osób: nadawców przekazów za pośrednictwem mediów masowych oraz odbiorców treści (czytelników, widzów i słuchaczy).
Do głównych zadań osób odpowiedzialnych za nadawanie treści poprzez środki masowego przekazu należy:
Ponadto zdaniem ojców soborowych, szczególnie ważną rzeczą jest, by osoby korzystające ze środków społecznego przekazu uformowały w sobie wrażliwość etyczną.
Dekret wspomina tu o czterech zagadnieniach:
Równocześnie Kościół katolicki podkreśla, że szczególny obowiązek moralny odnośnie do właściwego korzystania ze środków przekazu społecznego ciąży na dziennikarzach, pisarzach, aktorach, reżyserach, producentach, sprzedawcach, krytykach i na wszystkich, którzy w jakikolwiek sposób uczestniczą w przygotowywaniu i przekazywaniu programów. Powinni mieć oni na uwadze zawsze dobro całego społeczeństwa.
Natomiast odbiorców treści, czytelników, widzów i słuchaczy, Ojcowie soborowi zachęcają do krytycznego odbierania informacji i programów, by kierowali się przede wszystkim wartościami moralnymi, naukowymi oraz artystycznymi. Kościół katolicki zachęca także do umiarkowanego, zdyscyplinowanego posługiwania się środkami przekazu. Ta ostatnia uwaga kierowana jest w pierwszym rzędzie do ludzi młodych, którzy stanowią największą liczebnie grupę odbiorców. Natomiast rodzice są wzywani do troskliwego czuwania nad doborem odbieranych treści.
Rozdział drugi dekretu o środkach społecznego przekazywania myśli ma charakter duszpasterski i misyjny. Według Ojców soboru, środki masowego przekazu mogą być wykorzystywane do dawania świadectwa życia chrześcijańskiego, a każdy chrześcijanin powinien wspierać:
W tym celu niezbędne jest także odpowiednie przygotowanie kapłanów, zakonników i ludzi świeckich z zakresu społecznej nauki Kościoła oraz krytyków literackich, kinowych, radiowych, telewizyjnych i innych do wydawania takich sądów, w których byłyby zawsze uwydatnione zasady moralne.
Inicjatywy i dokonania Kościoła w dziedzinie mass-mediów po soborze.
Od 1964 roku działa Papieska Rada ds. Środków Społecznego Przekazu, która wydaje obszerne dokumenty zawierające aktualną doktrynę i wytyczne dla działalności Kościoła katolickiego w dziedzinie mass mediów.
Od 1967 r. obchodzony jest w całym Kościele katolickim Światowy Dzień Środków Społecznego Przekazu, z okazji którego papież ogłasza co roku specjalne orędzie na ten temat, a episkopaty poszczególnych krajów- list pasterski rozważający problematykę mass-mediów w danym kościele lokalnym.
W Kościołach lokalnych działają zgodnie ze wskazaniami soboru watykańskiego II – specjalne Komisje Episkopatu ds. Środków Społecznego Przekazu, inspirujące i koordynujące działalność formacyjną i produkcyjną w tym zakresie na szczeblu diecezjalnym i parafialnym.
W okresie posoborowym powstało i działa wiele instytucji i organizacji katolickich, których celem jest ewangelizacja poprzez mass media. Funkcjonują katolickie agencje informacyjne, stowarzyszenia dziennikarzy i filmowców katolickich, wytwórnie filmów religijnych, wydawnictwa prasowe i książkowe, radiostacje i studia telewizyjne.

</doc>
<doc id="2706963" url="https://pl.wikipedia.org/wiki?curid=2706963" title="Remueru Tekiate">
Remueru Tekiate

Remueru Tekiate (ur. 7 sierpnia 1990 na Fidżi) – fidżyjski piłkarz występujący na pozycji obrońcy w fidżyjskim klubie Ba FC.
Kariera klubowa.
W 2011 roku dołączył do drużyny Ba FC. Już w pierwszym sezonie zdobył Mistrzostwo Fidżi.
Kariera reprezentacyjna.
W reprezentacji Fidżi Tekiate zadebiutował 2 czerwca 2012 na Pucharze Narodów Oceanii 2012 w przegranym 0:1 meczu z reprezentacją Nowej Zelandii. Podczas tego turnieju zagrał jeszcze w dwóch meczach.

</doc>
<doc id="2706965" url="https://pl.wikipedia.org/wiki?curid=2706965" title="Woo Sang-kwon">
Woo Sang-kwon

Woo Sang-kwon (kor. 함흥철, ur. 2 lutego 1926 - zm. 13 grudnia 1975 w Seulu) – południowokoreański piłkarz i trener, występujący podczas kariery na pozycji napastnika. 
Kariera klubowa.
Woo podczas kariery piłkarskiej występował w Korea Army Gendarmerie Office.
Kariera reprezentacyjna.
W reprezentacji Korei Południowej Woo występował w latach 1954-1964.
W 1954 roku został powołany do kadry na mistrzostwa świata. Na mundialu w Szwajcarii wystąpił w obu przegranych meczach z Węgrami i Turcją. W 1956 wygrał inauguracyjną edycję Pucharu Azji (Woo zdobył bramki w meczach z Izraelem i Wietnamem Południowym). 
W 1960 po raz drugi wygrał Puchar Azji (Woo zdobył bramki w meczach z Izraelem i Wietnamem Południowym). W 1964 uczestniczył w igrzyskach olimpijskich w Tokio. Na turnieju w Japonii wystąpił w dwóch meczach z Czechosłowacją i Egiptem.
Kariera trenerska.
Po zakończeniu kariery piłkarskiej Woo został trenerem. W latach 1970-1971 był selekcjonerem reprezentacji Korei Południowej. 

</doc>
<doc id="2706967" url="https://pl.wikipedia.org/wiki?curid=2706967" title="Rita Borbás">
Rita Borbás

Rita Borbás (ur. 21 grudnia 1980 w Budapeszcie) – węgierska piłkarka ręczna, reprezentantka kraju grająca na pozycji obrotowej. Brązowa medalistka mistrzostw Świata 2005. Obecnie występuje w węgierskim UKSE Szekszárd.

</doc>
<doc id="2706970" url="https://pl.wikipedia.org/wiki?curid=2706970" title="Mistrzostwa Europy w Piłce Nożnej 2012/Półfinały">
Mistrzostwa Europy w Piłce Nożnej 2012/Półfinały



</doc>
<doc id="2706971" url="https://pl.wikipedia.org/wiki?curid=2706971" title="Sung Nak-woon">
Sung Nak-woon

Sung Nak-woon (kor. 성낙운, ur. 2 lutego 1926 - zm. 28 maja 1997 w Seulu) – południowokoreański piłkarz występujący podczas kariery na pozycji napastnika.
Kariera klubowa.
Sung podczas kariery piłkarskiej występował w Seoul Army Club.
Kariera reprezentacyjna.
W reprezentacji Korei Południowej Sung występował w latach 50..
W 1954 roku został powołany do kadry na mistrzostwa świata. Na mundialu w Szwajcarii wystąpił w przegranym 0-9 meczu z Węgrami.

</doc>
<doc id="2706975" url="https://pl.wikipedia.org/wiki?curid=2706975" title="Andrés Buforn">
Andrés Buforn

Andrés Buforn Aragonés − hiszpański malarz morskich pejzaży. 
Był mocno związany z Alicante, wychował się niedaleko portu, w którym jego ojciec pracował naprawiając statki rybackie. Studiował na Akademii Sztuk Pięknych w Alicante prowadzonej przez artystę Lorenzo Casanova Ruiz. Do jego najbardziej znanych dzieł należą: "Vista del puerto de Alicante y de su Castillo", "La Alianza", "Reflectores en el mar", "Vista del puerto con el antiguo Club de Regatas", "La vuelta del pescador", "Amanecer en la mar" i "Atardecer en la mar".

</doc>
<doc id="2706976" url="https://pl.wikipedia.org/wiki?curid=2706976" title="Bernadett Ferling">
Bernadett Ferling

Bernadett Ferling (ur. 13 lipca 1977 w Tatabányi) – węgierska piłkarka ręczna, reprezentantka kraju grająca na pozycji środkowej rozgrywającej. Wicemistrzyni Świata 2003 oraz brązowa medalistka mistrzostw Świata 2005. Brązowa medalistka mistrzostw Europy 2004. 
Od 1995 r. występuje w węgierskim Dunaújvárosi NKS.
Życie prywatne.
W 2003 r. wyszła za mąż, za László Orsó. W maju 2009 urodziła córkę – Virág.

</doc>
<doc id="2706977" url="https://pl.wikipedia.org/wiki?curid=2706977" title="Chung Nam-sik">
Chung Nam-sik

Chung Nam-sik (, ur. 16 lutego 1917 w Kimje - zm. 5 kwietnia 2005) – południowokoreański piłkarz i trener, występujący podczas kariery na pozycji napastnika.
Kariera klubowa.
Chung podczas kariery piłkarskiej występował w Busong College, Joseon Industries FC, Joseon Textile FC i Defense Security Command.
Kariera reprezentacyjna.
W reprezentacji Korei Południowej Chung występował w latach 1946-1954. W 1948 wziął udział w igrzyskach olimpijskich. Na turnieju w Londynie wystąpił w wygranym 5-3 meczu z Meksykiem oraz przegranym 0-12 meczu ćwierćfinałowym ze Szwecją. 
W 1954 zdobył srebrny medal igrzysk azjatyckich. W tym samym roku został powołany do kadry na mistrzostwa świata. Na mundialu w Szwajcarii wystąpił w przegranym 0-9 meczu z Węgrami.
Kariera trenerska.
Po zakończeniu kariery piłkarskiej Chung został trenerem. W latach 1959 i 1965-1966 prowadził reprezentację Korei Południowej.

</doc>
<doc id="2706978" url="https://pl.wikipedia.org/wiki?curid=2706978" title="Józef Bolcewicz">
Józef Bolcewicz

Józef Bolcewicz herbu Pogonia – cześnik wiłkomierski w latach 1792-1793, poseł powiatu wiłkomierskiego na sejm grodzieński (1793), członek konfederacji grodzieńskiej 1793 roku.

</doc>
<doc id="2706979" url="https://pl.wikipedia.org/wiki?curid=2706979" title="Trzęsienie ziemi w Kalabrii (1783)">
Trzęsienie ziemi w Kalabrii (1783)

Trzęsienie ziemi w Kalabrii w roku 1783 to seria pięciu trzęsień ziemi, które miały miejsce w południowych Włoszech i pochłonęły od 32 do 50 tys. ofiar.

</doc>
<doc id="2706980" url="https://pl.wikipedia.org/wiki?curid=2706980" title="Andres Buforn">
Andres Buforn



</doc>
<doc id="2706983" url="https://pl.wikipedia.org/wiki?curid=2706983" title="Gabriella Szűcs (piłkarka ręczna)">
Gabriella Szűcs (piłkarka ręczna)

Gabriella Ibolya Szűcs (ur. 31 sierpnia 1984 w Oradei w Rumunii) – węgierska piłkarka ręczna, reprezentantka kraju grająca na pozycji lewej rozgrywającej. Brązowa medalistka mistrzostw Świata 2005. Brązowa medalistka mistrzostw Europy 2004. Od grudnia 2011 występuje w rumuńskim HC Zalău.
Życie prywatne.
Ma młodszą siostrę, Nikolett, która również uprawia piłkę ręczną.

</doc>
<doc id="2706986" url="https://pl.wikipedia.org/wiki?curid=2706986" title="Monaster św. Pantelejmona w Kijowie">
Monaster św. Pantelejmona w Kijowie

Monaster św. Pantelejmona – męski, a następnie żeński klasztor prawosławny w Kijowie, w dzielnicy Feofanija, w jurysdykcji eparchii kijowskiej Ukraińskiego Kościoła Prawosławnego Patriarchatu Moskiewskiego. 
Klasztor został otwarty na wniosek biskupa humańskiego Sergiusza i metropolity kijowskiego i halickiego Teognosta w 1901, w obiektach należących do monasteru św. Michała Archanioła o Złotych Kopułach. Obiekt posiadał status skitu filialnego tegoż monasteru. Początkowo w kompleksie zabudowań klasztornych znajdowały się trzy cerkwie: Cudu św. Michała Archanioła, Wszystkich Świętych i Włodzimierskiej Ikony Matki Bożej. W 1904 podjęto prace nad budową monumentalnego soboru św. Pantelejmona według projektu architekta eparchialnego J. Jermakowa. W 1913 klasztor zamieszkiwało 9 hieromnichów, 9 hierodiakonów, 18 mnichów i 80 posłuszników. W 1928 wspólnota liczyła 46 zakonników. 
Po rewolucji październikowej i powstaniu Ukraińskiej Socjalistycznej Republiki Radzieckiej monaster św. Pantelejmona, podobnie jak większość kijowskich świątyń prawosławnych, został zamknięty, a jego budynki przekazane Instytutowi Mechaniki Akademii Nauk Ukrainy. Większość zabudowań mieszkalnych klasztoru uległa zniszczeniu. Z dzwonnicy monasterskiej przetrwało, w przebudowanej na mieszkania formie, jedno piętro. W 1941 sobór św. Pantelejmona został ostrzelany w czasie bitwy o Kijów, gdyż obrońcy miasta wykorzystali jego kopułę do rozmieszczenia stanowisk ogniowych. 
W 1990 zdewastowany zespół budynków monasterskich został zwrócony Egzarchatowi Ukraińskiemu. Podjęty został remont obiektów, które ponownie stały się siedzibą wspólnoty monastycznej. W 1993 klasztor męski został przemianowany na żeński, filię monasteru Opieki Matki Bożej w Kijowie.

</doc>
<doc id="2706988" url="https://pl.wikipedia.org/wiki?curid=2706988" title="Louis Muhlinghaus">
Louis Muhlinghaus

Louis Muhlinghaus – belgijski działacz sportowy, jeden z założycieli oraz pierwszy sekretarz generalny FIFA w latach 1904-1906.
Zarys kariery zawodowej.
Louis Muhlinghaus, jako ówczesny sekretarz generalny Belgijskiego Związku Piłki Nożnej był, obok Maxa Kahna, jednym z dwóch przedstawicieli Belgii będących założycielami FIFA w 1904 roku. Na pierwszym kongresie FIFA (23 maja – 24 maja 1904) prezydentem został wybrany Robert Guérin, Louis Muhlinghaus został głównym sekretarzem i skarbnikiem, a jego asystentem Ludvig Sylow. Swoje obowiązki pełnił do roku 1906, kiedy to jego stanowisko przejął Carl Hirschmann, pełniący tę funkcję przez kolejne 25 lat.

</doc>
<doc id="2706990" url="https://pl.wikipedia.org/wiki?curid=2706990" title="Obszar Chronionego Krajobrazu Dolina Przysowy">
Obszar Chronionego Krajobrazu Dolina Przysowy

Obszar Chronionego Krajobrazu Dolina Przysowy – obszar chronionego krajobrazu położony na pograniczu województw mazowieckiego i łódzkiego. Został ustanowiony uchwałą Nr 163/XXVI/88 Wojewódzkiej Rady Narodowej w Płocku z dnia 9 czerwca 1988 roku. Po reformie administracyjnej w 1999 roku zdecydowana większość Obszaru znalazła się w granicach województwa mazowieckiego (powiat gostyniński, gminy: Pacyna, Sanniki i Szczawin Kościelny), jedynie dwa niewielkie fragmenty należą do województwa łódzkiego (na terenie gminy Żychlin w powiecie kutnowskim oraz gminy Kiernozia w powiecie łowickim).
Obecnie obowiązującym aktem prawnym w odniesieniu do Obszaru na terenie województwa mazowieckiego jest rozporządzenie Wojewody Mazowieckiego Nr 13 z dnia 27 lipca 2006 roku. Podaje ono powierzchnię 5554 ha.
Część Obszaru położona w województwie łódzkim nie doczekała się na razie żadnych nowych rozporządzeń. Ma ona jednak zostać włączona w skład planowanego Obszaru Chronionego Krajobrazu Dolina Słudwi i Przysowy, obejmującego doliny tych dwóch rzek aż do ujścia do Bzury w województwie łódzkim (okolice Łowicza).
Obszar Chronionego Krajobrazu Dolina Przysowy obejmuje dolinę rzeki Przysowy, wpadającej do Słudwi, która jest z kolei dopływem Bzury (zlewisko Wisły), i położony jest w mezoregionie Równina Kutnowska. Znajdują się tu okresowo zalewane łąki torfowiskowe oraz niewielkie kompleksy leśne. Charakterystyczną cechą jest występowanie tu wielu rzadkich gatunków ptaków. Obserwowano tu w przelotach takie ptaki jak m.in.: gęś tybetańska, bernikla białolica, sokół wędrowny, siewka złota, gęś białoczelna, siewnica, łęczak, batalion, orzeł bielik, orzechówka, błotniak zbożowy, błotniak stepowy. Ptaki gniazdujące to m.in.: błotniak łąkowy, rycyk, krwawodziób, bączek, podróżniczek, wąsatka, rybitwa czarna.
Na terenie obszaru znajduje się rezerwat wodny „Jezioro Szczawińskie”. Istnieje tu również obszar sieci Natura 2000: „Doliny Przysowy i Słudwi” PLB100003 oraz ostoja ptactwa oznaczona w nomenklaturze IBA numerem 145.

</doc>
<doc id="2706993" url="https://pl.wikipedia.org/wiki?curid=2706993" title="Cute (grupa muzyczna)">
Cute (grupa muzyczna)



</doc>
<doc id="2706995" url="https://pl.wikipedia.org/wiki?curid=2706995" title="Puchar Europy Mistrzów Klubowych w piłce siatkowej (1974/1975)">
Puchar Europy Mistrzów Klubowych w piłce siatkowej (1974/1975)

Puchar Europy Mistrzów Krajowych 1974/1975 – 16. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Faza finałowa.
Półfinał.
Grupa A.
 Sofia
Wyniki
Tabela
Grupa B.
 Brno
Wyniki
Tabela
Finał.
 Amstelveen
Wyniki
Tabela

</doc>
<doc id="2706996" url="https://pl.wikipedia.org/wiki?curid=2706996" title="Jackie Marrero">
Jackie Marrero

Joseph "Jackie" Marrero (ur. 9 kwietnia 1993 w San Juan) – portorykański piłkarz występujący na pozycji napastnika, obecnie zawodnik Puerto Rico Islanders.
Kariera klubowa.
Marrero rozpoczynał swoją karierę piłkarską jako osiemnastolatek w skromnej drużynie Conquistadores de Guaynabo, skąd po roku przeszedł do znacznie bardziej utytułowanego Puerto Rico Islanders, rozgrywającego swoje mecze w drugiej lidze amerykańskiej. W North American Soccer League zadebiutował 3 czerwca 2012 w przegranym 1:2 spotkaniu z Carolina Railhawks.
Kariera reprezentacyjna.
W seniorskiej reprezentacji Portoryka Marrero zadebiutował 11 listopada 2011 w wygranym 4:0 spotkaniu z Saint Lucia w ramach eliminacji do Mistrzostw Świata 2014. Pierwszego gola w kadrze narodowej strzelił natomiast trzy dni później w wygranej 3:0 konfrontacji z tym samym rywalem. Jego drużyna nie zdołała się jednak zakwalifikować na mundial.

</doc>
<doc id="2706997" url="https://pl.wikipedia.org/wiki?curid=2706997" title="Mario Osbén">
Mario Osbén

Mario Ignacio Osbén Méndez (ur. 14 lipca 1955 w Chiguayante, zm. 7 lutego 2021 tamże) – piłkarz chilijski grający podczas kariery na pozycji bramkarza.
Kariera klubowa.
Karierę piłkarską Mario Osbén rozpoczął w klubie Deportes Concepción w 1970. W 1971 przeszedł do CD Ñublense. W latach 1972-1974 występował w Deportes Concepción i CD Lota Schwager. W latach 1974-1979 był zawodnikiem Uniónu Española. Z Uniónem Española zdobył mistrzostwo Chile w 1977.
W latach występował w CSD Colo-Colo. Z Colo-Colo dwukrotnie zdobył mistrzostwo Chile w 1981 i 1983 oraz Puchar Chile w 1981 i 1982. W 1986 roku przeszedł do klubu Cobreloa, w którym zakończył karierę w 1992. Z Cobreloą dwukrotnie zdobył mistrzostwo Chile w 1988 i 1992. W 1991 został uznany "Piłkarzem Roku" w Chile.
Kariera reprezentacyjna.
W reprezentacji Chile Osbén zadebiutował 11 lipca 1979 w wygranym 1-0 towarzyskim spotkaniu z Urugwajem. W 1979 wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Osbén wystąpił we wszystkich dziewięciu meczach: w grupie z Wenezuelą i Kolumbią, w półfinale z Peru oraz w finale z Paragwajem.
W 1982 roku został powołany przez selekcjonera Luisa Santibáñeza do kadry na mistrzostwa świata w Hiszpanii. Na mundialu Osbén wystąpił we wszystkich trzech meczach z Austrią, RFN i Algierią. W 1987 po raz drugi uczestniczył w Copa América, na którym po raz drugi zajął drugie miejsce. Na turnieju Osbén był rezerwowym i nie wystąpił w żadnym meczu.
Ostatni raz w reprezentacji Osbén wystąpił 9 listopada 1988 w wygranym 3-1 towarzyskim meczu z Urugwajem. Od 1979 do 1988 roku rozegrał w kadrze narodowej 36 spotkań.

</doc>
<doc id="2706999" url="https://pl.wikipedia.org/wiki?curid=2706999" title="Eldarzy">
Eldarzy



</doc>
<doc id="2707000" url="https://pl.wikipedia.org/wiki?curid=2707000" title="Kurowice (Ukraina)">
Kurowice (Ukraina)



</doc>
<doc id="2707001" url="https://pl.wikipedia.org/wiki?curid=2707001" title="Gilbert Kaze">
Gilbert Kaze

Gilbert Kaze (ur. 25 stycznia 1992 w Burundi) – burundijski piłkarz występujący na pozycji obrońcy w rwandzkim klubie Police Kibungo. Jako zawodnik Vital'ô zwyciężył w I Lidze Burundyjskiej 2010. W reprezentacji Burundi rozegrał 6 meczów.

</doc>
<doc id="2707002" url="https://pl.wikipedia.org/wiki?curid=2707002" title="Plażowe igrzyska azjatyckie">
Plażowe igrzyska azjatyckie

Plażowe igrzyska azjatyckie – międzynarodowa impreza sportowa organizowana w różnych krajach Azji co dwa lata. Igrzyska te są organizowane przez Azjatycką Radę Olimpijską (OCA), pod nadzorem Międzynarodowego Komitetu Olimpijskiego (MKOl). Pierwsza edycja tych zawodów odbyła się na wyspie Bali w Indonezji w 2008 roku.
Lista Plażowych Igrzysk Azjatyckich.
Liczby w nawiasach oznaczają liczbę zdobytych złotych medali.

</doc>
<doc id="2707006" url="https://pl.wikipedia.org/wiki?curid=2707006" title="Serafina (Szewczyk)">
Serafina (Szewczyk)

Serafina, imię świeckie Nadieżda Wiktorowna Szewczyk (ur. 25 marca 1963 w obwodzie czerkaskim) – ukraińska mniszka prawosławna, kierownik wydziału synodalnego „Cerkiew i kultura” przy Ukraińskim Kościele Prawosławnym, przełożona monasteru św. Michała Archanioła w Odessie, radna Odessy VI kadencji z ramienia Partii Regionów. 
Życiorys.
Życie monastyczne rozpoczęła w 1981, wstępując jako posłusznica do monasteru Opieki Matki Bożej w Kijowie. W 1992 została przeniesiona do nowo reaktywowanego monasteru św. Michała Archanioła w Odessie. W 1995, po złożeniu wieczystych ślubów mniszych, została jego przełożoną i nadal pełni tę funkcję. 
Laureatka nagród Ukraińskiego Związku Dziennikarzy. Publikuje w językach ukraińskim i rosyjskim. Jest autorką piętnastu książek poświęconych historii prawosławia i kultury duchowej Ukrainy, m.in. monografii soboru Przemienienia Pańskiego w Odessie i historii ławry Peczerskiej. Założyła w Odessie muzeum „Chrześcijańska Odessa”.

</doc>
<doc id="2707007" url="https://pl.wikipedia.org/wiki?curid=2707007" title="Władysław Paciorkiewicz">
Władysław Paciorkiewicz

Władysław Paciorkiewicz (ur. 15 grudnia 1876 w Żegrowie, zm. 6 lipca 1925 w Bydgoszczy) – polski mechanik, wynalazca, przedsiębiorca, konstruktor pierwszej polskiej maszyny do pisania.
Życiorys.
Urodził się 15 grudnia 1876 r. w Żegrowie w ówczesnym powiecie śmigielskim w Wielkopolsce (na nagrobku błędnie wpisano datę urodzenia 13 listopada 1876). Był synem kołodzieja Jana Stanisława i Walerii z Oraczewskich. Zdobywszy kwalifikacje mechanika wyjechał do Berlina, gdzie pracował na różnych stanowiskach: ślusarza, montera, mechanika-konstruktora i kierownika technicznego mechaniki maszyn i aparatów w fabrykach niemieckich. W sprawach zawodowych często wyjeżdżał poza Niemcy. Był m.in. w Stanach Zjednoczonych i w Anglii. 
Jako konstruktor wyposażony w pasję i talent, wieczorami i nocami pracował w swoim warsztacie nad konstrukcją maszyny do pisania. W 1903 r. zbudował prototyp kieszonkowej maszyny do pisania i wystąpił o jej opatentowanie. W 1906 r. opracował i opatentował model urządzenia pod nazwą „"Merkur"”. Maszyna ta posiadała 28 klawiszy o 84 znakach (model jest przechowywany w Berlinie). Wkrótce skonstruował kolejny, doskonalszy model, również o nazwie „"Merkur"”. W 1908 r. powstał w Berlinie czwarty model, który otrzymał nazwę „"Phönix"”, a wkrótce potem jego ulepszona piąta wersja, która była eksponowana na Targach Lipskich (model jest przechowywany w Berlinie). 
Przebywając w Niemczech uzyskał, poza patentem na maszynę do pisania, szereg innych patentów oraz świadectw ochronnych, m.in. na automaty do książek, aparaty reklamowe, automaty oddzielające monety fałszywe od prawdziwych, automaty do frankowania znaczków pocztowych, ruchome figury reklamowe i zabawki dla dzieci, spinki automatyczne, sprzęgła, łożyska walcowe i in.
W 1921 r. wrócił do kraju i zamieszkał w Bydgoszczy, gdzie uruchomił pierwszą polską wytwórnię maszyn do pisania – najpierw przy ulicy Gdańskiej, a potem we własnej nieruchomości przy ul. Malborskiej 15 (obecnie ul. Dolina 24 - budynek już nie istnieje). Tu powstał kolejny szósty model maszyny do pisania pod nazwą „"Pacior"” (od nazwiska wytwórcy). Pierwszą partię 50 maszyn przekazano do sprzedaży 29 stycznia 1921 r. W latach 1922/1923 pojawił się model „"Idea"”, eksponowany na wystawach w Poznaniu i Lwowie (przechowywany w bydgoskim Oddziale Stowarzyszenia Stenografów i Maszynistek w Polsce). Przed śmiercią zdołał jeszcze wykonać prototyp kolejnego modelu pod nazwą „"Polonia"”. 
Zmarł 6 lipca 1925 r. w Bydgoszczy po operacji wyrostka robaczkowego. Został pochowany na cmentarzu Starofarnym w Bydgoszczy.
Upamiętnienie.
28 kwietnia 1963 r. staraniem bydgoskiego Oddziału Stowarzyszenia Stenografów i Maszynistek w Polsce, odsłonięto poświęconą mu marmurową tablicę pamiątkową na ścianie budynku przy ul. Dolina 24 w Bydgoszczy, gdzie mieszkał i produkował maszyny do pisania.
W 2012 roku, w wyniku konkursu, nazwano jego imieniem jedną z ulic na terenie Bydgoskiego Parku Przemysłowo-Technologicznego.

</doc>
<doc id="2707010" url="https://pl.wikipedia.org/wiki?curid=2707010" title="Simon Badjie">
Simon Badjie

Simon Badjie (ur. 6 września 1978 w Mediolanie) – gambijski piłkarz pochodzenia włoskiego występujący na pozycji obrońcy. Zawodnik bez klubu.
Kariera klubowa.
Badjie jest synem Włoszki i Gambijczyka. Karierę rozpoczynał w 1995 roku w czwartoligowym klubie AS Solbiatese. Po 2 latach przeszedł do trzecioligowego Calcio Como. Przez 2 lata rozegrał tam 2 spotkania. W 1999 roku odszedł do czwartoligowego AC Pro Sesto. Jego barwy reprezentował przez 5 lat.
W 2004 roku Badjie przeniósł się do innego czwartoligowego zespołu, AC Monza. W 2005 roku awansował z nim do Serie C1, gdzie spędził kolejne 3 lata. Następnie grał w Pro Patria, także występującym w Serie C1. W 2009 roku wrócił do Monzy. W 2011 roku odszedł z tego klubu.
Kariera reprezentacyjna.
W reprezentacji Gambii Badjie zadebiutował w 2003 roku.

</doc>
<doc id="2707011" url="https://pl.wikipedia.org/wiki?curid=2707011" title="Simon Barjie">
Simon Barjie



</doc>
<doc id="2707015" url="https://pl.wikipedia.org/wiki?curid=2707015" title="Ongutowie">
Ongutowie



</doc>
<doc id="2707018" url="https://pl.wikipedia.org/wiki?curid=2707018" title="Radosław Jankowski">
Radosław Jankowski

Radosław Jankowski (ur. 8 lutego 1990 w Gorlicach) – polski piłkarz ręczny, grający na pozycji lewego rozgrywającego lub środkowego rozgrywającego, młodzieżowy reprezentant Polski.
Wychowanek SMS Gdańsk. Od sezonu 2012/2013 zawodnik Chrobrego Głogów.

</doc>
<doc id="2707019" url="https://pl.wikipedia.org/wiki?curid=2707019" title="Michael Johnson (ur. 1990)">
Michael Johnson (ur. 1990)

Michael Johnson (ur. 8 lipca 1990) – kajmański piłkarz występujący na pozycji obrońcy. Zawodnik klubu Rocket City United.
Kariera klubowa.
Johnson karierę rozpoczynał w 2009 roku w zespole Future SC. W 2010 roku wyjechał do Stanów Zjednoczonych, by grać w tamtejszym Rocket City United z ligi National Premier Soccer League, stanowiącej czwarty poziom rozgrywek.
Kariera reprezentacyjna.
W reprezentacji Kajmanów Johnson zadebiutował w 2009 roku.

</doc>
<doc id="2707020" url="https://pl.wikipedia.org/wiki?curid=2707020" title="Alonzo Clemons">
Alonzo Clemons

Alonzo Clemons (ur. 1958 w Boulder) – niepełnosprawny oraz cierpiący na zaburzenia rozwojowe sawant, rzeźbiarz amerykański. 
Alonzo Clemons został sawantem po urazie głowy w dzieciństwie. Stracił wówczas podstawowe zdolności manualne – nie potrafił wiązać butów oraz samodzielnie jeść, zyskał wówczas talent do rzeźbienia. W ciągu 20 minut potrafi uformować z wosku wierną podobiznę każdego zwierzęcia, które widział przez kilka lub kilkanaście sekund lub też stworzyć rzeźbę zwierzęcia po obejrzeniu kilku zdjęć (uwzględniając położenie organów oraz napięte mięśnie). Jego chorobę zdiagnozowali jego rodzice po obejrzeniu filmu pt. "Rain Man", w którym główny bohater filmu był sawantem. W 2003 roku Alonzo Clemons wziął udział w Specjalnej Olimpiadzie Kolorado.
Został sławny po wykonaniu rzeźby konia naturalnej wielkości. Rzeźby Clemonsa są niezwykle realistyczne, ukazują każdy szczegół anatomiczny i doskonałe proporcje. Jego prace są wystawiane w galeriach sztuki w Stanach Zjednoczonych (głównie w Kalifornii) i wyceniane na wiele tysięcy dolarów. Jedno z dzieł Alonza zostało sprzedane za 45 000 dolarów.

</doc>
<doc id="2707021" url="https://pl.wikipedia.org/wiki?curid=2707021" title="Élie Blanchard">
Élie Blanchard

Joseph Élie Branchard (ur. 3 sierpnia 1881 w Montrealu, zm. 12 grudnia 1941 tamże) – kanadyjski zawodnik lacrosse, który na Igrzyskach Olimpijskich 1904 w Saint Louis wraz z kolegami zdobył złoty medal w grze drużynowej.
W 1902 ukończył École Polytechnique w Montrealu. Dla klubu Shamrock Lacrosse Team nie grał długo. Po igrzyskach olimpijskich wrócił do rodzinnego miasta i pracował jako inżynier.

</doc>
<doc id="2707023" url="https://pl.wikipedia.org/wiki?curid=2707023" title="Yony Flores">
Yony Flores

Yony Wilson Flores Monroy (ur. 16 lutego 1983 w mieście Gwatemala) – gwatemalski piłkarz występujący na pozycji lewego obrońcy.
Kariera klubowa.
Flores jest wychowankiem zespołu CSD Sacachispas z siedzibą w mieście Chiquimula, do którego seniorskiej drużyny, występującej w drugiej lidze, został włączony jako dwudziestolatek. Po kilku miesiącach przeszedł do występującego w najwyższej klasie rozgrywkowej Deportivo Marquense, gdzie szybko wywalczył sobie miejsce w wyjściowej jedenastce. W sezonie Clausura 2006 zdobył ze swoim klubem wicemistrzostwo Gwatemali i sukces ten powtórzył również rok później, podczas rozgrywek Clausura 2007. Były to jego jedyne osiągnięcia z Marquense, gdzie spędził ostatecznie pięć lat w roli podstawowego gracza ekipy.
Latem 2009 Flores podpisał kontrakt z najbardziej utytułowanym klubem w kraju, stołecznym CSD Municipal. Także tutaj od razu został kluczowym defensorem zespołu i już w pierwszym sezonie w nowej drużynie, Apertura 2009, wywalczył pierwsze w karierze mistrzostwo Gwatemali. Osiągnięcie to wywalczył również pół roku później, w rozgrywkach Clausura 2010. Później jego ekipa straciła miano najlepszej w kraju, zdobywając dwa kolejne tytuły wicemistrzowskie w sezonach Apertura 2010 i Clausura 2011, natomiast w rozgrywkach Apertura 2011 ponownie zanotowała mistrzostwo. Podczas sezonu Clausura 2012 Flores wywalczył trzecie wicemistrzostwo z Municipalem.
W październiku 2012, razem ze swoimi rodakami, Gustavo Cabrerą i Guillermo Ramírezem, został dożywotnio zdyskwalifikowany przez FIFA z powodu ustawienia trzech spotkań międzynarodowych.
Kariera reprezentacyjna.
W seniorskiej reprezentacji Gwatemali Flores zadebiutował 12 lutego 2007 w zremisowanym 0:0 spotkaniu z Salwadorem w ramach UNCAF Nations Cup, na którym jego kadra odpadła w półfinale, zajmując trzecie miejsce. W tym samym roku znalazł się w powołanym przez selekcjonera Hernána Darío Gómeza składzie na Złoty Puchar CONCACAF, gdzie nie rozegrał ani jednego spotkania, za to jego drużyna zakończyła swój udział w turnieju na ćwierćfinale. Premierowego gola w reprezentacji strzelił 5 września 2010 w wygranym 5:0 meczu towarzyskim z Nikaraguą. Wziął udział w ośmiu pojedynkach wchodzących w skład eliminacji do Mistrzostw Świata 2010, na które jednak Gwatemalczycy nie zdołali się zakwalifikować. Podczas również nieudanych eliminacji do Mistrzostw Świata 2014 wpisał się na listę strzelców w wygranej 4:0 konfrontacji z Saint Vincent i Grenadynami.

</doc>
<doc id="2707024" url="https://pl.wikipedia.org/wiki?curid=2707024" title="Roman Chojnacki">
Roman Chojnacki



</doc>
<doc id="2707027" url="https://pl.wikipedia.org/wiki?curid=2707027" title="William Brennagh">
William Brennagh

William Thomas Edmund „Billy” Brennagh (ur. 13 sierpnia 1877 w Brampton, zm. 22 października 1934 w Hamilton) – kanadyjski zawodnik lacrosse, który na Igrzyskach Olimpijskich 1904 w Saint Louis wraz z kolegami zdobył złoty medal w grze drużynowej.

</doc>
<doc id="2707028" url="https://pl.wikipedia.org/wiki?curid=2707028" title="William Brennaugh">
William Brennaugh



</doc>
<doc id="2707029" url="https://pl.wikipedia.org/wiki?curid=2707029" title="Strażnica (Wysoczyzna Żarnowiecka)">
Strażnica (Wysoczyzna Żarnowiecka)

Strażnica – wzniesienie o wysokości 81 m n.p.m., położone w województwie pomorskim, w powiecie wejherowskim, w gminie Gniewino. 
Na północ od wzniesienia w odległości ok. 1 km znajduje się wieś Słuszewo.
Nazwę "Strażnica" wprowadzono urzędowo w 1949 roku, zastępując poprzednią niemiecką nazwę "Blockhaus Berg".

</doc>
<doc id="2707031" url="https://pl.wikipedia.org/wiki?curid=2707031" title="Józef Walentynowicz">
Józef Walentynowicz

Józef Walentynowicz herbu Łabędź – sędzia grodzki inflancki w latach 1788-1794, podstoli oniksztyński w 1794 roku, prezydent wiłkomierski w 1796 roku, poseł powiatu wiłkomierskiego na sejm grodzieński (1793), członek konfederacji grodzieńskiej w 1793 roku.

</doc>
<doc id="2707032" url="https://pl.wikipedia.org/wiki?curid=2707032" title="Carl Blumwe">
Carl Blumwe

Carl Blumwe (ur. 1827, zm. 1887) – niemiecki przemysłowiec, właściciel fabryki traków i maszyn do obróbki drewna – "C. Blumwe i Syn" (ob. Fabryka Obrabiarek do Drewna) w Bydgoszczy.
Życiorys.
Urodził się 20 października 1827 r. w Chojnicach. W młodości osiadł w Erfurcie, gdzie uczył się fachu kowalskiego. Jako majster przeniósł się do Bydgoszczy, najprawdopodobniej w połowie lat 50. XIX stulecia. Zamieszkiwał wówczas przy ul. Dworcowej 42, znajdując zatrudnienie w pobliskich warsztatach kolejowych.
W 1865 r. otworzył własny warsztat budowy i naprawy maszyn rolniczych. W 1869 r. przeniósł szybko rozwijające się przedsiębiorstwo na ul. Jagiellońską 94. Była to już mała fabryka – odlewnia, wyspecjalizowana w wyrobie patentowych osi wagonowych i maszyn do obróbki drewna. W 1878 r. zakupił niewielką odlewnię żelaza na Wilczaku, której właścicielem był przedtem Julius Schmidt. Zakład ten powiększył i zainstalował maszyny parowe. W 1878 r. zatrudnił w fabryce swego syna Wilhelma, któremu na początku lat 80. przekazał kierownictwo spółki. W 1884 r. firma nosiła nazwę "C. Blumwe i Syn – Odlewnia żelaza. Specjalna fabryka patentowych osi wagonowych i maszyn do obróbki drewna". Na bazie spółki powstała funkcjonująca do dzisiaj Fabryka Obrabiarek do Drewna.
Wkrótce produkcja zakładu ograniczona została wyłącznie do budowy traków i maszyn do obróbki drewna. Dzięki specjalizacji i doskonałej jakości wyrobów firma zyskała znaczny rozgłos. W 1886 r. zatrudniała ponad 100 robotników. Jej nową specjalizacją stała się także produkcja maszyn parowych o mocy do 300 KM oraz urządzeń transmisyjnych.
Zmarł 11 marca 1887 r. w Bydgoszczy. Urnę z jego prochami umieszczono na szczycie pałacyku przy ul. Gdańskiej (dziś siedziba Rozgłośni Polskiego Radia w Bydgoszczy).
Rodzina.
Carl Blumwe był żonaty był z Louise z d. Heinrich. Miał kilkoro dzieci. Jego syn Franz Julius Wilhelm (ur. 1853) przejął i rozwinął rodzinną firmę.

</doc>
<doc id="2707033" url="https://pl.wikipedia.org/wiki?curid=2707033" title="Rynek Dębnicki w Krakowie">
Rynek Dębnicki w Krakowie

Rynek Dębnicki – główny plac dawnej wsi Dębniki stanowiącej obecnie część Krakowa. Położony u zbiegu głównych ulic Dębnik: Madalińskiego, Tynieckiej, Różanej i Bałuckiego. Ma kształt nieregularnego czworoboku. Ukształtowany około 1900 roku nosił początkowo nazwę Plac Dębnicki. Zabudowa rynku ukształtowała się w latach 1893-1912. W 1909 wraz z całymi Dębnikami włączony został w granice Krakowa. W 1912 otrzymał obecną nazwę.
Wokół rynku znajduje się kilka ciekawych architektonicznie kamienic, także zabytkowych.
Obecnie jest to plac targowy, zieleniak.

</doc>
<doc id="2707034" url="https://pl.wikipedia.org/wiki?curid=2707034" title="EELV">
EELV



</doc>
<doc id="2707035" url="https://pl.wikipedia.org/wiki?curid=2707035" title="Europa Ekologia – Zieloni">
Europa Ekologia – Zieloni



</doc>
<doc id="2707038" url="https://pl.wikipedia.org/wiki?curid=2707038" title="Peugeot 301 (2012)">
Peugeot 301 (2012)

Peugeot 301 – samochód osobowy z nadwoziem typu sedan klasy kompaktowej produkowany pod francuską marką Peugeot od 2012 roku.
Historia i opis modelu.
Samochód przeznaczony jest na rynki Środkowej, Wschodniej i Południowej Europy, Środkowego i Bliskiego Wschodu a także Zatoki Perskiej, Afryki, Chin, Japonii i Korei Południowej oraz krajów Ameryki Środkowej i Południowej.
Jest to całkowicie nowy model, niemający nic wspólnego z modelem 308; reprezentuje on nową, budżetową linię modelową Peugeota z „1” na końcu. Bliźniacza wersja ze znaczkiem Citroëna nosi nazwę C-Elysée.
W 2020 roku model został wycofany z polskiego rynku z powodu zbyt niskiej sprzedaży. W Polsce oferowany jest nadal bliźniaczy model – Citroën C-Elysée.
Wersje wyposażeniowe:

</doc>
<doc id="2707040" url="https://pl.wikipedia.org/wiki?curid=2707040" title="Kloss">
Kloss

Osoby:

</doc>
<doc id="2707042" url="https://pl.wikipedia.org/wiki?curid=2707042" title="Live My Life">
Live My Life

Live My Life - piosenka amerykańskiej grupy Far East Movement na swoim czwartym albumie "Dirty Bass". Zaśpiewali tę piosenkę z Justinem Bieberem. Singiel został wydany 28 lutego 2012. Utwór został wyprodukowany przez RedOne i De Paris.
Teledysk.
Teledysk został wydany 5 kwietnia 2012. Na singiel wybrano remix utworu z udziałem piosenkarza RedFoo z grupy LMFAO. W wideo nie pojawia się Justin Bieber. Teledysk został nakręcony w Amsterdamie.

</doc>
<doc id="2707044" url="https://pl.wikipedia.org/wiki?curid=2707044" title="Puchar Europy Mistrzów Klubowych w piłce siatkowej (1975/1976)">
Puchar Europy Mistrzów Klubowych w piłce siatkowej (1975/1976)

Puchar Europy Mistrzów Krajowych 1975/1976 - 17. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Faza finałowa.
Półfinał.
Grupa A.
 Monachium
Wyniki
Tabela
Grupa B.
 Pieksämäki
Wyniki
Tabela
Finał.
 Bruksela
Wyniki
Tabela

</doc>
<doc id="2707046" url="https://pl.wikipedia.org/wiki?curid=2707046" title="Wilhelm Blumwe">
Wilhelm Blumwe

Franz Julius Wilhelm Blumwe (ur. 11 sierpnia 1853 w Erfurcie, zm. 26 września 1903 w Bydgoszczy) – niemiecki przemysłowiec, radca komercjalny, właściciel i dyrektor Fabryki traków i maszyn do obróbki drewna – C. Blumwe i Syn (ob. Fabryka Obrabiarek do Drewna) w Bydgoszczy.
Życiorys.
Był synem Carla Blumwe, właściciela fabryki maszyn do obróbki drewna i Louise z d. Heinrich. Do Bydgoszczy przybył wraz z rodzicami w połowie lat 50. XIX w. Tu uczęszczał do bydgoskiego Gimnazjum Fryderyka Wilhelma. Egzamin dojrzałości złożył w 1871 r. Następnie uczył się fachu budowy maszyn, początkowo w Niemczech, a następnie w Anglii. Do Bydgoszczy powrócił w 1878 r., podejmując pracę w fabryce swego ojca. Tytułowany był inżynierem, brak jednak świadectwa ukończenia przez niego wyższych studiów technicznych.
Na początku lat 80. XIX w. został wspólnikiem w rodzinnym przedsiębiorstwie. Już wówczas wyspecjalizowało się ono w produkcji traków i maszyn do obróbki drewna. W 1887 r. po śmierci ojca, przejął jednoosobowo kierownictwo fabryki. Rozbudował warsztaty, zainstalował elektryczne oświetlenie oraz urządzenia transmisyjne. W 1896 r. zbudował nowoczesną na owe czasy odlewnię żelaza. W 1897 r. przekształcił przedsiębiorstwo w spółkę akcyjną, zatrzymując w swoim ręku większość akcji i stanowisko dyrektora. W tym czasie przedsiębiorstwo przeżywało intensywny rozwój. Posiadało przedstawicielstwa w Berlinie, Magdeburgu i Kolonii. Ze swoich wyrobów znane było w całej Europie, a nawet poza jej granicami. Traki i maszyny do obróbki eksportowano do Chin, Ameryki i Afryki.
W 1899 r. jego fabryka zatrudniała 22 urzędników i 250 robotników. Na początku XX wieku kapitał akcyjny spółki wynosił blisko 1 mln marek, a jego osobisty dochód jako właściciela ocenia się na około 55-60 tys. marek rocznie. Wyrazem uznania dla jego działalności gospodarczej było nadanie mu w 1901 r. tytułu radcy komercjalnego.
Oprócz działalności gospodarczej udzielał się w społecznie i charytatywnie. W 1889 r. każdemu z pracowników fabryki, który przepracował w niej ponad 10 lat, ufundował wkład oszczędnościowy w wysokości 50 marek. Z jego inicjatywy utworzono w zakładzie pracowniczą kasę chorych i kasę pogrzebową. Szczególną troskę i pomoc finansową poświęcał dzieciom. W 1900 r. utworzył dom opieki nad dziećmi rodziców pracujących zawodowo. Do jego dyspozycji oddał obszerną willę z ogrodem na Wilczaku przy ul. Nakielskiej. Przebywało tam stale ok. 120 dzieci pod kuratelą dwóch sióstr-diakonisek. W 1902 r. otworzył zakład kształcenia diakonisek – wychowawczyń przedszkolnych, na którego siedzibę przekazał domek przy ul. Nakielskiej.
Był członkiem Partii Narodowych Liberałów, jednak nie brał czynnego udziału w działalności politycznej. Przez wiele lat działał w bydgoskiej Izbie Handlowej (od 1897 r. członek zarządu). Uczestniczył również w pracach Towarzystwa Historycznego Obwodu Nadnoteckiego oraz Niemieckiego Towarzystwa Sztuki i Wiedzy. W obu towarzystwach pełnił funkcję członka zarządu. W latach 1896-1897 wybudował willę przy ul. Gdańskiej 58 (dziś siedziba Rozgłośni Polskiego Radia w Bydgoszczy), gdzie zamieszkał wraz z żoną i matką.
Rodzina.
Wilhelm Blumwe od 1880 r. był żonaty z Marie Christiane Clarą z d. Strelow, córką Juliusa Strelowa, właściciela bydgoskiego browaru. Małżeństwo było bezdzietne.
Upamiętnienie.
Jego imieniem nazwano jedną z ulic miasta. Nazwę zmieniono w 1945 r. (dziś odcinek ul. Stawowej pomiędzy ul. Nakielską i ul. Wysoką).
W 2012 r. w wyniku konkursu, nazwano jego imieniem jedną z ulic na terenie Bydgoskiego Parku Przemysłowo-Technologicznego.

</doc>
<doc id="2707050" url="https://pl.wikipedia.org/wiki?curid=2707050" title="Rene Carter">
Rene Carter

Mario Rene Carter (ur. 23 lipca 1987 na Kajmanach) – kajmański piłkarz występujący na pozycji pomocnika w kajmańskim klubie Elite SC.
Carter karierę rozpoczął w 2007 roku w klubie Scholars International FC. Rok później przeszedł do Elite SC. W sezonie 2011/2012 z tą drużyną zajął drugie miejsce w lidze.
W barwach reprezentacji Kajmanów zadebiutował 31 marca 2012 w przegranym 1:3 meczu w eliminacjach do MŚ 2010 z reprezentacją Bermudów. Dotychczas rozegrał 13 meczów, w których zdobył jedną bramkę.

</doc>
<doc id="2707051" url="https://pl.wikipedia.org/wiki?curid=2707051" title="Urlop macierzyński">
Urlop macierzyński

Urlop macierzyński – urlop przyznawany kobietom, które w trakcie zatrudnienia urodziły dziecko. Ma on na celu pomoc w odzyskaniu sił po porodzie i opiece nad małym dzieckiem. 
Urlop macierzyński w Polsce.
Urlop ten jest urlopem pełnopłatnym, a czas jego trwania jest zależny od liczby urodzonych dzieci podczas jednego porodu.
Prawo do nabycia urlopu macierzyńskiego.
Każda kobieta, która w chwili porodu pozostaje w stosunku pracy ma prawo do urlopu macierzyńskiego. Jest on przyznawany wszystkim pracownicom jednakowo i jest niezależny od:
Ochrona prawna podczas trwania urlopu macierzyńskiego.
Wraz z chwilą rozpoczęcia urlopu macierzyńskiego pracownicy przysługuje specjalna ochrona prawna trwałości stosunku pracy. Znaczy to, że przez cały okres trwania urlopu macierzyńskiego pracodawca nie może wręczyć pracownicy wypowiedzenia ani rozwiązać z nią umowy o pracę. Jest to spowodowane tym, że urlop macierzyński jest usprawiedliwioną nieobecnością w pracy.
Wraz z chwilą zakończenia urlopu macierzyńskiego wygasa także prawna ochrona trwałości stosunku pracy.
Wymiar urlopu macierzyńskiego.
Długość urlopu macierzyńskiego jest zależna od tego ile dzieci urodziła pracownica podczas jednego porodu. Tydzień urlopu odpowiada 7 dniom kalendarzowym. W polskim prawie wymiar ten jest następujący:
Kobieta ma prawo do wykorzystania co najmniej sześciu tygodni urlopu macierzyńskiego przed przewidywaną datą porodu, wtedy urlop macierzyński po porodzie jest skrócony o ten czas, który został wykorzystany wcześniej.
Inny wymiar urlopu macierzyńskiego.
Istnieją przypadki, w których normalny wymiar urlopu macierzyńskiego ulega skróceniu lub zostaje przerwany. Do tych przypadków należą:
Po wykorzystaniu całego urlopu macierzyńskiego przysługującego kobiecie, ma ona prawo do urlopu rodzicielskiego. Urlop rodzicielski jest dłuższy od macierzyńskiego i w przypadku urodzenia jednego dziecka przy jednym porodzie wynosi aż 32 tygodnie. W przypadku jeżeli urodziły się bliźniaki lub większa liczba dzieci wówczas urlop ten wyniesie 34 tygodnie. Należy przy tym podkreślić, że urlop rodzicielski jako nieobowiązkowy nie musi być wykorzystany w pełnym wymiarze. Możliwe jest wykorzystanie tylko części, dzielenie urlopu wspólnie z drugim rodzicem jak również wykorzystanie do 16 tygodni w terminie późniejszym.
Warunki zatrudnienia po powrocie z urlopu macierzyńskiego.
Po zakończeniu urlopu macierzyńskiego pracodawca ma obowiązek przyjęcia z powrotem do pracy pracownicę uprzednio przebywającą na tym zwolnieniu. Stanowi tak przepis, który ma chronić kobiety powracające z urlopu macierzyńskiego przed zwolnieniem z pracy z powodu zlikwidowania zajmowanego przez nie stanowiska. Ponieważ nieobecność w pracy przez cały ten okres jest uzasadniona to pracownica powracająca do pracy powinna otrzymać to samo stanowisko, które zajmowała przed przyznaniem jej prawa do urlopu macierzyńskiego. Jeśli jest to niemożliwe (np. z powodu zlikwidowania tego stanowiska), to obowiązkiem pracodawcy jest przyznanie jej innego – równorzędnego stanowiska odpowiadającego kwalifikacjom zawodowym, które posiada pracownica lub, jeśli taka sytuacja też nie jest możliwa, to stanowiska niższego, ale w każdym z tych przypadków wynagrodzenie, jakie otrzyma pracownica po powrocie do pracy, musi być takie samo jak w przypadku, w którym nie przebywałaby na urlopie macierzyńskim; jeśli przez czas jej nieobecności w pracy nastąpiła podwyżka wynagrodzenia, to po powrocie powinna ją otrzymać.
Inne rodzaje urlopu macierzyńskiego.
Urlop macierzyński jest przyznawany nie tylko kobietom pozostającym w stosunku pracy i rodzącym dziecko. Prawo do niego mają również inne osoby. W tej sytuacji nazywa się to urlopem na warunkach urlopu macierzyńskiego, okres trwania i jego długość wynoszą tyle samo co w przypadku urlopu macierzyńskiego. Osoby korzystające z urlopu na warunkach urlopu macierzyńskiego pozostają pod tą samą ochroną trwałości stosunku pracy co osoby korzystające z urlopu macierzyńskiego. Prawo do urlopu na warunkach urlopu macierzyńskiego posiadają:
Prawo międzynarodowe.
Międzynarodowa Organizacja Pracy przyjęła na ten temat konwencje:
oraz zalecenia

</doc>
<doc id="2707053" url="https://pl.wikipedia.org/wiki?curid=2707053" title="Ivo Schricker">
Ivo Schricker

Ivo Schricker (ur. 18 marca 1877 w Strasburgu, zm. 10 stycznia 1962 w Zurychu) – niemiecki piłkarz i działacz sportowy, Sekretarz Generalny FIFA w latach 1931–1952.
Życie i kariera zawodowa.
Jako nastolatek, wraz z młodszym bratem, Erwinem, był zawodnikiem Strassburger FK 1890, Karlsruher Kickers, FV Strasburg oraz, w czasach studenckich, w zespole Akademischer SC 1893 Berlin. Po studiach, jako doktor prawa, został graczem Karlsruher FV i w latach 1900–1906 kilkukrotnie zdobywał ze swoim zespołem mistrzostwo Południowych Niemiec. W sezonie 1904/1905 wraz ze swoją drużyną został wicemistrzem kraju.
Po przejściu na sportową emeryturę, Schricker w roku 1923 został prezydentem południowoniemieckiej federacji piłkarskiej i pełnił tę funkcję przez dwa lata. W latach 1927 i 1928 zaczynał karierę odpowiednio w DFB i w FIFA. W 1932 roku mianowano go na stanowisko Sekretarza Generalnego FIFA, z pełnienia tej funkcji zrezygnował dopiero w grudniu 1950 roku. Jego następcą został Szwajcar Kurt Gassmann. Schricker został honorowym członkiem DFB. Zmarł w 1962 roku w Zurychu.

</doc>
<doc id="2707054" url="https://pl.wikipedia.org/wiki?curid=2707054" title="Hrabstwo Madison (Ohio)">
Hrabstwo Madison (Ohio)

Hrabstwo Madison (ang. "Madison County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 466,18 mil² (1 207,40 km²). Według danych z 2010 r. hrabstwo miało 43 435 mieszkańców. Hrabstwo powstało 16 lutego 1810 roku i nosi imię Jamesa Madisona – czwartego prezydenta Stanów Zjednoczonych.

</doc>
<doc id="2707055" url="https://pl.wikipedia.org/wiki?curid=2707055" title="Zsuzsanna Lovász-Pavlik">
Zsuzsanna Lovász-Pavlik

Zsuzsanna Lovász-Pavlik; z d. Lovász (ur. 17 grudnia 1976 w Budapeszcie), była węgierska piłkarka ręczna, reprezentantka kraju grająca na pozycji prawoskrzydłowej. Wicemistrzyni Świata 2003. Brązowa medalistka mistrzostw Europy 2004.
W 2009 r. zdecydowała się na zakończenie kariery sportowej.

</doc>
<doc id="2707057" url="https://pl.wikipedia.org/wiki?curid=2707057" title="Wimbledon 2012 (kwalifikacje gry pojedynczej kobiet)">
Wimbledon 2012 (kwalifikacje gry pojedynczej kobiet)

Wimbledon 2012 - kwalifikacje gry pojedynczej kobiet – kwalifikacje do zawodów singlowych kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 19 a 21 czerwca na londyńskich kortach All England Lawn Tennis and Croquet Club.

</doc>
<doc id="2707059" url="https://pl.wikipedia.org/wiki?curid=2707059" title="Chaetodon marisrubri">
Chaetodon marisrubri



</doc>
<doc id="2707062" url="https://pl.wikipedia.org/wiki?curid=2707062" title="Chaetodon bimaculatus">
Chaetodon bimaculatus



</doc>
<doc id="2707063" url="https://pl.wikipedia.org/wiki?curid=2707063" title="Sarothrodus amplecticollis">
Sarothrodus amplecticollis



</doc>
<doc id="2707064" url="https://pl.wikipedia.org/wiki?curid=2707064" title="Sarothrodus ataeniatus">
Sarothrodus ataeniatus



</doc>
<doc id="2707065" url="https://pl.wikipedia.org/wiki?curid=2707065" title="Sarothrodus maculocinctus">
Sarothrodus maculocinctus



</doc>
<doc id="2707066" url="https://pl.wikipedia.org/wiki?curid=2707066" title="Erika Kirsner">
Erika Kirsner

Erika Kirsner (ur. 23 grudnia 1975 w Hódmezővásárhely), była węgierska piłkarka ręczna, reprezentantka kraju grająca na pozycji lewoskrzydłowej. Wicemistrzyni Świata 2003. Mistrzyni Europy 2000.
W 2011 r. zdecydowała się na zakończenie kariery sportowej.

</doc>
<doc id="2707069" url="https://pl.wikipedia.org/wiki?curid=2707069" title="Chambersburg (Pensylwania)">
Chambersburg (Pensylwania)

Chambersburg – amerykańskie miasto w południowej części Pensylwanii.
Miasto położone jest 21 km na północ od Marylandu i linii Masona-Dixona i 84 km na południowy wschód od Harrisburgu. Miasto jest stolicą hrabstwa Franklin. W 2010 roku jego populacja wynosiła 20 268 mieszkańców.
Początki osadnictwa w mieście sięgają roku 1730, kiedy to na rzekach Conococheague Creek oraz Falling Spring Creek płynących dziś przez centrum miasta, wybudowano wiatraki wodne. Chambersburg był jedynym większym miastem Unii, spalonym przez Konfederatów podczas wojny secesyjnej.
Chambersburg leży przy Lincoln Highway łączącą Nowy Jork z San Francisco.

</doc>
<doc id="2707070" url="https://pl.wikipedia.org/wiki?curid=2707070" title="I Have a Right">
I Have a Right

I Have A Right – singel fińskiego zespołu power metalowego Sonata Arctica. Pochodzi z albumu "Stones Grow Her Name". Cyfrowa wersja została wydana 18 kwietnia 2012.

</doc>
<doc id="2707072" url="https://pl.wikipedia.org/wiki?curid=2707072" title="Dassault Balzac V">
Dassault Balzac V

Dassault Balzac V – francuski doświadczalny samolot pionowego startu i pionowego lądowania zbudowany na bazie maszyny Dassault Mirage III. Konstrukcja posłużyła do przetestowania rozwiązań konstrukcyjnych jakie miały zostać użyte w seryjnym samolocie Dassault Mirage III V.
Historia.
Prace nad własnym samolotem pionowego startu i lądowania rozpoczęto we Francji w 1960 roku. Konstrukcyjnie nowa maszyna miała opierać się na samolocie Mirage III. Przyjęto, iż nowy samolot będzie dysponował oddzielnym silnikiem marszowym, napędzającym samolot podczas lotu poziomego oraz oddzielnymi silnikami startowymi, pozwalającymi maszynie na pionowy start i lądowanie. Pracami zespołu inżynierów kierował Jacques Alberto a cały program realizowały wytwórnie Dassault Aviation i Sud Aviation. Do budowy samolotu wykorzystano jeden z prototypów Mirage III-001. Oryginalny silnik SNECMA Atar 101 zastąpiono brytyjską jednostką napędową Bristol Siddeley Orpheus. Spowodowane było to potrzebą wygospodarowania miejsca w kadłubie dla dodatkowych, ustawionych pionowo silników RB108-1A. Orpheus był o połowę krótszy i trzy razy lżejszy od swojego francuskiego odpowiednika. W kadłubie umieszczono pionowo osiem silników Rolls-Royce RB108, specjalnie zaprojektowanych do pracy w takiej pozycji. Zainstalowano je w dwóch komorach, po cztery w każdej wokół środka ciężkości samolotu. Maszyna, która otrzymała nazwę Balzac V 001 po raz pierwszy wzbiła się w powietrze 13 października 1962 roku. Za sterami samolotu siedział pilot doświadczalny Réné Bigand. Maszyna uniosła się pionowo w powietrze, ale będąc zabezpieczona linami. 18 października 1962 roku dokonano pierwszego pionowego startu swobodnego z pionowym lądowaniem. W siedemnastym locie, 18 marca 1963 roku samolot wykonał pierwsze przejście ze startu pionowego do lotu poziomego ale z klasycznym, poziomym lądowaniem. 10 stycznia 1964 roku samolot uległ katastrofie, za sterami maszyny zginął pilot doświadczalny Jacques Pinier. Samolot odbudowano i wznowiono loty 2 lutego 1965 roku. Niestety maszyna uległa ponownie awarii 8 września tego samego roku. Dalszych prób nie kontynuowano.

</doc>
<doc id="2707073" url="https://pl.wikipedia.org/wiki?curid=2707073" title="Cancionero de Palacio">
Cancionero de Palacio

Cancionero de Palacio (j. pol. "Śpiewnik pałacowy") znany również jako Cancionero Musical de Palacio (CMP) lub Cancionero de Barbieri, jest manuskryptem zawierającym muzykę z okresu renesansu z terenów Hiszpanii. Utwory zawarte w zbiorze były komponowane przez około 40 lat: od ok. 1475 do początku XVI wieku, czyli za panowania Królów Katolickich
Manuskrypt.
Opierając się na spisie treści znajdującym się na początku dzieła, można wnioskować, że oryginalnie, manuskrypt zawierał 548 utworów. Wiele z nich jednak zostało zagubionych lub zniszczonych przez co do dzisiejszych czasów przetrwało jedynie 458 dzieł. Mimo to, Cancionero de Palacio jest bezcennym zabytkiem renesansowej muzyki, przechowywanym w Bibliotece Królewskiej w Madrycie.
Manuskrypt był tworzony przez 9 różnych ludzi, którzy tworzyli go w 11 etapach.
Utwory.
Większość z 458 utworów jest w języku kastylijskim. Jednakże kilka utworów jest napisane po łacinie, francusku, katalońsku czy po portugalsku.
Pieśni są bardzo zróżnicowane. Znajdują się tam pieśni: romantyczne, religijne, satyryczne, burleski, polityczne, historyczne i wiele innych. Również ich styl jest bardzo różnorodny: od piosenek ludowych po bardzo złożone kompozycje. Większość dzieł to utwory jednogłosowe z akompaniamentem instrumentalnym, choć znaleźć można wiele polifonicznych dzieł na 2, 3 czy 4 głosy.
Najwięcej utworów jest autorstwa:
Canciero de Palacio dziś.
Utowory zawarte w manuskrypcie są popularne wśród zespołów wykonujących muzykę dawną. Monograficzne albumy mają w swojej dyskografii zespoły takie jak: Hespèrion XXI, Ensemble Gilles Binchois, Ensemble Accentus, czy Musica Antiqua of London. Wiele utworów z Cancionero del Palacio (np. "Dindirindin", "Todos los bienes del mundo", "Danza alta") wykonanych m.in. przez Joculatores Upsalienses, stało się częścią ścieżki dźwiękowej gry Europa Universalis II.

</doc>
<doc id="2707075" url="https://pl.wikipedia.org/wiki?curid=2707075" title="Chaetodon pentacanthus">
Chaetodon pentacanthus



</doc>
<doc id="2707077" url="https://pl.wikipedia.org/wiki?curid=2707077" title="Chaetodon guttulatus">
Chaetodon guttulatus



</doc>
<doc id="2707078" url="https://pl.wikipedia.org/wiki?curid=2707078" title="Platax albipunctatus">
Platax albipunctatus



</doc>
<doc id="2707079" url="https://pl.wikipedia.org/wiki?curid=2707079" title="Chaetodon albicauda">
Chaetodon albicauda



</doc>
<doc id="2707081" url="https://pl.wikipedia.org/wiki?curid=2707081" title="Mario Rodríguez (gwatemalski piłkarz)">
Mario Rodríguez (gwatemalski piłkarz)

Mario Rafael Rodríguez Rodríguez (ur. 14 września 1981 w mieście Gwatemala) – gwatemalski piłkarz występujący na pozycji prawego skrzydłowego, obecnie zawodnik Municipalu.
Kariera klubowa.
Rodríguez pochodzi ze stołecznego miasta Gwatemala i jest wychowankiem tamtejszego zespołu USAC, jednak profesjonalną karierę piłkarską rozpoczynał w klubie CSD Comunicaciones. Już w swoim debiutanckim sezonie Apertura 2002 wywalczył z nim mistrzostwo kraju i sukces ten powtórzył pół roku później, podczas rozgrywek Clausura 2003. W sezonie Apertura 2003 zdobył za to tytuł wicemistrza Gwatemali. W lutym 2004, podczas spotkania derbowego z Municipalem, niefortunnie zderzył się z bramkarzem przeciwników, Dannym Ortizem, co spowodowało wewnętrzne obrażenia i śmierć drugiego z wymienionych piłkarzy. Niedługo po tym wydarzeniu Rodríguez wyjechał do Kostaryki, gdzie przez kilka miesięcy reprezentował barwy LD Alajuelense.
W 2005 roku Rodríguez powrócił do ojczyzny, podpisując umowę ze stołecznym CSD Municipal. Po zdobyciu z nim trzeciego już w swojej karierze mistrzostwa Gwatemali, w sezonie Clausura 2005, został graczem amerykańskiej drużyny Columbus Crew. W Major League Soccer zadebiutował 23 kwietnia 2005 w przegranym 0:2 spotkaniu z Colorado Rapids, natomiast jedynego gola dla Crew zdobył 29 czerwca tego samego roku w zremisowanej 1:1 konfrontacji z Kansas City Wizards. W 2006 roku został wypożyczony do Miami FC z drugiej ligi amerykańskiej – USL First Division, gdzie spędził rok i został drugim najlepszym strzelcem zespołu, zaraz za Romário.
Na początku 2007 roku Rodríguez po raz kolejny wrócił do Gwatemali, gdzie został graczem swojego byłego klubu, Municipalu. Z miejsca został czołowym piłkarzem tej drużyny i przeważnie pełnił w niej rolę najskuteczniejszego zawodnika. W sezonie Clausura 2008 wywalczył z nim mistrzostwo kraju, natomiast podczas Apertura 2008 wicemistrzostwo. W marcu 2009 był bliski przenosin do koreańskiego Chunnam Dragons, jednak transfer ostatecznie nie doszedł do skutku, a sam piłkarz pozostał w Municipalu, pomagając mu w zdobyciu kolejnego tytułu wicemistrzowskiego w rozgrywkach Clausura 2009. W sezonach Apertura 2009 i Clausura 2010 zdobył odpowiednio czwarte i piąte mistrzostwo Gwatemali. Później jego ekipa straciła miano najlepszej w kraju, zdobywając dwa kolejne tytuły wicemistrzowskie w rozgrywkach Apertura 2010 i Clausura 2011, natomiast w sezonie Apertura 2011 ponownie zanotowała mistrzostwo. Podczas sezonu Clausura 2012 Rodríguez wywalczył swoje piąte wicemistrzostwo z Municipalem.
Kariera reprezentacyjna.
W seniorskiej reprezentacji Gwatemali Rodríguez zadebiutował 17 stycznia 2003 w zremisowanym 0:0 meczu towarzyskim z Salwadorem. W tym samym roku został powołany przez meksykańskiego selekcjonera Víctora Manuela Aguado na Złoty Puchar CONCACAF, gdzie wystąpił w jednym meczu, a jego drużyna nie wyszła z grupy. Pierwszego gola w kadrze narodowej strzelił 8 czerwca 2005 w przegranym 2:3 spotkaniu z Kostaryką, wchodzącym w skład eliminacji do Mistrzostw Świata 2006, na które Gwatemalczycy ostatecznie się nie zakwalifikowali.
W 2007 roku Rodríguez znalazł się w ogłoszonym przez szkoleniowca Hernána Darío Gómeza składzie na Złoty Puchar CONCACAF. Tam rozegrał wszystkie cztery mecze, za to jego kadra zakończyła swój udział w turnieju na ćwierćfinale. Wziął udział w sześciu meczach w ramach eliminacji do Mistrzostw Świata 2010, dwukrotnie wpisując się w nich na listę strzelców – w wygranych odpowiednio 6:0 i 4:1 konfrontacjach z Saint Lucia i Kubą. Gwatemala ponownie nie zdołała jednak awansować na mundial. Wystąpił również w eliminacjach do Mistrzostw Świata 2014, zdobywając trzy bramki – jedną w wygranym 4:0 pojedynku z Saint Vincent i Grenadynami, a także dwie w wygranym 3:0 rewanżu z tym samym przeciwnikiem.

</doc>
<doc id="2707082" url="https://pl.wikipedia.org/wiki?curid=2707082" title="Franz Xavier Scharwenka">
Franz Xavier Scharwenka



</doc>
<doc id="2707083" url="https://pl.wikipedia.org/wiki?curid=2707083" title="Ośrodek duszpasterski Matki Bożej Fatimskiej i bł. Bronisława Markiewicza w Słupnie">
Ośrodek duszpasterski Matki Bożej Fatimskiej i bł. Bronisława Markiewicza w Słupnie



</doc>
<doc id="2707084" url="https://pl.wikipedia.org/wiki?curid=2707084" title="Hrabstwo Williams (Ohio)">
Hrabstwo Williams (Ohio)

Hrabstwo Williams (ang. "Williams County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 423,052891 mil2 (1 095,71 km2). Według danych z 2010 r. hrabstwo miało 37 642 mieszkańców. Hrabstwo powstało 1 kwietnia 1820 roku i nosi imię Davida Williamsa - członka milicji stanu Nowy Jork, który brał udział w ujęciu Johna Andréa, brytyjskiego szpiega podczas wojny o niepodległość Stanów Zjednoczonych.

</doc>
<doc id="2707089" url="https://pl.wikipedia.org/wiki?curid=2707089" title="Zabidius noveamaculatus">
Zabidius noveamaculatus



</doc>
<doc id="2707090" url="https://pl.wikipedia.org/wiki?curid=2707090" title="Zabidus novemaculeatus">
Zabidus novemaculeatus



</doc>
<doc id="2707091" url="https://pl.wikipedia.org/wiki?curid=2707091" title="Pal (fundamentowanie)">
Pal (fundamentowanie)

Pal – pojedynczy, długi element konstrukcyjny fundamentu budowli, który jest zagłębiony w podłożu gruntowym.
Pal składa się z głowicy, długiego trzonu i podstawy. Pale są stosowane w celu przeniesienia obciążeń z poziomu głowic, za pośrednictwem ich trzonów, na podstawy wspierające się o głębiej zalegające, nośne warstwy podłoża gruntowego. Zespoły pali tworzące fundament złożony, stosowane są przy posadowieniu budowli na słabych gruntach. W przypadku braku warstw nośnych, fundament palowy przekazuje obciążenia na słaby grunt tylko za pośrednictwem sił tarcia na pobocznicach trzonów co wymaga stosowania dostatecznie długich pali.
Ze względu na sposób wykonania wyróżnia się:
Szczególnym rodzajem pali są barety.
Pale stosuje się także w celu stabilizacji i zapobiegania osuwiskom gruntu na zboczach. Stosowanie pali umożliwia zmniejszenie wykopów i związanych z tym zagrożeniem dla sąsiednich budowli, umożliwia uniknięcie wykonania robót odwodnieniowych i zapobiegających osuwaniu się ziemi podczas prac budowlanych. Dużą zaletą zastosowania pali jest zachowanie czystego placu budowy.
Proces wbijania pala.
Platforma robocza – wbijanie pala przebiega przy zastosowaniu ciężkich maszyn: kafara z młotem i dźwigu do rozładunku pali. Dlatego konieczne jest odpowiednie przygotowanie podłoża. Należy uformować platformę roboczą z kruszywa lub gruzu. Na placu budowy należy wprowadzić korektę wytyczenia pali pochylonych z uwzględnieniem rzeczywistego poziomu platformy roboczej. Prefabrykat pala identyfikuje się w tymczasowym magazynie pod względem jego zgodności z wymaganiami projektu, sprawdzając m.in. jego długość, beton, zbrojenie i datę produkcji. Pal należy umieścić w bliskim sąsiedztwie kafara, aby nie doszło do przeciągania ich wciągarką po platformie.
Podnoszenie prefabrykatu pala do kafara – wokół trzonu pala zaciąga się łańcuchową pętlę, na wysokości 1/3 długości prefabrykatu. Po podczepieniu łańcucha do wciągarki linowej kafara płynnie podnosi się prefabrykat tak, aby osadzić głowicę pala pod młotem, a jego trzon wzdłuż masztu kafara. Następnie należy umiejscowić prefabrykat pala nad palikiem wyznaczającym jego położenie w terenie, równolegle do wbijanego przodu pali. Wbijany pal musi znajdować się w położeniu równoległym względem masztu. Nachylenie pala kontroluje się poziomicą.
Wbijanie prefabrykatu pala – proces wbijania pala zaczyna się serią uderzeń o niewielkiej sile aż do uzyskania zagłębienia prefabrykatu i prowadzenia w gruncie. Wtedy pal wbija się już pełną energią do projektowanej rzędnej bądź do osiągnięcia przyjętego kryterium wbijania. W trakcie wbijania pala kontroluje się wpędy pala, jego stan, podkładki pomiędzy młotem a wierzchem pala oraz równoległe położenie osi pala względem masztu. Gdy wpędy pala spadają poniżej 2 mm/uderzenie przerywa się wbijanie, gdyż grozi uszkodzeniem trzonu pala.
Rozkucie głowicy pala – do rozkucia głowic pala stosuje się specjalne urządzenia, ale można tego dokonać ręcznie, stosując lekkie młoty pneumatyczne lub mechaniczne.
Inwentaryzacja pali – proces wbijania pali kończy inwentaryzacja geodezyjna. Prace uznaje się za wykonane prawidłowo przy zachowaniu dokładności na poziomie +/−10 cm. Przy większych odchyleniach należy przeprowadzić analizę statyczno-wytrzymałościową i geotechniczną. Na podstawie wyników decyduje się o ewentualnej konieczności korekty rozwiązania fundamentu palowego.

</doc>
<doc id="2707095" url="https://pl.wikipedia.org/wiki?curid=2707095" title="Kuszenie Chrystusa (obraz Juana de Flandes)">
Kuszenie Chrystusa (obraz Juana de Flandes)

Kuszenie Chrystusa – obraz olejny niderlandzkiego malarza Juana de Flandes.
Charakterystyka.
Obraz stanowił część retabulum pt. "Życie Chrystusa" zamówionego przez Izabelę Kastylijską. Cykl powstawał w latach 1496–1504 i składał się z 47 tablic. Autorami retabulum byli nadworny malarz królowej Juan de Flandes, Michael Sittow oraz trzeci anonimowy artysta. Do obecnych czasów zachowało się 28 dzieł rozproszonych po różnych muzeach na świecie. Samemu Flandesowi przypisuje się osiem dzieł: "Wskrzeszenie Łazarza", "Trzy Marie u grobu", "Noli me tangere", "Chrystus w Emaus" (wszystkie w Pałacu Królewskim w Madrycie), "Wieczerza w Kanie" (Nowy Jork), "Chrystus niosący krzyż" (Wiedeń), "Chrystus i Samarytanka" (Luwr) oraz "Kuszenie Chrystusa".
Opis obrazu.
Według Ewangelii Mateusza zaraz po chrzcie Jezusa, został on wyprowadzony przez Ducha na pustynię, gdzie był kuszony przez diabła. Trzykrotnie wystawiany na próbę, Chrystus za każdym razem cytował Torę i odrzucał propozycje szatana. Flandes zobrazował ten epizod umieszczając na desce wszystkie trzy kuszenia Chrystusa.
Na pierwszym planie, znajduje się siedzący Chrystus, a po jego lewej stronie stoi Szatan. Jego strój przypomina ten noszony przez zakonników; nawet w prawej dłoni trzyma on różaniec. Jedyne co odróżnia Szatana od istoty ludzkiej to gadzie stopy i rogi. W lewej ręce diabeł trzyma kamień: Drugi kamień przypominający bochenek chleba leżał pod nogami Zbawiciela.Po pierwszym wyrzeczeniu, Szatan przeniósł Chrystusa na szczyt świątyni. Ten epizod Flandes ukazał po prawej stronie. W oddali widać mury świątyni, a na jego szczycie dwie postacie: 
Po takiej deklaracji Diabeł zabrał Chrystusa na wysoką górę, gdzie pokazał mu wszystkie królestwa świata i ich bogactwo. Ten epizod został przedstawiony na obrazie po lewej stronie, u góry: Flandes malując wszystkie trzy kuszenia pominął ich rezultaty ograniczając się jedynie do symbolicznego przedstawienia epizodów, łącząc postacie z górą, świątynią czy kamieniami.
Kuszenie Chrystusa jest uderzająco podobne do ilustracji z "Brewiarza Izabeli" powstałego pod koniec XV wieku w Brugii. Został ofiarowany królowej Izabeli przez ambasadora Francisco de Roja w 1497 roku. Obecnie znajduje się w British Library w Londynie.

</doc>
<doc id="2707098" url="https://pl.wikipedia.org/wiki?curid=2707098" title="Carlos Sala">
Carlos Sala

Carlos Sala Molera (ur. 20 marca 1960 w Barcelonie) – hiszpański lekkoatleta specjalizujący się w krótkich biegach płotkarskich, pięciokrotny uczestnik letnich igrzysk olimpijskich (w latach 1980–1996).

</doc>
<doc id="2707100" url="https://pl.wikipedia.org/wiki?curid=2707100" title="José Alonso">
José Alonso



</doc>
<doc id="2707101" url="https://pl.wikipedia.org/wiki?curid=2707101" title="Chelmsford 123">
Chelmsford 123

Chelmsford 123 – brytyjski serial komediowy emitowany w latach 1988-1990 na antenie Channel 4. Wyprodukowano 13 odcinków podzielonych na dwie serie. Scenarzystami i producentami serialu byli Jimmy Mulville i Rory McGrath, którzy wystąpili także w rolach głównych. 
Opis fabuły.
Serial rozgrywa się w miejscu i czasie wymienionych już w tytule - w Chelmsford w roku 123, w podbitej przez Rzymian Brytanii. W pierwszym odcinku, zrealizowanym częściowo w języku łacińskim, jeden z dworzan cesarza Hadriana, Aulus Paulinus, popada w niełaskę u władcy ze względu na faux-pax popełnione podczas przyjęcia i zostaje karnie mianowany namiestnikiem Brytanii, uchodzącej za wyjątkowo nudną i słabo rozwiniętą prowincję. Za swoją siedzibę obiera Chelmsford, gdzie rzymska administracja rywalizuje o rzeczywiste wpływy z miejscowymi przywódcami plemiennymi, wśród których najważniejszym jest Badvoc. Główną osią fabularną serialu są niełatwe relacje między Aulusem a Badvociem. 

</doc>
<doc id="2707105" url="https://pl.wikipedia.org/wiki?curid=2707105" title="Philip Sipong">
Philip Sipong



</doc>
<doc id="2707106" url="https://pl.wikipedia.org/wiki?curid=2707106" title="Puchar Europy Mistrzów Klubowych w piłce siatkowej (1976/1977)">
Puchar Europy Mistrzów Klubowych w piłce siatkowej (1976/1977)

Puchar Europy Mistrzów Krajowych 1976/1977 - 18. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Faza finałowa.
Finał.
 Pieksämäki
Wyniki
Tabela

</doc>
<doc id="2707108" url="https://pl.wikipedia.org/wiki?curid=2707108" title="Francis Frederick Reh">
Francis Frederick Reh

 
Francis Frederick Reh (ur. 9 stycznia 1911 w Nowym Jorku, zm. 14 listopada 1994) – amerykański duchowny katolicki, biskup, rektor Kolegium Ameryki Płn. w Rzymie w latach 1964-1968.
Życiorys.
Przyszedł na świat w nowojorskiej dzielnicy Bronx. Do kapłaństwa przygotowywał się w seminarium duchownym w Yonkers i Kolegium Ameryki Płn. w Rzymie. 8 grudnia 1935 otrzymał święcenia kapłańskie. Kontynuował studia w Wiecznym Mieście, uzyskując kolejno licencjat z teologii i doktorat z prawa kanonicznego (z wynikiem "summa cum laude") na Uniwersytecie Gregoriańskim. W roku 1939 powrócił do ojczyzny i został asystentem kanclerza archidiecezji nowojorskiej, a także wikariuszem parafii katedralnej. W latach 1941-1954 profesor teologii moralnej na swej "alma mater" w Yonkers. W tym okresie służył również w trybunale archidiecezjalnym i był wicekanclerzem. Lata 1954-1958 spędził w Rzymie jako wicerektor Papieskiego Kolegium Północnoamerykańskiego. Od 1958 rektor seminarium w Yonkers. W tym samym roku towarzyszył kardynałowi Spellmanowi w jego podróży na konklawe po śmierci Piusa XII.
4 czerwca 1962 otrzymał nominację na biskupa Charleston w Karolinie Południowej. Sakry udzielił mu kard. Spellman. Brał udział we wszystkich czterech sesjach Soboru Watykańskiego II. 5 września 1964 mianowany rektorem Papieskiego Kolegium Północnoamerykańskiego w Rzymie, którą to funkcję sprawował do roku 1968. Powrócił następnie do kraju by zostać ordynariuszem Saginaw w Michigan. Na przedwczesną emeryturę przeszedł 29 kwietnia 1980 roku.
Bp Reh wyświęcił na kapłanów wielu przyszłych amerykańskich biskupów, którzy w latach seminaryjnych kształcili się w Papieskim Kolegium Północnoamerykańskim. Jego podopiecznymi byli m.in. przyszły kardynał Donald Wuerl i arcybiskup John Myers.

</doc>
<doc id="2707109" url="https://pl.wikipedia.org/wiki?curid=2707109" title="Juan de Prado">
Juan de Prado



</doc>
<doc id="2707112" url="https://pl.wikipedia.org/wiki?curid=2707112" title="Matt Talbot">
Matt Talbot



</doc>
<doc id="2707117" url="https://pl.wikipedia.org/wiki?curid=2707117" title="Piotr Skiba (artysta)">
Piotr Skiba (artysta)

Piotr Skiba (ur. 1980) – polski artysta wizualny. Formy działalności artystycznej: malarstwo, fotografia, instalacja, wideo.
Absolwent wrocławskiej Akademii Sztuk Pięknych (2006).

</doc>
<doc id="2707122" url="https://pl.wikipedia.org/wiki?curid=2707122" title="Jack Scanlon">
Jack Scanlon

Jack Scanlon (ur. 6 sierpnia 1998 w Canterbury) – angielski aktor dziecięcy. Grał tytułową rolę w filmie "Chłopiec w pasiastej piżamie", która była jego debiutem w pełnometrażowym filmie. Obecnie mieszka w Deal wraz z rodzicami i młodszym bratem.

</doc>
<doc id="2707125" url="https://pl.wikipedia.org/wiki?curid=2707125" title="SR 59 &quot;Berlin&quot;">
SR 59 &quot;Berlin&quot;



</doc>
<doc id="2707126" url="https://pl.wikipedia.org/wiki?curid=2707126" title="Egipskie Siły Powietrzne">
Egipskie Siły Powietrzne

Egipskie Siły Powietrzne (arab. القوات الجوية المصرية; trb. "Al-Qūwāt al-Gawwīyä al-Miṣrīyä") – wojska lotnicze Egiptu. Istniały od 1930 roku w ramach sił lądowych, a od 1937 jako jeden z rodzajów sił zbrojnych. Dzięki wsparciu, najpierw ZSRR, a od lat 80. USA są najliczniejszym lotnictwem na kontynencie afrykańskim, z około 1000 statków powietrznych.
Historia.
W 1928 roku egipskie ministerstwo wojny, na wniosek egipskiego parlamentu wybrało trzech ochotników, którzy zostali wyszkoleni na pilotów w bazie Royal Air Force nad Kanałem Sueskim. 2 listopada 1930 król Egiptu, Fuad I utworzył lotnictwo armii - "Egyptian Army Air Force" (EAAF), a pierwszym dowódcą został Kanadyjczyk. Rok później dostarczono 10 pierwszych De Havilland Gipsy Moth, od 1934 dołączyło do nich 27 treningowych Avro 626 i Avro Anson w wersji dla VIP. W 1937 lotnictwa oddzielono od dowództwa armii tworząc "Royal Egyptian Air Force" (REAF). W 1938 otrzymano dwie eskadry myśliwców Gloster Gladiator oraz samoloty towarzyszące Westland Lysander.
W obawie przed włoską lub niemiecką inwazją Wielka Brytania otworzyła dodatkowe bazy na terenie Egiptu, a lotnictwo doposażono w nowoczesne myśliwce, kolejno Hawker Hurricane, niewielką liczbę Curtiss P-40 Warhawk oraz Supermarine Spitfire Mk.IX, który stał się podstawowym myśliwcem.
I wojna izraelsko-arabska.
Po wycofaniu Brytyjczyków 14 maja 1948, na terenie Palestyny utworzono państwo Izrael. Egipt wraz z innymi państwami przystąpił do koalicji Ligi Arabskiej, która prowadziła z Izraelem wojnę w latach 1948-1949. Egipskie Siły Powietrzne stacjonowały na lotnisku Arisz i Almaza, składały się z dywizjonu myśliwskiego (30 myśliwców Supermarine Spitfire, 4 myśliwce Hawker Hurricane), dywizjonu samolotów rozpoznawczych i eskadry transportowej (20 samolotów transportowych Douglas C-47 Skytrain przebudowanymi na lekkie bombowce). W czasie konfliktu wzbogacono się także o myśliwce Fiat G.55A i Macchi MC.205V oraz bombowce Short Stirling, ale lotnictwo nie odniosło znaczących sukcesów, zdołając zestrzelić zaledwie dwa wrogie samoloty. 22 maja egipskie Spitfire'y omyłkowo zaatakowały bazę RAF, spodziewając się, że została już opuszczona przez Brytyjczyków i zajęta przez wroga. Incydent nie miał wpływu na relacje między krajami a Wielka Brytania dostarczyła po wojnie samoloty Spitfire Mk.22 oraz pierwsze odrzutowce - Gloster Meteor F.4 i De Havilland Vampire FB.5.
Po rewolucji i obaleniu króla w 1952 roku władzę w Egipcie na lata przejmie prezydent Gamal Abdel Naser, a kraj zwiąże się sojuszem z ZSRR. Od 1955 w Egipcie pojawiły się myśliwce MiG-15, bombowce Ił-28 oraz transportowe Ił-14 i treningowe Jak-11.
Kryzys sueski.
26 lipca 1956 Naser doprowadził do nacjonalizacji Kanału Sueskiego, symbolu brytyjskiego imperium, które w opinii brytyjskiego premiera Anthony’ego Edena, stało się ekonomiczną pułapką w rękach Egiptu. Tajna koalicja Wielkiej Brytanii, Francji i Izraela zaplanowała interwencję w celu odzyskania kontroli nad kanałem oraz obalenia Nasera. 5 listopada Siły Obronne Izraela przystąpił do realizacji planu ataku z zaskoczenia na Egipt, w ramach operacji „Kadesz”, która miał w założeniu uzyskać dla Izraela dostęp do Cieśniny Tirańskiej. Egipt dysponował około 150 sprawnymi samolotami bojowymi, w tym ich trzon stanowiło 69 MiG-15bis (produkcji Czechosłowackiej) oraz świeżo dostarczone z Polski 12 MiG-17F ("1 eskadra" koło Kairu była przezbrajana na ten typ i nie osiągnęła gotowości), starsze typy mogły być użyte do celów wsparcia, w tym 18 Vampire FB.5 (większość sprowadzona za pośrednictwem Syrii), eskadra Meteor F.8. oraz 24 bombowe Ił-28 (czechosłowackie B-228), w walce użyto też wycofane z linii tłokowe Sea Fury FB.11 i Spitfire IXc. Przeciwko nim Izrael wystawił około 150 samolotów bojowych, w tym głównie francuskie Dassault Mystère IVA, Dassault MD 450 Ouragan i eskadrę brytyjskich Meteor F.8/NF.13 oraz nadal używane tłokowe P-51D Mustang i w rezerwie Mosquito FB.VI, dodatkowo obronę przed egipskimi bombowcami miała zapewnić eskadra F-84F Thunderstreak Armée de l’Air rozmieszczona w Izraelu. Dobrze zorganizowana izraelska ofensywa szybko rozbiła egipską armię i dotarła w pobliże kanału. Brytyjczycy i Francuzi działając zgodnie z planem jako rozjemcy (po tym jak Izrael oficjalnie nie zgodził się na zawieszenie broni) dokonali desantu na Synaju, aby powstrzymać izraelskie natarcie, a faktycznie aby zabezpieczyć kanał. Niespotykana połączona lotniskowa grupa uderzeniowa Royal Navy i Marine nationale (operacja „Muszkieter”) wysłana z Malty i Cypru składała się z pięciu lotniskowców z ponad 200 samolotami tj. Sea Venom, Sea Hawk, Wyvern, Skyraider, Corsair oraz dwóch śmigłowcowców wspierających lądowanie desantu i spadochroniarzy, dodatkowo z Cypru startowały De Havilland Venom, English Electric Canberra i F-84F, zmasowane lotnicze uderzenie w dwa dni zniszczyło większość egipskiego lotnictwa. W całym konflikcie na 255 utraconych egipskich samolotów Izrael stracił tylko 15 maszyn, Brytyjczycy osiem, a Francja jednego Corsaira. Egipskie lotnictwo pomimo zbliżonej do IAF liczebności i poziomu technicznego nie było w stanie nawiązać walki z lepiej przygotowanymi lotnikami z Izraela. Chociaż kampania osiągnęła militarny sukces to dla koalicji skończyła się politycznym upokorzeniem i odwrotem w 1957 roku, gdyż zarówno USA jak i ZSRR potępiły zbrojne rozwiązanie spornych kwestii wokół kanału i żeglugi zmuszając strony zaprzestanie działań.
W konflikcie utracono znaczną część brytyjskiego i radzieckiego uzbrojenia, jednak najnowocześniejsze MiGi-17 zdołały nie ponieść strat, stały się one pierwszymi maszynami noszącymi czerwono-biało-czarne symbole rozpoznawcze UARAF (nowe oznaczenie dla Zjednoczonej Republiki Arabskiej, faktycznie siły powietrzne oddzielne od Syrii). Z radziecką pomocą Egipt w ciągu dekady odbudował swój potencjał, stając się największym na bliskim wschodzie użytkownikiem ponaddźwiękowych myśliwców MiG-21 oraz bombowców Tu-16.
Wojna sześciodniowa.
5 czerwca 1967 roku egipskie lotnictwo dysponowało 560 samolotami i śmigłowcami, w tym aż 431 stanowiły samoloty bojowe, czyniąc z nich najliczniejsze arabskie siły powietrzne z prawie dwukrotną przewagą liczebną w powietrzu nad Izraelem. Wykorzystywały one 11 dużych baz lotniczych z 21 operacyjnymi eskadrami samolotów bojowych oraz 7 eskadr śmigłowcowych lub samolotów transportowych, wyposażonych w 124 MiG-15bis/MiG-17F (5 eskadr), 80 MiG-19S (4 eskadry, faktycznie dwie, bo większość maszyn była niesprawna), 108 MiG-21F-13/PF/PFM (6 eskadr), 60 Su-7BMK (1 eskadra operacyjne z 20 samolotami, dwie następne nie sformowane), 29 Ił-28 (3 eskadry) i 30 Tu-16 (2 eskadry). W momencie rozpoczęcia „uprzedzającego uderzenia” 5 czerwca rano Siły Powietrzne Izraela wysłały, w większości nad Egipt, łącznie ok. 197 samolotów bojowych, w tym samoloty myśliwsko-bombowe: 72 Mirage IIICJ (3 eskadry), 18 Super Mystère B2 (1 eskadra), 41 Mystère IVA (2 eskadry) i 41 Dassault MD 450 Ouragan (2 eskadry) oraz 25 lekkich bombowców Sud-Ouest Vautour II (1 eskadra). Dodatkowo do walki skierowano też lekko uzbrojonych 76 szkolno-bojowych Fouga CM.170 Magister, które mogły skutecznie eliminować zaparkowane samoloty. Głównym celem operacji "Focus" było uziemienie lotnictwa Egiptu poprzez zniszczenie pasów startowych i dróg kołowania oraz większości zaparkowanych maszyn. Dzięki dobrej koordynacji działań na trzech frontach (mniejsze naloty wysłano też na Syrię i Jordanię) oraz zdolności szybkiemu przygotowaniu maszyn do lotu przez obsługę naziemną IAF był w stanie jednego dnia wysłać cztery główne fale, chociaż nawet to nie wystarczyło do osiągnięcia całkowitej dominacji w powietrzu, ponieważ Egipt stracił tylko 50% potencjału i mógł nadal bronić się około 100 myśliwcami. Całkowita zagłada EAF dopełniła się w walce powietrznej, w większości przeciwko myśliwcom Mirage III, których piloci byli perfekcyjnie wyszkoleni do walki z wykorzystaniem działek na krótkim dystansie, znali także parametry lotne MiGów-21, ponieważ egzemplarz MiG-21F uprowadzono wcześniej z Iraku, co pozwoliło lepiej przygotować ich do walki z tym typem. Egipscy piloci oprócz ograniczonego wyszkolenia do prowadzenia walki, mieli polegać na zawodnych pociskach Wympieł R-3S. W rezultacie pierwszego dnia zestrzelono w walce aż 7 MiG-21, dla porównania przez cały konflikt MiG-21PF zestrzeliły dwa Super Mystère i jednego Mirage III, dwa kolejne Mirage rozbiły się w walce z MiGami z braku paliwa. Izraelskie naloty z wykorzystaniem napalmu szybko zmusiły do odwrotu wojska lądowe z półwyspie Synaj, gdzie egipskie czołgi także nie były w stanie powstrzymać izraelskiego natarcia. Łączne straty Egipcjan wyniosły łącznie: 89 MiG-15/17 zniszczonych na ziemi lub powietrzu (w tym 9 zestrzelonych przez myśliwce IAF), 29 MiG-19 (16 zestrzelonych), 98 MiG-21 (29 w walce powietrznej), 27 Su-7 (4), 29 Ił-28 (2), 29 Tu-16, 24 Ił-14 (1), 8 An-12 (1), 1 Mi-4, 10 Mi-6, 4 egzemplarze innych typów.
W latach 60. w Egipcie trwały pracę nad ponaddźwiękowym samolotem myśliwski "Helwan HA-300", straty wojenne przesądziły o zlikwidowaniu programu w 1969 roku po zbudowaniu trzech prototypów, samolot prawdopodobnie nie zagwarantowałby lepszych osiągów od dostępnych od ręki MiG-21, które dawały szanse na szybką odbudowę.
Wojna na wyczerpanie.
Stracone maszyny szybko zastąpiono dostawami samolotów używanych z Układu Warszawskiego tj. już w 1967 Czechosłowacja rozpoczęła dostawy 30 MiG-21F-13, a ZSRR przekazało 75 MiG-21PFM (także Polska przekazała swoje MiG-21F-13 Syrii). Większym problemem był brak kadry, w wojnie Egipt utracił 100 pilotów, aby usprawnić szkolenie nowego personelu odebrano 24 dwumiejscowe MiG-21US i 122 szkolne Aero L-29 Delfín, a do Egiptu sprowadzono instruktorów z ZSRR, Czechosłowacji i Polski. Ograniczone potyczki graniczne z Izraelem trwała do sierpnia 1970 roku, w tym czasie do wali z myśliwcami IAF wysyłano pilotów radzieckich, pomimo tego Izrael podwoił swój arsenał dzięki dostawom z USA, a Egipt stracił kolejne 50-100 samolotów, w stosunku do około 20 izraelskich. We wrześniu 1970 zmarł Gamal Abdel Naser, nowy prezydent Anwar as-Sadat podjął działania w celu wyciągnięcia wniosków z porażki w 1967 i wprowadzenia zmian, które pozwoliłyby zaplanować zbrojne odbicie Synaju, gdyby Synaj nie wrócił do Egiptu na drodze negocjacji politycznych. Od wczesnych lat 70. podstawowym myśliwcem EAF stał się MiG-21MF, który pozostawał na uzbrojeniu do drugiej dekady XXI wieku.
Od lat 70 XX wieku używano maszyn Mirage 5, wypożyczonych z lotnictwa libijskiego. Po wojnie Jom Kippur otrzymano 52 sztuk Mirage 5 zakupionych przez Arabię Saudyjską, a po roku 1980 dostarczono 8 sztuk Mirage 5E i 6 sztuk Mirage 5R. W 1983 Egipt z własnych środków dokupił 16 sztuk Mirage 5E2. Samoloty Mirage 2000 zostały zamówione w 1981 i przyleciały w 1986 roku. 16 maszyn jednomiejscowych i 4 dwumiejscowych. W 1979 roku zakupiono 35 sztuk egzemplarzy F-4E Phantom II, a w kolejnych latach następne 10. W czerwcu 1980 roku zakupiono pierwsze 42 samoloty F-16 Block 15. Uwzględniono 32 sztuki w wersji A jednomiejscowej i 8 w wersji B dwumiejscowej. Zostały one włączone do służby w 1982 roku, a w 1997 roku przeszły modernizację do wersji Block 42. W 1981 roku zakupiono 40 samolotów F-16 Block 32. Uwzględniono 34 sztuki w wersji C jednomiejscowej i 6 w wersji D dwumiejscowej. Również i one w 1997 roku przeszły modernizację do wersji Block 42. W czerwcu 1990 roku zamówiono 42 samoloty F-16 Block 40. (25 w wersji C i 12 w wersji D), a w 1992 roku domówiono 46 samolotów Block 40. W maju 1996 roku zakupiono 21 sztuk jednomiejscowych F-16C Block 40, i dokupiono w 1999 roku 12 F-16C i tyle samo F-16D Block 40, które zostały dostarczone do 2002 roku.
Czasy Obecne.
W październiku 2010 roku zamówiono trzy samoloty C295M i kolejne trzy w 2012 roku, a już 2 lata później o koleje 8. W lipcu 2015 roku złożono zamówienie o dodatkowe 4 samoloty w celu posiadania 24 samolotów C295M. Flotę średnich transportowców oparto na Herculesach.
4 listopada 2015 EAF odebrały 4 ostatnie F-16D Block 52 pochodzące z rezerw USAF. Tym samym zakończyła się realizacja kontraktu z 2009 roku na dostawę 20 samolotów wielozadaniowych (14 szt. F-16C i 4 szt. F-16D w wariancie Block 52). W lipcu 2013 roku po przekazaniu 8 samolotów dalsze dostawy były czasowo wstrzymane po tym, jak w Kairze doszło do wojskowego zamachu stanu. Po demokratycznie przeprowadzonych wyborach, które wyniosły do władzy prezydenta Abdela Fatah el-Sisiego, począwszy od lipca 2015 roku dostawy zostały wznowione.
Łącznie Egipskie Siły Powietrzne zakupiły 240 samolotów F-16, z czego utracono 24 przez wypadki i zły stan techniczny. Obecnie dysponują oni 196 nowoczesnymi maszynami F-16C/D (większość w wariancie Block 40/42) oraz około 20 starszymi F-16A/B, co plasuje je na 4 miejscu pod względem ilości używanych F-16 na świecie.
Pod koniec 2015 roku podpisano umowę handlową, zamawiając 46 sztuk śmigłowców uderzeniowych Kamow Ka-52K. Mają służyć na okrętach desantowych Mistral zakupionych w październiku 2015 roku od Francji.
Wyposażenie.
W przeszłości.
Myśliwce
Samoloty bombowe/szturmowe
Transportowe
Łodzie latające
Treningowe
Śmigłowce

</doc>
<doc id="2707130" url="https://pl.wikipedia.org/wiki?curid=2707130" title="Heintje">
Heintje

Heintje, właśc. Hendrik Nikolaas Theodoor Simons (ur. 12 sierpnia 1955 w Kerkrade-Bleijerheide, Holandia) – holenderski piosenkarz i aktor śpiewający przeważnie po niemiecku. Dużą popularność Heintje zdobył już w dzieciństwie. Jego pierwszym znanym przebojem jest „Mama”. W latach 1968-1971 wystąpił również w sześciu niemieckich filmach. Obecnie mieszka w Kelmis, w Belgii.

</doc>
<doc id="2707131" url="https://pl.wikipedia.org/wiki?curid=2707131" title="Miguel Ángel Gamboa">
Miguel Ángel Gamboa

Miguel Ángel Luis Gamboa Pedemonte (ur. 21 czerwca 1951 w Santiago) - piłkarz chilijski grający podczas kariery na pozycji napastnika.
Kariera klubowa.
Karierę piłkarską Miguel Ángel Gamboa rozpoczął w klubie Audax Italiano w 1971. W 1974 przeszedł do CD Lota Schwager, z którego w 1073 trafił do CSD Colo-Colo. Z Colo-Colo zdobył Puchar Chile w 1974.
W latach 1975-1981 Gamboa występował w Meksyku w Tecos UAG i stołecznej Américe. W 1981 powrócił do Chile i przez kilkanaście miesięcy był zawodnikiem Universidad de Chile. W 1983 powrócił do Meksyku, gdzie w 1985 zakończył karierę w klubie Deportivo Neza.
Kariera reprezentacyjna.
W reprezentacji Chile Miguel Ángel Gamboa zadebiutował 26 kwietnia 1974 w zremisowanym 0-0 towarzyskim spotkaniu z Haiti. W 1975 wziął udział w Copa América. W tym turnieju Gamboa wystąpił we wszystkich czterech meczach z Boliwią i Peru.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Gamboa wystąpił w dwóch meczach z Austrią i RFN.
Ostatni raz w reprezentacji Gamboa wystąpił 12 maja 1983 w zremisowanym 2-2 towarzyskim meczu z Argentyną. Od 1974 do 1983 roku rozegrał w kadrze narodowej 19 spotkaniach, w których zdobył 5 bramek.

</doc>
<doc id="2707132" url="https://pl.wikipedia.org/wiki?curid=2707132" title="Your Latest Trick">
Your Latest Trick

"Your Latest Trick" – utwór brytyjskiego zespołu Dire Straits. Jest to piąty singel z albumu zatytułowanego "Brothers in Arms". Twórcą tekstu piosenki jest Mark Knopfler. Początek piosenki grany na saksofonie jest często używany, gdy ludzie chcą wypróbować instrument w sklepie muzycznym.
Notowania.
W 1986 roku utwór zajął 6. miejsce na liście irlandzkiej.

</doc>
<doc id="2707133" url="https://pl.wikipedia.org/wiki?curid=2707133" title="Letni Puchar Kontynentalny w skokach narciarskich 2012">
Letni Puchar Kontynentalny w skokach narciarskich 2012

Letni Puchar Kontynentalny w skokach narciarskich 2012 – 11. edycja Letniego Pucharu Kontynentalnego, która rozpoczęła się 30 czerwca na skoczni Brunnentalschanze w Stams, a zakończyła 23 września 2012 na skoczni Vogtlandschanzen w Klingenthal. Po raz pierwszy w historii cykl tych zawodów nie rozpoczął się na terenie Słowenii. Zaplanowanych zostało 14 konkursów w sześciu krajach, z czego najwięcej (cztery) zostało rozegranych w Rosji.
Klasyfikacje.
Klasyfikacja generalna.
"Stan po zakończeniu LPK 2012"
Kwoty startowe.
Na podstawie Kontynentalnej Listy Rankingowej (CRL) wyznaczono następujące kwoty startowe dla poszczególnych krajów na dwa periody sezonu letniego. Kwota wyznacza maksymalną liczbę reprezentantów, którą dany kraj miał prawo wystawić w zawodach (nie dotyczy konkursów, których dany kraj jest gospodarzem). Państwa, których nie podano poniżej, miały prawo wystawić do każdego konkursu co najwyżej czterech skoczków.

</doc>
<doc id="2707134" url="https://pl.wikipedia.org/wiki?curid=2707134" title="Hrabstwo Van Wert">
Hrabstwo Van Wert

Hrabstwo Van Wert (ang. "Van Wert County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 410,49 mil2 (1 063,16 km2). Według danych z 2010 r. hrabstwo miało 28 744 mieszkańców. Hrabstwo powstało 12 lutego 1820 roku i nosi imię Isaaca Van Werta - członka milicji stanu Nowy Jork, który brał udział w ujęciu Johna Andréa, brytyjskiego szpiega podczas wojny o niepodległość Stanów Zjednoczonych.

</doc>
<doc id="2707141" url="https://pl.wikipedia.org/wiki?curid=2707141" title="Port lotniczy Rangiroa">
Port lotniczy Rangiroa

Port lotniczy Rangiroa – port lotniczy położony na wyspie Rangiroa, należącej do Polinezji Francuskiej.

</doc>
<doc id="2707142" url="https://pl.wikipedia.org/wiki?curid=2707142" title="Mała Elektrownia Wodna Wisłok">
Mała Elektrownia Wodna Wisłok

Mała Elektrownia Wodna Wisłok - mała elektrownia wodna o mocy 660 kW zlokalizowana na rzeszowskiej zaporze na rzece Wisłok.
Właścicielem elektrowni jest warszawska spółka celowa firmy ESI powołana w 2002 roku. Inwestycja elektrowni wyniosła około 12 mln zł.
Wraz z elektrownią inwestor został zobowiązany do wybudowania w tym samym miejscu nowoczesnej przepławki o długości 270 m dla ryb, które chcą płynąć w górę rzeki.

</doc>
<doc id="2707143" url="https://pl.wikipedia.org/wiki?curid=2707143" title="Szerokie (Lublin)">
Szerokie (Lublin)

Szerokie – dzielnica administracyjna Lublina położona w północno-zachodniej części miasta.
Geografia.
W dzielnicy dominuje zabudowa jednorodzinna oraz niewielkie budynki wielorodzinne i szeregowe. Siedzibę ma tam Lubelskie Hospicjum dla dzieci im. Małego Księcia. Dzielnica nie posiada publicznej placówki oświatowej. Pomimo bliskiej odległości do centrum Lublina Szerokie obsługuje niewiele linii komunikacji miejskiej.
Administracja.
Granice administracyjne określa statut dzielnicy uchwalony 19 lutego 2009. Granice Szerokiego tworzą: od północy Czechówka, od wschodu Czechówka w kierunku ul. Nałęczowskiej – ul. Nałęczowska – wschodnia granica ogródków działkowych „Zimne Doły”, od południa ul. Wojciechowska, a od zachodu granica miasta.
Powierzchnia dzielnicy wynosi 3,17 km². Według stanu na 30 czerwca 2018 na pobyt stały na Szerokim było zarejestrowanych 3,5 tys. osób.

</doc>
<doc id="2707144" url="https://pl.wikipedia.org/wiki?curid=2707144" title="Mahadaay">
Mahadaay

Mahadaay (także: "Mahadaay Weyn"; wł. "Mahaddei Uen") – miasto w południowo-wschodniej części somalijskiego regionu Shabeellaha Dhexe oraz w środku dystryktu Mahaday, którego jest stolicą.
Mahaday jest położony około 120 kilometrów na północ od Mogadiszu.
Okupacja przez milicję Al-Shabaab.
We wrześniu 2011 roku islamistyczna milicja al-Shabaab, kontrolując miasto oraz jego okolice, nałożyła ostre sankcje na obywateli regionu. Był to odwet za zabicie dwóch milicjantów przez mieszkańców dystryktu broniących się przed okupacją. Zakładały one zakaz pracy w polu, wypasu bydła czy prowadzenia jakiejkolwiek działalności gospodarczej. Rząd Somalii zapowiedział odbicie regionu wraz z siłami ONZ, lecz nie podjęto żadnych działań w tym kierunku (w tym okresie okupowana była przez islamistów nawet spora część okolic stolicy kraju). W grudniu al-Shabaab kontynuowało represje, wprowadzając godzinę policyjną.

</doc>
<doc id="2707145" url="https://pl.wikipedia.org/wiki?curid=2707145" title="Hrabstwo Vinton">
Hrabstwo Vinton

Hrabstwo Vinton (ang. "Vinton County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 414,96 mil2 (1 074,75 km2). Według danych z 2010 r. hrabstwo miało 13 435 mieszkańców. Hrabstwo powstało 23 marca 1850 roku i nosi imię Samuela F. Vintona - kongresmena ze stanu Ohio.

</doc>
<doc id="2707146" url="https://pl.wikipedia.org/wiki?curid=2707146" title="Port lotniczy Ua Pou">
Port lotniczy Ua Pou

Port lotniczy Ua Pou – port lotniczy położony na wyspie Ua Pou, należącej do Polinezji Francuskiej.

</doc>
<doc id="2707148" url="https://pl.wikipedia.org/wiki?curid=2707148" title="Puchar Europy Mistrzów Klubowych w piłce siatkowej (1977/1978)">
Puchar Europy Mistrzów Klubowych w piłce siatkowej (1977/1978)

Puchar Europy Mistrzów Krajowych 1977/1978 – 19. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Faza finałowa.
Finał.
 Bazylea
Wyniki
Tabela

</doc>
<doc id="2707151" url="https://pl.wikipedia.org/wiki?curid=2707151" title="Naród Islamu">
Naród Islamu

Naród Islamu (, NOI) – ruch separatystyczno-religijny Afroamerykanów.
Historia.
Naród Islamu został założony w 1930 roku przez Wallace'a Farda Muhammada. Ruch narodził się w Detroit, w którego getcie rozpoczął działalność W. Fard Muhammad. Wczesny życiorys W. Farda Muhammada ani nawet jego pochodzenie etniczne nie są znane. Według części źródeł był on białym potomkiem muzułmańskich imigrantów. W 1933 roku ruch oficjalnie przyjął współcześnie używaną nazwę. W 1934 roku W. Fard Muhammad zniknął w niewyjaśnionych okolicznościach. Nowym przywódcą sekty został Elijah Muhammad. Pod kierownictwem E. Muhammada Naród Islamu uległ radykalizacji w duchu czarnego nacjonalizmu i czarnego separatyzmu. 
Jeszcze w latach 30. przywódcy NOI byli nękani przez policję, a działalność Czarnych Muzułmanów była monitorowana przez Federalne Biuro Śledcze. W trakcie II wojny światowej wewnątrz ruchu pojawiały się głosy poparcia dla działań Cesarstwa Wielkiej Japonii, co spowodowało nasilenie akcji amerykańskich służb przeciwko jego działaczom. W 1942 roku policja aresztowała E. Muhammada, którego oskarżono o działalność wywrotową. Winy oskarżonego nie zdołano potwierdzić materiałem dowodowym, jednak lider Czarnych Muzułmanów został ponownie oskarżony, tym razem o uchylanie się od służby wojskowej – i za to przestępstwo został skazany na karę pozbawienia wolności. Przywódca NOI warunkowo opuścił więzienie w 1946 roku; sekta liczyła wtedy kilkuset wyznawców w czterech miastach Stanów Zjednoczonych.
W latach 50. Naród Islamu był jedną z najszybciej rozwijających się grup afroamerykańskich. Spowodowane to było głównie działalnością Malcolma X (przed konwersją na islam Malcolm Little). Ten działacz Nation of Islam zrezygnował z dotychczasowego nazwiska, które zostało nadane jego przodkom przez białych, i podobnie jak wielu innych Czarnych Muzułmanów zastąpił je literą X. Malcolm X, uchodząc za najlepszego kaznodzieję NOI, awansował do rangi prawej ręki, a następnie krajowego przedstawiciela E. Muhammada.
W latach 1953–1955 liczba wyznawców Narodu Islamu wzrosła z 1200 do 6000, a w 1961 roku do 50–75 tysięcy.
W lecie 1959 roku jedna z amerykańskich stacji telewizyjnych wyemitowała pięcioodcinkowy film propagandowy prezentujący NOI jako ruch rasistowski i głoszący czarną supremację. Film wstrząsnął białymi Amerykanami i wzbudził zainteresowanie Afroamerykanów, co przyczyniło się do trzykrotnego wzrostu liczby członków sekty. W tym czasie organ prasowy NOI „Muhammad Speaks” osiągnął sprzedaż pół miliona egzemplarzy i stał się najbardziej poczytną afroamerykańską gazetą w historii USA. 
W kwietniu 1962 roku Stanami Zjednoczonymi wstrząsnęły wydarzenia w Los Angeles. W mieście doszło do zatrzymania przez policję dwóch członków NOI, którzy bezpodstawnie zostali posądzeni o kradzież. Z pobliskiego meczetu Narodu Islamu na odsiecz przybyli inni czarni muzułmanie. Przeciwko muzułmanom wystawiono duże siły policji. Funkcjonariusze zastrzelili sekretarza świątyni Ronalda X Stokesa, pomimo tego, że wzniósł on ręce do góry. Policjanci postrzelili ponadto sześciu innych członków wspólnoty oraz wtargnęli do meczetu. Żaden z przebywających na miejscu muzułmanów nie miał przy sobie broni. Incydent zradykalizował skrzydło NOI skupione wokół Malcolma X i przybliżył je do rewolucyjnego skrzydła ruchu praw obywatelskich. 
W grudniu 1963 roku Malcolm X został bezterminowo, a de facto na zawsze, zawieszony w pełnieniu funkcji kierowniczych w NOI. Decyzja podjęta została przez samego E. Muhammada. W marcu 1964 roku Malcolm X oficjalnie ogłosił zerwanie z NOI; aktywista przyjął następnie islam w sunnickim wydaniu oraz rozdzielił działalność religijną i polityczną. Religijnym skrzydłem ruchu zapoczątkowanego przez Malcolma X był Meczet Muzułmański, a politycznym Organizacja Jedności Afroamerykańskiej. E. Muhammad i kierownictwo NOI rozpoczęło kampanię propagandową wymierzoną w ruch prowadzony przez Malcolma X. Kampania zakończyła się wraz z zamachem z 21 lutego 1965 roku, w którym Malcolm X został zastrzelony przez aktywistów NOI. Do dziś nie wiadomo kto zlecił zabójstwo; część źródeł wskazuje na sekretarza NOI Johna Alego, który był zarazem tajnym współpracownikiem Federalnego Biura Śledczego.
Śmierć Malcolma X przyczyniła się do ekspansji islamu w Stanach Zjednoczonych. Na fali popularności tego wyznania skorzystał głównie Naród Islamu. NOI była ponadto jedyną organizacją afroamerykańskich radykałów, której FBI nie zdołało zmarginalizować.
Po śmierci E. Muhammada w 1975 roku przywódcą NOI został jego syn Warith Deen Mohammed. W. D. Mohammed jako zwolennik sunnickiego wariantu islamu przystąpił do demontażu doktryny religijnej i politycznej NOI. Przemianował NOI kolejno na Światową Wspólnotę Islamu na Zachodzie, Amerykańską Misję Muzułmańską i Amerykańskie Stowarzyszenie Muzułmanów. W 1985 roku Amerykańskie Stowarzyszenie Muzułmanów ogłosiło samorozwiązanie, a większość jego członków przyjęła sunnizm. 
Z reformami W. D. Mohammeda nie pogodziła się radykalna mniejszość. W 1978 roku z macierzystej organizacji wyłamał się Louis Farrakhan, który wraz z grupą zwolenników odbudował Naród Islamu na gruncie doktryny głoszonej przez E. Muhammada. Pod nowym przewodnictwem ruch oskarżany był wielokrotnie tendencje rasistowskie i promowanie antysemityzmu. Liczący kilka tysięcy członków Naród Islamu Farrakhana rozrósł się do organizacji działającej w skali ogólnokrajowej. W 1995 roku Farrakhan zorganizował w Waszyngtonie Marsz Miliona Mężczyzn stanowiący gigantyczną manifestację oporu przeciwko supremacji białych w Stanach Zjednoczonych. Marsz Miliona Mężczyzn (ponad milion uczestników) do dziś stanowi najliczniejszą demonstrację Afroamerykanów w historii. 
Od 2000 roku widoczna jest ewolucja Narodu Islamu w stronę ortodoksyjnego islamu sunnickiego i stonowanie przez ruch retoryki rasowej.
W 2007 roku Naród Islamu grupował od 20 do 50 tysięcy członków.
Doktryna.
Nation of Islam jest nieortodoksyjnym ugrupowaniem muzułmańskim, w którym istotną rolę odgrywa czarny nacjonalizm i tzw. czarny separatyzm.
Wallace Fard Muhammad, tworząc podwaliny ruchu, odwoływał się zarówno do islamu, jak i chrześcijaństwa. Od początku w doktrynie NOI widoczne było nawoływanie do zjednoczenia i wyzwolenia Afroamerykanów.
Od objęcia przywództwa w ruchu przez Elijaha Muhammada Naród Islamu przybrał wyraźnie separatystyczny charakter. Czarni Muzułmanie uznali, że przyjęcie islamu i odseparowanie się od białych stanowi jedyny sposób obrony czarnych przed rasizmem. E. Muhammad głosił rychły kres dominacji rasy białej w Stanach Zjednoczonych i powstanie „czarnego narodu wybranego“.
Po 1975 roku W. D. Muhammad rozpoczął proces reformowania Narodu Islamu w duchu sunnizmu i odejścia od czarnego nacjonalizmu/separatyzmu. W 1985 roku W. D. Muhammad ogłosił samorozwiązanie ruchu i przeniesienie go na łono społeczności sunnickiej. Z reformami nie zgodził się radykalny odłam NOI, który kontynuuje działalność pod przywództwem Louisa Farrakhana.
Przyjmuje się, iż z punktu widzenia islamu sunnickiego doktryna NOI jest herezją, a sama organizacja jest sektą.
Znani członkowie.
Członkami Narodu Islamu byli między innymi: bokser Muhammad Ali i raper Snoop Dogg.

</doc>
<doc id="2707152" url="https://pl.wikipedia.org/wiki?curid=2707152" title="Port lotniczy Namorik">
Port lotniczy Namorik

Port lotniczy Namorik (IATA: NDK) – port lotniczy zlokalizowany na atolu Namorik (Wyspy Marshalla).

</doc>
<doc id="2707153" url="https://pl.wikipedia.org/wiki?curid=2707153" title="Hrabstwo Ross">
Hrabstwo Ross

Hrabstwo Ross (ang. "Ross County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 692,96 mil2 (1794,77 km2). Według danych z 2010 r. hrabstwo miało 78 064 mieszkańców. Hrabstwo powstało 20 sierpnia 1798 roku i nosi imię Jamesa Rossa - senatora ze stanu Pensylwania.

</doc>
<doc id="2707154" url="https://pl.wikipedia.org/wiki?curid=2707154" title="Port lotniczy Kaben">
Port lotniczy Kaben

Port lotniczy Kaben (IATA: KBT) – port lotniczy zlokalizowany na atolu Kaben (Wyspy Marshalla).

</doc>
<doc id="2707155" url="https://pl.wikipedia.org/wiki?curid=2707155" title="Diecezja Wilmington">
Diecezja Wilmington

Diecezja Wilmington (ang. "Diocese of Wilmington", łac. "Dioecesis Wilmingtoniensis") – diecezja Kościoła rzymskokatolickiego w Stanach Zjednoczonych, w metropolii Baltimore. Obejmuje całość stanu Delaware oraz wschodnią część stanu Maryland. Została erygowana 3 marca 1868 roku. Patronem diecezji jest św. Franciszek Salezy.

</doc>
<doc id="2707167" url="https://pl.wikipedia.org/wiki?curid=2707167" title="Pomnik Adama Mickiewicza w Przeworsku">
Pomnik Adama Mickiewicza w Przeworsku

Pomnik Adama Mickiewicza w Przeworsku – popiersie upamiętniające wybitnego poetę epoki romantyzmu znajdujące się w Przeworsku.
Historia.
Pomnik został wzniesiony w dwusetną rocznicę urodzin Adama Mickiewicza, która zbiegła się z setną rocznicą założenia przeworskiego chóru „Echo”. Inicjatorem przedsięwzięcia był Andrzej Świtalski, stojący na czele komitetu społecznego. Głównymi fundatorami budowy pomnika były władze samorządowe, mieszkańcy miasta oraz przeworskie firmy. Pomnik wykonany został przez Dariusza Jasiewicza. Uroczyste odsłonięcie odbyło się 22 grudnia 1998.
Opis.
Na postumencie pomnika, w kształcie kolumny, znajduje się popiersie Adama Mickiewicza. Na cokole umieszczono tablicę z inskrypcją o następującej treści:
U stóp pomnika zamocowano tabliczki z nazwami firm, które współfinansowały wzniesienie obiektu. Stan zachowania pomnika można określić jako bardzo dobry. Obecnie opiekę nad obiektem sprawuje Urząd Miasta Przeworska.

</doc>
<doc id="2707196" url="https://pl.wikipedia.org/wiki?curid=2707196" title="Tuda Murphy">
Tuda Murphy

Tuda Murphy (ur. 4 listopada 1980 w George Town) – kajmański piłkarz występujący na pozycji bramkarza. Zawodnik klubu Portadown.
Kariera klubowa.
Murphy karierę rozpoczynał w 1996 roku w zespole George Town SC. Przez 5 lat gry dla tego klubu, zdobył z nim 2 mistrzostwa Kajmanów (1997, 1999) oraz Puchar Kajmanów (1998). W 2001 roku odszedł do drużyny Naya Sporting, gdzie spędził kolejne 3 lata. Potem przez 2 lata występował w barwach zespołu Bodden Town FC.
W 2006 roku Murphy wyjechał do Irlandii Północnej, by grać w tamtejszym zespole Donegal Celtic z IFA Premiership. Przez rok w jego barwach nie rozegrał jednak żadnego spotkania. W 2007 roku przeszedł do Glenavonu, także grającego w IFA Premiership. W ciągu 3 lat zagrał tam w 47 meczach.
W 2010 roku Murphy wrócił do Bodden Town FC. W 2011 roku ponownie trafił do Irlandii Północnej, tym razem zostając graczem klubu Portadown. W 2012 roku wywalczył z nim wicemistrzostwo Irlandii Północnej.
Kariera reprezentacyjna.
W reprezentacji Kajmanów Murphy zadebiutował 27 listopada 2002 roku w przegranym 0:5 meczu eliminacji Złotego Pucharu CONCACAF 2003 z Kubą.

</doc>
<doc id="2707208" url="https://pl.wikipedia.org/wiki?curid=2707208" title="Ernest Chuard">
Ernest Chuard

Ernest Chuard (ur. 31 lipca 1857, zm. 9 listopada 1942) - szwajcarski polityk, członek Rady Związkowej od 11 grudnia 1919 do 31 grudnia 1928. Kierował departamentem spraw wewnętrznych (1920-1928).
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1923) i prezydenta (1924) Konfederacji.

</doc>
<doc id="2707209" url="https://pl.wikipedia.org/wiki?curid=2707209" title="Ernst Chuard">
Ernst Chuard



</doc>
<doc id="2707212" url="https://pl.wikipedia.org/wiki?curid=2707212" title="Ramon Sealy">
Ramon Sealy

Anthony Ramon Sealy (ur. 22 kwietnia 1991) – kajmański piłkarz występujący na pozycji bramkarza. Zawodnik klubu Bodden Town FC.
Kariera klubowa.
Sealy karierę rozpoczynał w 2010 roku w zespole Bodden Town FC.
Kariera reprezentacyjna.
W reprezentacji Kajmanów Sealy zadebiutował w 2009 roku.

</doc>
<doc id="2707231" url="https://pl.wikipedia.org/wiki?curid=2707231" title="Wściekłe gacie">
Wściekłe gacie



</doc>
<doc id="2707234" url="https://pl.wikipedia.org/wiki?curid=2707234" title="Tatyana Pyurova">
Tatyana Pyurova



</doc>
<doc id="2707239" url="https://pl.wikipedia.org/wiki?curid=2707239" title="Puczniewski Obszar Chronionego Krajobrazu">
Puczniewski Obszar Chronionego Krajobrazu

Puczniewski Obszar Chronionego Krajobrazu – obszar chronionego krajobrazu położony w północno-zachodniej części województwa łódzkiego w powiatach: poddębickim i pabianickim w gminach:
Łączna powierzchnia wynosi 6276 ha, z czego ok. 1520 ha stanowią lasy zarządzane przez nadleśnictwa: Poddębice i Grotniki wchodzące w skład RDLP w Łodzi.
Obszar znajduje się na Wysoczyźnie Łaskiej. Położony jest na często podmokłych terenach w widłach rzek Neru i Bełdówki.
Na obszarze tym istnieją dwa rezerwaty przyrody:

</doc>
<doc id="2707241" url="https://pl.wikipedia.org/wiki?curid=2707241" title="Johannes Baumann">
Johannes Baumann

Johannes Baumann (ur. 27 listopada 1874, zm. 8 września 1953) – szwajcarski polityk, członek Rady Związkowej od 22 marca 1934 do 31 grudnia 1940. Kierował departamentem sprawiedliwości i policji (1934-1940). Był członkiem Radykalno-Demokratycznej Partii Szwajcarii.
Pełnił także funkcje przewodniczącego Rady Kantonów (1920-1921) oraz wiceprezydenta (1937) i prezydenta (1938) Konfederacji.

</doc>
<doc id="2707244" url="https://pl.wikipedia.org/wiki?curid=2707244" title="Północnoatlantyckie wody głębinowe">
Północnoatlantyckie wody głębinowe

Północnoatlantyckie wody głębinowe (, NADW) – występująca w Oceanie Atlantyckim masa wody o dużej gęstości, powstająca po zwiększeniu zasolenia i ochłodzeniu wód Prądu Północnoatlantyckiego i ulegająca w strefie arktycznej downwellingowi („zatapianiu”). NADW spływa w dół tworząc powrotne prądy oceaniczne – głębinowy i przydenny, płynące w kierunku Oceanu Południowego. Downwelling jest jedną z sił napędowych cyrkulacji termohalinowej – globalnego obiegu wód oceanicznych, przenoszących ciepło i sole mineralne. Od jego intensywności zależą warunki meteorologiczne w Europie; jako element pętli cyrkulacji globalnej wpływa na zmiany klimatu Ziemi.
Współczesny globalny transporter.
Ciepło zgromadzone w silnie nasłonecznionej strefie międzyzwrotnikowej dociera na wyższe szerokości geograficzne wraz z masami powietrza – ogrzanego i wilgotnego (ciepło parowania) – i z masami powierzchniowych wód oceanicznych. Wielki strumień energii niosą m.in. wody Prądu Zatokowego – ok. 150 mln m³ wody ogrzanej powyżej 25 °C. Jest to objętość 250 razy większa niż suma objętości wszystkich rzek wpływających do Atlantyku. Główna część strumienia pochodzi z Oceanu Południowego. Ten wielki oceaniczny „transporter ciepła” (tzw. cyrkulacja termohalinowa), przemieszczający się ze średnią prędkością 3,6 km/h działa w ścisłym związku z procesami globalnej cyrkulacji atmosferycznej. Znajduje to wyraz w zjawisku oscylacji północnoatlantyckiej, związanym ze zmianami położenia i głębokości Wyżu Azorskiego i Niżu Islandzkiego.
Najwięcej ciepła jest oddawanego atmosferze w rejonie Grenlandii, Islandii i Wysp Owczych, gdzie prąd powierzchniowy natrafia na podwodną barierę – grzbiet między oceanami. Na tym stosunkowo niewielkim obszarze (powierzchnia zbliżona do powierzchni Bałtyku) woda traci około 25% ciepła oddawanego przez cały Atlantyk. Knut Aagaard (University of Washington) – wieloletni badacz Arktyki nazwał te rejony „kominami wentylacyjnymi”.
Ochłodzona woda powierzchniowa zapada się pod arktyczną pokrywę lodową lub warstwę wody powierzchniowej, tworząc atlantycki prąd głębinowy, płynący w kierunku Oceanu Południowego. Część wód wraca do tego oceanu przez Morze Arktyczne, Cieśninę Beringa i Ocean Spokojny.
Dzisiejsze NADW.
Downwelling arktyczny jest głównym źródłem głębinowych wód Oceanu Indyjskiego i Pacyfiku. Arktyczna woda pośrednia ma temperaturę ok. 2,5–3,5 °C i zasolenie PSU ≅ 34,5. Temperatura wody przydennej jest zmienna w zakresie od ok. 1 °C do &gt; 3,5 °C, a zasolenie PSU ≅ 35. Jest to wartość większa od PSU wód najbardziej gęstych na Ziemi – spływających do strefy przydennej z lodowca Antarktydy (PSU ≅ 34,6–34,7); ich najwyższa gęstość jest konsekwencją niskiej temperatury, zbliżonej do –2 °C (granica zamarzania).
Zatopione ciężkie wody arktyczne (opadające z prędkością kilkudziesięciu centymetrów na sekundę) po przebyciu Atlantyku łączą się z wodami downwellingu wokół Antarktydy – tworzą warstwę między dennymi i pośrednimi wodami antarktycznymi. Razem powoli przemieszczają się między oceanami, przenosząc sole mineralne do odległych obszarów, w których ponownie się wynurzają (upwelling), co sprzyja rozwojowi organizmów wodnych (np. bogate przybrzeżne łowiska Peru). Po powrocie do wód powierzchniowych w strefie międzyzwrotnikowej znów ogrzewają się i transportują ciepło na północ. Cząsteczki wody pochodzącej z NADW powracają do rejonu arktycznego po kilkuset latach.
NADW a globalne zmiany klimatu.
Prognozowanie przyszłości.
Rozwijany od lat 80. XX wieku model transportera, opisany po raz pierwszy przez W.S. Broeckera w 1987 roku, stał się jedną z ważnych podstaw dla prognozowania zmian klimatu Ziemi, np. metodą modelowania matematycznego. Topniejący lądolód Grenlandii i pokrywa lodowa rejonu bieguna północnego są uznawane za źródła słodkiej wody, której dopływ do oceanu powoduje rozcieńczenie wody powierzchniowej, zmniejszając jej gęstość. Zwalnia to lub zatrzymuje downwelling – silnik oceanicznego transportera. Konsekwencją zdarzenia wywołanego ociepleniem może więc być zahamowanie dostawy ciepła, czyli ochłodzenie rejonu Arktyki i Północnej Europy (sprzężenie zwrotne ujemne). Wiarygodność takich prognoz nie została dotychczas jednoznacznie potwierdzona
Weryfikacja modeli na podstawie przeszłości.
Opisana cyrkulacja ciepła mogła powstać w ziemskich oceanach dopiero w sytuacji, w której na obu biegunach utworzyły się lądolody i morskie pokrywy lodowe. Było to poprzedzone licznymi zdarzeniami w historii ewolucji skorupy ziemskiej (zob. tektonika płyt), np.:
Ostatni okres kenozoiku – czwartorzęd (od 2,588 mln temu do dziś) – charakteryzuje występowanie okresowych zlodowaceń i interglacjałów. Istnieją hipotezy wiążące przejścia między tymi okresami z cyklicznym zatrzymywaniem i uruchamianiem transportera solnego, czyli zwalnianiem i przyspieszaniem downwellingu północnoatlantyckich wód głębinowych, jednak problem nie został dotychczas ostatecznie rozwiązany. Próbując znaleźć odpowiedź na pytanie o przyczyny zlodowaceń Tjeerd H. van Andel napisał w roku 1994, we wprowadzeniu do rozdziału "Ku epoce lodowej" książki "Nowe spojrzenie na starą planetę":
Do zdarzeń, których przyczyny są niemal powszechnie akceptowane, należy np. ekspansja lodowca w młodszym dryasie (10,7–9,1 tys. lat temu). Przypuszcza się, że w końcu zlodowacenia z lądolodów topniejących na Płaskowyżu Laurentyńskim i Półwyspie Skandynawskim do Północnego Atlantyku napłynęła wielka ilość słodkiej wody. Zatrzymanie transportera ciepła spowodowało nawrót chłodu i okresowe zahamowanie topnienia. Sytuacja powtarzała się co najmniej trzykrotnie. Najlepiej znane zdarzenie było spowodowane gwałtownym odpływem wód roztopowych lądolodu laurentyjskiego, zgromadzonych w jeziorze Agassiz (po pęknięciu bariery lodowej). Z użyciem różnych technik badawczych stwierdzono, że w ciągu krótkiego czasu 9,5 tys. km³ słodkiej wody spłynęło (prawdopodobnie doliną rzeki Mackenzie) do Atlantyku i gwałtownie zahamowało prąd zatokowy powodując oziębienie północnej półkuli.

</doc>
<doc id="2707246" url="https://pl.wikipedia.org/wiki?curid=2707246" title="Design Of A Decade 1986-1996">
Design Of A Decade 1986-1996



</doc>
<doc id="2707249" url="https://pl.wikipedia.org/wiki?curid=2707249" title="Karolina Freino">
Karolina Freino

Karolina Freino (ur. 1978 w Polsce) – artystka wizualna, adaptuje różne techniki i media artystycznej wypowiedzi. Ukończyła studia na Wydziale Malarstwa i Rzeźby wrocławskiej Akademii Sztuk Pięknych, Edinburgh College of Art (School of Sculpture) i Uniwersytecie Bauhausu w Weimarze (MFA „Sztuka Publiczna i Nowe Strategie Artystyczne”). Od 2007 roku asystentka w Katedrze Rzeźby ASP we Wrocławiu.

</doc>
<doc id="2707255" url="https://pl.wikipedia.org/wiki?curid=2707255" title="Kościół Nawiedzenia Najświętszej Maryi Panny w Ostrowie Kościelnym">
Kościół Nawiedzenia Najświętszej Maryi Panny w Ostrowie Kościelnym

Kościół Nawiedzenia Najświętszej Maryi Panny w Ostrowie Kościelnym – rzymskokatolicki kościół parafialny mieszczący się we wsi Ostrowo Kościelne, w powiecie słupeckim.
Jest to świątynia drewniana na planie krzyża łacińskiego z 1717 roku. Posiada figury Madonny z Dzieciątkiem i św. Mikołaja drewniane późnogotyckie z początku XVI wieku oraz późnogotycką chrzcielnicę z 1521. Wyposażenie utrzymane w stylu barokowym z resztkami barokowej polichromii.

</doc>
<doc id="2707256" url="https://pl.wikipedia.org/wiki?curid=2707256" title="Węzeł komunikacyjny">
Węzeł komunikacyjny



</doc>
<doc id="2707260" url="https://pl.wikipedia.org/wiki?curid=2707260" title="KB Kopenhaga">
KB Kopenhaga



</doc>
<doc id="2707261" url="https://pl.wikipedia.org/wiki?curid=2707261" title="Henri-Marie-Gaston Boisnormand de Bonnechose">
Henri-Marie-Gaston Boisnormand de Bonnechose

Henri-Marie-Gaston Boisnormand de Bonnechose (ur. 30 maja 1800 w Paryżu, zm. 28 października 1883 w Rouen) – francuski duchowny katolicki, kardynał, arcybiskup Rouen, senator II Cesarstwa Francuskiego (z urzędu), prawnik.
Życiorys.
Był synem Holenderki i Francuza. Został wychowany w religii protestanckiej. Na katolicyzm konwertował w wieku 18 lat. 13 września 1819 został ochrzczony "sub conditionem".
Święcenia kapłańskie przyjął 21 grudnia 1833 w Strasburgu. 17 stycznia 1848 został wybrany biskupem Carcassonne. 30 stycznia 1848 przyjął sakrę z rąk arcybiskupa Antonia Francesca Orioliego (współkonsekratorami byli arcybiskupi Girolamo d’Andrea i Domenico Luciardi). 23 marca 1855 przeszedł na biskupstwo Évreux. 18 marca 1858 objął stolicę metropolitalną Rouen, na której pozostał już do śmierci. 11 grudnia 1863 Pius IX wyniósł go do godności kardynalskiej z tytułem prezbitera San Clemente. Uczestniczył w obradach Soboru watykańskiego I. Wziął udział w konklawe wybierającym Leona XIII.

</doc>
<doc id="2707262" url="https://pl.wikipedia.org/wiki?curid=2707262" title="Siemien Zoricz">
Siemien Zoricz



</doc>
<doc id="2707267" url="https://pl.wikipedia.org/wiki?curid=2707267" title="Marcel Pilet-Golaz">
Marcel Pilet-Golaz

Marcel Pilet-Golaz (ur. 31 grudnia 1889, zm. 11 kwietnia 1958 w Paryżu) – szwajcarski polityk, członek Rady Związkowej od 13 grudnia 1928 do 7 listopada 1944.
Życiorys.
Kierował następującymi departamentami:
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1933, 1939) i prezydenta (1934, 1940) Konfederacji. Był rzecznikiem prowadzenia ugodowej polityki względem III Rzeszy, skłaniając się ku odejściu od neutralności.

</doc>
<doc id="2707268" url="https://pl.wikipedia.org/wiki?curid=2707268" title="Henri de Bonnechose">
Henri de Bonnechose



</doc>
<doc id="2707269" url="https://pl.wikipedia.org/wiki?curid=2707269" title="North Las Vegas (Nevada)">
North Las Vegas (Nevada)



</doc>
<doc id="2707272" url="https://pl.wikipedia.org/wiki?curid=2707272" title="Przepustowość infrastruktury transportowej">
Przepustowość infrastruktury transportowej

Przepustowość infrastruktury transportowej – maksymalna liczba środków transportu, jakie mogą w jednostce czasu (w ciągu godziny, doby czy roku) przemieścić się przez określony element transportowej infrastruktury liniowej lub punktowej.
Zdolność przepustowa linii kolejowej lub jej części (odcinka linii) wskazuje największą liczbę pociągów lub par pociągów, które mogą przejechać po danym fragmencie linii kolejowej (odcinku, szlaku) w ciągu określonego czasu, zazwyczaj doby lub godziny szczytowego natężenia przewozów. Zdolność przepustowa zależy od parametrów technicznych linii kolejowej, takich jak: dopuszczalna prędkość maksymalna, liczba i długość odcinków o ograniczonej prędkości, liczba torów szlakowych, rodzaj urządzeń sterowania ruchem pociągów, układy torowe na stacjach, struktura rodzajowa pociągów wykorzystujących daną linię kolejową oraz parametry ich ruchu.

</doc>
<doc id="2707273" url="https://pl.wikipedia.org/wiki?curid=2707273" title="Henryk Dembiński">
Henryk Dembiński



</doc>
<doc id="2707274" url="https://pl.wikipedia.org/wiki?curid=2707274" title="Piotr Zychowicz">
Piotr Zychowicz

Piotr Stefan Zychowicz (ur. 27 kwietnia 1980 w Warszawie) – polski publicysta historyczny, w latach 2000–2012 dziennikarz „Rzeczpospolitej”, od 2013 zastępca redaktora naczelnego tygodnika „Do Rzeczy” i redaktor naczelny miesięcznika „Historia Do Rzeczy”.
Życiorys.
Absolwent Instytutu Historycznego Uniwersytetu Warszawskiego (2005), gdzie otrzymał tytuł magistra na podstawie pracy "Środowiska germanofilskie w Generalnym Gubernatorstwie 1939–1942. Przypadek Władysława Studnickiego" (przygotowana pod kierunkiem Andrzeja Chojnowskiego, recenzowana przez Pawła Wieczorkiewicza). Od 2000 roku związany z dziennikiem „Rzeczpospolita”. Dziennikarz, a później zastępca szefa działu zagranicznego. Do października 2012 roku publikował w „Rzeczpospolitej” i tygodniku „Uważam Rze”. Był zastępcą redaktora naczelnego miesięcznika „Uważam Rze Historia”. 10 kwietnia 2010 roku był jednym z pierwszych dziennikarzy, którzy dotarli na miejsce katastrofy Tu-154. Autor książki "Pakt Ribbentrop-Beck". Od stycznia 2013 zastępca redaktora naczelnego tygodnika „Do Rzeczy” i redaktor naczelny miesięcznika „Historia Do Rzeczy”. Od kwietnia 2013 prowadzi magazyn historyczny "Kontra" na antenie stacji Telewizja Republika. Od sierpnia 2020 r. prowadzi w serwisie YouTube kanał "Historia Realna", który jest deklarowany jako „niezależny kanał o historii, geopolityce i wojsku”.
Akcja „Przeciwko polskim obozom”.
Jest jednym – obok Jerzego Haszczyńskiego i Katarzyny Zuchowicz – z inicjatorów akcji "Przeciwko polskim obozom" zorganizowanej w 2005 roku przez dziennik „Rzeczpospolita”. Za artykuł "Trzeba ścigać autorów tekstów o «polskich obozach»" i liczne kolejne publikacje w tej sprawie nagrodzony w 2005 roku nagrodą główną SDP (wraz z Haszczyńskim i Zuchowiczową). Za akcję "Przeciwko polskim obozom" nominowany również do nagrody „Press”.
Poglądy i reakcje.
W swoich książkach przedstawia i analizuje alternatywne scenariusze dziejów Polski. W "Pakcie Ribbentropp-Beck" twierdził, że lepszym rozwiązaniem dla Polski w 1939 byłby sojusz z III Rzeszą i wspólny atak na ZSRR niż oparcie na sojuszu z Francją i Wielką Brytanią. W "Obłędzie '44" krytykował odpowiedzialnych za wybuch powstania warszawskiego. Część historyków negatywnie odniosła się do tez stawianych przez autora wspomnianych publikacji. Antoni Dudek stwierdził, że „w książkach Piotra Zychowicza nie o dyskusję chodzi, ale o przywalenie komuś: raz jest to Józef Beck, którego jednostkową rolę przecenia, czyniąc z niego całkowicie samodzielnego architekta polityki zagranicznej II RP, raz zaś dowództwo AK, które wedle niego też mogło w 1944 robić co chciało, ignorując nastroje społeczne”. Piotr Gontarczyk krytykował konstrukcję "Obłędu '44", twierdząc, że autor „bardzo obszernie korzysta z (...) wypowiedzi oskarżycielskich, mściwych, nie do końca sprawdzonych albo w ogóle nie wiadomo, czy prawdziwych. No i to w jakiejś mierze dezawuuje cały tok jego narracji”. Tez Zychowicza nie podzielał również Marek Kornat.
We wrześniu 2017 roku w swej książce "Niemcy" oraz w artykule opublikowanym w „Do Rzeczy” Zychowicz usiłował rozpropagować pogląd, jakoby ideolog nazizmu, Adolf Hitler, reprezentował nie skrajną prawicę, lecz „lewactwo”; samo przyporządkowanie Hitlera przez historiografię do prawicy opisywał jako sukces lewicowej propagandy. Mateusz Kuryła z portalu Histmag zarzucił Zychowiczowi „znaczące nadużycie intelektualne”, uzasadniając swą opinię rasizmem oraz antysemityzmem ideologii nazistowskiej (sprzecznym z lewicowymi postulatami egalitaryzmu) oraz współczesną ewolucją pojęcia XXI-wiecznej lewicy. O ile Zychowicz miał na myśli przede wszystkim zbieżność lewicowego komunizmu z nazizmem pod względem kolektywizmu, współczesna socjaldemokracja wyrzekła się gospodarki centralnie sterowanej na rzecz idei państwa opiekuńczego, zaakcentowania praw człowieka oraz wolności słowa. Historycy Mikołaj Mirowski oraz Jan Rojewski w związku ze sprawą "Niemców" zarzucili Zychowiczowi zupełnie ahistoryczną interpretację doktryny politycznej Hitlera. W opublikowanym na łamach „Rzeczpospolitej” wywiadzie z Zychowiczem Jan Rojewski krytykował dobór okładek pisma „Historia Do Rzeczy”, wskazując na ich „skrajnie ideologiczny przekaz”.
Zajmował się wyjaśnieniem popełnionej w 1944 przez żołnierzy Armii Krajowej na Żydach zbrodni w Lesie Siekierzyńskim. 
W 2019 książka P. Zychowicza pt. "Wołyń zdradzony, czyli jak dowództwo AK porzuciło Polaków na pastwę UPA" uczestniczyła w 12. edycji konkursu "Książka Historyczna Roku", a w trakcie jego trwania decyzją trzech współorganizatorów (Telewizja Polska S.A., Polskie Radio S.A. i Narodowe Centrum Kultury) została usunięta z konkursu, zaś jako powód podano, że jest niezgodna z polską racją stanu. W wydanym oświadczeniu Instytut Pamięci Narodowej podał do wiadomości, że ta decyzja nie była uzgodniona z IPN. W związku z decyzją organizatorów Sławomir Cenckiewicz 24 października 2019 zarzucił im brak uprawnień do podjęcia takiej decyzji, użycie fałszywej podstawy prawnej oraz poinformował o rezygnacji z członkostwa w jury konkursu i zaapelował o jego anulowanie w edycji 2019. Nazajutrz czterej organizatorzy konkursu (TVP, PR, IPN, NCK) poinformowali o unieważnieniu konkursu w edycji 2019.

</doc>
<doc id="2707277" url="https://pl.wikipedia.org/wiki?curid=2707277" title="Edina Gallovits">
Edina Gallovits



</doc>
<doc id="2707279" url="https://pl.wikipedia.org/wiki?curid=2707279" title="Design Of A Decade 1986/1996">
Design Of A Decade 1986/1996



</doc>
<doc id="2707281" url="https://pl.wikipedia.org/wiki?curid=2707281" title="Design of a Decade 1986/1996">
Design of a Decade 1986/1996

Design of a Decade: 1986/1996 – pierwsza kompilacja nagrań amerykańskiej piosenkarki Janet Jackson. Wydawnictwo ukazało się 2 października 1995 roku w Europie i 10 października 1995 roku w Stanach Zjednoczonych dzięki A&amp;M Records. Płyta zawiera 18 utworów z jej wcześniejszych albumów "Control" (1986), "Janet Jackson’s Rhythm Nation 1814" (1989) i "janet." (1993) a także dwa nowe utwory „Runnaway” i „Twenty Foreplay”.
Album uzyskał status platynowej płyty w Europie i Kanadzie, podwójnej platyny w Ameryce i Wielkiej Brytanii i poczwórnej platyny w Australii - była to najlepiej sprzedająca się płyta Jackson w tym kraju. Płyta sprzedała się w ilości 10 milionów egzemplarzy na całym świecie.
Informacje.
Wersja amerykańska albumu (nazywana standardową) zawiera 16 utworów. Wersja europejska (międzynarodowa) zawiera dwie dodatkowe piosenki „Whoops Now” i „The Best Things in Life Are Free” z tego powodu czas trwania niektórych utworów na tej wersji płyty został skrócony. Wersja międzynarodowa ukazała się także w edycji specjalnej zawierającej płytę z siedmioma utworami dodatkowymi, ta wersja albumu ukazała się tylko w Europie i Australii. Kolejna edycja specjalna w metalowym opakowaniu ukazała się na rynku brytyjskim i zawierała 18 utworów.
A&amp;M przeprowadziło wielomilionową kampanię reklamową albumu na całym świecie, a w ramach promocji albumu ponownie zostały wydane na singlach takie utwory jak „The Best Things in Life Are Free”, „When I Think of You”, „Alright" i „The Pleasure Principle”, single te zawierały nowe remiksy utworów. W planach było również ponowne wydanie utworu „Love Will Never Do (Without You)” ale z nieznanych przyczyn wydanie singla zostało wstrzymane.
Płycie towarzyszyło wydawnictwo wideo pod tym samym tytułem, które zawierało 16 teledysków Janet Jackson do jej największych przebojów z płyty "Design of a Decade 1986/1996" oraz krótki dokument z planu teledysku do piosenki „Runaway”. Problemy licencyjne nie pozwoliły na zawarcie w tej kompilacji takich utworów jak „If”, „Again”, „Any Time, Any Place”, „Because of Love” i „You Want This” z albumu "Janet". 
W październiku 1995 roku album zadebiutował na miejscu 4. amerykańskiej listy przebojów magazynu Billboard 200 z wynikiem 129 000 sprzedanych kopii najwyższa pozycja albumu na tej liście to miejsce 3.

</doc>
<doc id="2707284" url="https://pl.wikipedia.org/wiki?curid=2707284" title="Acinetobacter calcoaceticus">
Acinetobacter calcoaceticus

Acinetobacter calcoaceticus jest gatunkiem bakterii, będących częścią naturalnej flory ludzkiego ciała.
Kwas floroglucynowy jest produktem rozkładu (+)-katechiny przez "A. calcoaceticus", dla których katechina była jedynym źródłem węgla.

</doc>
<doc id="2707286" url="https://pl.wikipedia.org/wiki?curid=2707286" title="WGiSR">
WGiSR



</doc>
<doc id="2707288" url="https://pl.wikipedia.org/wiki?curid=2707288" title="UGC 5497">
UGC 5497

UGC 5497 – zwarta niebieska galaktyka karłowata (ang. "blue compact dwarf galaxy", "BCD galaxy") należąca do grupy galaktyk M81 położonej w gwiazdozbiorze Wielkiej Niedźwiedzicy.
Podobnie jak inne galaktyki tego typu UGC 5497 zawiera gromady młodych i bardzo gorących gwiazd o niebieskim kolorze.
Galaktyki tego rodzaju odgrywają rolę w modelu Lambda-CDM przewidującym istnienie i zachowanie ciemnej materii. Według tego modelu we Wszechświecie powinno istnieć o wiele więcej karłowatych galaktyk satelitarnych niż jest obecnie znanych. Kolejne odkrycia takich obiektów pomagają zmniejszyć niezgodność modelu z obserwacjami.

</doc>
<doc id="2707289" url="https://pl.wikipedia.org/wiki?curid=2707289" title="Olimpia Truskolasy">
Olimpia Truskolasy



</doc>
<doc id="2707290" url="https://pl.wikipedia.org/wiki?curid=2707290" title="Twierdzenie Babuški-Laxa-Milgrama">
Twierdzenie Babuški-Laxa-Milgrama



</doc>
<doc id="2707291" url="https://pl.wikipedia.org/wiki?curid=2707291" title="Twierdzenie Lions-Laxa-Milgrama">
Twierdzenie Lions-Laxa-Milgrama



</doc>
<doc id="2707292" url="https://pl.wikipedia.org/wiki?curid=2707292" title="Mars One">
Mars One

Mars One – niedoszły prywatny projekt prowadzony przez holenderskiego przedsiębiorcę Bas Lansdorpa, którego celem miało być ustanowienie stałej kolonii ludzkiej na Marsie. Plan zakładał wysłanie prywatnego satelity komunikacyjnego na orbitę Marsa w 2020 roku, a po kilku kolejnych etapach lądowanie tam czworga ludzi w 2027 roku. Po tym okresie kolejne grupy astronautów miały docierać na Marsa co dwa lata.
Koszt umieszczenia pierwszych czterech astronautów na Marsie wyceniano na około 6 miliardów USD (4,7 mld €). Autorzy projektu zakładali, że koszty da się znacznie obniżyć dzięki temu, że będzie to podróż w jedną stronę. Astronauci mieliby zostać tam do końca życia.
Mars One próbował zapewnić sobie finansowanie poprzez wsparcie sponsorów i inwestorów oraz rozpropagowanie wyprawy programem telewizyjnym, zaś wybór astronautów miał oddać w ręce widzów. Całe przedsięwzięcie miało być największym i najdłuższym reality show w dotychczasowej historii telewizji, trwającym od początku treningu uczestników, poprzez siedmiomiesięczną podróż aż do lądowania na Marsie. Pierwszy etap selekcji uczestników zakończył się w 2013 r. Firma zbankrutowała w 2019 roku&lt;ref name="PPC/MO"&gt;&lt;/ref&gt;.
Pierwotny plan.
Plany osadnictwa na Marsie były kilkakrotnie zmieniane. Według pierwszej wersji z 2012 r. pierwsi koloniści mieli wylądować na Marsie w 2023 r. Aktualny, pochodzący z marca 2017 r. program misji zakłada pierwsze lądowanie ludzi na Marsie w 2032 r. Według strony internetowej Mars One cały program miał wyglądać następująco:
Postępy.
30 grudnia 2013 spośród 202 586 (inne źródła mówią o 2761) zgłoszonych kandydatur wstępnie wybrano 1 058 potencjalnych uczestników ze 107 państw, którzy zakwalifikowali się do drugiej rundy. 55% stanowią mężczyźni, a 45% – kobiety. Większość z nich ma mniej niż 36 lat i jest dobrze wyedukowana. Największa liczba kandydatów pochodzi z USA (301), na dalszych miejscach uplasowały się: Kanada (75), Indie (62), Rosja (52), Australia (43) i Chiny (40). Z Polski wybrano 13 osób.
W 2014 i 2015 roku studenci inżynierii na MIT przeprowadzili niezależną ocenę programu i planów wnioski zawierając w raporcie i wykazując nierealność i niemożność realizacji programu.
Do końca 2015 roku Mars One nie przeprowadziło żadnych faktycznych działań - nie przeprowadzono treningów, firma nie posiadała instalacji treningowych, a wstępny kontrakt z producentem telewizyjnym Endemol Shine został rozwiązany. Na początku 2019 roku ogłoszono upadłość.

</doc>
<doc id="2707293" url="https://pl.wikipedia.org/wiki?curid=2707293" title="Kwasy fenolowe">
Kwasy fenolowe

Kwasy fenolowe ("kwasy fenolokarboksylowe", "fenolokwasy") – grupa organicznych związków chemicznych, do której należą związki zawierające pierścień fenolowy i resztę kwasu karboksylowego (C1–C6).
Do kategorii kwasów fenolowych należą kwasy monohydroksybenzoesowe, kwasy dihydroksybenzoesowe (kwas gentyzynowy, kwas protokatechowy) i kwasy trihydroksybenzoesowe (kwas galusowy, kwas floroglucynowy). Kwasy te (w szczególności kwas galusowy) są składnikiem hydrolizowalnych tanin.
Występowanie.
Kwasy fenolowe są obecne w wielu gatunkach roślin. Ich znaczną ilość można znaleźć w suszonych owocach. Fenole występujące "Macrotyloma uniflorum", w roślinie z rodziny bobowatych, niemal wszystkie należą do kwasów fenolowych, są to między innymi kwas protokatechowy, kwas "p"-hydroksybenzoesowy, kwas wanilinowy, kwas kawowy, kwas kumarowy, kwas ferulowy, kwas syryngowy i kwas synapinowy.
Kwasy fenolowe mogą także występować w grzybach podstawkowych. Kwasy te wchodzą także w skład kwasów humusowych obecnych w próchnicy glebowej.

</doc>
<doc id="2707295" url="https://pl.wikipedia.org/wiki?curid=2707295" title="Oksza Łobodno">
Oksza Łobodno



</doc>
<doc id="2707296" url="https://pl.wikipedia.org/wiki?curid=2707296" title="Pogoń Kamyk">
Pogoń Kamyk



</doc>
<doc id="2707297" url="https://pl.wikipedia.org/wiki?curid=2707297" title="Liswarta Krzepice">
Liswarta Krzepice



</doc>
<doc id="2707300" url="https://pl.wikipedia.org/wiki?curid=2707300" title="Trzęsienie ziemi w Cap-Haitien w 1842">
Trzęsienie ziemi w Cap-Haitien w 1842

Trzęsienie ziemi w Cap-Haïtien w 1842 – katastrofalne w skutkach trzęsienie ziemi, do którego doszło na granicy Morza Karaibskiego z otwartym Oceanem Atlantyckim. Odczuwalne na Karaibach, pochłonęło ok. 5 tys. ofiar.
Trzęsienie ziemi.
W dniu 7 maja 1842 roku ok. godz. 1700 doszło do trzęsienia ziemi o sile 8,1 stopni w skali Richtera. Trzęsienie ziemi było odczuwalne na dużym obszarze, w tym na południu Kuby, na Jamajce, Portoryko i innych Antylach. U wybrzeży Haiti wystąpiły fale tsunami. Na skutek trzęsienia ziemi zginęło ok. 5 000 osób.
Pomimo zniszczeń spowodowanych przez trzęsienie ziemi prezydent Haiti Jean-Pierre Boyer nie odwiedził terenów dotkniętych zniszczeniami, co doprowadziło do dalszego wzrostu niezadowolenia z jego rządów.

</doc>
<doc id="2707306" url="https://pl.wikipedia.org/wiki?curid=2707306" title="Trzęsienie ziemi w Basilicata (1857)">
Trzęsienie ziemi w Basilicata (1857)

Trzęsienie ziemi w Basilicata w 1857 – katastrofalne w skutkach trzęsienie ziemi, do którego doszło w 1857 roku, w południowych Włoszech, obejmujące zasięgiem gł. regiony Basilicata i Kampania. W trzęsieniu ziemi zginęło ok. 11–12 tys. osób.
Trzęsienie ziemi.
Główny wstrząs nastąpił ok. godz. 2200 w dniu 16 grudnia 1857 roku, a następnie pojawiły się liczne wstrząsy wtórne, które trwały przez kilka miesięcy. Trzęsienie ziemi było odczuwalne w licznych miejscowościach regionu Basilicata (Potenza, Tito, Sarconi, Marsico Nuovo, Grumento Nova, Montemurro), regionu Kampania (Polla, Teggiano, Sala Consilina, Padula), ale również w Terracina na północnym zachodzie, w regionie Lacjum.
Miejscowości Padula, Polla, Grumento Nova i Montemurro zostały prawie całkowicie zniszczone.
Na skutek trzęsienia ziemi zginęło ok. 11–12 tys. osób.

</doc>
<doc id="2707310" url="https://pl.wikipedia.org/wiki?curid=2707310" title="Kirin Cup 2011">
Kirin Cup 2011

Kirin Cup 2011 – trzydziesta pierwsza edycja pucharu Kirin Cup. Odbyła się w dniach 1–7 czerwca 2011 roku w Japonii.
Mecze.
Wyniki spotkań:
Tabela końcowa.
Tabela końcowa turnieju:
Wszystkie zespoły bezbramkowo zremisowały ze sobą, więc zwycięzcami zostały wszystkie reprezentacje.

</doc>
<doc id="2707312" url="https://pl.wikipedia.org/wiki?curid=2707312" title="Prionurus filamentosus">
Prionurus filamentosus



</doc>
<doc id="2707313" url="https://pl.wikipedia.org/wiki?curid=2707313" title="Monoceros ecornis">
Monoceros ecornis



</doc>
<doc id="2707314" url="https://pl.wikipedia.org/wiki?curid=2707314" title="Acanthurus harpurus">
Acanthurus harpurus



</doc>
<doc id="2707315" url="https://pl.wikipedia.org/wiki?curid=2707315" title="Naseus incornis">
Naseus incornis



</doc>
<doc id="2707318" url="https://pl.wikipedia.org/wiki?curid=2707318" title="WKU Olsztyn">
WKU Olsztyn



</doc>
<doc id="2707320" url="https://pl.wikipedia.org/wiki?curid=2707320" title="Richèl Hogenkamp">
Richèl Hogenkamp

Richèl Hogenkamp (ur. 16 kwietnia 1992 w Doetinchem) – holenderska tenisistka.
Kariera.
Zadebiutowała w czerwcu 2009 roku, biorąc udział z dziką kartą w kwalifikacjach do turnieju ITF w holenderskim Apeldoorn. Nie dostała się do turnieju głównego gry pojedynczej, przegrywając w decydującym meczu z Bibiane Schoofs, zwyciężyła natomiast w grze podwójnej (w parze z Nicolette Van Uitert). Tydzień później zagrała w podobnym turnieju, w Alkmaarze, gdzie tym razem wygrała rozgrywki singlowe, pokonując w finale Biancę Botto. W sumie wygrała szesnaście turniejów singlowych i czternaście deblowych rangi ITF.
W lipcu 2010 roku wzięła udział w kwalifikacjach do turnieju WTA w Båstad, ale przegrała w pierwszej rundzie z Mirjaną Lučić. Ponownie swoich sił w tego typu rozgrywkach spróbowała w kwietniu 2012 roku, w Kopenhadze, ale i tym razem swój udział skończyła na pierwszej rundzie kwalifikacji. W czerwcu 2012 roku udanie przeszła kwalifikacje do turnieju Nürnberger Gastein Ladies w austriackim Badgastein i po raz pierwszy w karierze zagrała w turnieju głównym. Sprawiła tam dużą niespodziankę, pokonując w pierwszej rundzie Niemkę, Julię Görges, po czym przegrała w drugiej, z Hiszpanką, Estrellą Cabeza Candelą.
W latach 2010–2011 reprezentowała Holandię w rozgrywkach Pucharu Federacji w grze podwójnej.
Życie prywatne.
Obecnie związana jest z holenderską piłkarką Daphne van Kruistum.

</doc>
<doc id="2707321" url="https://pl.wikipedia.org/wiki?curid=2707321" title="Niederbayern">
Niederbayern



</doc>
<doc id="2707333" url="https://pl.wikipedia.org/wiki?curid=2707333" title="Oblężenia Gdańska">
Oblężenia Gdańska



</doc>
<doc id="2707336" url="https://pl.wikipedia.org/wiki?curid=2707336" title="Neil Hans">
Neil Hans

Neil Hans (ur. 24 kwietnia 1988) – papuaski piłkarz grający na pozycji napastnika. Od 2011 roku jest zawodnikiem klubu Hekari United.
Kariera klubowa.
Karierę piłkarską Hans rozpoczął klubie Madang Besta. W 2007 roku zadebiutował w jego barwach w pierwszej lidze papuaskiej. W 2008 roku występował w Tukoko University Lae FC.
W 2009 roku Hans przeszedł do Hekari United. W 2010 oraz w 2011 roku wywalczył z Hekari dwa tytuły mistrza Papui-Nowej Gwinei. W 2010 roku wywalczył również klubowe mistrzostwo Oceanii.
Kariera reprezentacyjna.
W reprezentacji Papui-Nowej Gwinei Hans zadebiutował w 2011 roku. W 2012 roku wystąpił z kadrą narodową w Pucharze Narodów Oceanii 2012, na którym strzelił 1 gola.

</doc>
<doc id="2707338" url="https://pl.wikipedia.org/wiki?curid=2707338" title="Obszar Chronionego Krajobrazu Górnej Rawki">
Obszar Chronionego Krajobrazu Górnej Rawki

Obszar Chronionego Krajobrazu Górnej Rawki – obszar chronionego krajobrazu ustanowiony Uchwałą nr XIV/93/86 Wojewódzkiej Rady Narodowej w Skierniewicach wraz ze zmianą dokonaną Rozporządzeniem Nr 36 Wojewody Skierniewickiego z dnia 28.07.1997 Dz. Urz. Nr 18, poz.113.
Obszar położony jest w północno-wschodniej części województwa łódzkiego i obejmuje koryto rzeki Rawki (od jej rejonu źródliskowego) wraz z przyległymi terenami, ciągnąc się przez grunty 4 gmin:
Obszar leży w mezoregionach: Wzniesienia Łódzkie i Wysoczyzna Rawska. Posiada urozmaiconą rzeźbę terenu, a w budowie geologicznej przeważają utwory morenowe: żwiry i piaski. Obok koryta rzecznego w skład wchodzą łąki, pola uprawne i tereny leśne, w tym jeden większy kompleks w gminie Głuchów. Walory krajobrazowe uzupełnia tradycyjna architektura wiejska (drewno i kamień).
Znajdują się tu dwa rezerwaty przyrody: Popień i Rawka.

</doc>
<doc id="2707340" url="https://pl.wikipedia.org/wiki?curid=2707340" title="José Alonso (lekkoatleta)">
José Alonso (lekkoatleta)

José Alonso Valero (ur. 12 lutego 1957 w El Vendrell) – hiszpański lekkoatleta specjalizujący się w długich biegach płotkarskich (sukcesy odnosił również w biegach na 400 metrów w hali), dwukrotny uczestnik letnich igrzysk olimpijskich (Los Angeles 1984, Seul 1988).

</doc>
<doc id="2707342" url="https://pl.wikipedia.org/wiki?curid=2707342" title="Skrytaki">
Skrytaki



</doc>
<doc id="2707343" url="https://pl.wikipedia.org/wiki?curid=2707343" title="Zoraptera">
Zoraptera



</doc>
<doc id="2707351" url="https://pl.wikipedia.org/wiki?curid=2707351" title="Universität Hohenheim">
Universität Hohenheim



</doc>
<doc id="2707353" url="https://pl.wikipedia.org/wiki?curid=2707353" title="Lista wynalazców zabitych przez ich własne wynalazki i odkrycia">
Lista wynalazców zabitych przez ich własne wynalazki i odkrycia



</doc>
<doc id="2707358" url="https://pl.wikipedia.org/wiki?curid=2707358" title="Przyczółek (obronność)">
Przyczółek (obronność)



</doc>
<doc id="2707359" url="https://pl.wikipedia.org/wiki?curid=2707359" title="Jan Walenty Jakubowski">
Jan Walenty Jakubowski

Jan Walenty Jakubowski herbu Topór (ur. w 1552 roku – zm. w 1582 roku) – pisarz grodzki krakowski, sekretarz Stefana Batorego, polski poeta i tłumacz m.in. literatury starożytnej, aktywny w epoce jagiellońskiej.
Przetłumaczył poemat Muzajosa pt. "Hero i Leander". Dokonał oryginalnej adaptacji "Antygony" Sofoklesa pt. "Antigone", którą późniejsza krytyka (Władysław Syrokomla) uznała za dzieło niezależnej inwencji literackiej.

</doc>
<doc id="2707363" url="https://pl.wikipedia.org/wiki?curid=2707363" title="Carlos Casagemas">
Carlos Casagemas

Carlos Casagemas i Coll − hiszpański malarz pochodzący z Katalonii, znany ze swojej przyjaźni z Pablem Picassem.
Picasso i Casagemas po raz pierwszy spotkali się w Barcelonie w kawiarni artystycznej Els Quatre Gats. W 1901 r. obaj przeprowadzili się z Barcelony do Paryża. Mając zaledwie 20 lat Casagemas popełnił samobójstwo, powodem była nieodwzajemniona miłość do Germaine Pichot. Pichot była później jedną z modelek, które pozowały Picassowi do "Panien z Awinionu". Przedwczesna śmierć przyjaciela bardzo poruszyła Picassa i odzwierciedliła się w jego dziełach rozpoczynając tzw. etap niebieski. W latach 1901–1903, Picasso namalował kilka pośmiertnych portretów swojego przyjaciela Casagemas, m.in. "La vie".

</doc>
<doc id="2707365" url="https://pl.wikipedia.org/wiki?curid=2707365" title="Oberbayern">
Oberbayern



</doc>
<doc id="2707367" url="https://pl.wikipedia.org/wiki?curid=2707367" title="Herb gminy Warnice">
Herb gminy Warnice

Herb gminy Warnice przedstawia wizerunek postaci w błękitnym polu tarczy herbowej tronującego na tęczy Jezusa Chrystusa z rozciągniętymi rękoma; po obu stronach głowy gałązka lilii i miecz luzem; u jego stóp, pod tęczą, dwie płynące ryby w słup zwrócone w przeciwnych kierunkach.
Symbolika.
Herb jest zaczerpnięty bezpośrednio z herbu dawnego miasta Wierzbno, obecnie wsi na terenie gminy.
Historia.
Przyjęty po kilkuletnich staraniach uchwałą Nr XVII/107/2012 Rady Gminy Warnice z dnia 27 kwietnia 2012 r., po uzyskaniu pozytywnej opinii Komisji Heraldycznej.

</doc>
<doc id="2707371" url="https://pl.wikipedia.org/wiki?curid=2707371" title="Samuel Kini">
Samuel Kini

Samuel Kini (ur. 10 października 1987) – papuaski piłkarz grający na pozycji pomocnika. Jest wychowankiem klubu Hekari United.
Kariera klubowa.
Karierę piłkarską Kini rozpoczął klubie Hekari United. W 2007 roku zadebiutował w jego barwach w pierwszej lidze papuaskiej. W latach 2008, 2009, 2010 i 2011 wywalczył z Hekari cztery tytuły mistrza Papui-Nowej Gwinei. W 2010 roku wywalczył również klubowe mistrzostwo Oceanii.
Kariera reprezentacyjna.
W reprezentacji Papui-Nowej Gwinei Kini zadebiutował w 2011 roku. W 2012 roku wystąpił z kadrą narodową w Pucharze Narodów Oceanii 2012.

</doc>
<doc id="2707386" url="https://pl.wikipedia.org/wiki?curid=2707386" title="Billboard Canadian Albums">
Billboard Canadian Albums

Billboard Canadian Albums – oficjalna lista najpopularniejszych albumów w Kanadzie. Rankingi powstają w każdą środę na podstawie opracowań amerykańskiego systemu Nielsen Soundscan, który bada cotygodniową sprzedaż albumów. Zestawienie było tworzone i podawane oficjalnie do wiadomości publicznej przez portale "Jam!", "Canoe.ca" oraz magazyn "Billboard" w każdy czwartek, wraz ze spisem najpopularniejszych singli w Kanadzie Canadian Singles Chart. Zestawienie powstaje na podstawie danych z ostatniego tygodnia.
Zestawienie składało się z 200 pozycji, a 100 pierwszych miejsc było wyświetlanych przez portal "Jam!".
Obecnie notowanie publikowane jest przez Billboard.

</doc>
<doc id="2707388" url="https://pl.wikipedia.org/wiki?curid=2707388" title="Mathias Schersing">
Mathias Schersing

Mathias Schersing (ur. 7 października 1964 w Halle) – niemiecki lekkoatleta specjalizujący się w biegach sprinterskich, uczestnik letnich igrzysk olimpijskich w Seulu (1988). W czasie swojej kariery reprezentował Niemiecką Republikę Demokratyczną.
Mąż sprinterki Petry Schersing (z domu Müller).

</doc>
<doc id="2707392" url="https://pl.wikipedia.org/wiki?curid=2707392" title="Zespół Behceta">
Zespół Behceta



</doc>
<doc id="2707393" url="https://pl.wikipedia.org/wiki?curid=2707393" title="Virag Nemeth">
Virag Nemeth



</doc>
<doc id="2707395" url="https://pl.wikipedia.org/wiki?curid=2707395" title="Lorenzo Casanova Ruiz">
Lorenzo Casanova Ruiz

Lorenzo Casanova Ruiz − hiszpański malarz.
Studiował w Walencji pod okiem Daniela Cortina. Pochodził z niezamożnej rodziny, był synem rzeźnika. Dalsze artystyczne studia umożliwiło mu stypenium prowincji Alicante, dzięki któremu mógł wyjechać do Rzymu, gdzie przebywało wielu utalentowanych hiszpańskich artystów. Od 1873 r. studiował na "Akademii Chiggi" gdzie zaprzyjaźnił się z Mariano Fortuny, Joaquinem Agrasot, Ignacio Pinazo Camarlench i José Benlliure y Gil. W Rzymie spędził w sumie osiem lat, dzieła z tego okresu to: "Escena de mesón", "El bodeguero", "El pozo de los franciscanos", "Cervantes leyendo El Quijote", "Zambra gitana", "Portadora de agua", "Tocador de guitarra", "Dos viejos conocidos" i "Retrato de caballero".
Po powrocie do kraju razem z malarzem Eduardo Rosales studiował na Królewskiej Akademii Sztuk Pięknych św. Ferdynanda w Madrycie, gdzie nauczycielem był Federico Madrazo. Ożenił się z Marią Teresą Miró Moltó, był wujem i protektorem poety Gabriela Miró.
Jego najbardziej znane dzieła to "Gabriel Miró niño", "Primeros pasos", "Cabeza de Moro", "El poeta", "Escena de amor cómplice", "Muchacha con clavel", "Retrato de Joaquín Sorolla y su esposa Clotilde", "El Fraile y el Bodeguero".
Po śmierci ojca w 1879 r. powrócił do rodzinnego Alcoy i otworzył własną akademię sztuki "Centro Artístico". Osiedlił się w Alicante, gdzie założył szkołę "Academia de Casanova". Jego uczniami byli m.in. Lorenzo Aguirre, Andrés Buforn, Fernando Cabrera Cantó, Lorenzo Pericás Ferrer, Emilio Varela Isabel.

</doc>
<doc id="2707397" url="https://pl.wikipedia.org/wiki?curid=2707397" title="Holandia na Letnich Igrzyskach Olimpijskich 1992">
Holandia na Letnich Igrzyskach Olimpijskich 1992

Holandię na Letnich Igrzyskach Olimpijskich 1992 w Barcelonie reprezentowało 201 sportowców (117 mężczyzn i 84 kobiety), którzy startowali w 20 dyscyplinach. Był to 20 start na letnich igrzyskach olimpijskich reprezentacji Holandii.
Skład kadry.
Badminton.
Kobiety
Boks.
Mężczyźni
Gimnastyka.
Kobiety
Hokej na trawie.
Kobiety
Mężczyźni
Judo.
Kobiety
Mężczyźni
Kajakarstwo.
Mężczyźni
Kolarstwo.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Mężczyźni
Piłka wodna.
Mężczyźni
Pływanie.
Kobiety
Mężczyźni
Pływanie synchroniczne.
Kobiety
Siatkówka.
Kobiety
Mężczyźni
Skoki do wody.
Kobiety
Mężczyźni
Strzelectwo.
Kobiety
Mężczyźni
Open
Tenis stołowy.
Kobiety
Mężczyźni
Tenis ziemny.
Kobiety
Mężczyźni
Wioślarstwo.
Kobiety
Mężczyźni

</doc>
<doc id="2707399" url="https://pl.wikipedia.org/wiki?curid=2707399" title="Wietnam na Letnich Igrzyskach Olimpijskich 1992">
Wietnam na Letnich Igrzyskach Olimpijskich 1992

Wietnam na Letnich Igrzyskach Olimpijskich 1992 reprezentowało siedmioro zawodników: dwóch mężczyzn i pięć kobiet. Był to trzeci występ reprezentacji Wietnamu na letnich igrzyskach olimpijskich.
Skład kadry.
Lekkoatletyka.
Kobiety
Mężczyźni
Pływanie.
Kobiety
Strzelectwo.
Mężczyźni

</doc>
<doc id="2707402" url="https://pl.wikipedia.org/wiki?curid=2707402" title="Sri Lanka na Letnich Igrzyskach Olimpijskich 1992">
Sri Lanka na Letnich Igrzyskach Olimpijskich 1992

Sri Lankę na Letnich Igrzyskach Olimpijskich 1992 reprezentowało jedenastu zawodników: pięciu mężczyzn i sześć kobiet. Był to 11 start reprezentacji Sri Lanki w letnich igrzyskach olimpijskich.
Skład kadry.
Badminton.
Mężczyźni
Lekkoatletyka.
Kobiety
Mężczyźni
Pływanie.
Mężczyźni
Podnoszenie ciężarów.
Mężczyźni
Strzelectwo.
Kobiety

</doc>
<doc id="2707405" url="https://pl.wikipedia.org/wiki?curid=2707405" title="Nepal na Letnich Igrzyskach Olimpijskich 1992">
Nepal na Letnich Igrzyskach Olimpijskich 1992

Nepal na Letnich Igrzyskach Olimpijskich 1992 reprezentowało dwóch zawodników: jeden mężczyzna i jedna kobieta. Był to siódmy start reprezentacji Nepalu na letnich igrzyskach olimpijskich.

</doc>
<doc id="2707408" url="https://pl.wikipedia.org/wiki?curid=2707408" title="Oman na Letnich Igrzyskach Olimpijskich 1992">
Oman na Letnich Igrzyskach Olimpijskich 1992

Oman na Letnich Igrzyskach Olimpijskich 1992 reprezentowało pięciu zawodników (sami mężczyźni). Był to trzeci start reprezentacji Omanu na letnich igrzyskach olimpijskich.

</doc>
<doc id="2707410" url="https://pl.wikipedia.org/wiki?curid=2707410" title="Jerzy I (patriarcha Wschodu)">
Jerzy I (patriarcha Wschodu)

Jerzy I (syr. "Giwargis"; zm. 680) – Katolikos-Patriarcha Wschodu oraz metropolita Margi; uczeń Iszujaba III.
Życiorys.
Jerzy urodził się w Kafrze (syr. "Kaphrẚ"), w Bet Geuaji, dystrykcie Bet Garmaj. Jego rodzice byli bogatymi ziemianami, posiadającymi dwie farmy w pobliżu konwentu Bet Abe. Jako zarządca majątków wszedł w bliski kontakt z mnichami i ostatecznie do nich dołączył. Przypuszczalnie otrzymał tonsurę zanim głową zakonu został raban Kamiszu. Po śmierci ojca darował wieś Bet Habba zakonowi. Dostrzeżony przez ówczesnego patriarchę Adiabeny Iszujaba został jego uczniem. Kiedy Iszujab został patriarchą promował Jerzego na metropolitę Margi (syr. "Hẻdhayabh"); po śmierci tego pierwszego Jerzy zastąpił go na stolcu patriarszym. Wedle Tomasza z Margi ostatnimi słowami umierającego Iszujaba III miały być "[...] wydaje mi się, że spośród wszystkich mi współczesnych Jerzy powinien zostać katolikosem", co wywołało zatarg pomiędzy przyszłym Jerzym I a innym Jerzym, metropolitą Nisibisu – ten ostatni uważał, iż słowa zmarłego dotyczyły jego.
Był autorem kilku homilii, hymnów oraz kanonów.

</doc>
<doc id="2707411" url="https://pl.wikipedia.org/wiki?curid=2707411" title="Syria na Letnich Igrzyskach Olimpijskich 1992">
Syria na Letnich Igrzyskach Olimpijskich 1992

Syrię na Letnich Igrzyskach Olimpijskich 1992 reprezentowało 8 zawodników (7 mężczyzn i 1 kobieta). Był to ósmy start reprezentacji Syrii na letnich igrzyskach olimpijskich.

</doc>
<doc id="2707413" url="https://pl.wikipedia.org/wiki?curid=2707413" title="Malediwy na Letnich Igrzyskach Olimpijskich 1992">
Malediwy na Letnich Igrzyskach Olimpijskich 1992

Malediwy na Letnich Igrzyskach Olimpijskich 1992 reprezentowało siedmiu zawodników: sześciu mężczyzn i jedna kobieta. Był to drugi start reprezentacji Malediwów na letnich igrzyskach olimpijskich.
Skład kadry.
Lekkoatletyka.
Kobiety
Mężczyźni
Pływanie.
Mężczyźni

</doc>
<doc id="2707415" url="https://pl.wikipedia.org/wiki?curid=2707415" title="Malediwy na Letnich Igrzyskach Olimpijskich 1988">
Malediwy na Letnich Igrzyskach Olimpijskich 1988

Malediwy na Letnich Igrzyskach Olimpijskich 1988 reprezentowało siedmiu zawodników (sami mężczyźni). Był to debiut reprezentacji Malediwów na letnich igrzyskach olimpijskich.
Skład kadry.
Lekkoatletyka.
Mężczyźni

</doc>
<doc id="2707418" url="https://pl.wikipedia.org/wiki?curid=2707418" title="Adolf Henryk Bielski">
Adolf Henryk Bielski

Adolf Henryk Bielski (ur. 1828 w Warszawie, zm. 1881), sędzia.
Adolf Bielski był synem Dionizego, sędziego Sądu Najwyższej Instancji.
Szkołę średnią ukończył w Łomży w 1843 r. Następnie zaczął uczęszczać na kursy prawnicze. W 1845 r. rozpoczął aplikację, jako kancelista. W 1848 r. został pisarzem Sądu pokoju powiatu kraśnickiego. Dwa lata później został asesorem sądu policji poprawczej w Jędrzejowie. Potem pracował w Zamościu i Warszawie.
W 1860 r. dostał tytuł pełniącego obowiązki sędziego apelacyjnego. W 1867 r. został prezesem Sądu Kryminalnego w Warszawie. Od 1873 r. był członkiem warszawskiego departamentu Rządzącego Senatu.
Był także członkiem Izby Sądowej oraz rzeczywistym radcą stanu.
Został odznaczony orderami św. Anny II klasy oraz św. Stanisława II klasy. Za działalność śledczą w latach 1862-1863 nad więźniami Cytadeli odznaczony medalem "na pamiątkę uśmierzenia powstania".
Żoną Adolfa Bielskiego była od 1856 r. Alina Nowicka.
Bibliografia.
J. Różycki, Bielski Adolf Henryk, [w:] Polski Słownik Biograficzny, T. II, Kraków 1936, s. 60.

</doc>
<doc id="2707423" url="https://pl.wikipedia.org/wiki?curid=2707423" title="Chętni na kasę">
Chętni na kasę

Chętni na kasę (ang. "Takers") – amerykański film fabularny z 2010 w reżyserii Johna Luessenhopa.
Światowa premiera filmu odbyła się 4 sierpnia 2010 roku.
Fabuła.
Szajka doświadczonych złodziei, m.in. Jesse (Chris Brown) i Jake (Michael Ealy), planuje ostatni skok i zerwanie z przestępczym życiem. Ich celem jest ciężarówka przewożąca ponad 20 milionów dolarów. Zadanie okazuje się trudniejsze, niż sądzili. Bliscy ich schwytania są bowiem dwaj nieustępliwi policjanci.

</doc>
<doc id="2707426" url="https://pl.wikipedia.org/wiki?curid=2707426" title="Rudolf Minger">
Rudolf Minger

Rudolf Minger (ur. 13 listopada 1881, zm. 23 sierpnia 1955) – szwajcarski polityk, członek Rady Związkowej od 12 grudnia 1929 do 31 grudnia 1940. Kierował departamentem wojskowym (1930–1940). Był członkiem Partii Rolników, Kupców i Niezależnych (późniejszej Szwajcarskiej Partii Ludowej).
Pełnił także funkcje przewodniczącego Rady Narodu (1927–1928) oraz wiceprezydenta (1934) i prezydenta (1935) Konfederacji.

</doc>
<doc id="2707428" url="https://pl.wikipedia.org/wiki?curid=2707428" title="Herbert Steffny">
Herbert Steffny

Herbert Steffny (ur. 5 września 1953 w Trewirze) – niemiecki lekkoatleta specjalizujący się w biegach długodystansowych oraz maratońskich; sukcesy odnosił również w biegach przełajowych. W czasie swojej kariery reprezentował również Republikę Federalną Niemiec.

</doc>
<doc id="2707430" url="https://pl.wikipedia.org/wiki?curid=2707430" title="Ludwik Gołyński">
Ludwik Gołyński

Ludwik Gołyński herbu Prawdzic – pisarz jurysdykcji marszałkowskiej w 1793 roku, poseł województwa czernihowskiego na sejm grodzieński (1793), marszałek konfederacji targowickiej województwa czernihowskiego, od 1795 asesor w sądach apelacyjnych.

</doc>
<doc id="2707432" url="https://pl.wikipedia.org/wiki?curid=2707432" title="Claude de la Colombière">
Claude de la Colombière



</doc>
<doc id="2707434" url="https://pl.wikipedia.org/wiki?curid=2707434" title="Leslie Kalai">
Leslie Kalai

Leslie Kalai (ur. 6 grudnia 1984) – piłkarz papuaski grający na pozycji bramkarza. Jest wychowankiem klubu Hekari United.
Kariera klubowa.
Karierę piłkarską Kalai rozpoczął klubie Hekari United. W jego barwach zadebiutował w pierwszej lidze papuaskiej. Wraz z Hekari kilkukrotnie wywalczył tytuły mistrza Papui-Nowej Gwinei. W 2010 roku wywalczył również klubowe mistrzostwo Oceanii.
Kariera reprezentacyjna.
W reprezentacji Papui-Nowej Gwinei Kalai zadebiutował w 2011 roku. W 2012 roku wystąpił z kadrą narodową w Pucharze Narodów Oceanii 2012.

</doc>
<doc id="2707436" url="https://pl.wikipedia.org/wiki?curid=2707436" title="Sześć postaci w poszukiwaniu autora">
Sześć postaci w poszukiwaniu autora

Sześć postaci w poszukiwaniu autora (oryg. wł. "Sei personaggi in cerca d'autore"), w starszym tłumaczeniu na język polski "Sześć postaci scenicznych w poszukiwaniu autora" – dramat Luigiego Pirandellego z 1921.
Treść.
Akcja dramatu rozgrywa się podczas próby sztuki "Gra ról" Luigiego Pirandella. Na samym początku próby Woźny wprowadza Sześć Postaci – Ojca, Matkę, Pasierbicę, Syna, Chłopca i Dziewczynkę. Oznajmiają oni, że są postaciami literackimi utworzonymi w wyobraźni autora, który następnie nie napisał o nich całego dramatu. Poszukują teraz nowego artysty, który mógłby wystawić ich historię na scenie. Zachęcając dyrektora teatru do przygotowania o nich przedstawienia, opowiadają mu swoje dzieje: Ojciec i Matka byli małżeństwem, jednak kobieta wdała się w romans z innym mężczyzną, na co Ojciec przyzwolił. Ze związku tego przyszło na świat troje dzieci: Pasierbica, Chłopiec i Dziewczynka. Po śmierci kochanka Matka wróciła do domu swojego męża, gdzie żył również ich wspólny syn. Tymczasem Pasierbica, pracownica sklepu z elegancką odzieżą, zostaje prostytutką pod wpływem swojej pracodawczyni, pani Pace. Pewnego dnia jej klientem zostaje Ojciec, a świadkiem tego staje się Matka. 
Dyrektor, zainteresowany przedstawioną historią, wyznacza aktorów do ról Ojca, Matki i Pasierbicy i poleca im rozpoczęcie próby. Ojciec i Pasierbica obserwują ją, wyraźnie niezadowoleni ze sposobu, w jaki prezentowane są ich postacie i ich zachowanie. Wtrącają się do ustawienia dekoracji, pragnąc, by scena jak najwierniej odwzorowywała ich wyobrażenia. Gdy urządzają na scenie (przy pomocy ubrań aktorek) sklep pani Pace, ona sama wkracza na scenę – Ojciec stwierdza, że i ona jest ożywioną przez autora postacią, która nie doczekała się napisania o sobie dramatu. Ojciec, Pasierbica, pani Pace i Matka odgrywają scenę spotkania Ojca z Pasierbicą-prostytutką. Dyrektor jest zachwycony sceną i pewien sukcesu dramatu. 
Postacie przystępują do odgrywania drugiego aktu. Rozgrywa się on w ogrodzie, w domu Ojca. Pasierbica odgrywa scenę utopienia w basenie Dziewczynki i odkrycia, iż Chłopczyk, zabrawszy rewolwer Ojca, pragnie popełnić samobójstwo, nie wytrzymując napiętej atmosfery w rodzinie. Dyrektor chce, by między Matką a Synem doszło do dramatycznej sceny, Syn jednak odmawia jej odegrania, twierdząc, że w rzeczywistości nigdy coś takiego nie miało miejsca. Syn oznajmia również, że Ojciec popełnia szaleństwo, odsłaniając przed światem tragiczną historię rodziny; stwierdza, że sam autor, który wykreował ich postacie, zrezygnował z napisania o nich dramatu właśnie dlatego, by nie przedstawiać ich dziejów światu. Dyrektor domaga się kontynuowania przedstawienia. Syn stwierdza wówczas, że odkrył w ogrodzie tonącą przyrodnią siostrę, następnie zaś usłyszał wystrzał z rewolweru – to Chłopczyk popełnia samobójstwo. Aktorzy wynoszą za scenę ranne dziecko, następnie zaczynają się spierać, czy zginął on naprawdę, czy też była to wyłącznie fikcja literacka. Ojciec zapewnia, że oglądana scena była całkowicie rzeczywista. Dyrektor poleca aktorom rozejście się, jednak zanim opuszcza teatr, widzi z przerażeniem cienie czterech Postaci (bez zmarłych dzieci) stojących na scenie. 
Cechy utworu.
"Sześć postaci w poszukiwaniu autora" jest dramatem niepodzielonym na akty i sceny. Przerwy w realizacji scenicznej sztuki następują pozornie naturalnie: w momencie, gdy Ojciec i dyrektor wychodzą ze sceny w celu omówienia szczegółów scenariusza oraz w momencie, gdy teatralny maszynista przez pomyłkę opuszcza kurtynę.
Utwór należy do grupy dramatów napisanych przez Pirandella w latach 1921–1923, obok dramatów "Każdy na swój sposób", "Dziś wieczór improwizujemy" i "Henryk IV". Dzieła te łączy wykorzystanie motywu teatru w teatrze, ujmowanie sceny jako obrazu sytuacji życiowej człowieka oraz polemika z naturalistyczną i magiczną wizją teatru. Pirandello ukazuje w wymienionych dziełach umowność teatru, mechanizm tworzenia na scenie fikcji. Dramat sugeruje niemożliwość pełnego ukazania rzeczywistości w teatrze. Wyrazem tego jest fakt, że Sześć Postaci, obserwując wykonawców swoich ról, nie zgadza się z ich interpretacją, aktorzy zaś nie są w stanie wczuć się w położenie osób, które mają odtwarzać na scenie. Niemożność wyrażenia uczuć i skutecznej komunikacji w ocenie autora przekracza ramy teatru i jest nieuniknioną częścią funkcjonowania człowieka. Pirandello konfrontuje również dramat i teatr, podkreślając trwałość tekstu literackiego w porównaniu z krótkim czasem istnienia konkretnych realizacji scenicznych.
Utwór zalicza się do tych dzieł Pirandella, w których odrzucona została tradycyjna kompozycja dramatu. Jak pisze Heistein
Zamiast doprowadzić tekst do rozwiązania, które łączyłoby dwa plany (losy Sześciu Postaci i próbę teatralną) dochodzi do punktu kulminacyjnego, który nie rozstrzyga losów bohaterów. W momencie śmierci Chłopczyka i Dziewczynki część aktorów uznaje ją za fikcję teatralną, inni wierzą, że postacie zginęły naprawdę. Dyrektor, działając w "rzeczywistości sceny", przerywa wówczas próbę, traktując całe wydarzenie jako nieudane ćwiczenia przed spektaklem; w finałowym momencie ukazują się jednak cienie tylko czterech spośród sześciu postaci – bez nieżyjących dzieci.
Dramat został źle przyjęty przez publiczność w czasie początkowych wystawień. Autorzy opisujący twórczość Pirandella zgodnie uważają go jednak za dzieło wysokiej klasy.

</doc>
<doc id="2707437" url="https://pl.wikipedia.org/wiki?curid=2707437" title="Engelbert Zaschka">
Engelbert Zaschka

Engelbert Zaschka (ur. 1 września 1895 we Fryburgu Bryzgowijskim, zm. 26 czerwca 1955 tamże) – niemiecki konstruktor i wynalazca.
W latach 1921-25 kierowany przez niego zespół konstruktorów wytwarzał cieszące się uznaniem motocykle Orionette z dwusuwowymi silnikami o pojemnościach: 129 cm³, 137 cm³, 148 cm³ i 346 cm³ z dwu- i trzybiegowymi skrzyniami biegów. Była to podówczas najbardziej licząca się fabryka motocykli w Berlinie. Dział konstrukcyjny kierowany przez Zaschkę opracował też silnik o interesującej konstrukcji "Systemu Zaschka": był on jednocześnie dwu- i czterosuwem, oprócz zaworu w cylindrze wyposażonym w zawór w komorze wału korbowego. Zawory w silnikach Zaschki otwierane i zamykane były desmodromicznie, odmiennie niż w większości dzisiejszych konstrukcji, w których zawory zamykane są przez sprężynę.
Jeden z pierwszych konstruktorów helikopterów, pierwszy taki pojazd stworzył w 1927 roku.
W 1929 roku w Berlinie zaprezentował składany samochód. Ten lekki trójkołowy pojazd mogła rozłożyć jedna osoba w czasie 20 minut. Pomysł taki zrodził się wobec narastającego w Berlinie problemu z brakiem miejsc do parkowania.
W 1934 roku opatentował i skonstruował prototyp samolotu napędzanego siłą mięśni ludzkich
W tym samym roku opatentował przenośną elektrownię, napędzaną siłą mięśni ludzkich .

</doc>
<doc id="2707438" url="https://pl.wikipedia.org/wiki?curid=2707438" title="AZS UW Warszawa">
AZS UW Warszawa



</doc>
<doc id="2707441" url="https://pl.wikipedia.org/wiki?curid=2707441" title="Gideon Omokirio">
Gideon Omokirio

Gideon Omokirio (ur. 12 października 1976) – piłkarz z Wysp Salomona grający na pozycji obrońcy. Od 2011 roku jest zawodnikiem klubu Koloale FC.
Kariera klubowa.
Karierę piłkarską Omokirio rozpoczął w klubie Laugu FC. W jego barwach zadebiutował w 1996 roku w pierwszej lidze Wysp Salomona. W 1997 roku został wypożyczony do nowozelandzkiego Nelson Suburbs. W 2003 roku przeszedł do zespołu Kossa FC (w latach 2005-2006 grał on pod nazwą Fairwest). W 2007 roku wywalczył z nim mistrzostwo kraju.
W latach 2009-2011 Omokirio występował w Hekari United z Papui-Nowej Gwinei. W 2010 i 2011 roku został z nim mistrzem kraju. W 2010 roku wygrał też klubowe mistrzostwo Oceanii.
W 2011 roku Omokirio wrócił do ojczyzny i został zawodnikiem Koloale FC.
Kariera reprezentacyjna.
W reprezentacji Wysp Salomona Omokirio zadebiutował w 1996 roku. W swojej karierze wystąpił w Pucharze Narodów Oceanii 2000 i Pucharze Narodów Oceanii 2004.
Omokirio był również reprezentantem kraju w piłce nożnej plażowej.

</doc>
<doc id="2707448" url="https://pl.wikipedia.org/wiki?curid=2707448" title="WAPM">
WAPM



</doc>
<doc id="2707449" url="https://pl.wikipedia.org/wiki?curid=2707449" title="Jon McGregor">
Jon McGregor

Jon McGregor (ur. 1976), brytyjski pisarz.
Urodził się na Bermudach, dorastał w Norwich i Thetford. Debiutował w 2002 powieścią "If Nobody Speaks of Remarkable Things". Kolejną powieść opublikował w 2007, w 2010 ukazała się trzecia, przetłumaczona m.in. na język polski, "Nawet psy". Jej akcja rozgrywa się współcześnie w nieznanym z nazwy angielskim mieście, bohaterami są ludzie z marginesu społecznego: narkomani, alkoholicy, drobni przestępcy i bezdomni. W 2012 ukazał się pierwszy zbiór opowiadań jego autorstwa. Obecnie mieszka w Nottingham.
Jego książki były nagradzane, m.in. otrzymał Betty Trask Award i Somerset Maugham Award.

</doc>
<doc id="2707450" url="https://pl.wikipedia.org/wiki?curid=2707450" title="HND">
HND



</doc>
<doc id="2707451" url="https://pl.wikipedia.org/wiki?curid=2707451" title="DFW">
DFW



</doc>
<doc id="2707452" url="https://pl.wikipedia.org/wiki?curid=2707452" title="Albert Meyer (polityk)">
Albert Meyer (polityk)

Albert Meyer (ur. 13 marca 1870, zm. 22 października 1953) - szwajcarski polityk, członek Rady Związkowej od 12 grudnia 1929 do 31 grudnia 1938. Kierował następującymi departamentami:
Był członkiem Radykalno-Demokratycznej Partii Szwajcarii. 
Pełnił także funkcje wiceprezydenta (1935) i prezydenta (1936) Konfederacji.

</doc>
<doc id="2707456" url="https://pl.wikipedia.org/wiki?curid=2707456" title="Tylko Grace">
Tylko Grace

Tylko Grace (ang. "Falling for Grace") – amerykańska komedia romantyczna z 2006 roku w reżyserii Fay Ann Lee.
Opis fabuły.
Grace Tang (Fay Ann Lee) pracuje na Wall Street. Kobieta aspiruje do wyższych sfer. Pewnego dnia udaje jej się dostać na imprezę, gdzie bawi się elita Manhattanu. Tam zostaje wzięta za kogoś innego. Poznaje Andrew, syna poważanego prawnika. Grace kontynuuje mistyfikację, oddalając się od bliskich.

</doc>
<doc id="2707459" url="https://pl.wikipedia.org/wiki?curid=2707459" title="Sześć postaci scenicznych w poszukiwaniu autora">
Sześć postaci scenicznych w poszukiwaniu autora



</doc>
<doc id="2707460" url="https://pl.wikipedia.org/wiki?curid=2707460" title="Samur">
Samur

Samur (ros.: Самур) – rzeka w Rosji, w południowym Dagestanie, częściowo na granicy z Azerbejdżanem. Jej długość wynosi 213 km; dorzecze zajmuje powierzchnię 7330 km².
Źródła znajdują się na zboczach góry Guton w łańcuchu Wielkiego Kaukazu. Rzeka płynie głęboką, wąską doliną między Górami Samurskimi i pasmem Kiabiak; w dolnym biegu dolina rozszerza się a koryto rozdziela się na odnogi. U ujścia do Morza Kaspijskiego Samur tworzy deltę. Reżim mieszany z przewagą deszczowego. W okresie od marca do sierpnia wylewa. Rzeka wykorzystywana jest do nawadniania.
Delta Samuru znajduje się na terenie Parku Narodowego „Samurskij”.

</doc>
<doc id="2707461" url="https://pl.wikipedia.org/wiki?curid=2707461" title="Felipe Romero">
Felipe Romero

Felipe Romero (ur. 18 kwietnia 1984 w Guerrero Negro) – meksykański bokser wagi junior ciężkiej, były zawodowy Mistrz Meksyku w kategorii cruiser. 
15 października 2005 Romero stoczył pierwszą zawodową walkę. W swoim debiucie pokonał przez techniczny nokaut, w 1 rundzie rodaka Martina Murillo.
26 maja 2007 Felipe Romero pierwszy raz w karierze zdobył tytuł zawodowego Mistrza Meksyku w kategorii junior ciężkiej, pokonując w 7 rundzie, przez nokaut Ramiro Reducindo.
31 marca 2012 Romero zmierzył się z Mateuszem Masternakiem, przegrywając w 10 rundzie przez techniczny nokaut.
18 sierpnia 2012 na gali w Międzyzdrojach Felipe Romero przegrał w 6 rundzie przez techniczny nokaut z Krzysztofem Głowackim. Stawką pojedynku był tytuł Międzynarodowego Mistrza Polski w kategorii junior ciężkiej oraz pas WBO Intercontinental.
9 sierpnia 2013 Romero stoczył swoją pierwszą walkę w kategorii ciężkiej. W pojedynku o pas WBO Asia Pacific przegrał w 9 rundzie, przez techniczny nokaut, z Alexem Leapai.
11 września 2013 w Kijowie, przegrał pojedynek przed czasem w piątej rundzie z debiutującym na zawodowych ringu Ukraińcem Ołeksandr Usykem (1-0, 1 KO).

</doc>
<doc id="2707464" url="https://pl.wikipedia.org/wiki?curid=2707464" title="Aleksandr Wasiljew (lekkoatleta)">
Aleksandr Wasiljew (lekkoatleta)

Aleksandr Wasiljew, ros. Александр Васильев (ur. 26 lipca 1961) – białoruski lekkoatleta specjalizujący się w biegach płotkarskich. W czasie swojej kariery reprezentował Związek Socjalistycznych Republik Radzieckich.
W 1984 r. zajął I miejsce w biegu na 400 metrów przez płotki podczas rozegranych w Moskwie zawodów "Przyjaźń-84" (z czasem 48,63). Największy sukces na arenie międzynarodowej odniósł w 1986 r. w Stuttgarcie, zdobywając tytuł wicemistrza Europy w biegu na 400 metrów przez płotki (z czasem 48,76; za Haraldem Schmidem). W 1986 r. zajął również II miejsce w biegu na 400 metrów przez płotki podczas Igrzysk Dobrej Woli w Moskwie (z czasem 48,24; za Edwinem Mosesem).
Czterokrotnie zdobył złote medale mistrzostw ZSRR w biegu na 400 metrów przez płotki, w latach 1985, 1986, 1987 oraz 1988. 
Rekord życiowy w biegu na 400 metrów przez płotki: 47,92 – Moskwa 17/08/1985 (rekord Białorusi)

</doc>
<doc id="2707474" url="https://pl.wikipedia.org/wiki?curid=2707474" title="Thor Delta E">
Thor Delta E

Thor Delta E – amerykańska rakieta nośna z rodziny Thor Delta. Istniały jej dwa warianty: E (6 startów) i E1 (17 startów). Obydwie wersje wykorzystywały centralny człon i dopalacze na paliwo stałe te same co w rakiecie Thor Delta D. Nowością był nowy człon drugi oraz przestrzeń ładunkowa, wzięta z członu Agena.
Wariant E.
Podstawowa konstrukcja, startowała 6 razy.
Wariant E1.
Wariant ze zmienionym ostatnim członem. Startował aż 17 razy.

</doc>
<doc id="2707475" url="https://pl.wikipedia.org/wiki?curid=2707475" title="DAM">
DAM



</doc>
<doc id="2707476" url="https://pl.wikipedia.org/wiki?curid=2707476" title="Dawn of War II">
Dawn of War II



</doc>
<doc id="2707480" url="https://pl.wikipedia.org/wiki?curid=2707480" title="Rodowód pierwszych Piastów">
Rodowód pierwszych Piastów

Rodowód pierwszych Piastów – dzieło Kazimierza Jasińskiego opisujące podstawowe fakty genealogiczne życia pierwszej polskiej dynastii – Piastów. 
"Rodowód pierwszych Piastów" opisuje Piastów od czasów Siemowita – pradziadka Mieszka I, poprzez ich potomków, do połowy XII w., czyli obejmuje swoimi zasięgiem dzieci Bolesława Krzywoustego, a także jego wnuków (dwóch synów i córkę) będących dziećmi Bolesława Kędzierzawego.
Rodowód obejmuje Piastów, którzy w monumentalnej "Genealogii Piastów" Oswalda Balzera występowali w pierwszych trzech tablicach. Dodatkowo Jasiński umieścił przodków Mieszka I: Siemowita i Lestka (Leszka).
Pierwsze wydanie publikacji ukazało się w 1992, drugie, już po śmierci Jasińskiego, w 2004. 

</doc>
<doc id="2707481" url="https://pl.wikipedia.org/wiki?curid=2707481" title="LAS">
LAS



</doc>
<doc id="2707483" url="https://pl.wikipedia.org/wiki?curid=2707483" title="DAU">
DAU



</doc>
<doc id="2707484" url="https://pl.wikipedia.org/wiki?curid=2707484" title="Kościół Haidian">
Kościół Haidian

Kościół Haidian () – protestancka świątynia znajdująca się w dzielnicy Haidian w Pekinie.
Kościół powstał na potrzeby wspólnoty protestanckiej, działającej od 1915 roku na Uniwersytecie Tsinghua. Kamień węgielny pod świątynię położono 5 kwietnia 1933 roku, a budowę zakończono 15 czerwca tego samego roku. Był to pierwszy kościół wzniesiony przez chińską społeczność chrześcijańską, a nie przez zagranicznych misjonarzy.
Po rozpoczęciu rewolucji kulturalnej kościół, podobnie jak inne miejsca kultu w mieście, został zamknięty. Ponownie otwarto go 12 maja 1985 roku. 
Na początku XXI wieku budynek kościoła okazał się zbyt mały na potrzeby rosnącej wspólnoty wiernych, w związku z czym w 2003 roku podjęto decyzję o jego wyburzeniu i postawieniu nowej świątyni. Budowa ruszyła 1 sierpnia 2005 roku. Nowy kościół został otwarty 31 maja 2007 roku. Zaprojektowała go niemiecka firma GMP International GmbH, a koszt budowy wyniósł 6 milionów juanów.
Utrzymana w modernistycznym stylu biała bryła budynku nie przypomina swoim wyglądem tradycyjnych kościołów. W wejściu do kościoła umieszczono olbrzymi krzyż. Po lewej stronie od wejścia znajduje się dzwonnica.

</doc>
<doc id="2707486" url="https://pl.wikipedia.org/wiki?curid=2707486" title="Bolesław Jan Czedekowski">
Bolesław Jan Czedekowski

Bolesław Jan Czedekowski (ur. 22 lutego 1885 w Wojniłowie, zm. 8 lipca 1969 w Wiedniu) – polski malarz, mieszkający przez większą część życia poza krajem (Francja, Austria, Stany Zjednoczone); znany głównie jako portrecista, nawiązujący do włoskiego renesansu, XVII-wiecznego malarstwa holenderskiego i XVIII-wiecznej sztuki francuskiej. Malował również kwiaty i pejzaże.
Urodził się w małym miasteczku w pobliżu Kałusza, które opuścił w młodym wieku wyjeżdżając do gimnazjum w Stanisławowie (później Iwano-Frankiwsk), a następnie na studia do Wiednia. Na trzecim roku studiów uznano go za najlepszego studenta tego rocznika, a rok później za wybitne osiągnięcia otrzymał nagrodę finansową. W 1907 roku ukończył malarstwo w Akademii Sztuk Pięknych, lecz nie powrócił do kraju. Sztukę malarską doskonalił ucząc się malarstwa portretowego u Kazimierza Pochwalskiego. W 1913 roku ożenił się z Eugenie (Jeni) Nel; rok później urodziła się z tego związku córka Helena. W 1915 roku został powołany do wojska, gdzie początkowo był zaszeregowany jako żołnierz, a następnie uznany za artystę wojskowego. W roku 1920 wyjechał do Stanów Zjednoczonych, gdzie emigrowała znaczna część jego bliskich. Powrócił dwa lata później i zamieszkał we Francji. Niepodległą Polskę odwiedził pierwszy raz w 1923 roku, po czym powrócił do Austrii. Tworzył zarówno w Wiedniu, gdzie otworzył własną pracownię, jak i w Paryżu.
Pod koniec lat 20. XX wieku zaczął częściej bywać w Polsce; już wówczas miał opinię wybitnego portrecisty. W roku 1930 otrzymał zamówienie na portret prezydenta Ignacego Mościckiego. Od tego czasu portretował elitę – wybitnych polityków, działaczy państwowych, arystokrację i duchowieństwo. Za namalowany w 1934 roku portret hrabiego Krzysztofa Tyszkiewicza otrzymał dyplom honorowy. W 1934 roku rząd francuski uhonorował go Legią Honorową.
Wybuch II wojny światowej zastał artystę w Warszawie, ale dzięki obcemu obywatelstwu opuścił okupowany kraj i wyjechał do Wiednia. Działania wojenne w Polsce wywarły na Czedekowskim ogromne wrażenie – w późniejszych latach stworzył cykl obrazów o tematyce wojennej.
W 1946 roku razem z rodziną wyjechał do Stanów Zjednoczonych (w 1952 r. otrzymał obywatelstwo amerykańskie). W 1953 roku zmarła nagle Eugenie; pochowano ją w kaplicy rodowej na cmentarzu w Lofer koło Salzburga. Prawdopodobnie wówczas artysta postanowił powrócić do Europy i zamieszkać ponownie w Wiedniu (odwiedził też powojenną Polskę). W późniejszych latach poślubił Herthę Aujezdecky. Razem z nią był obecny na wystawie autorskiej w Krakowie (1964 r.); otrzymał wówczas medal "Cracovia totius Poloniae urbs celeberrima". W 1965 roku ambasador Polskiej Rzeczypospolitej Ludowej w Wiedniu odznaczył Bolesława Jana Czedekowskiego Orderem Odrodzenia Polski.
Artysta zmarł 8 lipca 1969 roku w Wiedniu i spoczywa w kaplicy rodowej rodziny pierwszej żony na cmentarzu w Lofer.
Największą w Polsce kolekcję dzieł Bolesława Jana Czedekowskiego posiada muzeum na Zamku w Łańcucie. Jest to dar wdowy po malarzu Herthy Czedekowski, przekazany w 2001 roku.

</doc>
<doc id="2707488" url="https://pl.wikipedia.org/wiki?curid=2707488" title="HKG">
HKG



</doc>
<doc id="2707489" url="https://pl.wikipedia.org/wiki?curid=2707489" title="Susanne Blakeslee">
Susanne Blakeslee

Susanne Blakeslee (ur. 27 stycznia 1956 w Los Angeles, Kalifornia) – amerykańska aktorka dubbingowa. Jej najsłynniejsze role to m.in. Wanda i Pani Turner z serialu animowanego "Wróżkowie chrzestni" oraz Kala z serialu animowanego "Legenda Tarzana".
Filmografia.
Dubbing.
i inne

</doc>
<doc id="2707491" url="https://pl.wikipedia.org/wiki?curid=2707491" title="Federico Madrazo">
Federico Madrazo

Federico de Madrazo y Kuntz (ur. 9 lutego 1815 Rzymie, zm. 11 czerwca 1894 Madrycie) − hiszpański malarz.
Pochodził z rodziny o tradycjach artystycznych, był synem neoklasycznego malarza José Madrazo i Izabeli Kuntz Valentini, córki polskiego malarza Tadeusza Kuntze. Jego braćmi byli Pedro i Luis Madrazo. Jego synowie Raimundo i Ricardo Madrazo również zostali malarzami, a córka Cecilia była matką malarza Mariano Fortuny.
Uczył się w madryckiej szkole Alberto Lista, a mając 19 lat wstąpił do Królewskiej Akademii Sztuk Pięknych św. Ferdynanda. Na tę prestiżową uczelnię dostał się dzięki obrazowi "Powściągliwość Scypiona".
Razem z przyjacielem ojca, francuskim malarzem Dominique Ingresem wyjechał do Paryża, gdzie jego twórczość nabrała romantycznego stylu. Spędził dwa lata w Rzymie po czym powrócił do Hiszpanii. W Madrycie został mianowany nadwornym malarzem królowej Izabeli II. Był dyrektorem muzeum Prado, jednak stracił tę posadę z wybuchem antymonarchistycznej rewolucji w 1868 roku. Był również rektorem Królewskiej Akademii Sztuk Pięknych św. Ferdynanda. Współpracował z różnymi czasopismami (m.in. "El Artista") dostarczając miedzioryty i rysunki, a czasem artykuły na temat malarstwa i sztuki. Malował portrety arystokratów i osobowości kultury oraz obrazy o tematyce historycznej.

</doc>
<doc id="2707492" url="https://pl.wikipedia.org/wiki?curid=2707492" title="PEK">
PEK



</doc>
<doc id="2707493" url="https://pl.wikipedia.org/wiki?curid=2707493" title="Grêmio Inhumense">
Grêmio Inhumense

Gremio Esportivo Inhumense, powszechnie znany jako Gremio Inhumense – nieistniejący już pod tą nazwą brazylijski klub piłkarski z siedzibą w Inhumas, w stanie Goiás. Największym sukcesem klubu była gra w Campeonato Brasileiro Série C.
Historia.
Klub został założony 15 marca 1999 roku. W latach 1999 i 2000 występował w Série B Campeonato Goiâno (II poziom rozgrywek stanowych), by po wywalczeniu tytułu wicemistrza w 2001 występować już w stanowej Série A (5 miejsce). W roku 2005 rywalizował w Campeonato Brasileiro Série C, ale został wyeliminowany w pierwszej rundzie. Potem klub przeniósł się do Annapolis, gdzie został przemianowany na Gremio Esportivo Annapolis.
Stadion.
Grêmio Esportivo Inhumense grał swoje mecze początkowo na Estádio Zico Brandão w Inhumas, który ma pojemność 6000 osób, a następnie przeniósł się na Estádio Jonas Duarte w Annapolis. Stadion ma maksymalną pojemność 14 400 osób.

</doc>
<doc id="2707494" url="https://pl.wikipedia.org/wiki?curid=2707494" title="Sven Nylander">
Sven Nylander

Sven Nylander (ur. 1 stycznia 1962 w Varbergu) – szwedzki lekkoatleta specjalizujący się w biegach płotkarskich, trzykrotny uczestnik letnich igrzysk olimpijskich (Los Angeles 1984, Barcelona 1992, Atlanta 1996).

</doc>
<doc id="2707496" url="https://pl.wikipedia.org/wiki?curid=2707496" title="Luke Dimech">
Luke Dimech

Luke Anthony Dimech (ur. 11 stycznia 1977 we Florianie) – maltański piłkarz grający na pozycji obrońcy. Od 2010 roku jest piłkarzem klubu AEK Larnaka.
Kariera klubowa.
Karierę piłkarską Dimech rozpoczynał w klubie Sliema Wanderers. W sezonie 1995/1996 zadebiutował w nim w pierwszej lidze maltańskiej. W debiutanckim sezonie wywalczył ze Sliemą tytuł mistrza Malty. W Sliemie występował do końca sezonu 2001/2002. W sezonach 1999/2000 i 2000/2001 wywalczył wicemistrzostwo kraju. W 2000 roku zdobył też Puchar Malty.
W 2002 roku Dimech przeszedł do irlandzkiego Shamrock Rovers. W 2003 roku wrócił do ojczyzny i występował w Birkirkarze FC, z którą został wicemistrzem kraju. W latach 2003–2005 występował w Mansfield Town, a w sezonie 2005/2006 - w Chester City. W sezonie 2006/2007 grał w Marsaxlokk FC, z którym wywalczył mistrzostwo Malty. W sezonie 2007/2008 był zawodnikiem Macclesfield Town.
W 2008 roku Dimech został piłkarzem Valletty FC. W sezonie 2009/2010 zdobył z nią krajowy puchar. W 2010 roku wyjechał na Cypr i został zawodnikiem tamtejszego klubu AEK Larnaka.
Kariera reprezentacyjna.
W reprezentacji Malty Dimech zadebiutował 28 kwietnia 1999 roku w przegranym 1:2 towarzyskim meczu z Islandią, rozegranym w Ta’ Qali. W swojej karierze grał w: eliminacjach do MŚ 2002, Euro 2004, MŚ 2006, Euro 2008 i MŚ 2010. Od 1999 do 2009 roku rozegrał w kadrze narodowej 66 meczów i strzelił w nich 1 gola.

</doc>
<doc id="2707505" url="https://pl.wikipedia.org/wiki?curid=2707505" title="PATH (zmienna)">
PATH (zmienna)

PATH – zmienna środowiskowa używana w systemach operacyjnych do określania zestawu katalogów, gdzie zlokalizowane są programy komputerowe w celu ich uruchomienia. W ogólności, każdy proces i każda sesja użytkownika posiada własne ustawienie zmiennej PATH.
Unix i Linux.
W standardzie POSIX oraz w systemach operacyjnych Unix i Uniksopodobnych (Linux, Mac OS, OS X), zmienna środowiskowa codice_1 określana jest jako lista jednego lub więcej katalogów, oddzielonych znakiem dwukropka (codice_2). Niedozwolone są spacje między nazwami ścieżek w łańcuchu.
Takie katalogi jak: codice_3, codice_4, czy codice_5 są zazwyczaj już ustawione w większości środowisk użytkownika (chociaż zależy to od konkretnej implementacji) danego systemu operacyjnego. Czasami uwzględniony jest również katalog bieżący (codice_6), pozwalając na wykonywanie programów z katalogu, w którym aktualnie znajduje się użytkownik. 
Zasada działania
W momencie wydania przez użytkownika dowolnego polecenia, system przeszukuje ścieżki po każdym elemencie po kolei (w kierunku od lewej do prawej), szukając nazwy pliku, który pasuje do nazwy wydanego polecenia. Jeżeli taki program zostanie odnaleziony, zostanie on wykonany jako proces potomny powłoki systemowej lub programu, który go wywołał. Jeżeli program nie zostanie odnaleziony, użytkownik otrzyma odpowiedni komunikat o nieodnalezieniu żądanego programu.
DOS, OS/2, Windows.
W systemach operacyjnych DOS, OS/2 oraz Microsoft Windows, zmienna środowiskowa codice_7 określana jest jako lista jednego lub więcej katalogów, oddzielonych znakiem średnika (codice_8).
Katalog systemowy Windows (zwykle codice_9) jest zazwyczaj podany jako pierwszy w zmiennej PATH. Z czasem życia systemu przed katalogiem systemowym, mogą pojawiać się ścieżki do katalogów, gdzie instalowane są nowe programy (zwykle ścieżki odnoszące się do katalogu codice_10). W przypadku dużej ilości nowo instalowanego oprogramowania, rozrost zmiennej PATH może powodować spowolnienie systemu przez szukanie programów w zbyt wielu miejscach lub lokalizacjach, które zostały usunięte (w przypadku odinstalowywania oprogramowania).
Wyświetlanie zmiennej PATH.
W celu wyświetlenia zawartości zmiennej PATH należy użyć polecenia codice_11:
 $ echo $PATH
 /bin:/usr/bin:/usr/local/bin
 cmd&gt; echo %PATH%
 C:\Windows\system32;C:\Windows;C:\Windows\System32\Wbem
Modyfikowanie zmiennej PATH.
Dodawanie nowych ścieżek do zmiennej środowiskowej PATH może mieć charakter globalny (na stałe) lub w ramach bieżącej sesji użytkownika (nietrwale).
W ramach bieżącej sesji użytkownika.
Ustawianie zmiennej PATH w ramach bieżącej sesji użytkownika jest trwałe do czasu wylogowania się użytkownika lub do momentu restartu systemu operacyjnego.
 $ export PATH=$HOME/mybin:$PATH
 $ set PATH=C:\mybin;%PATH%

</doc>
<doc id="2707506" url="https://pl.wikipedia.org/wiki?curid=2707506" title="Federico de Madrazo">
Federico de Madrazo



</doc>
<doc id="2707508" url="https://pl.wikipedia.org/wiki?curid=2707508" title="Matka Boska Wniebowzięta">
Matka Boska Wniebowzięta



</doc>
<doc id="2707517" url="https://pl.wikipedia.org/wiki?curid=2707517" title="Canadian Direct Insurance BC Men’s Provincials 2012">
Canadian Direct Insurance BC Men’s Provincials 2012

Canadian Direct Insurance BC Men’s Provincials 2012, turniej wyłaniający mistrzów Kolumbii Brytyjskiej w curlingu. Odbył się między 8 a 12 lutego 2012 w Parksville, na lodowisku Parksville Curling Club.
Tytuły mistrzowskie obronił zespół Jima Cottera, w finale pokonał Brenta Pierce’a 7:5. Na Tim Hortons Brier 2012 reprezentacja prowincji zajęła 8. miejsce.

</doc>
<doc id="2707518" url="https://pl.wikipedia.org/wiki?curid=2707518" title="Wściekłość (film 1977)">
Wściekłość (film 1977)

Wściekłość (tytuł oryg. "Rabid"; alternat. tytuł pol. "Wścieklizna") − kanadyjski film grozy z podgatunku „body horror”, powstały w 1977 roku w reżyserii Davida Cronenberga. Podczas Sitges − Catalonian International Film Festival w 1977 obraz nagrodzono dwoma nagrodami, za scenariusz i efekty specjalne.
Opis fabuły.
Młoda kobieta ulega wypadkowi na drodze. Zostaje poddana eksperymentalnemu zabiegowi. Gdy po miesiącu odzyskuje przytomność, wykazuje silną żądzę krwi.
Wydanie filmu.
Światowa premiera "Wściekłości" przypadła na 8 kwietnia 1977 roku: tego dnia wydano ją w kinach na terenie Kanady i Stanów Zjednoczonych. Film odniósł umiarkowany sukces w zestawieniach amerykańskiego box-office'u. 24 czerwca 1977 odbyła się premiera zachodnioniemiecka, a 3 sierpnia − francuska.

</doc>
<doc id="2707519" url="https://pl.wikipedia.org/wiki?curid=2707519" title="Nikołaj Juszmanow">
Nikołaj Juszmanow

Nikołaj Juszmanow (ros. Николай Юшманов; ur. 18 grudnia 1961) – rosyjski lekkoatleta specjalizujący się w biegach sprinterskich. W czasie swojej kariery reprezentował Związek Socjalistycznych Republik Radzieckich. 
Największy sukces w karierze odniósł w 1986 w Stuttgarcie, zdobywając złoty medal mistrzostw Europy w biegu sztafetowym 4 x 100 metrów (wspólnie z Aleksandrem Jewgienjewem, Władimirem Murawjowem i Wiktorem Bryzhinem). W tym samym roku startował w reprezentacji ZSRR w rozegranych w Moskwie Igrzyskach Dobrej Woli, zajmując wspólnie ze sprinterami radzieckimi II miejsce w biegu sztafetowym 4 x 100 metrów. Startował również w finale biegu na 200 metrów, zajmując VI miejsce.
Rekordy życiowe:

</doc>
<doc id="2707521" url="https://pl.wikipedia.org/wiki?curid=2707521" title="Grêmio Esportivo Anápolis">
Grêmio Esportivo Anápolis

Grêmio Esportivo Anápolis, powszechnie znany jako Anápolis – brazylijski klub piłkarski z siedzibą w Anápolis, stan Goiás. Klub był wcześniej znany jako Grêmio Esportivo Inhumense.
Historia.
Klub został założony 15 marca 1999 r. [1] jako Grêmio Esportivo Inhumense. W 2000 roku awansował do Campeonato Goiano. W 2005 roku zajęli 4. miejsce i zakwalifikował się do Campeonato Brasileiro Série C, gdzie zostali wyeliminowani w pierwszej rundzie

</doc>
<doc id="2707523" url="https://pl.wikipedia.org/wiki?curid=2707523" title="Ernst Wetter">
Ernst Wetter

Ernst Wetter (ur. 27 sierpnia 1877, zm. 10 sierpnia 1963) - szwajcarski polityk, członek Rady Związkowej od 15 grudnia 1938 do 31 grudnia 1943. Kierował departamentem finansów (1939-1943). Był członkiem Radykalno-Demokratycznej Partii Szwajcarii.
Pełnił także funkcję prezydenta (1941) Konfederacji.

</doc>
<doc id="2707525" url="https://pl.wikipedia.org/wiki?curid=2707525" title="DAZ">
DAZ



</doc>
<doc id="2707527" url="https://pl.wikipedia.org/wiki?curid=2707527" title="RTA">
RTA



</doc>
<doc id="2707533" url="https://pl.wikipedia.org/wiki?curid=2707533" title="Estádio Jonas Duarte">
Estádio Jonas Duarte

Estádio Jonas Duarte – wielofunkcyjny stadion położony w Anápolis w Brazylii. Stosowany jest głównie do meczów piłki nożnej przez trzy kluby Anapolina Anápolis, Anápolis FC oraz Gremio Esportivo Annapolis. Stadion może pomieścić 20 000 osób i został zbudowany w 1965 roku. Został nazwany na cześć Jonasa Ferreiry Alvesa Duarte, który był burmistrzem Anápolis w 1950 roku i był wicegubernatorem stanu Goiás w 1954 i 1955 roku.
Historia.
Stadion został otwarty w dniu 10 kwietnia 1965 roku. W meczu inauguracyjnym São Paulo pokonał Anápolis 4-1. Pierwszym zdobywcą bramki na stadionie był Paraná, gracz São Paulo.
Rekord frekwencji wynosi 17 800 osób. Ustanowiony został w dniu 15 września 1981 roku, podczas meczu Anapolina Anápolis i Corinthians Paulista (remis 1-1).

</doc>
<doc id="2707534" url="https://pl.wikipedia.org/wiki?curid=2707534" title="PWA">
PWA



</doc>
<doc id="2707537" url="https://pl.wikipedia.org/wiki?curid=2707537" title="Elliot Bunney">
Elliot Bunney

Elliot John Bunney (ur. 11 grudnia 1966 w Bathgate) – brytyjski lekkoatleta specjalizujący się w biegach sprinterskich, srebrny medalista olimpijski z Seulu (1988) w biegu sztafetowym 4 x 100 metrów.

</doc>
<doc id="2707540" url="https://pl.wikipedia.org/wiki?curid=2707540" title="P-Hydroskybenzoesan propylu">
P-Hydroskybenzoesan propylu



</doc>
<doc id="2707541" url="https://pl.wikipedia.org/wiki?curid=2707541" title="Adam Maher">
Adam Maher

Adam Maher (ur. 20 lipca 1993 w Ait Izzou) – holenderski piłkarz marokańskiego pochodzenia grający w FC Utrecht.
Kariera klubowa.
15 grudnia 2010 roku zadebiutował w barwach AZ w meczu Ligi Europy przeciwko BATE Borysów i zdobył w tym spotkaniu bramkę. Stał się tym samym najmłodszym piłkarzem w historii holenderskiej piłki, który zdobył bramkę w Lidze Europy.
W sezonie 2011/12 zdobył nagrodę Johana Cruijffa (talent roku).
30 czerwca 2013 roku przeszedł do PSV Eindhoven za kwotę 6.5 mln €, podpisując 5-letni kontrakt.
W 2016 został wypożyczony do Osmanlısporu. W 2018 roku grał w FC Twente, a następnie wrócił do AZ. W 2019 roku przeszedł do FC Utrecht.
Kariera reprezentacyjna.
Był członkiem drużyny U-17 reprezentacji Holandii na Mistrzostwach Świata U-17 w 2009 roku.
W lutym 2012 roku został wybrany do prowizorycznej listy piłkarzy na Euro 2012 przez Berta van Marwijka. 7 maja znalazł się w gronie 36 piłkarzy mogących pojechać na Euro 2012. Zadebiutował w drużynie reprezentacji Holandii w nieoficjalnym meczu towarzyskim przeciwko drużynie Bayernu Monachium. Swój oficjalny debiut w reprezentacji zaliczył 15 sierpnia 2012 w sparingu z Belgią (2:4).

</doc>
<doc id="2707542" url="https://pl.wikipedia.org/wiki?curid=2707542" title="Wimbledon 2012 (kwalifikacje gry podwójnej kobiet)">
Wimbledon 2012 (kwalifikacje gry podwójnej kobiet)

Wimbledon 2012 - kwalifikacje gry podwójnej kobiet – kwalifikacje do zawodów deblowych kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 20 a 21 czerwca na londyńskich kortach All England Lawn Tennis and Croquet Club.

</doc>
<doc id="2707546" url="https://pl.wikipedia.org/wiki?curid=2707546" title="José Madrazo">
José Madrazo

José de Madrazo y Agudo (ur. 22 kwietnia 1781 w Madrycie, zm. 8 maja 1859 tamże) − hiszpański malarz neoklasyczny i barokowy.
Ojciec artystów Federica, Pedra i Luisa Madrazo oraz dziadek Raimunda i Ricarda Madrazo.
Studiował w Królewskiej Akademii Sztuk Pięknych św. Ferdynanda pod okiem Gregorio Ferro, który wprowadził go do technik malarskich Antona Raphaela Mengsa. Od 1803 r. studiował w Paryżu, gdzie zgłębił techniki neoklasyczne i zaprzyjaźnił się z francuskim malarzem Dominiquiem Ingresem.
Otrzymał stypendium na wyjazd do Rzymu, gdzie uzupełnił swoją artystyczną edukację. Uznanie zyskał jego czysto neoklasyczny obraz "La muerte de Viriato" namalowany w czasie, kiedy studiował w Akademii Świętego Łukasza.
W czasie wojny niepodległościowej przeciwko Bonaparte Madrazo opowiedział się przeciwko zwierzchnictwu Józefa Bonaparte w Hiszpanii. Razem z innym hiszpańskimi artystami przebywającymi w Rzymie został aresztowany i osadzony w więzieniu "Castillo Sant'Angelo", a następnie w ambasadzie Hiszpanii. W areszcie poznał królów Hiszpanii Karola IV i Marię Ludwikę, którzy w tym czasie byli więźniami cesarza.
2 września 1809 r. ożenił się z Izabelą Kuntz Valentini, córką polskiego malarza Tadeusza Kuntze.
W 1813 r. został mianowany nadwornym malarzem Karola IV. W 1823 r. został dyrektorem Królewskiej Akademii Sztuk Pięknych św. Ferdynanda, a następnie kierował Muzeum Prado.
Dzieła.
Malował obrazy o tematyce religijnej i historycznej, razem z José Aparicio zainicjował nurt historyczno-patriotyczny. Ostatecznie porzucił tematykę historyczną interesując się romantyzmem. 

</doc>
<doc id="2707547" url="https://pl.wikipedia.org/wiki?curid=2707547" title="José de Madrazo">
José de Madrazo



</doc>
<doc id="2707548" url="https://pl.wikipedia.org/wiki?curid=2707548" title="Quad Cities">
Quad Cities

Quad Cities - zespół miast Davenport i Bettendorf (w stanie Iowa) oraz Rock Island, Moline i East Moline (w stanie Illinois) leżących nad Missisipi. Region nazywa się Quad Cities Metropolitan Area lub Davenport-Moline-Rock Island Metropolitan Statistical Area.
Sport.
W latach 2007-2009 istniała drużyna Quad City Flames.

</doc>
<doc id="2707550" url="https://pl.wikipedia.org/wiki?curid=2707550" title="Max Tau">
Max Tau

Max Tau (ur. 19 stycznia 1897 w Bytomiu, zm. 13 marca 1976 w Oslo) – niemiecki i norweski pisarz, publicysta i edytor pochodzenia żydowskiego.
Życiorys.
Wychował się w żydowskiej rodzinie, na którą silnie oddziaływały ideały haskali. Szkołę powszechną ukończył w rodzinnym mieście. Studiował germanistykę, historię sztuki, filozofię i psychologię na uniwersytetach w Berlinie, Hamburgu i Kilonii. Doktoryzował się w Kilonii na podstawie rozprawy o Theodorze Fontane. W 1938 wyemigrował do Norwegii, a w 1942 wyjechał do Szwecji. Do Oslo wrócił po zakończeniu wojny. W 1950 przyjął obywatelstwo norweskie. Po wojnie działał na rzecz pojednania norwesko-niemieckiego. Wydawał wielotomową "Bibliotekę Pokoju" ("Die Friedensbücherei").
Od 1944 aż do swojej śmierci był żonaty z norweską dziennikarką i działaczką społeczną – Tove Filseth Tau. 

</doc>
<doc id="2707551" url="https://pl.wikipedia.org/wiki?curid=2707551" title="Taniec lojalności">
Taniec lojalności

Taniec lojalności (także: "taniec lojalnej postaci"; ) – jedyny oficjalnie dozwolony taniec w okresie rewolucji kulturalnej w Chinach. Polegał na równomiernym stąpaniu i wyrzucaniu rąk w górę.
W ramach zwalczania czterech starych rzeczy zwolennicy radykalnego maoizmu walczyli z wszelkimi przejawami starej kultury chińskiej, w tym operą i tańcem. Zabroniono wykonywania nie tylko tańców tradycyjnych, ale także zachodnich. W zamian stworzono bardzo prosty układ taneczny dla ludu, którego celem było okazanie lojalności wobec Mao Zedonga. 
Taniec wierności wobec cesarza znany był też w dawnej tradycji konfucjańskiej.

</doc>
<doc id="2707552" url="https://pl.wikipedia.org/wiki?curid=2707552" title="Letni Puchar Kontynentalny kobiet w skokach narciarskich 2012">
Letni Puchar Kontynentalny kobiet w skokach narciarskich 2012

Letni Puchar Kontynentalny kobiet w skokach narciarskich 2012 – była to 5. edycja letniego Pucharu Kontynentalnego kobiet. Cykl składał się z 2 konkursów na skoczni Lysgårdsbakken w Lillehammer.

</doc>
<doc id="2707554" url="https://pl.wikipedia.org/wiki?curid=2707554" title="PZL">
PZL



</doc>
<doc id="2707556" url="https://pl.wikipedia.org/wiki?curid=2707556" title="Dead Cities, Red Seas &amp; Lost Ghosts">
Dead Cities, Red Seas &amp; Lost Ghosts

Dead Cities, Red Seas &amp; Lost Ghosts – drugi album francuskiej grupy elektronicznej M83, wydany w 2003 roku. Fotografia na okładce, wykonana przez Justine Kurland, nosi nazwę "Snow Angels". Edycja amerykańska zawiera bonusowy dysk z 5 utworami.
Odbiór.
W sierpniu 2009 roku witryna Pitchfork Media umieściła płytę na 188. miejscu listy najlepszych albumów dekady.

</doc>
<doc id="2707558" url="https://pl.wikipedia.org/wiki?curid=2707558" title="Port lotniczy San José de Chiquitos">
Port lotniczy San José de Chiquitos

Port lotniczy San José de Chiquitos – port lotniczy zlokalizowany w boliwijskim mieście San José de Chiquitos.

</doc>
<doc id="2707559" url="https://pl.wikipedia.org/wiki?curid=2707559" title="Walerij Suncow">
Walerij Suncow

Walerij Suncow, ros. Валерий Сунцов (ur. 10 lipca 1955) – rosyjski lekkoatleta specjalizujący się w chodzie sportowym. W czasie swojej kariery reprezentował Związek Socjalistycznych Republik Radzieckich.
Największy sukces w karierze odniósł w 1986 r. w Stuttgarcie, zdobywając brązowy medal mistrzostw Europy w chodzie na 50 kilometrów (z czasem 3:42,38; za Hartwigiem Gauderem i Wiaczesławem Iwanienko). Również w 1986 r. zdobył tytuł mistrza ZSRR w chodzie na dystansie 50 kilometrów.
Trzykrotnie zajmował miejsca w pierwszej dziesiątce Pucharu Świata w chodzie sportowym na dystansie 50 kilometrów, w latach 1981 (Walencja, VII miejsce), 1985 (St. John's, VII miejsce) oraz 1987 (Nowy Jork, V miejsce).
Rekordy życiowe:

</doc>
<doc id="2707560" url="https://pl.wikipedia.org/wiki?curid=2707560" title="Historia Wysp Salomona">
Historia Wysp Salomona

Historia Wysp Salomona rozpoczyna się z pierwszym osadnictwem papuaskim co najmniej 30 tys. lat temu z Nowej Gwinei.
Europejskie odkrycie.
Statki hiszpańskiego odkrywcy Álvaro de Mendaña de Neyra po raz pierwszy dostrzegły wyspę Santa Isabel 6 lutego 1568 roku. Szukając znaków napływowego złota na Guadalcanal, Mendaña wierzył, że znalazł źródło bogactwa króla Salomona i konsekwentnie nazywał te wyspy Wyspami Salomona. W latach 1595 i 1605 Hiszpania wysłała kilka ekspedycji, aby znaleźć wyspy i założyć kolonie, jednak bez powodzenia. Jedną z nich prowadził ich odkrywca, a po jego śmierci żona – Isabel Barreto.
W 1767 roku kapitan Philip Carteret odkrył ponownie wyspy Santa Cruz i Malaitę. Później holenderscy, francuscy i brytyjscy nawigatorzy odwiedzili wyspy; ich przyjęcie było często wrogie.
Niepodległość.
Nawet do 1970 roku brytyjski protektorat nie przewidywał niepodległości dla Wysp Salomona w dającej się przewidzieć przyszłości, lecz krótko po tym finansowe koszty utrzymywania protektoratu stały się bardziej dokuczliwe, ponieważ w światową ekonomię uderzył pierwszy wstrząs naftowy roku 1973. Myśl o rychłej niepodległości Papui-Nowej Gwinei (w 1975 roku) też wpłynęła na protektorat i jego administracje, jednak, poza bardzo małą elitą intelektualną w Honiarze, mało było miejscowych ruchów niepodległościowych na Wyspach Salomona. Niemniej jednak niepodległy rząd utworzono w styczniu 1976 roku, a po lipcu 1976 roku, sir Peter Kenilorea został szefem tego rządu, który doprowadził kraj do niepodległości 7 lipca 1978 roku a Kenilorea automatycznie stał się pierwszym premierem kraju.

</doc>
<doc id="2707563" url="https://pl.wikipedia.org/wiki?curid=2707563" title="Port lotniczy Capitan Avenida Juan Cochamanidis">
Port lotniczy Capitan Avenida Juan Cochamanidis

Port lotniczy Capitan Avenida Juan Cochamanidis – port lotniczy zlokalizowany w boliwijskim mieście San Ignacio de Velasco.

</doc>
<doc id="2707565" url="https://pl.wikipedia.org/wiki?curid=2707565" title="Port lotniczy Ascensión de Guarayos">
Port lotniczy Ascensión de Guarayos

Port lotniczy Ascensión de Guarayos – port lotniczy zlokalizowany w boliwijskim mieście Ascensión de Guarayos.

</doc>
<doc id="2707567" url="https://pl.wikipedia.org/wiki?curid=2707567" title="GWE">
GWE



</doc>
<doc id="2707568" url="https://pl.wikipedia.org/wiki?curid=2707568" title="Port lotniczy Reyes">
Port lotniczy Reyes

Port lotniczy Reyes – port lotniczy zlokalizowany w boliwijskim mieście Reyes.

</doc>
<doc id="2707569" url="https://pl.wikipedia.org/wiki?curid=2707569" title="Miguel Ángel Neira">
Miguel Ángel Neira

Miguel Ángel Neira Pincheira (ur. 10 października 1952 w Chiguayante) - piłkarz chilijski grający podczas kariery na pozycji pomocnika.
Kariera klubowa.
Karierę piłkarską Miguel Ángel Neira rozpoczął w klubie CD Huachipato w 1974. Z Huachipato zdobył jedyne w jego historii mistrzostwo Chile w 1974. W latach 1976-1977 był zawodnikiem Uniónu Española. Z Uniónem Española zdobył drugie w swojej karierze mistrzostwo Chile w 1977. W 1978 przeszedł na trzy kolejne sezony do CD O’Higgins.
Ostatnim jego klubem był stołeczny Universidad Católica. 
Z Universidad Católica dwukrotnie zdobył mistrzostwo Chile w 1984 i 1987 oraz Puchar Chile w 1983. W 1983 został uznany „Piłkarzem Roku” w Chile.
Kariera reprezentacyjna.
W reprezentacji Chile Neira zadebiutował 6 października 1976 w zremisowanym 0-0 towarzyskim spotkaniu z Urugwajem. W 1979 wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Neira wystąpił w pięciu meczach: w grupie z Wenezuelą i Kolumbią oraz w finale z Paragwajem.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Neira wystąpił we wszystkich trzech meczach z Austrią, RFN i Algierią, w którym w 61 min. wykorzystał rzut karny.
Ostatni raz w reprezentacji Neira wystąpił 17 listopada 1985 w zremisowanym 2-2 meczu eliminacji Mistrzostw Świata z Paragwajem. Od 1976 do 1985 roku rozegrał w kadrze narodowej 45 spotkań, w których strzelił 4 bramki.

</doc>
<doc id="2707571" url="https://pl.wikipedia.org/wiki?curid=2707571" title="Kongestia transportowa">
Kongestia transportowa



</doc>
<doc id="2707572" url="https://pl.wikipedia.org/wiki?curid=2707572" title="Port lotniczy Puerto Rico">
Port lotniczy Puerto Rico

Port lotniczy Puerto Rico – port lotniczy zlokalizowany w boliwijskim mieście Puerto Rico.

</doc>
<doc id="2707575" url="https://pl.wikipedia.org/wiki?curid=2707575" title="Vaclav Pilar">
Vaclav Pilar



</doc>
<doc id="2707576" url="https://pl.wikipedia.org/wiki?curid=2707576" title="Freddy García">
Freddy García

Freddy Alexander García Carrera (ur. 12 stycznia 1977 w Puerto Barrios) – gwatemalski piłkarz występujący na pozycji ofensywnego pomocnika, obecnie zawodnik Heredii.
Kariera klubowa.
García jest wychowankiem zespołu CF Universidad de San Carlos z siedzibą w stołecznym mieście Gwatemala, do którego seniorskiej drużyny został włączony w wieku 21 lat. Po kilku miesiącach odszedł do klubu CSD Comunicaciones, gdzie szybko został podstawowym piłkarzem ekipy. Już w pierwszym sezonie, Apertura 1999, wywalczył z nią mistrzostwo Gwatemali, natomiast w dwóch kolejnych rozgrywkach, Clausura 2000 i Apertura 2000, zdobywał tytuły wicemistrzowskie. W sezonie Clausura 2001 osiągnął kolejne mistrzostwo kraju, za to rok później, podczas Clausura 2002, po raz trzeci został z Comunicaciones wicemistrzem Gwatemali. W 2002 roku przeszedł do amerykańskiej drużyny Columbus Crew. Podczas pierwszego sezonu w tym klubie, 2002, pozostawał przeważnie rezerwowym zespołu, jednak pomógł mu zwyciężyć w rozgrywkach krajowego pucharu – US Open Cup, zdobywając decydującą o tym sukcesie bramkę w wygranym 1:0 finałowym spotkaniu z Los Angeles Galaxy.
Później Garcíi udało się wywalczyć pewne miejsce w składzie Crew, lecz już w styczniu 2004 powrócił do ojczyzny, podpisując umowę z najbardziej utytułowanym klubem w Gwatemali, stołecznym CSD Municipal, od razu zapewniając sobie status gracza wyjściowej jedenastki. W premierowych rozgrywkach w nowej ekipie, Clausura 2004, wywalczył wicemistrzostwo kraju, natomiast pół roku później, podczas Apertura 2004, już trzeci raz osiągnął tytuł mistrzowski. Także w czterech kolejnych sezonach, Clausura 2005, Apertura 2005, Clausura 2006 i Apertura 2006, Municipal przy dużym udziale Garcíi zostawał najlepszą drużyną w Gwatemali. Ósmy tytuł mistrzowski w swojej karierze zawodnik wywalczył podczas rozgrywek Clausura 2008 i wtedy także został królem strzelców ligi gwatemalskiej z dwunastoma bramkami na koncie. Dwa ostatnie sezony w Municipalu, Apertura 2008 i Clausura 2009, zwieńczył tytułami wicemistrzowskimi, odpowiednio piątym i szóstym podczas swojej gry w piłkę.
Latem 2009, po niemal sześciu latach spędzonych w Municipalu, García odszedł z klubu, podpisując umowę ze znacznie niżej notowanym CD Heredia. Bez większych osiągnięć występował tam rok, po czym przeszedł do Deportivo Suchitepéquez, gdzie również nie potrafił nawiązać do osiągnięć odnoszonych w Comunicaciones i Municipalu. W 2011 roku po raz drugi został piłkarzem Heredii.
Kariera reprezentacyjna.
W 1997 roku García jako gracz kadry młodzieżowej wziął udział w Igrzyskach Środkowoamerykańskich, za to w seniorskiej reprezentacji Gwatemali zadebiutował 17 listopada 1998 w zremisowanym 3:3 meczu towarzyskim z Hondurasem. Premierowego gola w kadrze narodowej strzelił 26 marca 1999 w wygranej 1:0 konfrontacji z Salwadorem, w ramach Pucharu Narodów UNCAF. Dotarł wówczas ze swoją drużyną do finału turnieju. Rok później znalazł się w składzie na Złoty Puchar CONCACAF, gdzie rozegrał dwa mecze, za to Gwatemalczycy nie zdołali wyjść z grupy. W tym samym roku jako zawodnik reprezentacji futsalowej wystąpił na Mistrzostwach Świata w Gwatemali, jednak zespół gospodarzy po zwycięstwie i dwóch porażkach nie zajął miejsca premiowanego awansem z grupy.
García wziął także udział w dziesięciu meczach wchodzących w skład eliminacjach do Mistrzostw Świata 2002, w których pięciokrotnie wpisał się na listę strzelców – w konfrontacjach z Belize (2:1), dwukrotnie z Antiguą i Barbudą (8:1), z Barbadosem (2:0) oraz rewanżu z tym samym rywalem (3:1). Gwatemalczycy nie zdołali się jednak zakwalifikować na mundial. W 2001 roku wygrał z reprezentacją rozgrywki Pucharu Narodów UNCAF, pełniąc rolę podstawowego gracza kadry i zdobywając trzy bramki w pięciu meczach. Rok później po raz kolejny znalazł się w składzie na Złoty Puchar CONCACAF, gdzie dokładnie tak samo jak przed dwoma laty wystąpił w dwóch spotkaniach, a Gwatemalczycy odpadli z turnieju w fazie grupowej.
W 2003 roku García po raz trzeci wziął udział w Pucharu Narodów UNCAF, tym razem zajmując ze swoją reprezentacją drugie miejsce i z trzema golami na koncie został królem strzelców tej edycji turnieju. Kilka miesięcy później został również powołany przez selekcjonera Víctora Manuela Aguado na Złoty Puchar CONCACAF, gdzie podobnie jak poprzednio po rozegraniu dwóch meczów jego drużyna zakończyła swój udział w turnieju na fazie grupowej. Wystąpił w czterech konfrontacjach wchodzących w skład nieudanych dla Gwatemalczyków eliminacjach do Mistrzostw Świata 2006, trafiając do siatki w spotkaniu z Kostaryką (3:1). W 2007 roku po raz czwarty został powołany na Puchar Narodów UNCAF, notując trzy mecze, a także wystąpił w pięciu pojedynkach eliminacji do Mistrzostw Świata 2010, nie zdobywając ani jednej bramki. Gwatemala ponownie nie dostała się na światowy czempionat.
W 2011 roku, po trzech latach przerwy na występy w reprezentacji, García powrócił do kadry narodowej za kadencji paragwajskiego trenera Evera Hugo Almeidy na eliminacje do Mistrzostw Świata 2014. Podczas nich 34-letni zawodnik wpisał się na listę strzelców w meczu z Saint Vincent i Grenadynami (4:0), a także dwukrotnie z Grenadą (3:0).

</doc>
<doc id="2707577" url="https://pl.wikipedia.org/wiki?curid=2707577" title="Fredy García">
Fredy García



</doc>
<doc id="2707578" url="https://pl.wikipedia.org/wiki?curid=2707578" title="Freddy Garcia">
Freddy Garcia



</doc>
<doc id="2707579" url="https://pl.wikipedia.org/wiki?curid=2707579" title="Port lotniczy Camiri">
Port lotniczy Camiri

Port lotniczy Camiri – port lotniczy zlokalizowany w boliwijskim mieście Camiri.

</doc>
<doc id="2707581" url="https://pl.wikipedia.org/wiki?curid=2707581" title="Miguel Prieto">
Miguel Prieto

Miguel Ángel Prieto Adanero (ur. 20 września 1964 w Segowii) – hiszpański lekkoatleta specjalizujący się w chodzie sportowym, uczestnik letnich igrzysk olimpijskich w Barcelonie (1992).
Sukcesy sportowe.
Największy sukces w karierze odniósł w 1986 r. w Stuttgarcie, zdobywając brązowy medal mistrzostw Europy w chodzie na 20 kilometrów (z czasem 1:21,36, za Jozefem Pribilinecem i Maurizio Damilano). W 1989 r. zdobył srebrny medal na letniej uniwersjadzie w Duisburgu, w chodzie na 20 kilometrów (z czasem 1:23,39, za Walterem Areną). Dwukrotnie startował w mistrzostwach świata (Rzym 1987, Tokio 1991), nie odnosząc sukcesów. W 1991 r. zajął IV miejsce w chodzie na 5000 metrów podczas halowych mistrzostw świata w Sewilli (z czasem 18:53,83, za Michaiłem Szczennikowem, Giovannim De Benedictisem i Francem Kostiukiewiczem). W 1992 r. zajął X miejsce w chodzie na dystansie 20 kilometrów podczas olimpiady w Barcelonie (z czasem 1:26,38).
W 1990 r. zdobył tytuł mistrza Hiszpanii w chodzie na 20 kilometrów. był również czterokrotnym mistrzem Hiszpanii w chodzie na 5000 metrów, w latach 1986, 1987, 1990, 1992.

</doc>
<doc id="2707585" url="https://pl.wikipedia.org/wiki?curid=2707585" title="Konferencja Rektorów Uniwersytetów Polskich">
Konferencja Rektorów Uniwersytetów Polskich

Konferencja Rektorów Uniwersytetów Polskich (KRUP) – autonomiczne zgromadzenie zrzeszające 20 rektorów uniwersytetów działających na obszarze Polski oraz rektora Uniwersytetu Papieskiego Jana Pawła II w Krakowie służącym pogłębianiu więzi i współpracy między uczelniami. Została powołana do życia 16 lutego 1989 na zjeździe w Krakowie przez rektorów Uniwersytetów jako odpowiedź środowiska akademickiego na przyjęcie 18 września 1988 Wielkiej Karty Uniwersytetów Europejskiej – fundamentalnego dokumentu wyznaczającego standardy na uczelniach całej Europy.
KRUP opracowuje i przedstawia opinie i stanowiska w sprawach istotnych dla rozwoju polskiej nauki, szkolnictwa wyższego, kultury i oświaty. Ściśle współpracuje z Konferencją Rektorów Akademickich Szkół Polskich (KRASP). Jest najstarszą konferencją rektorską działająca w III RP.
Na posiedzeniu 10 marca 2017 roku UKA podjęła uchwałę o zakończeniu działalności uniwersyteckiej komisji akredytacyjnej.
Władze.
Przewodniczącym KRUP jest rektor wybierany spośród jego członków.
Dotychczasowymi jego przewodniczącymi byli:
Honorowym Przewodniczącym VIII kadencji KRUP został prof. zw. dr hab. Wiesław Banyś z Uniwersytetu Śląskiego.
Komisje.
W strukturach KRUP działają komisje zajmujące się różnymi obszarami tematycznymi:

</doc>
<doc id="2707586" url="https://pl.wikipedia.org/wiki?curid=2707586" title="Port lotniczy Panguilemo">
Port lotniczy Panguilemo

Port lotniczy Panguilemo (hiszp. Aeropuerto Panguilemo) – port lotniczy zlokalizowany w chilijskim mieście Talca.

</doc>
<doc id="2707587" url="https://pl.wikipedia.org/wiki?curid=2707587" title="Enzo Escobar">
Enzo Escobar

Enzo Sergio Escobar Olivares (ur. 10 sierpnia 1951) – piłkarz chilijski grający podczas kariery na pozycji obrońcy.
Kariera klubowa.
Karierę piłkarską Enzo Escobar rozpoczął w klubie Unión Española. Z Uniónem Española zdobył mistrzostwo Chile w 1977. W latach 1980–1987 był zawodnikiem klubu Cobreloa. 
Z Cobreloą trzykrotnie zdobył mistrzostwo Chile w 1980, 1982 i 1985 oraz Puchar Chile w 1983. Na arenie międzynarodowej Escobar dwukrotnie dotarł do finału Copa Libertadores w 1981 i 1982.
Kariera reprezentacyjna.
W reprezentacji Chile Escobar zadebiutował 6 października 1976 w zremisowanym 0-0 towarzyskim spotkaniu z Urugwajem. W 1979 wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Escobar wystąpił we wszystkich dziewięciu meczach: w grupie z Wenezuelą i Kolumbią, półfinale z Peru oraz w finale z Paragwajem.
Ostatni raz w reprezentacji Escobar wystąpił 30 marca 1982 w przegranym 0-1 towarzyskim meczu z Peru. Od 1976 do 1982 roku rozegrał w kadrze narodowej 25 spotkań.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Neira był rezerwowym i nie wystąpił w żadnym meczu.

</doc>
<doc id="2707588" url="https://pl.wikipedia.org/wiki?curid=2707588" title="Aleksandr Wasiljew">
Aleksandr Wasiljew



</doc>
<doc id="2707589" url="https://pl.wikipedia.org/wiki?curid=2707589" title="Aleksandr Wasiliew">
Aleksandr Wasiliew



</doc>
<doc id="2707591" url="https://pl.wikipedia.org/wiki?curid=2707591" title="Paraben propylu">
Paraben propylu

Paraben propylu, propyloparaben – organiczny związek chemiczny z grupy parabenów, "n"-propylowy ester kwasu "p"-hydroksybenzoesowego. Występuje naturalnie w roślinach i owadach, do celów przemysłowych otrzymywany jest syntetycznie. Jest używany głównie jako konserwant w kosmetykach i lekach (do 0,02%) – stosowany w kosmetykach opartych na wodzie, takich jak kremy, szampony, płyny do kąpieli i w tuszach do rzęs. Był stosowany również jako dodatek do żywności (symbol E216; E217 w formie soli sodowej), jednak w 2006 roku został usunięty z europejskiego wykazu tych dodatków.
Zagrożenia.
Przeprowadzone w 1984 roku badania wykazały, że stosowanie kosmetyków zawierających mniej niż 25% parabenów jest bezpieczne. Na ogół zawartość parabenów mieści się w granicach 0,01–0,3%. Ostatnie badania (do roku 2008) wykazały, że parabeny mają zdolność przenikania przez skórę w postaci niezmienionej przez esterazy. Związki te są silnymi alergenami i mogą powodować ciężkie kontaktowe zapalenie skóry.
Parabeny wykazują aktywność zbliżoną do estrogenu, wykazują aktywność antagonistyczną do androgenów i blokują sulfotransferazy. W 2004 roku stwierdzono, że stężenie parabenów w tkankach raka piersi wynosi 20,6 ± 4,2 ng/g tkanki, przez co są podejrzewane o udział w tworzeniu się tego nowotworu. W badaniu przeprowadzonym w 2012 roku na grupie 160 osób wykazano, że stężenie propyloparabenu w tkankach raka piersi może wahać się w granicach 0–2052,7 ng/g tkanki.

</doc>
<doc id="2707592" url="https://pl.wikipedia.org/wiki?curid=2707592" title="Port lotniczy Viña del Mar">
Port lotniczy Viña del Mar

Port lotniczy Viña del Mar – wojskowo-cywilny port lotniczy zlokalizowany w chilijskim mieście Viña del Mar.

</doc>
<doc id="2707593" url="https://pl.wikipedia.org/wiki?curid=2707593" title="Ławeczka Heliodora Święcickiego w Śremie">
Ławeczka Heliodora Święcickiego w Śremie

Ławeczka Heliodora Święcickiego w Śremie - pomnik w formie ławeczki mieszczący się przy promenadzie nadwarciańskiej.
Historia.
Ławeczka została uroczyście odsłonięta 27 czerwca 2010 o godz. 15.00. Pomnik odsłonił burmistrz Śremu Adam Lewandowski w obecności autora pomnika oraz dyrektora Biblioteki Publicznej im Heliodora Święcickiego w Śremie Jerzego Kondrasa.
Projekt pomnika został po raz pierwszy zaprezentowany mieszkańcom Śremu 27 września 2009 podczas imprezy Promenada jak za dawnych lat - Bulwar Sztuki. Autorem pomnika był Piotr Garstka, rzeźbiarz i współwłaściciel odlewni w Szymanowie koło Śremu. W tle pomnika znajdują się trzy nieregularnie ociosane płyty kamienne z tekstem poświęconym osobie prof. Święcickiego.

</doc>
<doc id="2707594" url="https://pl.wikipedia.org/wiki?curid=2707594" title="Hermann Obrecht">
Hermann Obrecht

Hermann Obrecht (ur. 26 marca 1882, zm. 21 sierpnia 1940) - szwajcarski polityk, członek Rady Związkowej od 4 kwietnia 1935 do 20 czerwca 1940. Kierował departamentem spraw ekonomicznych.
Był członkiem Radykalno-Demokratycznej Partii Szwajcarii.
Pełnił także funkcję wiceprezydenta (1940) Konfederacji.

</doc>
<doc id="2707596" url="https://pl.wikipedia.org/wiki?curid=2707596" title="Minor López">
Minor López

Minor Ignacio López Campollo (ur. 1 lutego 1987 w Quetzaltenango) – gwatemalski piłkarz występujący na pozycji napastnika, od 2014 zawodnik portugalskiego Atlético CP.
Kariera klubowa.
López pochodzi z miasta Quetzaltenango i jest wychowankiem tamtejszego zespołu Club Xelajú MC. Do jego seniorskiej drużyny został włączony jako dwudziestolatek i szybko wywalczył sobie miejsce w pierwszym składzie. Jedynym większym sukcesem, jaki osiągnął z Xelajú, było wicemistrzostwo Gwatemali w wiosennym sezonie Clausura 2010. W 2011 roku został zawodnikiem chilijskiego drugoligowca Deportes Naval, w którym spędził rok jako czołowy zawodnik ekipy. Został jednym z najlepszych strzelców Naval i sezon zakończył z bilansem dwunastu trafień w trzydziestu spotkaniach. Nie zdołał jednak pomóc klubowi w awansie do najwyższej klasy rozgrywkowej.
Dobra forma Lópeza prezentowana w Naval zaowocowała transferem do grającego klasę wyżej Deportes La Serena. W chilijskiej Primera División zadebiutował 28 stycznia 2012 w przegranym 0:2 meczu z Rangers, natomiast premierowego gola zdobył 7 kwietnia tego samego roku w przegranej 1:3 konfrontacji z Deportes Iquique.
W 2013 roku López grał w Deportivo Marquense, a w latach 2013-2014 był piłkarzem CSD Comunicaciones. W 2014 przeszedł do Atlético CP.
Kariera reprezentacyjna.
Po kilku latach gry w kadrach juniorskich, López zadebiutował w seniorskiej reprezentacji Gwatemali 19 listopada 2008 w przegranym 0:2 meczu z USA, wchodzącym w skład eliminacji do Mistrzostw Świata 2010, na które jego drużyna nie zdołała się jednak zakwalifikować. Premierowego gola w kadrze narodowej strzelił 25 stycznia 2009 w przegranej 1:3 konfrontacji z Kostaryką w ramach Pucharu Narodów UNCAF. Wziął także udział w eliminacjach do Mistrzostw Świata 2014, wpisując się na listę strzelców po razie w dwóch spotkaniach z Belize, wygranych kolejno 2:1 i 3:1.

</doc>
<doc id="2707597" url="https://pl.wikipedia.org/wiki?curid=2707597" title="Mynor Lopez">
Mynor Lopez



</doc>
<doc id="2707598" url="https://pl.wikipedia.org/wiki?curid=2707598" title="Stanisław Ujejski">
Stanisław Ujejski

Stanisław Ujejski (ur. 14 listopada 1891 w Ropczycach, zm. 31 marca 1981 w Toronto) – generał brygady obserwator Wojska Polskiego.
Życiorys.
Maturę zdał w 1908 roku w Wyższej Szkole Realnej w Krakowie, a następnie studiował na Politechnice w Bernie w Szwajcarii. Podczas I wojny światowej był powołany do cesarsko-królewskiej Obrony Krajowej. W ewidencji wojskowej figurował jako „Stanislaus Ritter von Ujejski”. 1 stycznia 1916 został mianowany podporucznikiem rezerwy kawalerii. W 1917 jego oddziałem macierzystym był pułk strzelców konnych Nr 1. W kwietniu 1918 został słuchaczem Szkoły Lotniczej, a później odbywał służbę w wojskach balonowych.
8 listopada 1918 roku wstąpił do Wojska Polskiego i otrzymał stopień porucznika. W 1919 ukończył kurs w Wojennej Szkole Sztabu Generalnego, a po jej ukończeniu będąc oficerem dyplomowanym w latach 1919–1920 służył w Oddziale Operacyjnym Naczelnego Dowództwa i w Sztabie Naczelnego Wodza. Ukończył w okresie 1922–1923 Kurs Doszkolenia Szkoły Sztabu Generalnego. W 1926 brał udział w konferencji rozbrojeniowej w Genewie jako ekspert ds. lotnictwa. Był przydzielony do 2 pułku lotniczego. W Wyższej Szkole Wojennej był wykładowcą taktyki lotnictwa. Szef wydziału i pierwszy zastępca szefa Departamentu Lotnictwa MSWojsk. Z dniem 3 stycznia 1929 roku został przeniesiony do Centrum Wyszkolenia Oficerów Lotnictwa w Dęblinie na stanowisko komendanta. W kwietniu 1933 roku został mianowany dowódcą 3 Grupy Lotniczej w Krakowie. W listopadzie 1935 roku został przeniesiony na stanowisko dowódcy 1 Grupy Lotniczej w Warszawie. 14 grudnia 1937 roku został szefem Sztabu Lotniczego przy Sztabie Głównym.
W czasie kampanii wrześniowej szef sztabu naczelnego dowódcy lotnictwa i OPL. Po zakończeniu działań wojennych przedostał się przez Rumunię do Francji. Od marca do lipca 1940 zastępca dowódcy Polskich Sił Powietrznych, posiadał numer służbowy RAF P-1471. Od 18 lipca do 19 września 1943 Generalny Inspektor PSP. Otrzymał przydział do dywizjonu 305.
Wyjechał po demobilizacji do Kanady. Początkowo był urzędnikiem w firmie ortopedycznej, potem wraz z żoną prowadził sklep żywnościowy w Toronto. Tam też zmarł.
W dniu 28 sierpnia 2014 podczas uroczystych obchodów Święta Lotnictwa Polskiego z asystą honorową Kompanii Reprezentacyjnej i Orkiestry Reprezentacyjnej Sił Powietrznych złożono urnę z prochami gen. Stanisława Ujejskiego w kolumbarium Katedry polowej Wojska Polskiego w Warszawie.
Upamiętnienie.
W 1990 został wybity medal z podobizną gen. bryg. pil. Stanisława Ujejskiego o treści "Bitwa o Wielką Brytanię 1940–1990", wydany przez Mennicę Państwową, a zaprojektowany przez Andrzeja Nowakowskiego.

</doc>
<doc id="2707599" url="https://pl.wikipedia.org/wiki?curid=2707599" title="Mario Galindo">
Mario Galindo

Mario Enrique Galindo Calixto (ur. 10 sierpnia 1951 w Punta Arenas) - piłkarz chilijski grający podczas kariery na pozycji obrońcy.
Kariera klubowa.
Karierę piłkarską Mario Galindo rozpoczął w drugoligowym klubie CSD Colo-Colo. Z Colo-Colo trzykrotnie zdobył mistrzostwo Chile w 1972, 1979, 1981 oraz Puchar Chile w 1974, 1981 i 1982. W barwach Colo-Colo rozegrał 213 spotkań, w których zdobył 11 bramek.
W 1976 przez jeden sezon był zawodnikiem Evertonu Viña del Mar, z którym zdobył mistrzostwo Chile.
Kariera reprezentacyjna.
W reprezentacji Chile Galindo zadebiutował 25 września 1972 w przegranym 0-2 towarzyskim spotkaniu z Argentyną. W 1974 roku został powołany przez selekcjonera Luisa Álamosa do kadry na Mistrzostwa Świata w RFN. Na Mundialu Galindo był rezerwowym i nie wystąpił w żadnym meczu. W 1975 wziął udział w Copa América. W tym turnieju Galindo wystąpił w dwóch meczach z Boliwią i Peru. W 1979 po raz drugi wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Galindo wystąpił w siedmiu meczach: w grupie z Wenezuelą i Kolumbią, półfinale z Peru oraz w finale z Paragwajem.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Galindo wystąpił w meczu z Algierią, który był jego ostatnim meczem w reprezentacji. Od 1972 do 1982 roku rozegrał w kadrze narodowej 29 spotkań.

</doc>
<doc id="2707600" url="https://pl.wikipedia.org/wiki?curid=2707600" title="Edmund Bigoński">
Edmund Bigoński

Edmund Bigoński (ur. 29 października 1891 w Castrop, zm. 10 grudnia 1937 w Bydgoszczy) – polski dziennikarz, działacz Chrześcijańskiej Demokracji i chrześcijańskich związków zawodowych, poseł na Sejm (1919–1927), radny Bydgoszczy (1933–1937), redaktor „"Dziennika Bydgoskiego"”.
Życiorys.
Urodził się 29 października 1891 r. w Castrop w Zagłębiu Ruhry w rodzinie górniczej. Wychował się w duchu polskości. Ukończył gimnazjum w Castrop oraz gimnazjum klasyczne w Dortmundzie. Po maturze w 1911 r. rozpoczął pracę w redakcji „"Narodowca"” w Herne. W 1912 r. podjął pracę w „"Wiarusie Polskim"” w Bochum, redagowanym przez Jana Brejskiego. Równolegle uczestniczył w pracy społeczno-narodowej w środowiskach polskich Westfalii i północnych Niemiec. Był członkiem organizacji polskich, m.in. Towarzystwa Gimnastycznego „Sokół” oraz chórów polskich. 
Mocno zaangażowany politycznie, był oskarżany i uniewinniany w kilku procesach politycznych, które wyrobiły mu w oczach władz niemieckich opinię człowieka „politycznie niebezpiecznego”. W latach I wojny światowej został wcielony do armii niemieckiej i walczył na froncie.
W czerwcu 1918 r. został przydzielony w charakterze tłumacza do ambasady niemieckiej w Moskwie, po czym awansował na kierownika wydziału reemigracyjnego. Na tym stanowisku współpracował nielegalnie z Polskim Biurem Emigracyjnym przy wysyłaniu Polaków z Rosji do kraju. W związku z tą działalnością został aresztowany i osadzony w więzieniu na Butyrkach. Po interwencji rządu niemieckiego wyjechał do Berlina, gdzie na własną prośbę opuścił służbę niemiecką. Powrócił do dziennikarstwa i działalności społeczno-politycznej w środowiskach polskich. W Westfalii przygotowywał drużyny sokole do walki w obronie odradzającego się państwa polskiego. Po wybuchu powstania wielkopolskiego z pierwszą taką drużyną wyruszył z Herne do Poznania, a następnie powrócił do Westfalii, gdzie zajął się wysyłaniem innych drużyn do dywizji litewsko-białoruskiej i oddziałów spieszących na odsiecz Lwowa.
20 lutego 1919 r. Komisariat Narodowej Rady Ludowej w Poznaniu powołał go na kierownika wydziału reemigracyjnego. Działał jednocześnie w Narodowym Stronnictwie Robotników. Z ramienia tej partii został wybrany w okręgu gnieźnieńskim na posła do Sejmu Ustawodawczego. W 1920 r. z częścią posłów klubu poselskiego NSR przeszedł do sejmowego klubu Chrześcijańskiej Demokracji. Z jego prac sejmowych na uwagę zasługuje opracowanie projektu sejmowej ustawy o inwalidach uchwalonej w 1921 roku. Do Sejmu I kadencji w 1922 został wybrany z listy Chrześcijańskiej Jedności Narodowej w okręgu bydgoskim. Był wiceprezesem Narodowo-Chrześcijańskiego Klubu Robotniczego.
W Sejmie Rzeczypospolitej Polskiej I kadencji był członkiem klubu Chrześcijańsko-Narodowego Stronnictwa Pracy. 
Od stycznia 1923 r. pracował w redakcji „"Dziennika Bydgoskiego"”, pełniąc początkowo funkcję korespondenta parlamentarnego. W 1928 r. został kierownikiem działu społecznego w bydgoskiej redakcji, a następnie kierownikiem działu wewnątrz-organizacyjnego. Redagował dodatek „"Siła"”. Od 1928 r. był redaktorem naczelnym miesięcznika „"Świat Pracy"”, wydawanego przez Zarząd Okręgu Chrześcijańskiego Zjednoczenia Zawodowego w Bydgoszczy, którego był prezesem.
Był również prezesem Rady Głównej i członkiem Zarządu Głównego Związku Inwalidów Wojennych RP. Należał do szeregu bydgoskich organizacji społeczno-kulturalnych. W bydgoskim „Sokole” nr 1 pełnił w latach 30. funkcję prezesa. Był też członkiem Bractwa Strzeleckiego w Bydgoszczy. W Chrześcijańskiej Lidze Pracy pełnił funkcję wiceprezesa zarządu. W 1933 r. został wybrany do Rady Miejskiej Bydgoszczy z listy Chrześcijańskiego Zjednoczenia Gospodarczego powołanego przez NPR i ChD. Od 1934 r. należał do Zarządu Głównego Chrześcijańskiej Demokracji. Popierał politykę Wojciecha Korfantego. Był zdecydowanym zwolennikiem światopoglądu chrześcijańsko-społecznego i jednocześnie aktywnym przeciwnikiem marksizmu.
Zmarł 10 grudnia 1937 r. w Bydgoszczy. Został pochowany na cmentarzu Starofarnym. Na jego pogrzebie zgromadziło się tysiące bydgoszczan.
Rodzina.
Edmund Bigoński od 1916 r. był żonaty z Augustą Jankowską. Mieli dwie córki: Sławomirę i Anielę.

</doc>
<doc id="2707601" url="https://pl.wikipedia.org/wiki?curid=2707601" title="Port lotniczy Punta Alegre">
Port lotniczy Punta Alegre

Port lotniczy Punta Alegre (IATA: UPA, ICAO: MUPA) – port lotniczy położony w Punta Alegre, w prowincji Ciego de Ávila, na Kubie.

</doc>
<doc id="2707605" url="https://pl.wikipedia.org/wiki?curid=2707605" title="Suvad Katana">
Suvad Katana

Suvad Katana (ur. 6 kwietnia 1969 w Delijaš, zm. 8 stycznia 2005 w Sarajewie) – bośniacki piłkarz występujący na pozycji obrońcy.
Kariera klubowa.
Katana karierę rozpoczynał w 1987 roku w jugosłowiańskim Željezničarze Sarajewo. Jego barwy reprezentował przez 5 lat. W 1992 roku wyjechał do Belgii, by grać w tamtejszym pierwszoligowym KRC Genk. W ciągu 2 lat rozegrał tam 64 spotkania i zdobył 4 bramki. Następnie był zawodnikiem innych zespołów belgijskiej ekstraklasy, KAA Gent oraz RSC Anderlecht, których reprezentował również po 2 lata.
W 1998 roku Katana odszedł do tureckiego Adanasporu z Süper Lig. Po roku spędzonym w tym klubie, wrócił jednak do Belgii. Został tam graczem pierwszoligowego klubu KSC Lokeren. Występował tam przez 5 lat, a w 2004 roku zakończył karierę. W 2005 roku zmarł z powodu nagłego zatrzymania krążenia.
Kariera reprezentacyjna.
W reprezentacji Bośni i Hercegowiny Katana zadebiutował 24 kwietnia 1996 roku w zremisowanym 0:0 towarzyskim meczu z Albanią. W latach 1996–1998 w drużynie narodowej rozegrał łącznie 10 spotkań.

</doc>
<doc id="2707606" url="https://pl.wikipedia.org/wiki?curid=2707606" title="Port lotniczy Sancti Spíritus">
Port lotniczy Sancti Spíritus

Port lotniczy Sancti Spíritus (IATA: USS, ICAO: MUSS) – port lotniczy położony w Sancti Spíritus, w prowincji Sancti Spíritus, na Kubie.

</doc>
<doc id="2707607" url="https://pl.wikipedia.org/wiki?curid=2707607" title="Pedro Madrazo">
Pedro Madrazo

Pedro de Madrazo y Kuntz (ur. 11 października 1816 w Rzymie, zm. 30 sierpnia 1898 w Madrycie) − hiszpański malarz i krytyk sztuki. 
Pochodził z rodziny o tradycjach artystycznych, jego ojcem był neoklasyczny malarz José Madrazo, a braćmi Federico i Luis Madrazo. Jego bratankowie Raimundo i Ricardo Madrazo również zostali malarzami, a siostrzenica Cecilia była matką malarza Marià Fortuny.
Urodził się w Rzymie, gdzie jego ojciec przebywał przez kilka lat wspierany finansowo przez króla Karola IV. Pracował jako nauczyciel sztuki i razem z bratem Federico założył czasopismo "El artista". Później kierował Muzeum Sztuki Nowoczesnej w Madrycie, od 1842 r. był członkiem Królewskiej Akademii Sztuk Pięknych św. Ferdynanda.

</doc>
<doc id="2707608" url="https://pl.wikipedia.org/wiki?curid=2707608" title="Diecezja Wheeling-Charleston">
Diecezja Wheeling-Charleston

Diecezja Wheeling-Charleston (ang. "Diocese of Wheeling-Charleston", łac. "Dioecesis Vhelingensis-Carolopolitanus") – diecezja Kościoła rzymskokatolickiego w Stanach Zjednoczonych, w metropolii Baltimore. Granice diecezji pokrywają się z terytorium stanu Wirginia Zachodnia. Powstała 19 lipca 1850 roku jako diecezja Wheeling. Obecną nazwę uzyskała w 1974 roku.

</doc>
<doc id="2707609" url="https://pl.wikipedia.org/wiki?curid=2707609" title="Pedro de Madrazo">
Pedro de Madrazo



</doc>
<doc id="2707610" url="https://pl.wikipedia.org/wiki?curid=2707610" title="Raúl Ormeño">
Raúl Ormeño

Raúl Elias Ormeño Pacheco (ur. 21 czerwca 1958 w Temuco) – chilijski piłkarz grający podczas kariery na pozycji pomocnika.
Kariera klubowa.
Całą karierę piłkarską Raúl Ormeño spędził w CSD Colo-Colo. Z Colo-Colo siedmiokrotnie zdobył mistrzostwo Chile w 1979, 1981, 1983, 1986, 1989, 1990, 1991 oraz sześciokrotnie Puchar Chile w 1981, 1982, 1985, 1988, 1989 i 1990. Na arenie międzynarodowej zdobył z Colo-Colo Copa Libertadores w 1991.
Kariera reprezentacyjna.
W reprezentacji Chile Ormeño zadebiutował 18 maja 1982 w przegranym 2-3 towarzyskim spotkaniu z Rumunią. W tym samym roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Ormeño był rezerwowym i nie wystąpił w żadnym meczu.
W 1989 wziął udział w Copa América. W tym turnieju Ormeño wystąpił w meczu z Argentyną. Ostatni raz w reprezentacji wystąpił 8 listopada 1990 w zremisowanym 0-0 towarzyskim meczu z Brazylią Od 1982 do 1990 roku rozegrał w kadrze narodowej 12 spotkań, w których zdobył bramkę.

</doc>
<doc id="2707611" url="https://pl.wikipedia.org/wiki?curid=2707611" title="Góry Samurskie">
Góry Samurskie

Góry Samurskie (ros.: Самурский хребет, "Samurskij chriebiet") – pasmo górskie w Paśmie Bocznym łańcuchu Wielkiego Kaukazu, w Rosji, w południowym Dagestanie. Rozciąga się na długości ok. 115 km od pasma Diultydag na południowym wschodzie, wzdłuż lewego brzegu rzeki Samur. Najwyższy szczyt pasma, Ałachundag, ma wysokość 3801 m n.p.m. Góry zbudowane są głównie z łupków ilastych. Wyższe partie są prawie całkowicie pozbawione roślinności; w niższych partiach występują łąki subalpejskie i alpejskie oraz roślinność stepowa. Na wschodzie występują szerokolistne lasy liściaste.

</doc>
<doc id="2707613" url="https://pl.wikipedia.org/wiki?curid=2707613" title="Karl Kobelt">
Karl Kobelt

Karl Kobelt (ur. 1 sierpnia 1891, zm. 6 stycznia 1968) - szwajcarski polityk, członek Rady Związkowej od 10 grudnia 1940 do 5 listopada 1954. Kierował departamentem obrony (1940-1954).
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1945, 1951) i prezydenta (1946, 1952) Konfederacji.

</doc>
<doc id="2707614" url="https://pl.wikipedia.org/wiki?curid=2707614" title="Port lotniczy Punta de Maisi">
Port lotniczy Punta de Maisi

Port lotniczy Punta de Maisi (IATA: UMA, ICAO: MUMA) – port lotniczy położony w Punta de Maisi, w prowincji Guantánamo, na Kubie.

</doc>
<doc id="2707616" url="https://pl.wikipedia.org/wiki?curid=2707616" title="Józef Trajtler">
Józef Trajtler

Józef Szügyi Trajtler (ur. 19 lutego 1877, zm. 31 stycznia 1923) – inżynier węgierskiego pochodzenia, starszy radca kolejowy, naczelnik kolejowego Urzędu Ruchu w Bydgoszczy.
Życiorys.
Urodził się 19 lutego 1877 w Budapeszcie. Uzyskał dyplom inżyniera na Politechnice Budapeszteńskiej, a następnie podjął pracę w biurze geodezyjnym. Był specjalistą w dziedzinie budowy linii kolejowych w Bośni i Hercegowinie, będących częścią monarchii Austro-Węgierskiej. W 1912 został inspektorem wydziału konserwacji linii kolejowych w Bośni i Hercegowinie. do jego obowiązków należało projektowanie linii kolejowych, mostów, tuneli, sieci wodociągowych i budynków.
Po zakończeniu I wojny światowej dowodził co najmniej jednym transportem kolejowym Polaków repatriowanych z Bośni i Hercegowiny. Pod wpływem żony (Cecylia z Bajewskich), która była Polką, odrzucił propozycję objęcia kierownictwa budowy linii kolejowych na wyspie Jawa i przeniósł się do Warszawy. Jako starszy radca został skierowany do Bydgoszczy, gdzie na początku 1920 objął kierownictwo Urzędu Ruchu, podlegającego Dyrekcji Kolei Polskich w Gdańsku. Nie dopuścił do zabrania przez Niemców wagonów i mienia kolejowego. Organizował służbę kolejową.
W czasie wojny polsko-bolszewickiej (1919–1921) Józef Trajtler miał duże zasługi w utrzymaniu w pełnej sprawności transportu kolejowego na terenie II RP. Zapewnił Bydgoszczy połączenia z Poznaniem i Warszawą. Zamieszkiwał wówczas w domu przy ulicy Zygmunta Augusta 34.
Szlachetnym i prawym charakterem zjednał sobie sympatię i szacunek swoich przełożonych i współpracowników. Ciężka, codzienna praca spowodowała jego chorobę i przedwczesny zgon w 1923. „Gazeta Bydgoska” napisała wtedy: "Zmarły z pochodzenia Węgier całą swą duszą szlachetną umiłował nowo powstałą Polskę i postanowił całą swą wiedzę i energię poświęcić podniesieniu kolejnictwa w nowo budującym się państwie".
Zmarł na chorobę nowotworową. Jego grób znajduje się na cmentarzu Starofarnym w Bydgoszczy. Zamieszczono na nim węgierski napis "Áldott legyen szeretett emléked" (pol. "Niech będzie umiłowana pamięć po Tobie").
Upamiętnienie.
25 września 2013 na wniosek konsula honorowego Węgier w Bydgoszczy Rada Miasta podjęła uchwałę o nazwaniu ronda u zbiegu ulic Rycerskiej, Zygmunta Augusta i Zaświat imieniem Józefa Szugyi Trajtlera. Uroczyste nadanie nazwy skrzyżowaniu miało miejsce 11 grudnia 2013.

</doc>
<doc id="2707617" url="https://pl.wikipedia.org/wiki?curid=2707617" title="Port lotniczy Pinar del Río">
Port lotniczy Pinar del Río

Port lotniczy Pinar del Río (IATA: QPD, ICAO: MUPR) – port lotniczy położony w Pinar del Río, w prowincji Pinar del Río, na Kubie.

</doc>
<doc id="2707621" url="https://pl.wikipedia.org/wiki?curid=2707621" title="Diultydag">
Diultydag

Diultydag (ros.: Дюльтыдаг) – pasmo górskie w Paśmie Bocznym łańcuchu Wielkiego Kaukazu, w Rosji, w Dagestanie. Najwyższy szczyt pasma, Diultydag, ma wysokość 4127,2 m n.p.m. Występują lodowce górskie.

</doc>
<doc id="2707622" url="https://pl.wikipedia.org/wiki?curid=2707622" title="Puchar Europy Mistrzów Klubowych w piłce siatkowej (1978/1979)">
Puchar Europy Mistrzów Klubowych w piłce siatkowej (1978/1979)

Puchar Europy Mistrzów Krajowych 1978/1979 – 20. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Faza finałowa.
Final Four.
Turniej finałowy odbył się w dniach 20–21 lutego 1979 roku w Brukseli.

</doc>
<doc id="2707625" url="https://pl.wikipedia.org/wiki?curid=2707625" title="Zapadliska (Pasmo Laskowskie)">
Zapadliska (Pasmo Laskowskie)

Zapadliska (765 m) – szczyt Pasma Laskowskiego, które według Jerzego Kondrackiego, autora regionalizacji fizycznogeograficznej Polski należy do Beskidu Makowskiego. Na mapach i w przewodnikach turystycznych często zaliczane jest do Beskidu Żywieckiego.
Zapadliska znajdują się po północno-wschodniej stronie Łoska. Ich zachodnie stoki opadają do doliny Pewlicy, wschodnie do doliny Koszarawy. Szczyt Zapadlisk jest zalesiony, znajduje się po północno-wschodniej stronie Łoska i prowadzi przez niego znakowany szlak turystyczny.

</doc>
<doc id="2707626" url="https://pl.wikipedia.org/wiki?curid=2707626" title="Port lotniczy Ar-Rusajris">
Port lotniczy Ar-Rusajris

Port lotniczy Ar-Rusajris (IATA ) – port lotniczy położony w Ar-Rusajris, w Sudanie (stan Nil Błękitny).

</doc>
<doc id="2707628" url="https://pl.wikipedia.org/wiki?curid=2707628" title="Paweł Dzionara">
Paweł Dzionara

Paweł Jan Dzionara (ur. 25 stycznia 1879 w Bartodziejach Małych, zm. 4 stycznia 1963 w Bydgoszczy) – polski budowniczy, honorowy radca miejski Bydgoszczy.
Życiorys.
Urodził się 25 stycznia 1879 r. w gminie Bartodzieje Małe (od 1920 r. część miasta Bydgoszczy). Był synem Wojciecha, urzędnika i Ewy z Wiehlamów. Uczęszczał do gimnazjum realnego, a potem do szkoły wydziałowej w Bydgoszczy. Następnie uczył się ciesielstwa, uzyskując dyplom mistrzowski w 1897 roku. W semestrach zimowych uczęszczał do szkoły budownictwa w Wałczu. 
Umiejętności zawodowe doskonalił uczęszczając jako hospitant na wykłady statyki budownictwa kolei, dróg, mostów i dróg wodnych na politechnice w Hanowerze. W 1899 r. powrócił do Bydgoszczy i objął kierownictwo firmy budowlanej „Franciszek Ciechanowski w Bydgoszczy”. Z jej ramienia kierował różnymi budowami w Niemczech. Po śmierci F. Ciechanowskiego w 1906 r., został wspólnikiem jego firmy. W 1908 r. po zawarciu małżeństwa z córką właściciela ziemskiego z powiatu bydgoskiego, rozwinął przedsiębiorstwo, otwierając oddział i żwirownię w Lüchow k. Hannoweru. Prowadził tam budowy kolei i mostów. 
W chwili wybuchu I wojny światowej w 1914 r., budował linię kolejową Olecko-Czynochen w Prusach Wschodnich. Po wkroczeniu tam armii rosyjskiej, utracił pozostawione maszyny i narzędzia, ponosząc znaczne straty materialne. W latach 1914–1918 kierował różnymi budowami na obszarze okupowanym przez Cesarstwo Niemieckie, co uchroniło go przed powołaniem do armii. 
Po zakończeniu wojny stracił dużą część majątku, którą miał ulokowaną w hipotekach. Stąd też zmuszony był zlikwidować przedsiębiorstwo. Resztę maszyn i narzędzi sprzedał tworzonemu polskiemu Towarzystwu Robót Inżynieryjnych Tow. Akc. w Poznaniu, a sam został dyrektorem oddziału tego Towarzystwa w Bydgoszczy. W 1923 r. został wspólnikiem tworzącego się towarzystwa „TH i Ska przemysł drzewny tow. z ograniczoną poręką”, obejmując zarazem jej kierownictwo. 
Oprócz działalności zawodowej udzielał się społecznie. Od końca XIX w. działał w Towarzystwie Gimnastycznym „Sokół”. Nie angażował się w działalność partii politycznych. Od listopada 1918 r. do początków 1920 r. był członkiem Polskiej Rady Ludowej na miasto Bydgoszcz i przedmieścia. Z ramienia tej Rady kontrolował niemiecki Zarząd Dróg Wodnych. W 1921 r. został wybrany z listy Polskiego Komitetu Wyborczego do Rady Miejskiej w Bydgoszczy. W 1924 r. Rada ta wybrała go na stanowisko niepłatnego (honorowego) radcy miejskiego (1924–1928). Podlegały mu między innymi decernaty: „Lloyd Bydgoski”, cegielnie oraz Urząd Własności Miejskich. 
II wojnę światową i okupację niemiecką przetrwał w Bydgoszczy. W latach powojennych nie uczestniczył w życiu politycznym. Zmarł 4 stycznia 1963 r. w Bydgoszczy. Został pochowany na cmentarzu Nowofarnym.
Rodzina.
Paweł Dzionara był żonaty ze Stefanią Łucją z d. Grygrowicz (1888–1942). Miał dzieci: Irenę (ur. 1909), Edmunda (1911–1987) – lekarza, Anielę (ur. 1913), Danutę (ur. 1923) i Leszka (ur. 1925).

</doc>
<doc id="2707630" url="https://pl.wikipedia.org/wiki?curid=2707630" title="Port lotniczy Ad-Damazin">
Port lotniczy Ad-Damazin

Port lotniczy Ad-Damazin (ICAO HSDZ) – port lotniczy położony w Ad-Damazin, w Sudanie (prowincja Nil Błękitny).

</doc>
<doc id="2707633" url="https://pl.wikipedia.org/wiki?curid=2707633" title="Serge Aurier">
Serge Aurier

Serge Aurier (ur. 24 grudnia 1992 w Ouragahio) – iworyjski piłkarz grający na pozycji obrońcy w angielskim klubie Nottingham Forest oraz w reprezentacji Wybrzeża Kości Słoniowej. Wychowanek RC Lens, w swojej karierze grał także w Toulouse FC, Paris Saint-Germain, Tottenham Hotspur, Villarreal CF.
Sukcesy.
PSG
Tottenham
Reprezentacyjne
Indywidualne

</doc>
<doc id="2707634" url="https://pl.wikipedia.org/wiki?curid=2707634" title="Salvador Meliá">
Salvador Meliá

Salvador Meliá Mangriñán (ur. 1 kwietnia 1977 w Vall de Uxó) – hiszpański kolarz torowy, dwukrotny medalista mistrzostw świata.
Kariera.
Pierwszy sukces w karierze Salvador Meliá osiągnął w 1999 roku, kiedy zajął trzecie miejsce w zawodach Pucharu Świata w Meksyku w sprincie drużynowym. Na rozgrywanych rok później igrzyskach olimpijskich w Sydney w tej samej konkurencji był dziewiąty. Pierwszy medal zdobył na mistrzostwach świata w Manchesterze w 2000 roku, gdzie wspólnie z José Antonio Villanuevą i José Antonio Escuredo wywalczył brąz w sprincie drużynowym. Na igrzyskach w Atenach w 2004 roku był siódmy w tej konkurencji, a na mistrzostwach świata w Melbourne razem z Villanuevą i Escuredo w sprincie drużynowym zdobył tym razem srebrny medal. Meliá jest także wielokrotnym medalistą mistrzostw kraju, w tym w 2005 roku był najlepszy w wyścigu na 1 km.

</doc>
<doc id="2707635" url="https://pl.wikipedia.org/wiki?curid=2707635" title="Salvador Melia">
Salvador Melia



</doc>
<doc id="2707636" url="https://pl.wikipedia.org/wiki?curid=2707636" title="Zapadliska">
Zapadliska



</doc>
<doc id="2707639" url="https://pl.wikipedia.org/wiki?curid=2707639" title="Józefa Dadak-Kozicka">
Józefa Dadak-Kozicka



</doc>
<doc id="2707640" url="https://pl.wikipedia.org/wiki?curid=2707640" title="Słoneczny Młyn">
Słoneczny Młyn



</doc>
<doc id="2707641" url="https://pl.wikipedia.org/wiki?curid=2707641" title="Neil Walker">
Neil Walker

Neil Scott Walker (ur. 25 czerwca 1976 w Madison) - były amerykański pływak, specjalizujący się w grzbietowym, dowolnym, motylkowym i zmiennym. 4-krotny medalista olimpijski.
2-krotny złoty, srebrny i brązowy medalista Igrzysk Olimpijskich z Sydney i Aten. 6-krotny medalista mistrzostw świata (4 złota i 2 srebra). 8-krotny medalista mistrzostw świata na krótkim basenie (6 złotych i 2 srebrne medale).
9-krotny medalista Mistrzostw Pacyfiku.
Były rekordzista świata na 50 i 100 m stylem grzbietowym oraz na 100 m stylem zmiennym na basenie 25 m.

</doc>
<doc id="2707643" url="https://pl.wikipedia.org/wiki?curid=2707643" title="José Antonio Villanueva">
José Antonio Villanueva

José Antonio Villanueva Trinidad (ur. 3 lutego 1979 w Madrycie) – hiszpański kolarz torowy, trzykrotny medalista mistrzostw świata.
Kariera.
Pierwszy sukces w karierze José Antonio Villanueva osiągnął w 1999 roku, kiedy zajął trzecie miejsce w zawodach Pucharu Świata w Meksyku w sprincie drużynowym. Na rozgrywanych rok później igrzyskach olimpijskich w Sydney w tej samej konkurencji był dziewiąty, a indywidualnie zajął szóstą pozycję. Pierwszy medal zdobył na mistrzostwach świata w Manchesterze w 2000 roku, gdzie wspólnie z Salvadorem Melią i José Antonio Escuredo wywalczył brąz w sprincie drużynowym. Jego największym sukcesem indywidualnym na arenie międzynarodowej było zdobycie srebrnego medalu w keirinie podczas mistrzostw świata w Kopenhadze w 2002 roku, gdzie wyprzedził go tylko Australijczyk Jobie Dajka. Na igrzyskach w Atenach w 2004 roku był siódmy w sprincie drużynowym, dziewiąty indywidualnie, a w keirinie odpadł w eliminacjach. W tym samym roku wystąpił na mistrzostwach świata w Melbourne, gdzie razem z Melią i Escuredo zdobył drużynowo srebrny medal. Villanueva jest także wielokrotnym medalistą mistrzostw kraju, w tym w 2003 roku był najlepszy w wyścigu na 1 km i sprincie indywidualnym, a w 2006 roku po raz kolejny wygrał sprint.

</doc>
<doc id="2707644" url="https://pl.wikipedia.org/wiki?curid=2707644" title="Zjawin">
Zjawin

Bartosz Cezary Zjawin ps. Zjawin (ur. 2 czerwca 1983, zm. 26 października 2011) – polski producent muzyczny związany ze środowiskiem hip-hopowym.
Stworzył podkłady muzyczne na takie płyty jak "Muzyka emocjonalna" Pezeta, "Eternia" Eldo, "Reaktywacja" Grammatika, "Dziennik 2010" Procenta czy "Historie z sąsiedztwa" zespołu Płomień 81. Współpracował również z zespołem Kanał Audytywny.
Zginął tragicznie w wyniku upadku podczas prac na wysokościach. Spadł z wysokości dziesiątego piętra.
W czerwcu 2012 roku ukazała się jego pośmiertna płyta pt. "Wszystko jedno" z udziałem m.in. Sokoła, Pezeta i Chady. Zadebiutowała na 43. miejscu notowania OLiS.

</doc>
<doc id="2707645" url="https://pl.wikipedia.org/wiki?curid=2707645" title="Zapora Buldan">
Zapora Buldan

Zapora Buldan (tur. "Buldan Barajı") – czynna zapora wodna wybudowana w latach 1962-1967 na rzece Hermos w Turcji, w prowincji Denizili. Jest wysoka na 59 metrów a pojemność zbiornika wytworzonego przez tamę wynosi około 46 hm3. Zapora ta ma na celu zapobiegać powodziom w dalszym biegu rzeki oraz zapewniać irygację okolicznym polom.

</doc>
<doc id="2707646" url="https://pl.wikipedia.org/wiki?curid=2707646" title="Maria Luisa Calle">
Maria Luisa Calle



</doc>
<doc id="2707650" url="https://pl.wikipedia.org/wiki?curid=2707650" title="Mistrzostwa Świata Mężczyzn w Curlingu 2013">
Mistrzostwa Świata Mężczyzn w Curlingu 2013

Mistrzostwa Świata Mężczyzn w Curlingu 2013 rozegrane zostały między 30 marca a 7 kwietnia 2013 w kanadyjskiej miejscowości Victoria. Turniej stanowił kwalifikacje do Zimowych Igrzysk Olimpijskich 2014.
Tytułów mistrzowskich z 2012 bronili Kanadyjczycy. Poprzednio złote medale wywalczyła drużyna Glenna Howarda, w Tim Hortons Brier 2013 uplasowała się na 3. miejscu. W barwach tego kraju wystąpił zespół Brada Jacobsa.
Po złote medale sięgnęła reprezentacja Szwecji (Niklas Edin), w finale Skandynawowie wynikiem 8:6 pokonali Kanadyjczyków (Brad Jacobs). Szwedzi po raz pierwszy od dziewięciu lat dotarli do spotkania finałowego. Brązowe medale wywalczyli Szkoci (David Murdoch), którzy wygrali 7:6 nad Duńczykami (Rasmus Stjerne). 
Podczas tych zawodów w mistrzostwach świata zadebiutowała reprezentacja Rosji.
Round Robin.
Klasyfikacja po zakończeniu Round Robin:
Sesja 1..
30 marca 2013; 14:00
Sesja 2..
30 marca 2013; 19:00
Sesja 3..
31 marca 2013; 9:00
Sesja 4..
31 marca 2013; 14:00
Sesja 5..
31 marca 2013; 19:00
Sesja 6..
1 kwietnia 2013; 9:00
Sesja 7..
1 kwietnia 2013; 14:00
Sesja 8..
1 kwietnia 2013; 19:00
Sesja 9..
2 kwietnia 2013; 9:00
Sesja 10..
2 kwietnia 2013; 14:00
Sesja 11..
2 kwietnia 2013; 19:00
Sesja 12..
3 kwietnia 2013; 8:30
Sesja 13..
3 kwietnia 2013; 13:30
Sesja 14..
3 kwietnia 2013; 19:00
Sesja 15..
4 kwietnia 2013; 9:00
Sesja 16..
4 kwietnia 2013; 14:00
Sesja 17..
4 kwietnia 2013; 19:00
Play-off.
1-2.
5 kwietnia 2013; 19:00
3-4.
6 kwietnia 2013; 11:00
Półfinał.
6 kwietnia 2013; 16:00
Mały finał.
7 kwietnia 2013; 11:00
Finał.
7 kwietnia 2013; 16:00

</doc>
<doc id="2707652" url="https://pl.wikipedia.org/wiki?curid=2707652" title="Mirza Varešanović">
Mirza Varešanović

Mirza Varešanović (ur. 31 maja 1972 w Sarajewie) – bośniacki piłkarz występujący na pozycji obrońcy, a także trener.
Kariera klubowa.
Varešanović zawodową karierę rozpoczynał w 1994 roku w bośniackim zespole FK Sarajevo. W 1995 roku wywalczył z nim wicemistrzostwo Bośni i Hercegowiny. W tym samym roku wyjechał do Francji, by grać w tamtejszym Girondins Bordeaux z Division 1. W lidze tej zadebiutował 5 sierpnia 1995 w przegranym 0:2 meczu z Bastią. W Bordeaux spędził sezon 1995/1996, w trakcie którego w jego barwach rozegrał 12 spotkań.
W 1996 roku Varešanović odszedł do greckiego klubu Olympiakos SFP. W 1997 roku, a także rok później zdobył z nim mistrzostwo Grecji. W połowie 1998 roku przeszedł do tureckiego Bursasporu. Przez 2 lata zagrał tam w 57 meczach i zdobył 5 bramek.
W 2000 roku Varešanović przeniósł się do Austrii Wiedeń. Spędził tam 1,5 roku, a na początku 2002 wrócił do FK Sarajevo. W tym samym roku zdobył z nim Puchar Bośni i Hercegowiny. Po tym sukcesie ponownie został graczem Bursasporu. Tym razem występował tam przez rok. Potem po raz kolejny wrócił do FK Sarajevo, gdzie w 2004 roku zakończył karierę.
Kariera reprezentacyjna.
W reprezentacji Bośni i Hercegowiny Varešanović zadebiutował 24 kwietnia 1996 w zremisowanym 0:0 towarzyskim meczu z Albanią. W latach 1996–2001 w drużynie narodowej rozegrał łącznie 24 spotkania.

</doc>
<doc id="2707653" url="https://pl.wikipedia.org/wiki?curid=2707653" title="Mirza Varesanović">
Mirza Varesanović



</doc>
<doc id="2707654" url="https://pl.wikipedia.org/wiki?curid=2707654" title="Bronisław Kentzer">
Bronisław Kentzer

Bronisław Kentzer (ur. 10 stycznia 1880 w Pruszczu, zm. 16 listopada 1939 w Bydgoszczy) – polski przedsiębiorca, działacz gospodarczy, powstaniec wielkopolski, jeden z pionierów kupiectwa polskiego w Bydgoszczy.
Życiorys.
Był synem Michała, rolnika i Apolonii z Melińskich. Po ukończeniu gimnazjów w Pelplinie i Chełmnie, poświęcił się zawodowi kupieckiemu. Praktykę zawodową odbył w szeregu dużych domów handlowych. Usamodzielnił się w Bydgoszczy, gdzie w 1906 r. założył hurtownię towarów kolonialnych przy ulicy Gdańskiej 71. 
W czasie I wojny światowej został wcielony do armii niemieckiej i walczył na froncie. Po wybuchu rewolucji w Niemczech, w listopadzie 1918 r. powrócił do Bydgoszczy i uczestniczył w powstaniu wielkopolskim. W 1918 r. kupił od firmy spedycyjnej Rosenthal w Bydgoszczy dużą nieruchomość przy ulicy Gdańskiej 42, którą przekształcił w hurtownię. Jego firma pod nazwą „Hurtownia Towarów Kolonialnych i Palarnia Kawy B. Kentzer i Ska” stała się jedną z większych polskich firm handlowych na Pomorzu i w Wielkopolsce. Przedsiębiorstwo to oparte na solidnych podstawach, cieszyło się zaufaniem kół kupieckich. Od 1927 r. wspólnie z braćmi: Janem i Tadeuszem Tadeusza Kentzer był współwłaścicielem i członkiem zarządu Bydgoskiego Domu Towarowego, jednej z największych firm na ziemiach Polski zachodniej. Posiadał także udziały w firmie „Hübner i Ska”, fabryce syropu buraczanego w Smolnie w powiecie toruńskim i innych. 
Oprócz działalności gospodarczej udzielał się społecznie. W okresie zaboru pruskiego działał w Towarzystwie Kupców w Bydgoszczy, którego był współzałożycielem w 1909 roku. Udzielał się w Towarzystwie Młodzieży Kupieckiej oraz w Bydgoskim Towarzystwie Wioślarskim. Położył duże zasługi w umacnianiu polskiego handlu w Bydgoszczy i w Poznańskiem. W II Rzeczypospolitej został radcą Izby Przemysłowo-Handlowej w Bydgoszczy. Był wiceprezesem Izby Przemysłowo-Handlowej w Gdyni, radcą Bydgoskiej Giełdy Zbożowej i prezesem Rady Nadzorczej Banku Bydgoskiego. Dążąc do wzmocnienia handlu w Gdyni, brał żywy udział w założeniu spółki Polskiego Handlu Kolonialnego pod nazwą „Hakol”, która swe produkty dostarczała na całą Polskę. 
Po zajęciu Bydgoszczy przez Niemców we wrześniu 1939 r. został aresztowany i zamordowany w egzekucji 16 listopada 1939 r.

</doc>
<doc id="2707656" url="https://pl.wikipedia.org/wiki?curid=2707656" title="Dżumgał">
Dżumgał



</doc>
<doc id="2707661" url="https://pl.wikipedia.org/wiki?curid=2707661" title="Port lotniczy Gia Lâm">
Port lotniczy Gia Lâm

Port lotniczy Gia Lâm (wietn. Sân bay Gia Lâm) − krajowy port lotniczy położony w Hanoi w Wietnamie. 

</doc>
<doc id="2707663" url="https://pl.wikipedia.org/wiki?curid=2707663" title="Józef Chmiel (działacz komunistyczny)">
Józef Chmiel (działacz komunistyczny)

Józef Chmiel pseud. "Bogdan", "Kret", "Staszek", "Marcin" (ur. 4 lutego 1897 w Chorążycach, zm. 8 lutego 1955 w Czeladzi) – działacz socjalistyczny i komunistyczny, burmistrz Czeladzi od 1945, dyrektor kopalni w Wałbrzychu 1950-1952.
Życiorys.
Syn robotnika rolnego Marcina. W wieku 7 lat zaczął pracować zarobkowo. 1918-1919 odbył służbę wojskową, potem był robotnikiem rolnym i wstąpił do PPS i Związku Zawodowego Robotników Rolnych RP. Współorganizował strajk robotników rolnych, za co został zwolniony z pracy. Od 1921 w Czeladzi, gdzie pracował w kopalni. Działał w związku zawodowym górników. Ok. 1924 wstąpił do KPP i został sekretarzem komórki dzielnicowej 1927-1931 działacz PPS-Lewicy. W 1929 kandydował do czeladzkiej Rady Miejskiej z listy komunistycznej, która została unieważniona przez władze. Od 1931 członek Komitetu dzielnicowego (KD) KPP w Czeladzi, a od 1932 Komitetu Okręgowego (KO) KPP w Zagłębiu Dąbrowskim. Kilkakrotnie aresztowany i więziony za działalność komunistyczną. 1933-1934 z polecenia KPP przebywał w Moskwie w szkole partyjnej. Po powrocie funkcjonariusz KO KPP Zagłębia Dąbrowskiego i działacz MOPR. 1936 aresztowany, w marcu 1937 osadzony na rok w obozie w Berezie Kartuskiej.
Po 1939 na robotach przymusowych w Niemczech, 1943 wrócił do Czeladzi i wstąpił do PPR. Współorganizował konspiracyjną Radę Narodową w Czeladzi. Pracował w elektrowni w Będzinie. 11 stycznia 1945 podczas posiedzenia konspiracyjnej Wojewódzkiej Rady Narodowej (WRN) w Kazimierzu został wybrany burmistrzem Czeladzi. Współorganizator pierwszego Komitetu Miejskiego (KM) PPR w Czeladzi. Od lipca 1947 pracownik Wydziału Organizacyjnego Zarządu Głównego (ZG) Związku Zawodowego Górników w Katowicach. 1949-1950 był wicedyrektorem kopalni „Generał Zawadzki” w Dąbrowie Górniczej, następnie dyrektorem kopalni „Wiktoria” w Wałbrzychu. Od 1952 nadgórnik w Przedsiębiorstwie Robót Publicznych w Sosnowcu. 1953-1955 uczył się w Technikum Ekonomicznym w Bytomiu, które ukończył na krótko przed śmiercią.
Był odznaczony m.in. Orderem Krzyża Grunwaldu i Złotym Krzyżem Zasługi.

</doc>
<doc id="2707670" url="https://pl.wikipedia.org/wiki?curid=2707670" title="Usedom (stacja kolejowa)">
Usedom (stacja kolejowa)

Usedom – nieistniejąca stacja kolejowa w Usedom na wyspie Uznam w Niemczech. Znajdowała się ona przy dzisiejszej Bäderstraße. 

</doc>
<doc id="2707673" url="https://pl.wikipedia.org/wiki?curid=2707673" title="Cathy Cavadini">
Cathy Cavadini

Catherine Janet „Cathy” Cavadini (ur. 21 kwietnia 1961 w Nowym Jorku) – amerykańska aktorka dubbingowa i piosenkarka.
Najbardziej znana jako głos Bójki z serialu animowanego Cartoon Network – "Atomówki" oraz Tanii Myszkiewicz z filmu animowanego "Amerykańska opowieść. Fievel jedzie na Zachód" oraz serialu animowanego "Amerykańskie opowieści Fiewela".
Wybrana filmografia.
Dubbing.
i inne

</doc>
<doc id="2707674" url="https://pl.wikipedia.org/wiki?curid=2707674" title="Moritz Baerwald">
Moritz Baerwald

Moritz Baerwald (ur. 1860, zm. 1919) – niemiecki prawnik żydowskiego pochodzenia, przedsiębiorca, notariusz, radca miejski Bydgoszczy, poseł do parlamentu pruskiego i Zgromadzenia Narodowego w Weimarze.
Życiorys.
Urodził się 3 grudnia 1860 r. w Toruniu. Naukę pobierał w miejscowym gimnazjum. W złożeniu egzaminu dojrzałości w 1879 r. odbył studia w zakresie prawa i wiedzy o państwie na uniwersytetach w Heidelbergu, Lipsku i Berlinie. W 1882 r. zdał egzamin zawodowy dla prawników uzyskując stopień referendariusza, a w 1887 r. awansował do stopnia asesora. Zamieszkał wówczas w Bydgoszczy, gdzie od 1887 r. pełnił funkcję obrońcy przy miejscowym Sądzie Krajowym. W 1906 r. otrzymał tytuł radcy sprawiedliwości, a dwa lata później został mianowany notariuszem publicznym. Jego kancelaria adwokacka i notarialna usytuowana była najpierw przy Wełnianym Rynku 7, a od 1907 r. przy placu Teatralnym 3. 
Podstawą jego egzystencji, obok działalności prawniczej, były udziały w spółce. W 1892 wraz z bratem Willim zakupił młyn parowy na Szreterach, który dotychczas nie odgrywał istotniejszej roli wśród przedsiębiorstw tego typu funkcjonujących w mieście. Po gruntownej przebudowie i wzroście wydajności młyna, zatrudniono kilkudziesięciu pracowników, a przerób zboża wynosił 30 ton na dobę. Po zainstalowaniu nowych urządzeń, maszyn i kotłów parowych Młyn Berwaldów należał do najnowocześniejszych w mieście. Transport surowców i produktów odbywał się przy pomocy kolei wąskotorowej łączącej spichlerz z nabrzeżem Brdy, gdzie następował załadunek na barki.
Ustabilizowana sytuacja finansowa pozwoliła mu na zaangażowanie się w działalność we władzach miasta Bydgoszczy. W 1902 r. został wybrany niepłatnym radcą miejskim. W magistracie zajmował się kwestiami związanymi z własnością gruntów, zwłaszcza prawnymi uregulowaniami w tym zakresie. Od 1906 r. działał także w miejskiej deputacji finansowej. Potem radcą magistratu wybierano go jeszcze trzykrotnie (1903, 1909, 1915). Zaangażował się także w działalność polityczną. Z powodzeniem kandydował w wyborach do parlamentu pruskiego w 1912 roku, reprezentując okręg V Mogilno-Żnin-Wągrowiec. Był członkiem Postępowej Partii Ludowej ("Fortschrittliche Volkspartei"). Jako poseł w 1914 r. wystąpił z krytyką ustawy o rozdziale ziemi, skierowanej przeciwko Polakom. W styczniu 1919 r. z ramienia Niemieckiej Partii Demokratycznej ("Deutsche Demokratische Partei") został wybrany posłem do Zgromadzenia Narodowego w Weimarze. 
Uczestniczył także w działalności kilku innych organizacji i stowarzyszeń społecznych i zawodowych. Od 1889 r. wchodził w skład reprezentacji bydgoskiej żydowskiej gminy wyznaniowej, a od 1909 r. pełnił funkcję zastępcy przewodniczącego zarządu gminy. W 1903 r. znalazł się w zarządzie Izby Adwokackiej Prowincji Poznańskiej. W środowisku prawniczym cieszył się dobrą opinią. Ceniono go wszechstronną wiedzę i doświadczenie oraz odpowiedzialność. 
Zmarł 26 grudnia 1919 r. w Berlinie. Został pochowany na cmentarzu żydowskim w Berlinie-Weißensee. 

</doc>
<doc id="2707675" url="https://pl.wikipedia.org/wiki?curid=2707675" title="Heliport Shun Tak">
Heliport Shun Tak

Heliport Shun Tak (ang. "Shun Tak Heliport", chiń. 信德直升機機場, kod ICAO: VHST) – heliport zlokalizowany w Hongkongu, w dzielnicy Sheung Wan, na terenie Terminalu Promowego Hongkong-Makau.

</doc>
<doc id="2707676" url="https://pl.wikipedia.org/wiki?curid=2707676" title="Carlos Castaño">
Carlos Castaño

Carlos Castaño Panadero (ur. 7 maja 1979 w Madrycie) – hiszpański kolarz torowy i szosowy, brązowy medalista olimpijski oraz brązowy medalista torowych mistrzostw świata.
Kariera.
Pierwszy sukces w karierze Carlos Castaño osiągnął w 2002 roku, kiedy zwyciężył w szosowym wyścigu Vuelta Ciclista a la Comunidad de Madrid. Na rozgrywanych dwa lata później mistrzostwach świata w Melbourne wspólnie z Sergi Escobarem, Asierem Maeztu i Carlosem Torrentem wywalczył brązowy medal w drużynowym wyścigu na dochodzenie. W tym samym składzie Hiszpanie zdobyli brązowy medal w tej konkurencji również na igrzyskach olimpijskich w Atenach. Wystartował tam także w wyścigu indywidualnym, który ukończył na dwunastej pozycji. Ponadto Castaño wielokrotnie zdobywał medale mistrzostw kraju, w tym w 2004 roku był najlepszy w wyścigu punktowym.

</doc>
<doc id="2707679" url="https://pl.wikipedia.org/wiki?curid=2707679" title="Asier Maeztu">
Asier Maeztu

Asier Maeztu Villalabeitia (ur. 14 października 1977 w San Sebastián) – hiszpański kolarz torowy i szosowy, brązowy medalista olimpijski oraz brązowy medalista torowych mistrzostw świata.
Kariera.
Pierwszy sukces w karierze Asier Maeztu osiągnął w 2003 roku, kiedy na mistrzostwach Hiszpanii zdobył srebrny medal w madisonie i brązowy w indywidualnym wyścigu na dochodzenie. Na rozgrywanych rok później mistrzostwach świata w Melbourne wspólnie z Sergi Escobarem, Carlosem Castaño i Carlosem Torrentem wywalczył brązowy medal w drużynowym wyścigu na dochodzenie. W tym samym składzie Hiszpanie zdobyli brązowy medal w tej konkurencji również na igrzyskach olimpijskich w Atenach. W 2008 roku wystartował na igrzyskach olimpijskich w Pekinie, gdzie w drużynowym wyścigu na dochodzenie Hiszpanie zajęli siódmą pozycję. Ponadto Maeztu wielokrotnie zdobywał medale mistrzostw kraju, w tym w 2005 roku był najlepszy w madisonie. W 2011 roku został mistrzem Kraju Basków w indywidualnej jeździe na czas.

</doc>
<doc id="2707682" url="https://pl.wikipedia.org/wiki?curid=2707682" title="Víctor Manuel Aguado">
Víctor Manuel Aguado

Víctor Manuel Aguado Malvido (ur. 1 kwietnia 1960 w mieście Meksyk) – meksykański piłkarz występujący na pozycji bramkarza, w późniejszym czasie trener.
Kariera sportowa.
Aguado jest wychowankiem drużyny Club León, w której barwach zadebiutował w meksykańskiej Primera División 8 stycznia 1983 w wygranym 1:0 spotkaniu z Pumas UNAM. Od tamtej pory był podstawowym golkiperem zespołu i niebawem został jednym z wyróżniających się bramkarzy w lidze, jednak nie osiągał ze swoją ekipą żadnych sukcesów, przeważnie walcząc o utrzymanie w najwyższej klasie rozgrywkowej. Po sezonie 1986/1987, kiedy to spadł z Leónem do drugiej ligi, podpisał umowę z Universidadem de Guadalajara, gdzie również szybko zapewnił sobie pewne miejsce między słupkami. W rozgrywkach 1988/1989 dotarł do finału Copa México, w sezonie 1989/1990 zdobył wicemistrzostwo Meksyku, natomiast w rozgrywkach 1990/1991 triumfował już w rozgrywkach krajowego pucharu. Karierę zakończył w ekipie Club Santos Laguna z miasta Torreón.
Aguado rozegrał trzy towarzyskie spotkania w seniorskiej reprezentacji Meksyku za kadencji selekcjonera Bory Milutinovicia. Zadebiutował w niej 29 listopada 1983 w zremisowanym 4:4 meczu z Martyniką, później wystąpił jeszcze w konfrontacjach z Kanadą (5:0) i USA (2:1).
Karierę trenerską Aguado rozpoczynał w zespole Tiburones Rojos de Veracruz; jego debiut w roli szkoleniowca nastąpił 25 lipca 1997 w zremisowanej 1:1 konfrontacji z Tecos UAG. Ze stanowiska odszedł po serii słabych wyników w lutym 1998 – ogółem z klubem z portowego miasta zanotował osiem zwycięstw, osiem remisów i dwanaście porażek, przyczyniając się do spadku Veracruz do drugiej ligi po sezonie 1997/1998. Później pracował jeszcze w drugoligowym Cruz Azul Hidalgo, natomiast w 2003 roku został selekcjonerem reprezentacji Gwatemali. Poprowadził ją w rozgrywkach Złotego Pucharu CONCACAF, gdzie Gwatemalczycy przegrali obydwa mecze i nie wyszli z grupy. Po kilku miesiącach pracy z kadrą został zastąpiony przez Ramóna Maradiagę i powrócił do ojczyzny, obejmując funkcję asystenta trenera Mario Carrillo w stołecznym Club América. W tej roli wywalczył mistrzostwo Meksyku z Américą w sezonie Clausura 2005. Po odejściu Carrillo został samodzielnym szkoleniowcem tego klubu, prowadząc go ze zmiennym szczęściem w siedmiu ligowych pojedynkach, po czym ustąpił miejsca Manuelowi Lapuente. W późniejszym czasie pracował jako członek zarządu swojej byłej drużyny, drugoligowego Club León.

</doc>
<doc id="2707688" url="https://pl.wikipedia.org/wiki?curid=2707688" title="Rozłącznik izolacyjny">
Rozłącznik izolacyjny

Rozłącznik izolacyjny (ang. "switch-disconnector") – łącznik elektryczny (rozłącznik) spełniający jednocześnie dwie funkcje:
Pamiętać należy, że pojęcie widocznej przerwy izolacyjnej funkcjonuje w przypadku urządzeń średniego i wysokiego napięcia, a nie jest wymagane przy urządzeniach niskiego napięcia. Pozycja dźwigni rozłącznika izolacyjnego informuje jednoznacznie o jego załączeniu bądź rozłączeniu, umożliwiając bezpieczną pracę. 
Aparat spełniający powyższe wymagania według normy IEC/EN 60947-3 ma naniesioną na obudowę przytoczoną normę oraz oznakowany jest odpowiednim symbolem. Tylko takie kryteria uprawniają producenta do określenia swojego aparatu jako rozłącznik izolacyjny.
Parametry.
Rozłączniki izolacyjne najczęściej są określane następującymi parametrami:

</doc>
<doc id="2707689" url="https://pl.wikipedia.org/wiki?curid=2707689" title="Puchar Europy Mistrzów Klubowych w piłce siatkowej (1979/1980)">
Puchar Europy Mistrzów Klubowych w piłce siatkowej (1979/1980)

Puchar Europy Mistrzów Krajowych 1979/1980 – 21. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Faza finałowa.
Turniej finałowy.
 Ankara
Wyniki
Tabela

</doc>
<doc id="2707691" url="https://pl.wikipedia.org/wiki?curid=2707691" title="Carlos Torrent">
Carlos Torrent

Carlos Torrent Tarres (ur. 29 sierpnia 1974 w Sarriá de Ter) – hiszpański kolarz torowy i szosowy, brązowy medalista olimpijski oraz brązowy medalista torowych mistrzostw świata.
Kariera.
Pierwszy sukces w karierze Carlos Torrent osiągnął w 1995 roku, kiedy wygrał szosowy wyścig Trofeo Guerrita. W 1999 roku zwyciężył w wyścigu Cursa Ciclista de Llobregat, a w 2002 roku wygrał Vuelta Ciclista a la Rioja. Na rozgrywanych w 2004 roku mistrzostwach świata w Melbourne wspólnie z Sergi Escobarem, Carlosem Castaño i Asierem Maeztu wywalczył brązowy medal w drużynowym wyścigu na dochodzenie. W tym samym składzie Hiszpanie zdobyli brązowy medal w tej konkurencji również na igrzyskach olimpijskich w Atenach. Wystąpił również na mistrzostwach świata w Kopenhadze w 2010 roku, gdzie był dwunasty w wyścigu punktowym. Ponadto Torrent wielokrotnie zdobywał medale mistrzostw kraju, w tym w pięciokrotnie był najlepszy.

</doc>
<doc id="2707693" url="https://pl.wikipedia.org/wiki?curid=2707693" title="Moombahton">
Moombahton

Moombahton – gatunek elektronicznej muzyki tanecznej (klubowej) powstały z połączenia muzyki house oraz reggaeton, który został stworzony przez amerykańskiego DJ'a i producenta muzycznego Dave'a Nada. Czasami bywa zaliczany jako podgatunek muzyki dance.
Muzycznie, moombahton jest jak dutch house lub electro house w tempie reggaetonu (zazwyczaj 108–112 uderzeń na minutę) z charakterystyczną dla reggaetonu linią perkusyjną. Inne charakterystyczne cechy obejmują grubą linię basową, dramatyczne "build-upy" oraz wypełnienie szybkimi elementami perkusyjnymi.

</doc>
<doc id="2707697" url="https://pl.wikipedia.org/wiki?curid=2707697" title="Chrystus w domu Szymona">
Chrystus w domu Szymona

Chrystus w domu Szymona () – obraz niderlandzkiego malarza doby późnego gotyku Dirka Boutsa, powstały w latach 1446–1454, przechowywany w berlińskiej Gemäldegalerie.
Geneza tematu.
Obraz przedstawia scenę nowotestamentową zaczerpniętą z Ewangelii Łukasza. Pewnego razu jeden z faryzeuszy, Szymon, zaprosił Jezusa do swego domu. Tam, gdy zasiedli do posiłku, pewna kobieta padła do nóg Jezusowi i łzami poczęła oblewać jego nogi i własnymi włosami wycierać je. Chrystus, mimo oburzenia wśród biesiadników, za jej wiarę odpuścił jej grzechy.
Opis obrazu.
Bouts umieścił scenę w gotyckim wnętrzu. Za stołem znajduje się czterech mężczyzn. Z lewej strony Jezus, następnie Szymon i apostołowie Piotr, na co wskazuje jego rzedniejąca broda i tonsura oraz Jan, tradycyjnie przedstawiony jako młody pozbawiony zarostu mężczyzna z długimi włosami opadającymi na ramiona. Obaj nie byli wymienieni w Ewangelii. Po prawej stronie artysta umieścił klęczącego mnicha Kartuzów, fundatora obrazu. Cała czwórka przygląda się kobiecie obmywającej stopy Chrystusa. U każdego z nich obecność kobiety wywołuje inną reakcję: Jezus błogosławi ją, Szymon przygląda się zaciekawiony, Piotr robi gest obronny, jakby nie chciał mieć z nią nic wspólnego, a Jan wskazuje na nią z aprobatą. Po lewej stronie dzieła klęczy kobieta nie wymieniona z imienia. Według tradycji Święty Augustyn widział w niej Marię Magdalenę, grzesznicę, która odpokutowywała swoje grzechy towarzysząc Jezusowi aż do chwili ukrzyżowania. Bouts namalował na ziemi jej atrybuty – szkatułę z oliwą lub z maścią.
Motyw w domu Szymona porusza doktrynę przebaczenia, której nie rozumieli faryzeusze postępujący zgodnie według prawa mojżeszowego i szukającego w naukach Jezusach bluźnierstwa. U Szymona dokonała się konfrontacja pomiędzy dwoma koncepcjami.

</doc>
<doc id="2707698" url="https://pl.wikipedia.org/wiki?curid=2707698" title="Dwór w Klukowie">
Dwór w Klukowie

Dwór Smolechowo – ruiny dworu z początku XX w. położone w miejscowości Klukowo (gmina Świercze). Znajduje się kilkanaście kilometrów od Pułtuska w województwie mazowieckim. Dwór Smolechowo w Klukowie jest wpisany do rejestru zabytków NID (nr rej. A-256 z 14.01.1992).
Historia.
W 1923 r. Stanisław Waśniewski zbudował dwór. Dworek znajdował się w pięknym parku. Od bramy wiodła kasztanowa aleja. Za sadem ukryte były: obora, stodoła, spichlerze. Majątek dobrze prosperował. Znaleźli tu zatrudnienie m.in. członkowie rodziny Lubienieckich, Kalinowskich, Rutkowskich, Pokrzywnickich, Bierdzińskich, Szymańskich. W 1944 r. majątek podzielono między okolicznych chłopów. Każdy otrzymał 6–8 ha. W dworku zamieszkały rodziny byłych pracowników majątku. Po wojnie w latach 1945–1946 mieściła się w nim szkoła. Później mieszkały rodziny dawnych dworskich pracowników i dworek ulegał dewastacji. 22 sierpnia 1990 w dworku wybuchł pożar. Na temat jego przyczyn snuto różne domysły. Dach, drewniana więźba i sufit zostały strawione przez płomienie. Ocalały tylko wypalone mury, które straszą dziś i budzą dreszczyk emocji. Opowiadają, że o zmroku w ruinach dworku widać jakieś światełka.
Budynek.
Prezentował się on okazale: wykonany z czerwonej cegły, z łamanym dachem podbitym łupanym gontem. Wzniesiony na planie prostokąta, parterowy, podpiwniczony, z mieszkalnym poddaszem stanowił wspaniały przykład tzw. „stylu dworkowego”. Ozdobą elewacji frontowej był wgłębiony portyk złożony z dwóch kolumn toskańskich. Ponad nim znajdował się okap i wystawka o barokowym szczycie ujętym w woluty z datą 1923 r. i inicjałami S. W. (Stanisław Waśniewski) nad oknem. Elewacja tylna miała pośrodku półkolisty ryzalit zwieńczony barokowym szczytem. Układ wnętrz był dwutraktowy.
Teraźniejszość.
Oo pożarze z 1990 z dworu pozostały ruiny. Zachowało się wejście frontowe wraz z kolumnami, główne ściany zewnętrzne i wewnętrzne z podziałem na pomieszczenia, wejście do podpiwniczenia, podpiwniczenie w części zasypane. Z całego kompleksu dworskiego pozostały jeszcze stawy, w których niegdyś hodowano ryby; zachowała się w części brama wjazdowa, z głównej alei prowadzącej od bramy do dworku zachowało się kilka kasztanowców.

</doc>
<doc id="2707702" url="https://pl.wikipedia.org/wiki?curid=2707702" title="Giulian Ilie">
Giulian Ilie

Giulian Ilie (ur. 16 lipca 1977 w Ploeszti) – rumuński bokser wagi junior ciężkiej.
Kariera zawodowa.
Kategoria półciężka.
17 lipca 2004 Giulian Ilie stoczył swoją pierwszą zawodową walkę. W 2 rundzie przez techniczny nokaut pokonał Petera Homola.
6 listopada 2005 Ilie po 12-rundowej walce przegrał niejednogłośnie na punkty z Ladislavem Kutilem. Stawką pojedynku był tytuł Mistrza Europy Wschodniej i Centralnej Azji federacji IBF, w kategorii pół ciężkiej.
27 stycznia 2007 Giulian Ilie zremisował w 4-rundowej walce z Josipem Jalusiciem.
24 kwietnia 2010 Ilie zmierzył się z Polakiem Dawidem Kosteckim o tytuł Mistrza Świata federacji WBF. Po 12-rundowej walce, Rumun przegrał jednogłośnie na punkty, stosunkiem 111-117 i dwukrotnie 110-118. Była to ostatnia walka Giuliana Ilie w kategorii pół ciężkiej.
Kategoria junior ciężka.
26 listopada 2010 Giulian Ilie zdobył swój pierwszy pas w zawodowej karierze. Po 12-rundowym pojedynku pokonał niejednogłośnie na punkty Cristiana Dolzanelliego, stosunkiem 114-113, 116-111, 113-114, zdobywając pas IBF International.
16 września 2011 Ilie pokonał w 2 rundzie przez techniczny nokaut Salvatora Erittu. Stawką pojedynku był wakujący pas IBF Inter-Continental.
17 marca 2012 Giulian Ilie po raz pierwszy bronił tytułu Interkontynentalnego Mistrza IBF, a jego rywalem był Paweł Kołodziej. Po 12 rundach, jednogłośnie na punkty, zwyciężył Polak, stosunkiem 118:110, 117:110 oraz 120:107.
5 października 2013 w Moskwie Ilie przegrał w dziesiątej rundzie przez nokaut z Rosjaninem Rachimem Czachkijewem.
18 października 2014 w Rostowie nad Donem Ilie przegrał przez techniczny nokaut po drugiej rundzie z Rosjaninem Dmitrijem Kudriaszowem (15-0-0, 15 KO).

</doc>
<doc id="2707704" url="https://pl.wikipedia.org/wiki?curid=2707704" title="ASTRO-E">
ASTRO-E



</doc>
<doc id="2707705" url="https://pl.wikipedia.org/wiki?curid=2707705" title="Wytrzyszczon">
Wytrzyszczon

Wytrzyszczon (743 m) – szczyt Pasma Laskowskiego, które według Jerzego Kondrackiego, autora regionalizacji fizycznogeograficznej Polski należy do Beskidu Makowskiego. Na mapach i w przewodnikach turystycznych często zaliczane jest do Beskidu Żywieckiego.
Zachodnie stoki Wytrzyszczona opadają do doliny Pewlicy, wschodnie do doliny Koszarawy. Wzniesienie jest w dużym stopniu bezleśne, zajęte przez pola i zabudowania należącego do miejscowości Pewel Wielka osiedla Wytrzyszczon. Zachodnimi podnóżami biegnie linia kolejowa nr 97 z Suchej Beskidzkiej do Żywca.

</doc>
<doc id="2707707" url="https://pl.wikipedia.org/wiki?curid=2707707" title="Bryan Steel">
Bryan Steel

Bryan Steel (ur. 5 stycznia 1969 w Nottingham) – brytyjski kolarz torowy i szosowy, dwukrotny medalista olimpijski oraz czterokrotny medalista torowych mistrzostw świata.
Kariera.
Pierwszy sukces w karierze Bryan Steel osiągnął w 1990 roku, kiedy na igrzyskach Wspólnoty Narodów w Auckland zdobył brązowy medal w drużynowym wyścigu na dochodzenie. W tej samej konkurencji był piąty na igrzyskach olimpijskich w Barcelonie w 1992 roku, drugi na igrzyskach Wspólnoty Narodów w Victorii w 1994 roku i dziesiąty podczas igrzysk olimpijskich w Atlancie w 1996 roku. Na igrzyskach olimpijskich w Sydney w 2000 roku Brytyjczycy w składzie: Bryan Steel, Bradley Wiggins, Chris Newton, Jon Clay i Paul Manning zajęli drugie miejsce w drużynowym wyścigu na dochodzenie. Kolejne medale w tej konkurencji zdobywał na mistrzostwach świata w Antwerpii w 2001 roku (srebro), mistrzostwach w Kopenhadze w 2002 roku (brąz), mistrzostwach w Stuttgarcie w 2003 roku i mistrzostwach w Melbourne w 2004 roku (w obu przypadkach srebro). Ostatni sukces osiągnął podczas igrzysk olimpijskich w Atenach, gdzie wspólnie ze Steve'em Cummingsem, Robem Haylesem, Paulem Manningiem, Bradleyem Wigginsem i Chrisem Newtonem zdobył srebrny medal w drużynowym wyścigu na dochodzenie. Zdobywał także medale mistrzostw kraju, w tym w 1994 i 1996 roku był mistrzem w madisonie. W 2004 roku zakończył karierę.

</doc>
<doc id="2707709" url="https://pl.wikipedia.org/wiki?curid=2707709" title="Sejad Halilović">
Sejad Halilović

Sejad Halilović (ur. 16 marca 1969 w Doboju) – bośniacki piłkarz występujący na pozycji pomocnika.
Kariera klubowa.
Halilović zawodową karierę rozpoczynał w 1990 roku w jugosłowiańskim Dinamo Vinkovci. W 1991 roku klub ten zmienił nazwę na HNK Cibalia i rozpoczął starty w Prva HNL. W 1992 roku odszedł do innego zespołu tej ligi, Croatii Zagrzeb. W 1993 roku zdobył z nim mistrzostwo Chorwacji oraz Puchar Chorwacji.
W 1995 roku Halilović przeszedł do hiszpańskiego Realu Valladolid z Primera División. Przez rok rozegrał tam 17 spotkań. W 1996 roku odszedł do izraelskiego Hapoelu Beer Szewa. Po roku spędzonym w tym klubie, wyjechał do Turcji. Występował tam w pierwszoligowych drużynach Karabükspor oraz Altay SK.
W 2000 roku Halilović wrócił do Hapoel Beer Szewa. Po pół roku trafił do Chorwacji, gdzie został graczem klubu NK Osijek. Następnie grał w izraelskim zespole Hapoel Ironi Riszon le-Cijjon, chorwackim HNK Rijeka oraz słoweńskich NK Ljubljana i ND Mura 05. W 2004 roku zakończył karierę.
Kariera reprezentacyjna.
17 sierpnia 1994 roku w wygranym 4:0 towarzyskim pojedynku z Izraelem Halilović zaliczył swój jedyny występ w reprezentacji Chorwacji.
W 1996 roku zdecydował się na grę w reprezentacji Bośni i Hercegowiny. Zadebiutował w niej 8 października 1996 roku w przegranym 1:4 meczu eliminacji Mistrzostw Świata 1998 z Chorwacją. W latach 1996–2000 w drużynie narodowej rozegrał łącznie 15 spotkań.

</doc>
<doc id="2707710" url="https://pl.wikipedia.org/wiki?curid=2707710" title="Polish Journal of Environmental Studies">
Polish Journal of Environmental Studies

Polish Journal of Environmental Studies – polski dwumiesięcznik wydawany w języku angielskim od 1996 r., poświęcony problemom inżynierii środowiska, np. metodom badań ilości zanieczyszczeń środowiska (atmosfera, hydrosfera, gleba, materiały biologiczne), procesom przemieszczania się i przemian zanieczyszczeń w środowisku, ich wpływowi na organizmy żywe, metodom utylizacji odpadów i rekultywacji gruntów lub problemom zarządzania środowiskowego. Publikowane są: 
Impact factor uzyskany w 2010 r. za okres 2008–2009 wynosił 0,543 (średnia dla okresu 2009–2005: 0,904). Ministerstwo Nauki i Szkolnictwa Wyższego przyznało czasopismu 13 punktów. 
Jest rejestrowane przez:

</doc>
<doc id="2707711" url="https://pl.wikipedia.org/wiki?curid=2707711" title="Filip Maurycy Marcinkowski">
Filip Maurycy Marcinkowski

Filip Maurycy Marcinkowski, Philip Maurice Martin, Felipe Mauricio Martin (ur. 1785 w Warszawie, zm. 22 grudnia 1854 w Bogocie) – pułkownik południowoamerykański, marynarz brytyjski pochodzenia polskiego.
Urodził się w Warszawie. Uczęszczał do szkół w Anglii i od 1803 roku służył w brytyjskiej marynarce wojennej na okręcie HMS Victory. Brał na nim udział m.in. w bitwie pod Trafalgarem.
Prawdopodobnie w czasie pobytu w Anglii zmienił on lub jego rodzina nazwisko z Marcinkowskiego na Martin, gdyż już jako Felipe Mauricio Martin brał udział w wyprawie Mirandy do Wenezueli. Potem walczył razem z Simonem Bolivarem o wolność krajów Ameryki Łacińskiej. W 1815 roku został dowódcą kawalerii powstańczej oraz szefem ochotników europejskich. Odznaczył się zdobyciem hiszpańskiej twierdzy Cartagena.
Będąc w randze pułkownika (coronel) wycofał się z czynnej służby wojskowej w 1823 roku, gdyż „przybył walczyć za wolność, a nie w wojnie domowej”.
Zamieszkał w Bogocie, gdzie zmarł w 1854 roku.

</doc>
<doc id="2707713" url="https://pl.wikipedia.org/wiki?curid=2707713" title="Zakole Wawerskie w Warszawie">
Zakole Wawerskie w Warszawie



</doc>
<doc id="2707720" url="https://pl.wikipedia.org/wiki?curid=2707720" title="Biochemical Pharmacology">
Biochemical Pharmacology

Biochemical Pharmacology jest recenzowanym czasopismem medycznym wydawanym przez Elsevier. Swoją tematyką pokrywa zagadnienia farmakokinetyki, farmakodynamiki i ksenobiotyków. Impact factor czasopisma wynosi 5,009.

</doc>
<doc id="2707723" url="https://pl.wikipedia.org/wiki?curid=2707723" title="Ustawa o partiach politycznych">
Ustawa o partiach politycznych

Ustawa z dnia 27 czerwca 1997 r. o partiach politycznych – polska ustawa, uchwalona przez Sejm, regulująca funkcjonowanie partii politycznych.
Zakres regulacji.
Ustawa określa:
Nowelizacje.
Ustawę znowelizowano wielokrotnie. Ostatnia zmiana weszła w życie w 2022 roku.
Ustawa z 1990 roku.
W latach 1990-1997 funkcjonowanie partii politycznych w Polsce regulowała ustawa z dnia 28 lipca 1990 r. o partiach politycznych. 

</doc>
<doc id="2707724" url="https://pl.wikipedia.org/wiki?curid=2707724" title="Bobby Timmons">
Bobby Timmons

Robert Henry „Bobby” Timmons (ur. 19 grudnia 1935 w Filadelfii, zm. 1 marca 1974 w Nowym Jorku) – amerykański pianista jazzowy i kompozytor.
Życiorys.
Timmons wychowywany był przez swego dziadka, pastora, który nauczył go gry na kościelnych organach. Jako muzyk zawodowy grał już w wieku 19 lat. W 1954 wyjechał do Nowego Jorku. Początkowo towarzyszył takim muzykom jak Kenny Dorham (z prowadzoną przez niego grupą Jazz Prophets nagrał w maju 1956 swoją pierwszą płytę) i Chet Baker (1956–1957). W 1957 grał też z Sonnym Stittem, a później w zespole Maynarda Fergusona (1957-1958).
W 1958 – 1959 był członkiem Art Blakey’s Jazz Messengers (odbył z nimi trasę koncertową po Europie) i głównie jako muzyk tego właśnie zespołu został Timmons zapamiętany. W tym czasie skomponował też jeden ze swych najbardziej znanych utworów: „Moanin'”. Po okresie współpracy z Cannonballem Adderleyem w latach 1959-1960, powrócił znów do The Jazz Messengers w roku 1961. W czasie gry w kwintecie Adderleya powstały kolejne przeboje Timmonsa – „Dat Dere” i „This Here” (spotykana też wersja „Dis There”). Wszystkie trzy wymieniane utwory utrzymane były w charakterystycznym dla tego muzyka stylu, będącym jazzową mieszanką muzyki funk i gospel.
Kolejnym przedsięwzięciem było prowadzenie własnego tria, z którym koncertował i nagrywał płyty. Współpracowali z nim znakomici muzycy (m.in. Sam Jones, Ron Carter, Keter Betts, Albert Heath, Jimmy Cobb).
Sukcesu komercyjnego nie osiągnął (mimo dobrych ocen jego produkcji muzycznych). Nagrywał jako muzyk towarzyszący z wieloma wykonawcami, wśród których byli J.J. Johnson, Hank Mobley, Art Farmer, Donald Byrd, Kenny Burrell i dawni koledzy z zespołu Blakeya: Lee Morgan i Johnny Griffin.
Chorował na marskość wątroby, wywołaną alkoholizmem. Zmarł w Nowym Jorku w wieku 38 lat.

</doc>
<doc id="2707725" url="https://pl.wikipedia.org/wiki?curid=2707725" title="World Vacation Tour">
World Vacation Tour

World Vacation Tour – druga trasa koncertowa Van Halen, która odbyła się w 1979 r. Promowała drugi studyjny album zespołu, "Van Halen II". Objęła 97 koncertów.

</doc>
<doc id="2707730" url="https://pl.wikipedia.org/wiki?curid=2707730" title="Wielki Sajan">
Wielki Sajan

Wielki Sajan (ros.: Большой Саян, "Bolszoj Sajan") – wschodnia część łańcucha Sajanu Wschodniego, która ciągnie się z północnego zachodu na południowy wschód na długości ok. 150 km wzdłuż granicy Rosji i Mongolii. Najwyższym szczytem Wielkiego Sajanu jest Munku Sardyk (Mönch Sar'dag), którego wysokość wynosi 3491 m n.p.m. Dominuje rzeźba alpejska. Zbocza południowe opadają stromo ku Chubsugułowi; na północ od Wielkiego Sajanu znajdują się Tunkińskie Golce.

</doc>
<doc id="2707731" url="https://pl.wikipedia.org/wiki?curid=2707731" title="Barbie i podwodna tajemnica 2">
Barbie i podwodna tajemnica 2

Barbie i Podwodna Tajemnica 2 – amerykański film animowany z 2012 roku, kontynuacja przygód z części pierwszej z 2010 roku "Barbie i podwodna tajemnica".
Fabuła.
Merliah (Barbie), która dostała się do finału zawodów surfingowych w Australii, musi zmierzyć się ze swoją największą rywalką Kylie Morgan. Po zawodach, w czasie gdy Merliah jest zajęta przez media, podstępna ryba Alistar rozmawia z Kylie i nakłania ją do kradzieży magicznego naszyjnika, który Merliah dostała od swojej matki Calissy. Kylie wpada w pułapkę i uwalnia złą Eris, siostrę Calissy, która pragnie zawładnąć morską krainą – Oceanią. Merliah ratuje Kylie, a w międzyczasie dowiaduje się o syreniej uroczystości. Gdy jednak dowiaduje się o złych zamiarach Eris, postanawia zwalczyć ciotkę i chcąc nie chcąc musi wypowiedzieć wiersz. Samo wypowiedzenie wiersza nie daje żadnych efektów, dopiero gdy Merliah zamienia nogi na ogon zaklęcie zaczyna działać. W efekcie Eris traci syreni ogon a dostaje ludzkie nogi i musi opuścić Oceanię. Kylie i Merliah zaprzyjaźniają się, a ponadto Merliah przekazuje Kylie w prezencie naszyjnik od Calissy. Główna bohaterka z powrotem zamienia rybi ogon na nogi i występuje w finale zawodów surfingowych.
Wersja polska.
Wystąpili:

</doc>
<doc id="2707732" url="https://pl.wikipedia.org/wiki?curid=2707732" title="Mistrzostwa Świata w Biathlonie Letnim 2012">
Mistrzostwa Świata w Biathlonie Letnim 2012

16. Mistrzostwa Świata w Biathlonie Letnim odbyły się w dniach 20 - 23 września 2012 r. w Ufie, w Rosji.

</doc>
<doc id="2707734" url="https://pl.wikipedia.org/wiki?curid=2707734" title="Tak jest i już">
Tak jest i już

Tak jest i już – solowy album Piotra Bukartyka wydany w 2012; zawiera 13 utworów.
Gościnnie na płycie zaśpiewała Katarzyna Groniec (utwór 3.).
Płyta CD zawiera 14 ścieżkę, niewymienioną na okładce - archiwalną, krótką wypowiedź babci autora dla radia, recenzującą twórczość wnuka.

</doc>
<doc id="2707736" url="https://pl.wikipedia.org/wiki?curid=2707736" title="Pąs 4R">
Pąs 4R



</doc>
<doc id="2707742" url="https://pl.wikipedia.org/wiki?curid=2707742" title="Kitojskie Golce">
Kitojskie Golce

Kitojskie Golce (ros.: Китойские Гольцы, "Kitojskije Golcy") – pasmo górskie w azjatyckiej części Rosji, w Buriacji, część łańcucha Sajanu Wschodniego. Rozciąga się równoleżnikowo na długości ok. 180 km. Najwyższy szczyt pasma, Ospinskij Golec, ma wysokość 3215 m n.p.m. Zbocza (do wysokości 1900–2100 m n.p.m.) porośnięte są lasami modrzewiowymi i sosnowymi. W wyższych partiach dominuje rumowiska skalne i tundra górska; szczyty mają charakter alpejski. Występują złoża złota i azbestu.

</doc>
<doc id="2707746" url="https://pl.wikipedia.org/wiki?curid=2707746" title="Czechczery">
Czechczery

Czechczery (czekczery) – długie letnie spodnie z białego płótna, w wojsku polskim noszone od czasów Sejmu Czteroletniego.
Żołnierze I Rzeczypospolitej i Armii Księstwa Warszawskiego nosili czechczery długie, luźne, Wojsko Polskie Królestwa Kongresowego – obcisłe, wyłożone na trzewiki i zapinane do połowy łydki na guziki. Noszono je zarówno przy lejbiku, jak i przy kurtce służbowej.

</doc>
<doc id="2707747" url="https://pl.wikipedia.org/wiki?curid=2707747" title="Michalina Wawrzynek">
Michalina Wawrzynek

Michalina Irena Wawrzynek z domu Piwowar (ur. 24 września 1931 w Tarnowskich Górach) – polska lekkoatletka, specjalistka biegów średnich, wielokrotna rekordzistka i mistrzyni Polski.
Kariera.
Startowała w biegu na 400 metrów i w biegu na 800 metrów, a także na rzadko rozgrywanym obecnie dystansie 500 metrów.
Ustanowiła dwanaście rekordów Polski: w biegu na 400 metrów wynikiem 58,2 (1955), siedmiokrotnie w biegu na 500 metrów (do rezultatu 1:15,5 w 1957) oraz w sztafetach 4 × 200 metrów (klubowej, 1:46,0 w 1956), 3 × 800 metrów (klubowej 7:26,6 i reprezentacyjnej 6:53,0, oba w 1956) i 10 × 100 metrów (reprezentacyjnej 2:09,5 w 1956).
Była mistrzynią Polski w biegu na 500 m w 1950 i 1951, na 400 metrów w 1952, 1953 i 1954 oraz w biegu przełajowym na krótkim dystansie w 1955 i 1956, a także w sztafecie 4 × 100 metrów i sztafecie 4 × 200 metrów w 1948. Zdobyła również wicemistrzostwo Polski w sztafecie 4 × 100 metrów w 1947, biegu przełajowym i biegu na 800 metrów w 1953 oraz w biegu na 400 metrów w 1956 i 1957. Była także brązową medalistką w trójboju i pięcioboju w 1949, w sztafecie 4 × 100 m w 1956 i w biegu przełajowym w 1958.
W latach 1965-1967 wystąpiła w czterech meczach reprezentacji Polski (pięć startów), odnosząc 1 zwycięstwo indywidualne.
Rekordy życiowe:
Była zawodniczką Pogoni Katowice i Stali Katowice.

</doc>
<doc id="2707751" url="https://pl.wikipedia.org/wiki?curid=2707751" title="Michalina Piwowar">
Michalina Piwowar



</doc>
<doc id="2707752" url="https://pl.wikipedia.org/wiki?curid=2707752" title="Bitwa pod Grahovacem">
Bitwa pod Grahovacem

Bitwa pod Grahovacem – bitwa stoczona przez wojska czarnogórskie i osmańskie w dniach 29 kwietnia - 1 maja 1858. Zakończyła się klęską armii osmańskiej.
Po zajęciu wsi Vilusi i Grahovo w zachodniej Czarnogórze, 28 kwietnia 1858 oddziały osmańskie, pod dowództwem Hussejna Paszy podjęły marsz w kierunku płaskowyżu dominującego nad zajętym obszarem. W rejonie wsi Grahovac napotkali na główną linię obrony wojsk czarnogórskich, dowodzonych przez ks. Mirko Petrovicia-Njegoša (nazywanego "mieczem Czarnogóry"), starszego brata księcia Daniły.
Bitwa.
Do pierwszych walk doszło rankiem 29 kwietnia 1858. Kolejne ataki tureckie rozbijały się o linię obrony Czarnogórców, zdecydowanych bronić linii wokół Grahovaca do końca. W pierwszym dniu walki były wyjątkowo krwawe i większość ofiar bitwy poległo właśnie tego dnia. Dowódca osmański zaproponował rokowania pokojowe, ale oferta została odrzucona. Turcy uzyskali tylko możliwość pochowania swoich poległych.
1 maja Turcy otrzymali posiłki z Bośni. W tym czasie Czarnogórcy zdecydowali się na kontratak, zmuszając przeciwnika do odwrotu. Największym problemem była artyleria osmańska, której ogień pustoszył szeregi czarnogórskie. W desperackim ataku na pozycje artylerii zginęło dwóch dowódców czarnogórskich: serdar Đuro Kusovac i duchowny Luka Jovović, ale ostatecznie działa udało się zdobyć. W ręce zwycięzców wpadła pokaźna ilość broni, oddziały osmańskie opuściły pole bitwy.
Po bitwie.
Turcy stracili w bitwie ok. 3 000 zabitych i rannych, straty czarnogórskie były trzykrotnie mniejsze. Sukces ten zapewnił armii czarnogórsko-hercegowińskiej utrzymanie inicjatywy w działaniach wojennych.
Zwycięstwo Czarnogórców przyspieszyło wytyczenie linii granicznej między Czarnogórą i Imperium Osmańskim, co oznaczało faktyczne uznanie niepodległości czarnogórskiej. Grahovo i okoliczne miejscowości stały się częścią nowego państwa. Uczestników bitwy odznaczono specjalnym medalem (Grahovačka medalja), a dowódca otrzymał tytuł Wielkiego Księcia Grahova. W miejscu bitwy w 1864 wzniesiono cerkiew pod wezwaniem św. Spasa. W 2008 stanął tam pomnik.

</doc>
<doc id="2707753" url="https://pl.wikipedia.org/wiki?curid=2707753" title="Stefano Franscini">
Stefano Franscini

Stefano Franscini (ur. 23 października 1796, zm. 19 lipca 1857) – szwajcarski polityk, członek Rady Związkowej od 16 listopada 1848 do śmierci. Kierował departamentem spraw wewnętrznych (1848–1857). Był członkiem partii radykalnej.

</doc>
<doc id="2707756" url="https://pl.wikipedia.org/wiki?curid=2707756" title="Kremnický štít">
Kremnický štít

Kremnický štít (pol.: Kremnicki Szczyt; 1008 m n.p.m.) – szczyt w grupie górskiej Gór Kremnickich w Centralnych Karpatach Zachodnich, na Słowacji, wznoszący się od wschodu nad miastem Kremnicą (stąd nazwa). Tradycyjnie wymieniany jako jeden z siedmiu szczytów, otaczających Kremnicę.
Położenie.
Rozległy masyw Kremnickiego Szczytu wznosi się w ramieniu górskim, które w szczycie Velestúr (1254 m n.p.m.) odgałęzia się od głównego grzbietu Gór Kremnickich w kierunku zachodnim, a następnie południowo-zachodnim. Masyw ów w kierunku zachodnim stromo opada nad Kremnicę, a w kierunku południowo-zachodnim wysyła krótki grzbiet zakończony "Brezovým vrchem" (664 m n.p.m.) w widłach Kremnickiego Potoku (Rudnicy) i "Švábskiego Potoku". Natomiast w kierunku południowym wysyła masywne ramię, które za wsią Nevoľné przechodzi w długi grzbiet (wznosi się w nim m.in. Jastrabská skala) biegnący aż po dolinę Hronu i zaliczany już do Jastrabskiej vrchoviny.
Geologia i morfologia.
Masyw Kremnickiego Szczytu zbudowany jest głównie z piroksenicznych andezytów. Stanowi pozostałość potężnego, częściowo już zerodowanego pola lawowego z okresu wulkanizmu, tworzącego główny zrąb Gór Kremnickich. Proces erozji i rozpadu krawędzi tego pola widoczny jest najlepiej w usytuowanym na zachodnim skraju wierzchowiny masywu rezerwacie przyrody Kremnický Štós.
Zbocza masywu wznoszą się ze wszystkich stron jednym śmiałym stopniem, wysokim na 240-300 m. Są strome i słabo rozczłonkowane dolinkami zaledwie trzech niewielkich potoków. Rozległa wierzchowina masywu jest stosunkowo płaska, wznosi się na wysokości 880-1020 m n.p.m. Sam szczyt wyznacza jedynie nieznaczne wypiętrzenie masywu, trudno wyróżnialne w terenie.
Przyroda ożywiona.
Stoki masywu porastają lasy, głównie buczyny z domieszką jodły, świerka i jaworu. Wierzchowinę pokrywają rozległe łąki sztucznego pochodzenia, jeszcze do dziś okresowo wypasane. Ich obrzeża zarastają leszczyną, jarzębiną, a w cieplejszych miejscach pojawia się jarząb nieszpułkowy.
Turystyka.
Z Kremnicy na Kremnicki Szczyt i dalej, do ograniczającej jego masyw przełączki zwanej Trojica, biegnie żółto znakowany szlak turystyczny. Północnymi stokami masywu, śladem starej drogi pocztowej, z Kremnicy na Trojicę i dalej, na sedlo Tri kríže w głównym grzbiecie Gór Kremnickich biegnie szlak niebieski. Z doliny potoku Bystrica (na wschód od centrum Kremnicy) na Kremnický Štós biegnie znakowana przyrodnicza ścieżka dydaktyczna.
Prawie cała wierzchowina dostarcza rozległych widoków na Góry Kremnickie, Góry Szczawnickie i Ptacznik.

</doc>
<doc id="2707758" url="https://pl.wikipedia.org/wiki?curid=2707758" title="Etykieta opony">
Etykieta opony

Etykieta opony – etykieta zawierająca informacje o parametrach opony. Etykiety mają za zadanie pomóc kierowcom w wyborze opon. Wszystkie opony wyprodukowane po 1 maja 2021 obowiązuje nowy format etykiety, zawierający dodatkowe informacje. Jest to kod QR przenoszący do strony internetowej Unii Europejskiej z parametrami danej opony. Ponadto na nowej etykiecie pojawiły się piktogramy, informujące o przyczepności opony na ośnieżonej drodze oraz o przyczepności na lodzie.
Zastosowanie i zasady unijnych etykiet na opony.
Od 1 listopada 2012 r. opony sprzedawane na terenie krajów członkowskich Unii Europejskiej muszą być zaopatrzone w specjalne etykiety z informacjami na temat ich wydajności pod względem zużycia paliwa, przyczepności na mokrej nawierzchni oraz poziomie generowanego hałasu.
Informacje na naklejkach muszą być przedstawione w przejrzysty sposób, podobnie jak na znanych już etykietach energetycznych umieszczanych m.in. na produktach AGD: klasa A oznacza najwyższe osiągi, zaś klasa G – najniższe.
Sprzedawcy na terenie 28 państw Unii Europejskiej są zobowiązani do zamieszczania naklejek na bieżniku opon przeznaczonych do samochodów osobowych, dostawczych, ciężarowych, naczep autobusów lub do umieszczania etykiet w ich pobliżu. Etykiety muszą być eksponowane w widocznym miejscu. Nakaz ten nakłada rozporządzenie Parlamentu Europejskiego i Rady WE nr 1222/2009.
Kryteria.
Efektywność energetyczna / opór toczenia.
W trakcie jazdy opona odkształca się na skutek kontaktu z podłożem, przez co traci energię. Powstające w ten sposób straty energii nazywamy oporem toczenia. Ma on bezpośredni wpływ na zużycie paliwa, a więc również na jakość środowiska naturalnego. Opona o mniejszym oporze toczenia zużywa mniej energii, dzięki czemu spalamy mniej paliwa i mniej spalin trafia do atmosfery.
Rzeczywiste osiągi mogą różnić się w zależności od pojazdu i warunków jazdy. Różnica pomiędzy kompletnym zestawem opon klasy A a zestawem opon klasy G może wynieść około 7,5% pod względem zużycia paliwa dla samochodów osobowych. W przypadku samochodów ciężarowych różnica ta pomiędzy zestawem opon klasy A a zestawem opon klasy F może wynieść nawet 15%.
Przyczepność na mokrej nawierzchni.
Hamowanie na mokrej nawierzchni jest kluczową cechą wpływającą na bezpieczeństwo podróży, mierzoną w metrach od momentu rozpoczęcia hamowania do zatrzymania pojazdu. Wyszczególniono oceny od A do G, przy czym nie używa się oceny D, ani G. Ocena A oznacza najkrótszą drogę hamowania. Różnice między ocenami to skrócenie lub wydłużenie dystansu hamowania przy prędkości 80 km/h od jednej do dwóch długości samochodu (3 do 6 metrów). Różnica między ocenami A a F wynosi ponad 18 metrów długości hamowania dla samochodów osobowych.
Zewnętrzny hałas toczenia.
To hałas generowany przez opony w ruchu, mierzony w decybelach. Im na symbolu więcej czarnych pasków, tym głośniejsza jest opona.
Jedna fala na rysunku oznacza najniższą dopuszczalną wartość, trzy – najwyższą. Trzy fale to poziom hałasu odpowiadający obecnie obowiązującym normom, dwie fale to poziom zgodny z przyszłymi przepisami, podczas gdy jedna fala oznacza poziom niższy jeszcze o 3 dodatkowe decybele. Im cichsza opona, tym bardziej jest ona przyjazna dla środowiska.
Opony podlegające obowiązkowi etykietowania.
Oznakowanie opon za pomocą etykiet dotyczy opon dla:
Etykiety na opony w innych państwach.
Europejskie etykiety na opony jest przedsięwzięciem skupiającym wszystkie 28 państw Unii Europejskiej. Są jednak na świecie pojedyncze państwa, które wprowadziły podobne rozwiązanie.
Japonia.
W Japonii system etykietowania opon jest bardzo zbliżony do tego w UE. Jednak posiada on tylko dwa kryteria: efektywność energetyczną oraz hamowanie na mokrej nawierzchni. Pierwsza kategoria posiada 5 klas: AAA, AA, A, B i C, natomiast drugie jest klasyfikowane w 4 klasach : A, B, C i D.
Korea Południowa.
Korea Południowa podobnie jak Japonia posiada takie same dwa kryteria, jednak osiągi są oceniane w formie cyfrowej od 1 do 5.
Stany Zjednoczone Ameryki.
W USA podjęto pierwsze próby wprowadzenia etykiet na opony, jednak na razie prawo nie obowiązuje. Ewentualnie na etykietach w tym państwie mają się znaleźć trzy kryteria: efektywność energetyczna, hamowanie na mokrej nawierzchni i odporność na zużycie. Ocena ma być wystawiana w skali od 1 do 100.
Krytyka i opinie kierowców.
Rok po wprowadzeniu etykietowania opon w Unii Europejskiej portal Rezulteo-opony, razem z instytutem Ipsos, przeprowadził sondaż wśród europejskich kierowców, który pokazuje, że zaledwie 8% ankietowanych potrafiło poprawnie wymienić 3 kryteria, a 36% słyszało o tym nowym prawie.
W sondażu przeprowadzonym rok wcześniej odsetek ten wyniósł 22%. Przed wprowadzeniem etykiet na opony, 71% europejskich konsumentów potrzebowało porad przy zakupie opon. Pozytywnie wypowiadało się 8 z 10 na temat etykietowania. Badania pokazały, że dla kierowców najważniejszym z trzech kryteriów jest hamowanie na mokrej nawierzchni.
Etykiety zawierają informacje tylko o 3 kryteriach, podczas gdy na wybór opon powinny mieć wpływ także inne kryteria:

</doc>
<doc id="2707760" url="https://pl.wikipedia.org/wiki?curid=2707760" title="Krystyna Sadowska-Nizowicz">
Krystyna Sadowska-Nizowicz

Krystyna Sadowska-Nizowicz (ur. 3 grudnia 1945, zm. 16 czerwca 2012) – polska piosenkarka, wokalistka grupy wokalnej Filipinki. 
Życiorys.
Była uczennicą Technikum Handlowego w Szczecinie, gdzie z inicjatywy Jana Janikowskiego powstał w 1959 zespół Filipinki. Występowała w podstawowym składzie zespołu do czerwca 1969. Śpiewała kontraltem, często w duecie z Iwoną Racz-Szczygielską jako pierwsze głosy, np. w piosenkach Filipinek "Batumi" (1963, muz. Artemi Ajwazjan, sł. Ola Obarska) i "Paderewski Street" (1966, muz. Jan Janikowski, sł. Włodzimierz Patuszyński). W 1967 jej mężem został piosenkarz Aleksander Nizowicz, z którym pozostała związana do końca życia. Po odejściu z zespołu skupiła się na wychowaniu córki Magdy, a później drugiej córki – Anny. W drugiej połowie lat 70. rozpoczęła pracę w szczecińskim Peweksie, a później w Instytucie Czeskim, z którym pozostała związana aż do likwidacji placówki. Zmarła po ciężkiej chorobie w czerwcu 2012. Pochowana została na Cmentarzu Centralnym w Szczecinie (kwatera 43c).

</doc>
<doc id="2707761" url="https://pl.wikipedia.org/wiki?curid=2707761" title="Ulrich Ochsenbein">
Ulrich Ochsenbein

Ulrich Ochsenbein (ur. 24 listopada 1811, zm. 3 listopada 1890) – szwajcarski polityk, członek Rady Związkowej od 16 listopada 1848 do 6 grudnia 1854. Kierował departamentem spraw wojskowych (1848-1854). Był członkiem partii radykalnej.
Pełnił także funkcje przewodniczącego Sejmu Związkowego (1847) i Rady Narodu (1848).

</doc>
<doc id="2707764" url="https://pl.wikipedia.org/wiki?curid=2707764" title="Gaëtan Charbonnier">
Gaëtan Charbonnier

Gaëtan Charbonnier (ur. 27 grudnia 1988 w Saint-Mandé) – francuski piłkarz grający na pozycji napastnika. Od 2021 jest piłkarzem AJ Auxerre.
Kariera klubowa.
Charbonnier rozpoczął swoją karierę w amatorskiej drużynie SO Châtellerault, gdzie spędził sezon 2007/08. Zrobił takie wrażenie, że podpisał kontrakt z Paris Saint-Germain. Po spędzeniu sezonu w rezerwach, zdecydował się poszukać klubu, gdzie mógłby regularnie występować w pierwszym składzie. W czerwcu 2009 podpisał czteroletni kontrakt z Angers SCO. Przez trzy sezony występował w Ligue 2 i trafił 23 bramki w 90 spotkaniach.
20 czerwca 2012 podpisał kontrakt z Mistrzem Francji – Montpellier HSC.
5 sierpnia 2013 podpisał kontrakt z Stade de Reims. W latach 2017-2021 grał w Stade Brestois 29, a w 2021 przeszedł do AJ Auxerre.

</doc>
<doc id="2707767" url="https://pl.wikipedia.org/wiki?curid=2707767" title="Giovanni Battista Pioda">
Giovanni Battista Pioda

Giovanni Battista Pioda (ur. 4 października 1808, zm. 3 listopada 1882) - szwajcarski polityk, członek Rady Związkowej od 30 lipca 1857 do 26 stycznia 1864. Kierował departamentem spraw wewnętrznych (1857-1863). Był członkiem partii radykalnej.
Pełnił także funkcję przewodniczącego Rady Narodu (1853-1854).

</doc>
<doc id="2707768" url="https://pl.wikipedia.org/wiki?curid=2707768" title="Edin Mujčin">
Edin Mujčin

Edin Mujčin (ur. 14 stycznia 1970 w Bosanskim Brodzie) – bośniacki piłkarz występujący na pozycji pomocnika.
Kariera klubowa.
Pierwszym klubem Mujčina był jugosłowiański Polet Bosanski Brod. W 1991 roku z powodu wojny w Bośni i Hercegowinie przerwał karierę. Wznowił ją w 1994 roku, zostając graczem chorwackiego zespołu NK Marsonia z Prva HNL. Spędził tam 1,5 roku.
Na początku 1996 roku odszedł do Croatii Zagrzeb, także grającej w Prvej HNL. W 1999 roku zmieniła ona nazwę na Dinamo Zagrzeb. Przez 5 lat gry dla tego klubu, Mujčin zdobył z nim 5 mistrzostw Chorwacji (1996, 1997, 1998, 1999, 2000) oraz 3 Puchary Chorwacji (1996, 1997, 1998).
W 2001 roku wyjechał do Japonii, by grać w tamtejszym JEF United Ichihara. Jego barwy reprezentował w sezonach 2001 oraz 2002. W 2002 roku Mujčin wrócił do Dinama Zagrzeb. W 2003 roku wywalczył z nim mistrzostwo Chorwacji, a w 2004 roku Puchar Chorwacji.
W 2005 roku przeszedł do innego pierwszoligowego zespołu, NK Kamen. Występował tam przez 2 lata. Następnie grał w trzecioligowych NK Lokomotiva oraz NK Lučko, z którym w 2008 roku awansował do drugiej ligi. W 2009 roku zakończył karierę.
Kariera reprezentacyjna.
W reprezentacji Bośni i Hercegowiny Mujčin zadebiutował 8 czerwca 1997 roku w przegranym 0:2 meczu eliminacji Mistrzostw Świata 1998 z Danią. 20 sierpnia tego samego roku w wygranym 3:0 pojedynku rewanżowym strzelił swojego jedynego gola w kadrze.
W latach 1997–2002 w drużynie narodowej rozegrał łącznie 24 spotkania i zdobył 1 bramkę.

</doc>
<doc id="2707769" url="https://pl.wikipedia.org/wiki?curid=2707769" title="Edin Mujcin">
Edin Mujcin



</doc>
<doc id="2707772" url="https://pl.wikipedia.org/wiki?curid=2707772" title="Alexander Büttner">
Alexander Büttner

Alexander Büttner (ur. 11 lutego 1989 w Doetinchem) - holenderski piłkarz występujący na pozycji lewego obrońcy, zawodnik New England Revolution.
Życiorys.
Kariera klubowa.
Swojego pierwszego gola zdobył w sezonie 2008/2009 przeciwko FC Volendam, SBV Vitesse wygrało 3:1. W 2012 roku odszedł za 5 milionów funtów do Manchesteru United. W pierwszym składzie zadebiutował 15 września 2012 w wygranym 4:0 meczu przeciwko Wigan Athletic, w którym zdobył bramkę i zanotował asystę.
24 czerwca 2014 podpisał trzyletni kontrakt z Dynamem Moskwa. W 2016 był wypożyczony do RSC Anderlecht. Ponownie grał w SBV Vitesse. 1 stycznia 2020 podpisał kontrakt z amerykańskim klubem New England Revolution.

</doc>
<doc id="2707773" url="https://pl.wikipedia.org/wiki?curid=2707773" title="Łuna 27">
Łuna 27

Łuna 27, także Łuna-Resurs () – rosyjska sonda kosmiczna przeznaczona do badań Księżyca. Będzie to lądownik, mający wynieść na powierzchnię Księżyca mały łazik.
Plany współpracy.
Sonda Łuna-Resurs miała pierwotnie zostać wysłana we współpracy z Indiami, wraz z orbiterem Chandrayaan-2. Lądownik miał dostarczyć na powierzchnię Księżyca 15-kilogramowy łazik zbudowany przez ISRO (jeszcze wcześniejszy projekt misji zakładał, że łazik powstanie w Rosji i będzie znacznie większy, o masie ok. 400 kg). Start sondy za pomocą rakiety "GSLV" planowany był na rok 2014. Katastrofa misji Fobos-Grunt spowodowała zmiany planów Roskosmosu; wskutek opóźnienia rosyjskiego projektu Indie zdecydowały, że wyślą swoją sondę samodzielnie.
Konstrukcja sondy.
Najważniejszym instrumentem sondy ma być wiertło, zdolne zagłębić się w księżycowy regolit na głębokość do 2 m, w celu dotarcia do pokładów lodu. Ma być wzorowane na instrumencie z misji ExoMars. Kamera i spektrometr podczerwieni mają być umieszczone na ramieniu lądownika. W dalszym ciągu w planach pozostaje mały łazik, który mógłby pobrać próbki i dostarczyć je do laboratorium chemicznego na pokładzie.

</doc>
<doc id="2707775" url="https://pl.wikipedia.org/wiki?curid=2707775" title="Puchar Ligi ZSRR w piłce nożnej mężczyzn">
Puchar Ligi ZSRR w piłce nożnej mężczyzn



</doc>
<doc id="2707777" url="https://pl.wikipedia.org/wiki?curid=2707777" title="Arly Jover">
Arly Jover

Arly Jover, właściwie Araceli Jover (ur. 2 lutego 1971 w Melilli) – hiszpańska aktorka i tancerka.
Życiorys.
Urodzona w Melilli, na półwyspie północnoafrykańskim należącym do Hiszpanii, jako jedno z siedmiu dzieci wojskowego. W wieku 5 lat przeprowadziła się na Majorkę. W wieku 8 lat rozpoczyna naukę tańca. Mając 15 lat opuszcza Hiszpanię i przenosi się do USA w celu nauki w szkole American Ballet Theatre w Nowym Jorku. W 1996, w wyniku kontuzji, jest zmuszona porzucić karierę tancerki i zajmuje się aktorstwem.
Zadebiutował w telewizji mała rolą w "Women: Stories of Passion". W 1998 zagrała w filmie kinowym "", w reż. Stephena Norringtona, jako wampirzyca Mercury.
Po 18 latach w USA wyjeżdża do Francji i dostaje główną rolę w filmie "Imperium wilków" Chrisa Nahona, u boku Jeana Reno. Rok później występuje w komedii "Madame Irma", następnie "Dwa światy", gdzie gra razem z Benoît Poelvoorde.
Mieszka w Paryżu.

</doc>
<doc id="2707779" url="https://pl.wikipedia.org/wiki?curid=2707779" title="Bakir Beširević">
Bakir Beširević

Bakir Beširević (ur. 3 listopada 1965 w Sarajewie) – bośniacki piłkarz występujący na pozycji pomocnika.
Kariera klubowa.
Beširević karierę rozpoczynał w jugosłowiańskim zespole Velež Mostar. Grał tam w latach 1989–1991. Następnie występował w chorwackim NK Osijek. Na początku 1994 roku odszedł do drużyny NK Pazinka, ale w połowie tego samego roku wrócił do Osijeku. W 1999 roku zdobył z nim Puchar Chorwacji. W NK Osijek grał do 2002 roku. Wówczas wrócił do Bośni i Hercegowiny, zostając graczem klubu HNK Orašje. W 2005 roku zakończył tam karierę.
Kariera reprezentacyjna.
W reprezentacji Bośni i Hercegowiny Beširević zadebiutował 8 października 1996 roku w przegranym 1:4 meczu eliminacji Mistrzostw Świata 1998 z Chorwacją. W latach 1996–2000 w drużynie narodowej rozegrał łącznie 19 spotkań.

</doc>
<doc id="2707780" url="https://pl.wikipedia.org/wiki?curid=2707780" title="Bakir Besirević">
Bakir Besirević



</doc>
<doc id="2707781" url="https://pl.wikipedia.org/wiki?curid=2707781" title="Stormwatch">
Stormwatch

Stormwatch – dwunasty album studyjny brytyjskiej grupy Jethro Tull. Uznawany jest za ostatni z folk rockowej trylogii zespołu (chociaż wpływy muzyki folkowej są obecne na niemal wszystkich albumach Jethro Tull). Tematami poruszanymi w tekstach są zagadnienia związane ze środowiskiem, ropą naftową oraz pieniędzmi.
Jest to ostatni album grupy wydany w latach 70. Basista John Glascock, zmagający się z zapaleniem mięśnia sercowego (które doprowadzi do jego śmierci) grał jedynie w trzech utworach ("Flying Dutchman", "Orion" oraz "Elegy"). W pozostałych utworach na płycie partie gitary basowej grał Ian Anderson, natomiast podczas promującej album trasy koncertowej – Dave Pegg. Instrumentalny utwór "Elegy" został skomponowany przez Davida Palmera. W 2004 ukazała się zremasterowana wersja albumu, poszerzona o cztery dodatkowe utwory.
Geneza.
Dun Ringill to pochodzący z epoki żelaza fort na wyspie Skye, który był rodową siedzibą klanu MacKinnonów. Przez pewien czas Anderson mieszkał w pobliskim Kilmarie House, który sprzedał w 1994. Sporran to rodzaj skórzanej torebki tradycyjnie noszonej do kiltu. Pozostałe utwory nawiązują do gwiazdozbioru Oriona oraz legendy o Latającym Holendrze.
Plotka głosi, że utwór "Elegy" został zadedykowany Johnowi Glascockowi, który zmagał się z zapaleniem mięśnia sercowego, co doprowadziło do jego śmierci krótko po wydaniu albumu. W rzeczywistości jest to elegia poświęcona ojcu Davida Palmera i jest jednym z nielicznych utworów, w których Glascock zagrał na basie. Autorstwo instrumentalnego utworu "King Henry's Madrigal" opublikowanego w wersji zremasterowanej albumu jest tradycyjnie przypisywane królowi Henrykowi VIII Tudorowi. Motyw ten prawdopodobnie został skomponowany dla pierwszej żony Henryka, Katarzyny Aragońskiej.
Lista utworów.
Wszystkie kompozycje zostały skomponowane przez Iana Andersona, o ile nie zaznaczono inaczej.
W wersji zremasterowanej pojawiły się utwory wydane wcześniej w zestawie "20 Years of Jethro Tull":
Muzycy.
Gościnnie:

</doc>
<doc id="2707783" url="https://pl.wikipedia.org/wiki?curid=2707783" title="Flaga Brzegu">
Flaga Brzegu

Flaga Brzegu − flaga miejska miasta Brzeg ustanowiona na podstawie ustawy z dn. 21 grudnia 1978 r. o odznakach i mundurach, uaktualniona uchwałą nr XVII/209/20 z 27 lutego 2020.
Wygląd i warunki użycia.
Zgodnie załącznikiem nr 3 do statutu miasta, flagą jest prostokątny płat tkaniny koloru czerwonego z umieszczonym pośrodku herbem Miasta w postaci trzech białych kotwic w układzie w tzw. roztrój (proporcjonalnych do płata tkaniny), umocowana na maszcie lub drzewcu. Flaga może być użyta: na budynkach jednostek organizacyjnych miasta i gminnych osób prawnych w dniach uroczystości lokalnych, stale na budynku urzędu miasta i ratusza, a także w innych miejscach i okolicznościach, za zgodą burmistrza.
Symbolika i historia.
Symbolika jest identyczna jak herbu Brzegu z tym, że użytkowanie samej flagi rozpoczęło się znacznie później. Sam motyw herbowy jest znany od czasu założenia miasta (1248) z pieczęci miejskich oraz monet. Pojawia się również w potwierdzeniu przywileju lokacyjnego przez księcia wrocławskiego, Henryka III (1250) i pozostawał niezmienny na przestrzeni wieków. Podkreśla on znaczenie dla miasta i jego historii przystani na rzece Odrze, a także samo pochodzenie pierwszej łacińskiej nazwy miasta − "Alta Ripa" − "łac. Wysoki Brzeg".

</doc>
<doc id="2707786" url="https://pl.wikipedia.org/wiki?curid=2707786" title="Skala trudności rzek górskich">
Skala trudności rzek górskich



</doc>
<doc id="2707789" url="https://pl.wikipedia.org/wiki?curid=2707789" title="Góry Szapszalskie">
Góry Szapszalskie

Góry Szapszalskie, także Szapszał (ros.: Шапшальский хребет, "Szapszalskij chriebiet") – pasmo górskie w azjatyckiej części Rosji, w Ałtaju, na granicy Republiki Ałtaju i Tuwy. Rozciąga się na długości ok. 130 km. Najwyższy szczyt pasma ma wysokość 3507 m n.p.m. Pasmo zbudowane jest głównie z łupków krystalicznych. W części północnej góry są wyrównane, natomiast na południu dominuje typowo alpejska rzeźba terenu (występują także niewielkie lodowce górskie). Roślinność jest uboga, przeważa tundra górska. W niektórych dolinach rzek spotyka się lasy modrzewiowe.

</doc>
<doc id="2707790" url="https://pl.wikipedia.org/wiki?curid=2707790" title="Góry Czułyszmańskie">
Góry Czułyszmańskie

Góry Czułyszmańskie (ros.: Чулышманское нагорье, "Czułyszmanskoje nagorje") – góry w azjatyckiej części Rosji, we wschodnim Ałtaju, między doliną rzeki Czułyszman na południowym zachodzie i Górami Szapszalskimi na północnym zachodzie. Wznoszą się średnio na wysokość 2000–2200 m n.p.m. i składają się z pojedynczych masywów (najwyższy ma wysokość 3148 m n.p.m.). Zbudowane są z łupków krystalicznych i granitów. Do wysokości 2000 m n.p.m. występuje tajga modrzewiowa i sosnowo-modrzewiowa, w wyższych partiach dominuje tundra górska.

</doc>
<doc id="2707791" url="https://pl.wikipedia.org/wiki?curid=2707791" title="Góry Aradańskie">
Góry Aradańskie

Góry Aradańskie (ros.: Араданский хребет, "Aradanskij chriebiet") – pasmo górskie w azjatyckiej części Rosji, w Kraju Krasnojarskim, część łańcucha Sajanu Zachodniego. Rozciąga się w dorzeczu Kazyrsuku (prawy dopływ Jeniseju) na długości ok. 60 km. Najwyższy szczyt pasma ma wysokość 2456 m n.p.m. Góry zbudowane są z łupków metamorficznych, piaskowców i granitów. Na zboczach dominuje tajgą górską.

</doc>
<doc id="2707792" url="https://pl.wikipedia.org/wiki?curid=2707792" title="Góry Gutarskie">
Góry Gutarskie

Góry Gutarskie (ros.: Гутарский хребет, "Gutarskij chriebiet") – pasmo górskie w azjatyckiej części Rosji, w obwodzie irkuckim, część łańcucha Sajanu Wschodniego. Rozciąga się południkowo na długości ok. 150 km między Gutarą i Wielką Biriusą. Najwyższy szczyt pasma ma wysokość 2208 m n.p.m. Góry zbudowane są z łupków krystalicznych, wapieni i granitów. Na zboczach dominuje tajga ciemna.

</doc>
<doc id="2707793" url="https://pl.wikipedia.org/wiki?curid=2707793" title="Góry Nazarowskie">
Góry Nazarowskie

Góry Nazarowskie (ros.: Назаровский хребет, "Nazarowskij chriebiet") – pasmo górskie w azjatyckiej części Rosji, na południu Kraju Krasnojarskiego, część łańcucha Sajanu Zachodniego. Rozciąga się na długości ok. 35 km. Najwyższy szczyt pasma ma wysokość 1642 m n.p.m. Góry zbudowane są z łupków chlorytowych, poprzecinanych na północy intruzjami granitowymi. Zbocza pokryte są lasami sosnowo-świerkowo-jodłowymi.

</doc>
<doc id="2707794" url="https://pl.wikipedia.org/wiki?curid=2707794" title="Góry Dżojskie">
Góry Dżojskie

Góry Dżojskie (ros.: Джойский хребет, "Dżojskij chriebiet") – pasmo górskie w azjatyckiej części Rosji, w Chakasji, w północnej części łańcucha Sajanu Zachodniego. Rozciąga się na długości ok. 75 km między Abakanem i Jenisejem. Najwyższy szczyt pasma ma wysokość 1439 m n.p.m. Góry zbudowane są z łupków i wapieni. Na północy do wysokości 800–900 m n.p.m. występują lasy modrzewiowo-sosnowe; w wyższych partiach dominuje tajga ciemna.

</doc>
<doc id="2707795" url="https://pl.wikipedia.org/wiki?curid=2707795" title="Góry Dżebaskie">
Góry Dżebaskie

Góry Dżebaskie (ros.: Джебашский хребет, "Dżebaszskij chriebiet") – pasmo górskie w azjatyckiej części Rosji, w północnej części łańcucha Sajanu Zachodniego. Rozciąga się na długości ok. 100 km. Najwyższy szczyt pasma ma wysokość 2510 m n.p.m. Góry zbudowane są z łupków metamorficznych, wapieni, perydotytów i miejscami granitów. Zbocza pokryte są lasami świerkowymi, sosnowymi i jodłowymi.

</doc>
<doc id="2707796" url="https://pl.wikipedia.org/wiki?curid=2707796" title="Góry Ojskie">
Góry Ojskie

Góry Ojskie (ros.: Ойский хребет, "Ojskij chriebiet") – pasmo górskie w azjatyckiej części Rosji, w północnej części łańcucha Sajanu Zachodniego. Rozciąga się na długości ok. 80 km między dolinami Oi i Kazyrsuku. Najwyższy szczyt pasma ma wysokość 2006 m n.p.m. Góry zbudowane są głównie z łupków metamorficznych i granitów. Dominuje rzeźba średniogórska; na zachodzie występują formy polodowcowe. Zbocza pokryte są tajgą modrzewiową, sosnową i jodłową.

</doc>
<doc id="2707797" url="https://pl.wikipedia.org/wiki?curid=2707797" title="Karłygan">
Karłygan

Karłygan (ros.: Карлыган) – pasmo górskie w azjatyckiej części Rosji, w Kraju Krasnojarskim, w łańcuchu Sajanu Zachodniego. Rozciąga się na długości ok. 100 km między dolinami Wielkiego i Małego Abakanu. Najwyższy szczyt pasma, Anyjtajga, ma wysokość 2834 m n.p.m. Góry zbudowane są z łupków metamorficznych i granitów. Porozcinane są wąskimi i głębokimi dolinami rzek. Zbocza pokryte są tajgą ciemną z sosną, jodłą i świerkiem. W wyższych partiach (powyżej 1800–2000 m n.p.m.) występują rumowiska skalne i górska tajga; w części południowej – skaliste szczyty.

</doc>
<doc id="2707798" url="https://pl.wikipedia.org/wiki?curid=2707798" title="Borus">
Borus

Borus (ros.: Борус) – pasmo górskie w azjatyckiej części Rosji, na południu Kraju Krasnojarskiego, w północnej części łańcucha Sajanu Zachodniego. Rozciąga się na długości ok. 50 km wzdłuż prawego brzegu Jeniseju, u jego ujścia z Kotliny Minusińskiej. Najwyższy szczyt pasma ma wysokość 2318 m n.p.m. Góry zbudowane są z łupków krystalicznych, serpentynitów i perydotytów. Zbocza pokryte są tajgą górską. W partiach szczytowych występuje tundra górska.

</doc>
<doc id="2707799" url="https://pl.wikipedia.org/wiki?curid=2707799" title="Lista E">
Lista E



</doc>
<doc id="2707803" url="https://pl.wikipedia.org/wiki?curid=2707803" title="Syntia Ellward">
Syntia Ellward

Syntia Ellward (ur. 3 marca 1993) – polska lekkoatletka specjalizująca się w biegach średniodystansowych.
Kariera sportowa.
Srebrna medalistka mistrzostw Polski w sztafecie 4 × 400 metrów (2012) oraz brązowa w biegu na 800 metrów z halowych mistrzostw Polski (2015). Medalistka mistrzostw kraju w juniorskich kategoriach wiekowych.
Jej siostra – Agnieszka także uprawia lekkoatletykę (chód sportowy)

</doc>
<doc id="2707804" url="https://pl.wikipedia.org/wiki?curid=2707804" title="Bartosz Rdułtowski">
Bartosz Rdułtowski

Bartosz Rdułtowski (ur. 1973 w Krakowie) – polski publicysta i badacz militarnych zagadek.
Życiorys.
Zajmuje się historią wojskowości, a głównie historią tajnych projektów wojskowych, począwszy od II wojny światowej aż po czasy współczesne. Znany jest głównie z książek demaskujących kilka opowieści o niemieckiej Wunderwaffe (jak: V-7, Haunebu czy projekt Die Glocke) jako powojenne mity i mistyfikacje. W jednym ze swoich śledztw przedstawiał argumenty, że zdarzenie w Emilcinie – najsłynniejszy polski przypadek domniemanego kontaktu z UFO – jest mistyfikacją. Wiele miejsca w swojej twórczości poświęcił też tajemnicom Gór Sowich i projektu Riese. Jest autorem wielu artykułów i kilkunastu książek. Twórca i wydawca „Militarnych sekretów” – serii książek o tematyce wojenno-historycznych zagadek. Współautor filmu dokumentalnego "Tajemnica Riese". Współpracuje m.in. z czasopismem „Wiedza i Życie – Inne Oblicza Historii”. Z wykształcenia farmaceuta (CMUJ).

</doc>
<doc id="2707805" url="https://pl.wikipedia.org/wiki?curid=2707805" title="Erik Hamrén">
Erik Hamrén

Erik Hamrén (ur. 27 czerwca 1957 w Ljusdal) – szwedzki trener i piłkarz. 
Zanim zaczął karierę trenerską, grał w piłkę w swoim lokalnym klubie Ljusdal IF.
Sukcesy.
Klubowe.
AIK (trener)
Örgryte IS (trener)
AaB Fodbold (trener)
Rosenborg BK (trener)

</doc>
<doc id="2707806" url="https://pl.wikipedia.org/wiki?curid=2707806" title="Chwost (ozdoba)">
Chwost (ozdoba)



</doc>
<doc id="2707807" url="https://pl.wikipedia.org/wiki?curid=2707807" title="Ululaiu">
Ululaiu



</doc>
<doc id="2707809" url="https://pl.wikipedia.org/wiki?curid=2707809" title="Lista Katyńska">
Lista Katyńska



</doc>
<doc id="2707810" url="https://pl.wikipedia.org/wiki?curid=2707810" title="Romsdalen">
Romsdalen

Romsdalen to rozległa dolina, w której położone są miejscowości gmin Rauma w regionie Møre og Romsdal i Lesja w regionie Oppland w Norwegii.
Położenie.
Rzeka Rauma płynie doliną Romsdalen od jeziora Lesjaskogsvatnet do miejscowości Åndalsnes, gdzie uchodzi do Romsdalsfjordu. Doliną przebiega linia kolejowa Raumabanen oraz trasa europejska E136. Rzekę i dolinę otaczasją pasma łańcucha górskiego Romsdalsalpene z takimi szczytami jak Store Trolltind, Store Venjetinden, Trollryggen i Romsdalshornet. Nazwa dystryktu historycznego Romsdal pochodzi od nazwy doliny Romsdalen.
"Romsdalsmuseets" w Molde to jeden z największych skansenów w Norwegii, gdzie ukazane zostało życie w dolinie od XIV stulecia.
Nazwa.
W dialekcie zachodnim języka staronordyjskiego nazwa doliny brzmiała "Raumsdalr" i wywodziła się od nazwy rzeki Rauma.

</doc>
<doc id="2707812" url="https://pl.wikipedia.org/wiki?curid=2707812" title="Rzymskokatolicki cmentarz parafialny w Suwałkach">
Rzymskokatolicki cmentarz parafialny w Suwałkach

Rzymskokatolicki cmentarz parafialny w Suwałkach – cmentarz społeczności rzymskokatolickiej Suwałk. Nekropolia należy do parafii konkatedralnej św. Aleksandra, położona jest przy ul. Zarzecze w zachodniej części miasta. Został otwarty w 1820 roku i do dziś pozostaje największym suwalskim cmentarzem.
W najstarszej części cmentarza zlokalizowane są zabytkowe nagrobki i figury nagrobne, znajduje się tu również neogotycka kaplica cmentarna pw. Przemienienia Pańskiego, którą zbudowano w 1854 roku według projektu Karola Majerskiego. Wśród pochówków na cmentarzu znajdują się groby znanych suwalczan, m.in. Teofila Noniewicza, Edwarda Szczepanika, ks. Jerzego Zawadzkiego.
Lokalizacja.
Cmentarz położony jest w zachodniej części miasta przy ul. Bakałarzewskiej, która jest częścią drogi wojewódzkiej nr 653. Najstarsza brama główna znajduje się od strony ul. Zarzecze. W pobliżu przepływa rzeka Czarna Hańcza. W sąsiedztwie cmentarza znajduje się Stadion Miejski i Osiedle Piastowskie.
Cmentarz graniczy z nekropoliami innych wyznań: ewangelickim, prawosławnym (w tym greckokatolickim), żydowskim i muzułmańskim. Zespół wszystkich cmentarzy został wpisany w 1986 roku do rejestru zabytków i objęty ochroną prawną.
Historia.
Początki rzymskokatolickiego cmentarza parafialnego w Suwałkach sięgają 1820 roku, gdy miejsce pochówku mieszkańców zostało przeniesione z lokalizacji przy współczesnym parku Konstytucji 3 Maja. Poprzednia nekropolia posiadała drewniany kościół zbudowany w czasach lokacji kamedulskiej. Świątynia i cmentarz zajmowały teren w centrum miasta przy rynku o powierzchni ok. 1,8 ha. Po stuletnim użytkowaniu kościół znalazł się w złym stanie. Stan konstrukcji nadszarpnęła dodatkowo gwałtowna burza w 1818 roku. Rok później podjęto decyzję o budowie nowego kościoła. W 1820 roku w związku z rozpoczęciem prac budowlanych świątyni oraz toczącymi się w mieście pracami regulacyjnymi cmentarz przeniesiono za Czarną Hańczę. Na nowej nekropolii wybudowano drewnianą kaplicę. Niedługo później w jego sąsiedztwie powstały również cmentarze innych wyznań.
Cmentarz, parkan i kaplica cmentarna były wówczas utrzymywane ze składek parafian. W lipcu 1852 roku Gubernator Cywilny Augustowski wydał reskrypt nakazujący rozszerzenie cmentarza ze względu na brak miejsc grzebalnych. W 1854 roku na cmentarzu w miejscu drewnianej kaplicy wybudowano nową murowaną pod wezwaniem Przemienienia Pańskiego według projektu suwalskiego architekta Karola Majerskiego. Drewno ze starej kaplicy sprzedano, zaś nową kaplicę zbudowano z kamieni granitowych.
Na początku XXI wieku w starej części cmentarza miały miejsce akty dewastacji – kradzieże zabytkowych kamiennych nagrobków oraz metalowych krzyży i elementów ogrodzeń pomników.
Układ cmentarza.
Cała nekropolia ma kształt litery "L". Najstarszy fragment położony jest na rzucie prostokąta. Pośrodku tej części znajduje się główna aleja nekropolii, rozciągająca się od głównej bramy przy ul. Zarzecze do końca cmentarza, okala kaplicę, która kończy najstarszą część nekropolii. Aleja dzieli nekropolię na części południową (nowszą) i północną (starszą). Tylko w niektórych miejscach od niej odchodzą ścieżki w prawą i lewą stronę. W nowszych odcinkach cmentarza znajdują się odchodzące od głównej alei prostopadłe ścieżki.
Młodszy fragment nekropolii nieco się rozszerza. Na tym odcinku znajdują się nagrobki głównie z drugiej połowy XX wieku. Ten fragment kończy się przy ul. Grunwaldzkiej. Na początku XXI wieku cmentarz został rozbudowany w stronę południową. Współcześnie jest to jego najnowsza część. Cmentarz jest ogrodzony kamiennym murem.
Pierwotnie układ nagrobków nie był regulowany żadnymi wytycznymi, nie istniał plan cmentarza. Z tego powodu groby rozlokowane są chaotycznie, jeden rząd często rozgałęzia się w kilka lub zanika, nie istnieją dróżki pomiędzy rzędami.
Nagrobki i pomniki.
W najstarszej części cmentarza znajdują się zabytkowe pomniki, niemniej często obok pomników z XIX wieku znajdują się nagrobki z drugiej połowy XX wieku. Starsze groby są często zaniedbane i zniszczone. Duża część nagrobków pozbawionych jest mogił i płyt nagrobnych. Zachowały się tylko pomniki lub cokoły, niekiedy przewrócone lub zakopane. Niekiedy nagrobki są zarośnięte roślinnością, co powoduje problemy z odczytaniem inskrypcji, szczególnie na najstarszych nagrobkach. Część nagrobków nie stoi na swoim pierwotnym miejscu. Istnieją również takie, które zostały użyte dwukrotnie: pochówki zostały odnotowane z obu stron płyty. Przypuszczalnie są to efekty oszczędności kamieniarzy bądź rodziny zmarłego.
W starej części cmentarza znajdują się pomniki o wartości artystycznej. Zachowało się wiele nagrobków z kamiennymi krzyżami stylizowanymi na pnie drzew. Duża część pochówków posiada bogato zdobione krzyże żeliwne. Niewiele zachowało się w całości nagrobków żeliwnych. Najbardziej reprezentacyjne pomniki cmentarza znajdują się obok kaplicy, są to m.in. pochówki zasłużonych suwalczan (ks. Jerzego Zawadzkiego, Edwarda Szczepanika i in.).
Nowsze odcinki cmentarza charakteryzują się większym uporządkowaniem, aczkolwiek znajdują się tu również pomniki pochodzące z XIX i początku XX wieku. Często sąsiadują z nagrobkami z lat późniejszych. Po prawej stronie od głównej alei (od strony ul. Bakałarzewskiej) takich pomników jest więcej, niż po lewej. Przy głównej alei znajduje się również pomnik nieznanego żołnierza.
Nekropolia odzwierciedla zamożność społeczności na przekroju wieków. Możliwe jest odczytanie stanu majątkowego pochowanych oraz stosunek do nich ich bliskich. Ze względu na lokalizację oraz reprezentacyjność poszczególnych pomników da się określić, jak znaczące były poszczególne rodziny w Suwałkach w danym okresie. To zjawisko można zaobserwować w najstarszej części cmentarza.
Mogiła zbiorowa siedmiu ofiar terroru niemieckiego.
Mogiła zbiorowa siedmiu ofiar terroru niemieckiego mieści się w północno-wschodniej części cmentarza, nieopodal ogrodzenia od strony ul. Grunwaldzkiej. Zostało w niej pochowanych siedem ofiar zabitych przez hitlerowców w os. Raczki dnia 22 października 1944 roku. Jest to kamienny pomnik z krzyżem i tablicą memoratywną. Na ziemi umieszczono siedem płyt. Pochówek ma ogrodzenie żeliwne.
Mogiła zbiorowa pięciu ofiar terroru niemieckiego.
Mogiła zbiorowa pięciu ofiar terroru niemieckiego mieści się w północno-wschodniej części cmentarza, nieopodal ogrodzenia od strony ul. Grunwaldzkiej i mogiły zbiorowej siedmiu ofiar terroru niemieckiego. Zostało w niej pochowanych pięć ofiar zabitych przez hitlerowców. Jest to kamienny pomnik z centralnie umieszczonym krzyżem i tablicą memoratywną. Na ziemi położono pięć płyt i postawiono żeliwne ogrodzenie.
Pomnik poległych w powstaniu sejneńskim.
Przy głównej alei znajduje się mogiła zbiorowa żołnierzy Polskiej Organizacji Wojskowej poległych w powstaniu sejneńskim dnia 25 sierpnia 1919 roku. Ciała ofiar przywieziono z Sejn, a pogrzeb odbył się 28 sierpnia. Wśród jedenastu pochowanych powstańców jednego nie rozpoznano. Na pomniku znajduje się data rozpoczęcia powstania sejneńskiego – 23 VIII 1919, tablica z listą poległych, odznaka POW oraz napis:
Kwatera żołnierzy Polskiej Organizacji Wojskowej.
Przy głównej alei znajduje się kwatera żołnierzy Polskiej Organizacji Wojskowej z lat 1919–1920. Znajduje się w niej 77 pojedynczych mogił usytuowanych w dwóch rzędach. W tym miejscu znajdują się także dwie mogiły wojskowych z II wojny światowej. Większość pochówków to prochy nieznanych żołnierzy.
W kwaterze znajduje się również pomnik poświęcony żołnierzom Obywatelskiej Armii Krajowej i Organizacji Wolność i Niezawisłość poległym w latach 1945–1954, a także pomnik poświęcony 120 żołnierzom Pułku Ułanów Grochowskich im. gen. Józefa Dwernickiego w Suwałkach poległych w latach 1917–1920.
Ważniejsze osobistości spoczywające na cmentarzu.
Na cmentarzu parafialnym znajdują się groby znanych osób, w tym m.in.:

</doc>
<doc id="2707814" url="https://pl.wikipedia.org/wiki?curid=2707814" title="Stefan Wojnar-Byczyński">
Stefan Wojnar-Byczyński

Stefan Wojnar-Byczyński, ps. "Stiopka" (ur. 30 sierpnia 1899 w Maczkach, zm. 20 czerwca 1940 w Palmirach) – polski dziennikarz, legionista, działacz niepodległościowy i społeczny, polityk, poseł na Sejm II RP III i IV kadencji.
Życiorys.
Był synem Teofila i Karoliny z Dubielów. Ukończył Gimnazjum św. Anny w Krakowie, zdając w 1918 roku maturę, następnie Liceum Pracy Społecznej w Brukseli (w 1928 roku).
Od 22 października 1914 roku walczył w VI baonie I Brygady Legionów Polskich, następnie w 4 pułku piechoty. Został internowany w Szczypiornie. Należał do Polskiej Organizacji Wojskowej, był ranny w czasie obrony Lwowa. Wstąpił do Wojska Polskiego. Uczestniczył w III powstaniu śląskim. Został zdemobilizowany w 1922 roku, będąc inwalidą wojennym.
W latach 1923–1926 redagował „Głos Wolności”, 1926–1927 tygodnik „Republikanin”. W okresie międzywojennym pracował jako inspektor ubezpieczeń społecznych w Sosnowcu. Był prezesem Związku Peowiaków i członkiem zarządu okręgowego Związku Legionistów Polskich oraz wiceprezesem wojewódzkiego zarządu Federacji Polskich Związków Obrońców Ojczyzny, prezesem częstochowskiego oddziału Związku Strzeleckiego. Mieszkał w Kielcach. 
W 1930 roku został posłem na Sejm III kadencji (1930–1935). Należał do klubu BBWR. W 1935 roku został ponownie wybrany posłem na Sejm IV kadencji (1935–1938), tym razem 33 928 głosami z listy państwowej, z okręgu wyborczego nr 31 (powiaty: konecki i opoczyński).
Po wybuchu II wojny światowej działał w ZWZ. Został aresztowany przez Niemców, więziony na Pawiaku i rozstrzelany w Palmirach.

</doc>
<doc id="2707815" url="https://pl.wikipedia.org/wiki?curid=2707815" title="KDP">
KDP



</doc>
<doc id="2707817" url="https://pl.wikipedia.org/wiki?curid=2707817" title="IEEE 802.1aq">
IEEE 802.1aq

IEEE 802.1aq (, SPB) – technologia sieci komputerowych umożliwiająca konfigurację urządzeń sieciowych w sposób zapobiegający powstawaniu pętli, wprowadzona dla zwiększenia niezawodności środowisk sieciowych. Rozwiązanie często stosowane w sieciach, w których jest wymagana wysoka bezawaryjność.

</doc>
<doc id="2707820" url="https://pl.wikipedia.org/wiki?curid=2707820" title="Borysy (obwód lwowski)">
Borysy (obwód lwowski)

Borysy (ukr. Залужжя) – wieś na Ukrainie, w rejonie jaworowskim obwodu lwowskiego, w załuskiej silskiej radzie. Miejscowość liczy 39 mieszkańców.

</doc>
<doc id="2707821" url="https://pl.wikipedia.org/wiki?curid=2707821" title="Borysy (obwód połtawski)">
Borysy (obwód połtawski)

Borysy (ukr.: Бориси) – wieś na Ukrainie w rejonie hłobyńskim obwodu połtawskiego, centrum miejscowej silskiej rady (Борисівська сільська рада), w której skład nie wchodzą poza tym inne miejscowości. 
Geografia.
Borysy znajdują się 19 km na południowy zachód od stolicy rejonu, miasta Hłobyne. W pobliżu wsi zlokalizowane jest źródło niewielkiego (długość 6 km), bezimiennego strumienia, który wpada do Zbiornika Kremieńczuckiego.
Historia.
Wieś założona na początku XVII wieku. Nazwa miejscowości pochodzi od kozaka Borysa, który pierwszy osiedlił się w tej okolicy. 
W 1856 r. zbudowano tu pierwszą cerkiew, przy której w 1864 r. powstała przycerkiewna szkoła parafialna.
Na początku 1910 r. w Borysach było 231 gospodarstw. 
W 1935 r. na terenie wsi utworzono trzy kołchozy, połączone w jeden po II wojnie światowej.
Współczesność.
W miejscowości działają: urząd pocztowy, punkt felczersko-akuszerski, biblioteka, 2 sklepy, bania. 
Wieś zgazyfikowano w 2006 r.

</doc>
<doc id="2707822" url="https://pl.wikipedia.org/wiki?curid=2707822" title="Misa dźwiękowa">
Misa dźwiękowa

Misa dźwiękowa – misa, wykonana najczęściej ze stopu metali, wydająca charakterystyczne dźwięki przy uderzaniu i pocieraniu.
Misy dźwiękowe pierwotnie były zarówno narzędziami do rytuałów religijnych, jak i przedmiotami codziennego użytku. Obecnie są znane na całym świecie i stosowane do relaksacji, medytacji, naturoterapii i w muzyce.
Jako instrument muzyczny misę dźwiękową zalicza się do idiofonów. Jest podobna do dzwonu.
Dźwięki wydawane przez misy dźwiękowe odgrywają istotną rolę w kultach religijnych. W buddyzmie i hinduizmie dźwięk (m.in.) mis jest składnikiem praktyki modlitewnej i rytuałów religijnych.
. Inne, rzadziej stosowane określenia to: "misy grające", "misy śpiewające", "misy himalajskie", "misy nepalskie".
Historia i wytwarzanie mis dźwiękowych.
Oprócz mis (dźwiękowych) himalajskich spotyka się obecnie misy (dźwiękowe) japońskie, misy (dźwiękowe) nepalskie, misy (dźwiękowe) assam, a także misy (dźwiękowe) wytworzone ze szkła.
Misy dźwiękowe kryształowe.
W odróżnieniu od mis dźwiękowych wykonywanych z metalu, misy dźwiękowe kryształowe (w skrócie: "misy kryształowe") są produktem współczesnej technologii. Wytwarzane są z czystego kwarcu. Dźwięk mis kryształowych jest zupełnie inny niż dźwięk mis metalowych. Misy kryształowe dają też inne efekty terapeutyczne niż misy metalowe.
Misy kryształowe są formowane w wirówkach, w wysokiej temperaturze, z kruszonego kwarcu o czystości 99,992%. Uzyskuje się w ten sposób przezroczyste lub matowe misy w różnych rozmiarach (od 15 do 60 cm).
Sposoby grania na misach dźwiękowych.
Na misach dźwiękowych gra się zasadniczo na dwa sposoby:
1. Uderzając w misę pałeczką (zwaną maletem). Uzyskuje się w ten sposób perkusyjny, pulsujący ton.
2. Pocierając brzeg misy drewnianą różdżką. Daje to dźwięk długotrwały.Ten sposób grania jest podobny do przeciągania palca po zwilżonej krawędzi kieliszka.
Im misa jest większa, tym większe powinny być malety i różdżki, stosowane do jej obsługi. Misę można ustawić na dłoni, co pozwala lepiej odczuć jej drgania, niż wtedy, gdy jest położona na podstawce.
Poprzez różne ustawianie palców można regulować wysokość tonu otrzymywanego po uderzeniu maletem.
Podczas pocierania misy różdżką, siła nacisku różdżką na brzeg misy oraz tempo jej przesuwania wpływają na otrzymywany dźwięk.
Niektóre misy pięknie współbrzmią z innymi misami lub innymi instrumentami muzycznymi.
Zabiegi relaksacyjne i lecznicze przy użyciu mis dźwiękowych.
Dźwięk mis może wprowadzać w stan głębokiego relaksu i wyciszenia, uspokajając pobudzone emocje i myśli i rozluźniając napięcia w ciele. Zabieg taki często określa się jako "masaż dźwiękiem" lub "kąpiel w dźwiękach". Większość specjalistów od masażu dźwiękiem nie ogranicza się do samych mis. Podczas zabiegu korzystają także z innych instrumentów, jak piszczałki, dzwonki, flety, a także śpiewają.
Terapeuci stosujący tę metodę twierdzą, że masaż dźwiękiem mis pomaga niemal na wszystkie choroby. Podobnie, jak specjaliści alternatywnej medycyny azjatyckiej, wierzą, że choroby są spowodowane przez zaburzenia przepływu energii w organizmie. Wystarczy więc udrożnić drogi przepływu tej energii, a pacjent powróci do zdrowia i będzie szczęśliwy. A masaż dźwiękiem mis ma właśnie udrożnić ten przepływ energii.

</doc>
<doc id="2707823" url="https://pl.wikipedia.org/wiki?curid=2707823" title="Schmelzer">
Schmelzer

Schmelzer:

</doc>
<doc id="2707824" url="https://pl.wikipedia.org/wiki?curid=2707824" title="Borysie">
Borysie

Borysie, in. Borysy (, ) – wieś na Litwie, w okręgu szawelskim, w rejonie janiskim, w gminie Gataučiai (Gruździe).
Geografia.
Miejscowość położona 5 km od Stupurų, przy drodze Priešginiai – Daušiškiai. Przez wieś przepływa rzeka Kulpė. W Borysiach znajduje się port lotniczy Barysiai.
Historia.
W XIX w. wieś znajdowała się w gminie Gruździe w powiecie szawelskim guberni kowieńskiej. 
W okresie międzywojennym Barysiai należały do odrodzonego państwa litewskiego.
W l. 1940-41 w Litewskiej Socjalistycznej Republice Radzieckiej. W l. 1941-44 pod okupacją niemiecką. W l. 1944-1990 ponownie w granicach ZSRR. Od 1990 r. w niepodległej Litwie. 
W l. 1950-1991 r. wieś wchodziła w skład miejscowego kołchozu. W l. 1957-1959 we wschodniej części miejscowości wybudowano lotnisko, które w l. 1959-1992 r. funkcjonowało jako cywilny port lotniczy dla Szawli.

</doc>
<doc id="2707825" url="https://pl.wikipedia.org/wiki?curid=2707825" title="Barysiai">
Barysiai



</doc>
<doc id="2707826" url="https://pl.wikipedia.org/wiki?curid=2707826" title="Jerzy Kamler">
Jerzy Kamler

Jerzy Kamler, pseudonim "Stolarz" (ur. 23 kwietnia 1902 w Warszawie, zm. 13 sierpnia 1944 tamże) – polski przemysłowiec, oficer kawalerii, porucznik Armii Krajowej, który poległ w powstaniu warszawskim; kawaler orderu Virtuti Militari.
Życiorys.
Jeden z czterech synów Juliusza i Amelii. W 1916 r. ucieka z domu chcąc wstąpić do wojska. Odesłany do domu uczy się w Gimnazjum Konopczyńskiego w Warszawie. W 1919 ponownie ucieka do wojska, gdzie nie chcą go przyjąć bo na wojnie stracił dwóch braci (Juliusz i Jan polegli w 1918 r.) Jesienią tego roku ponownie staje przed komisja wojskową i zostaje przyjęty do 7 pułku Ułanów Lubelskich. Kampanię 1920 r. kończy w stopniu plutonowego. We Lwowie kończy kursy maturalne, wraca do Warszawy gdzie pracuje w fabryce mebli swego ojca: „Wytwórnia mebli – projekty wnętrz – L. Kamler”. W roku 1925 żeni się z Zofią, z którą mają dwoje dzieci: Hannę i Wojciecha. Wyjeżdża do Belgii, gdzie w Brukseli kończy szkołę wyrobu mebli. Po powrocie przejmuje prowadzenie rodzinnej fabryki. Jest świetnym projektantem i producentem mebli zdobywając wiele nagród i cennych odznaczeń.
W chwili wybuchu wojny w 1939 r. wraca do 7 pułku Ułanów Lubelskich im. gen. Kazimierza Sosnkowskiego wchodzącego w skład Mazowieckiej Brygady Kawalerii. Od 1 do 3 września walczy w okolicach Chorzeli, następnie w rejonie Przasnysza. Od 5 do 7 września na linii Narwi w rejonie Pułtuska i Serocka, później pułk wycofuje się na linię Bugu. W dniach 23–25 września w bitwie pod Suchowolą 7 pułk ułanów zostaje rozbity ponosząc ciężkie straty. Plutonowy Jerzy Kamler krążąc między oddziałami niemieckimi i sowieckimi przedziera się ku granicy węgierskiej. W październiku 1939 r. w przebraniu chłopskim wraca do Warszawy.
W listopadzie 1939 r. wstępuje do konspiracji biorąc czynny udział w odtworzeniu 7 pułku Ułanów Lubelskich pod kryptonimem Jeleń. Dowodzi plutonem 1112 wchodzącym w skład 4. szwadronu. Pluton organizuje na terenie rodzinnej fabryki mebli z jej pracowników. Z własnych funduszy dozbraja swoich żołnierzy, w 1942 r. rozkazem Dowódcy AK zostaje mianowany podporucznikiem. Około 25 lipca 1944 r. w związku z decyzją podjęcia walk o Warszawę, fabrykę Kamlera wyznaczono na miejsce postoju Komendy Głównej Armii Krajowej i Delegata Rządu na Kraj, a pluton 1112 ppor. „Stolarza” miał stanowić ich osłonę podczas akcji „Burza”.
W pierwszych dniach powstania (1–7 sierpnia) ppor. „Stolarz” dowodził plutonem 1112, który stanowił osłonę Komendy Głównej AK i Delegata Rządu na Kraj w ich kwaterze w fabryce Kamlera przy ul. Dzielnej 64/72. 6 sierpnia Kwatera Główna zostaje ewakuowana na Stare Miasto do budynku szkolnego przy ul. Barokowej. Pluton 1112 nadal stanowi osłonę Komendy Głównej w czasie przemarszu przez ruiny Getta. W dniach 7–12 sierpnia pluton 1112 poza funkcją ochrony KG AK używany jest do wzmocnienia zagrożonych odcinków walki na Starym Mieście (Arsenał, Plac Krasińskich, Katedra św. Jana, Kanonia), walcząc jako oddział odwodowy dowódcy Grupy Północ. Około 10 sierpnia „Stolarz” prowadzi bojowe rozpoznanie z galerii katedralnej w kierunku Zamku Królewskiego, wypierając patrol niemiecki z Katedry św. Jana.
Ppor. „Stolarz” zostaje awansowany na stopień porucznika. Odznaczony Krzyżem Walecznych, Orderem Virtuti Militari V klasy, Złotym Krzyżem Zasługi z Mieczami oraz pisemnym rozkazem pochwalnym Dowódcy AK gen. „Bora” Komorowskiego.
Por. Jerzy Kamler „Stolarz” poległ 13 sierpnia 1944 r. trafiony odłamkami pocisku granatnika na rogu ul. Miodowej i Długiej przy pl. Krasińskich. Pochowany został w mogile wykopanej pod oknami oficyny zajmowanej przez KG AK i Delegata Rządu na Kraj, w domu na rogu ul. Długiej i Kilińskiego. W roku 1945 ekshumowany i przeniesiony na Cmentarz Wojskowy na Powązkach w Warszawie.

</doc>
<doc id="2707827" url="https://pl.wikipedia.org/wiki?curid=2707827" title="Medalistki mistrzostw Polski seniorów w biegu na 500 metrów">
Medalistki mistrzostw Polski seniorów w biegu na 500 metrów

Medalistki mistrzostw Polski seniorów w biegu na 500 metrów – zdobywczynie medali seniorskich mistrzostw Polski w konkurencji biegu na 500 metrów.
Mistrzostwa Polski w rzadko obecnie rozgrywanym biegu na 500 metrów kobiet odbyły się tylko trzykrotnie, w latach 1949-1951. W tych latach nie rozgrywano mistrzostw w biegu na 400 metrów (pierwsze odbyły się w 1952) ani w biegu na 800 metrów (odbywały się zarówno przed, jak i po tym trzyletnim okresie).
Jedyną zawodniczką, która zdobyła więcej niż jeden medal na tym dystansie, jest Michalina Wawrzynek startująca pod panieńskim nazwiskiem Piwowar, zdobywczyni dwóch tytułów mistrzowskich. Do niej należy również rekord mistrzostw Polski seniorów, który wynosi 1:19,6 i pochodzi z mistrzostw w 1951 w Warszawie.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 8 biegaczek. Tylko Michalina Piwowar wywalczyła 2 medale.

</doc>
<doc id="2707832" url="https://pl.wikipedia.org/wiki?curid=2707832" title="Medalistki mistrzostw Polski seniorów w rzucie granatem">
Medalistki mistrzostw Polski seniorów w rzucie granatem

Medalistki mistrzostw Polski seniorów w rzucie granatem – zdobywczynie medali seniorskich mistrzostw Polski w konkurencji rzutu granatem.
Konkurencja ta była rozgrywana podczas mistrzostw Polski tylko w 1952, a więc w szczytowym okresie zimnej wojny. Zwyciężyła Maria Ciach, która w ten sposób jest rekordzistką mistrzostw Polski seniorów z wynikiem 45,18 m (ustanowionym 16 sierpnia 1952).
Klasyfikacja medalowa.
W historii mistrzostw Polski seniorów na podium tej imprezy stanęły 3 miotaczki. 

</doc>
<doc id="2707835" url="https://pl.wikipedia.org/wiki?curid=2707835" title="Kobyla Głowa">
Kobyla Głowa



</doc>
<doc id="2707838" url="https://pl.wikipedia.org/wiki?curid=2707838" title="Sielsowiet Łyszczyce">
Sielsowiet Łyszczyce

Sielsowiet Łyszczyce (biał. Лышчыцкі сельсавет, ros. Лыщицкий сельсовет, "s. łyszczycki") – sielsowiet na Białorusi w obwodzie brzeskim, w północnej części rejonu brzeskiego. 
Centrum sielsowietu są Nowe Łyszczyce. Jednostka podziału administracyjnego sąsiaduje na południu z sielsowietem Motykały, na południowym wschodzie z sielsowietem Czarnawczyce, z pozostałych stron graniczy z rejonem kamienieckim (sielsowiety Ogrodniki, Ratajczyce, Widomla i Wołczyn).
W skład sielsowietu wchodzi 17 wsi: 
Większość miejscowości sielsowietu należała do gminy Łyszczyce w województwie poleskim II Rzeczypospolitej. Niektóre jednak znajdowały się w gminie Ratajczyce oraz na pierwotnym obszarze gminy Motykały.
Na terenie sielsowietu Łyszczyce znajdują się największe na Białorusi złoża torfu.

</doc>
<doc id="2707840" url="https://pl.wikipedia.org/wiki?curid=2707840" title="Czarna Góra (Pasmo Przedbabiogórskie)">
Czarna Góra (Pasmo Przedbabiogórskie)

Czarna Góra, Cicha Góra – najwyższy szczyt Pasma Solnisk, mierzący 858 m n.p.m. Według regionalizacji Polski opracowanej przez Jerzego Kondrackiego, razem z całym Pasmem Solnisk stanowi część Pasma Przedbabiogórskiego i należy do Beskidu Makowskiego. Na mapach i w przewodnikach turystycznych zazwyczaj zaliczany jest do Beskidu Żywieckiego. 
Czarna Góra znajduje się na południowo-zachodnim końcu Pasma Solnisk, na granicy Lachowic i Koszarawy. Sąsiaduje od wschodu z Kobylą Głową (841 m). Południowe stoki opadają do doliny Koszarawy i są w dużym stopniu bezleśne, zajęte przez wysoko wspinające się na stoki Czarnej Góry pola i zabudowania przysiółków Koszarawy. Zachodnie oraz północne stoki opadają do doliny Lachówki i tylko w ich dolnej części znajdują się zabudowania przysiółków należących do Lachowic. Północne i wschodnie stoki Czarnej Góry są niemal całkowicie zalesione. Przez szczyt nie prowadzą żadne szlaki turystyczne, natomiast północne stoki góry trawersuje droga leśna.

</doc>
<doc id="2707843" url="https://pl.wikipedia.org/wiki?curid=2707843" title="Karol Stanisław Szymański">
Karol Stanisław Szymański

Karol Stanisław Szymański (ur. 1 lutego 1895 w Piotrkowie Trybunalskim, zm. 27 kwietnia 1940 w Katyniu) – doktor medycyny, lekarz psychiatra zamordowany przez sowieckie NKWD jako jedna z ofiar zbrodni katyńskiej.
Życiorys.
Karol Szymański był jednym z ośmiorga dzieci Karola i Julianny z Gawełczyków. W 1913 roku ukończył gimnazjum w Piotrkowie Trybunalskim i przeniósł się do Krakowa, gdzie w 1915 roku rozpoczął studia w Collegium Medicum Uniwersytetu Jagiellońskiego. W 1918 roku przerywa studia i ochotniczo zgłasza się do Wojska Polskiego, gdzie w stopniu podporucznika służy jako medyk w 26 pułku piechoty. Na początku 1920 roku wycofany z linii frontu, przeniesiony zostaje do szpitala wojskowego w Łucku, później we Lwowie, Piotrkowie i Krakowie. Tego samego roku zwolniony z wojska żeni się z Anną Trajdos, siostrą Mieczysława Trajdosa i wraca do Krakowa, gdzie kontynuuje studia medyczne na Uniwersytecie Jagiellońskim. Mieli czworo dzieci – spośród nich najstarszy Karol zmarł w dzieciństwie a drugi syn, Maciej, wyróżnił się w powstaniu warszawskim a następnie jako architekt i pisarz w Kanadzie. Córka Anna i syn Wojciech przetrwali wojnę razem z matką.
W 1922 roku kończy studia w Collegium Medicum Uniwersytetu i zaczyna pracować w jego klinice neurologiczno-psychiatrycznej jako asystent, później starszy asystent profesora Jana Piltza, twórcy krakowskiej szkoły neurologicznej. W 1924 roku Karol Szymański otrzymuje stopień doktora wszech nauk lekarskich. Porzuca pracę naukową i rozpoczyna praktykę medyczną najpierw w szpitalu psychiatrycznym w Kochanówce pod Łodzią, a w 1925 roku obejmuje stanowisko dyrektora szpitala dla psychicznie chorych w Warcie. Na stanowisku tym pozostaje do roku 1939, kiedy w obliczu zbliżającej się wojny zostaje powołany do służby wojskowej jako podporucznik pospolitego ruszenia.
W ciągu 14 lat pracy w szpitalu w Warcie Karol Szymański rozbudował mały prowincjonalny szpital na nowoczesną, samowystarczalną instytucję medyczną opiekującą się prawie tysiącem pacjentów. Wprowadził nowoczesny sposób leczenia i nowe metody terapeutyczne opieki nad chronicznie chorymi. Szpital w Warcie cieszył się opinią jednej z najlepszych instytucji tego rodzaju w kraju, a dr Karol Szymański w uznaniu zasług oddanych medycynie polskiej został w 1932 roku odznaczony Krzyżem Kawalerskim Orderu Polonia Restituta.
Powołany do wojska późnym latem 1939 roku, pracował najpierw w 4. szpitalu wojskowym w Łodzi, później w 2. szpitalu wojskowym w Lublinie. We wrześniu lub w październiku 1939 roku w nieznanych okolicznościach dostał się do niewoli sowieckiej. Więziony był w obozie jeńców wojennych w Kozielsku. Jego nazwisko i numer jeniecki (052/4) znalazło się na liście deportowanych z Kozielska w dniu 27 kwietnia 1940 roku. Transport kolejowy Nr XVIII zatrzymał się na stacji kolejowej Gniezdowo koło Lasu Katyńskiego. Tego samego dnia został tam zamordowany przez sowieckie NKWD.
5 października 2007 Minister Obrony Narodowej awansował go pośmiertnie do stopnia porucznika Wojska Polskiego. Awans został ogłoszony 9 listopada 2007 w Warszawie w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2707846" url="https://pl.wikipedia.org/wiki?curid=2707846" title="Rusulus">
Rusulus



</doc>
<doc id="2707847" url="https://pl.wikipedia.org/wiki?curid=2707847" title="Borodamirus">
Borodamirus



</doc>
<doc id="2707848" url="https://pl.wikipedia.org/wiki?curid=2707848" title="Callieleotris">
Callieleotris



</doc>
<doc id="2707849" url="https://pl.wikipedia.org/wiki?curid=2707849" title="Gigantogobius">
Gigantogobius



</doc>
<doc id="2707850" url="https://pl.wikipedia.org/wiki?curid=2707850" title="Allaeochelys crassesculpta">
Allaeochelys crassesculpta

Allaeochelys crassesculpta – wymarły gatunek gada z podrzędu żółwi skrytoszyjnych z rodziny miękkoskórkowatych (Carettochelyidae). Skamieniałe szczątki przedstawicieli żyjącego w eocenie gatunku znaleziono w Messel Pit, zlokalizowanym pomiędzy Darmstadt i Frankfurtem w Niemczech – w kamieniołomie powstałym w miejscu dawnego jeziora wulkanicznego.
Historia odkryć.
Gatunek został opisany po raz pierwszy w 1922 roku przez niemieckiego paleontologa Hermanna Harrassowitza. Harrassowitz ulokował gatunek w rodzaju "Anosteira" i nadał nazwę "Anosteira gracilis". W 1977 roku France de Broin zaliczył gatunek do rodzaju "Allaeochelys". W 2012 roku paleontolodzy z Uniwersytetu w Tybindze znaleźli szczątki pary "A. crassesculpta", która najprawdopodobniej przed 47 milionami lat zatruła się jednocześnie w ówczesnym jeziorze Messel substancjami wydobywającymi się z wyziewów wulkanicznych. Sensację wzbudził fakt, że zwierzęta zmarły podczas kopulacji. Był to pierwszy udokumentowany przypadek odkrycia kopalnych śladów pary kręgowców zmarłych równocześnie podczas aktu płciowego.
Morfologia.
Karapaks żółwia miał około 30 cm długości. Naukowcy odnotowali wyraźne cechy dymorfizmu płciowego. Samce były mniejsze od samic o około 17% i miały wyraźnie dłuższy ogon, który w przeciwieństwie do ogonów samic przekraczał krawędź karapaksu.
Rozmieszczenie geograficzne.
Żółwie z rodzaju "Allaeochelys" rozpowszechniły się w trzeciorzędzie na terenie Ameryki Północnej, Azji i Europie. "A. crassesculpta" znany jest wyłącznie z kopalnych śladów odkrytych w kopalni Messel. Łącznie odkryto tam skamieniałe szczątki 51 przedstawicieli gatunku. Ich najbliższymi współczesnymi krewnymi są prawdopodobnie wyraźnie większe żółwie dwupazurzaste ("Carettochelys insculpta"), żyjące w wodach Australii i Nowej Gwinei. 

</doc>
<doc id="2707851" url="https://pl.wikipedia.org/wiki?curid=2707851" title="Łękawka (dopływ Soły)">
Łękawka (dopływ Soły)

Łękawka – potok, prawy dopływ Soły (Jeziora Żywieckiego). Ma źródła na południowych stokach Pietrasowej należącej do Beskidu Małego, na wysokości około 580 m. Spływa w południowo-zachodnim kierunku przez miejscowości Ślemień, Gilowice, Łękawica i Rychwałd. W należącej do Żywca dzielnicy Moszczanica uchodzi do Jeziora Żywieckiego na wysokości około 340 m, w miejscu o współrzędnych . Głównymi prawymi dopływami są potoki: Młyńska Rzeka, Mała Łękawka, Wracław, Kocierzanka, lewymi potoki Czeretnik, Kaniowiec, Nawieśnik.
W górnym swoim biegu Łękawka spływa szeroką doliną oddzielającą Beskid Mały od Pasma Pewelskiego należącego do Beskidu Makowskiego i jej koryto tworzy granicę między tymi mezoregionami. W dolnym biegu wypływa na Kotlinę Żywiecką.

</doc>
<doc id="2707854" url="https://pl.wikipedia.org/wiki?curid=2707854" title="Eleotris canarensis">
Eleotris canarensis



</doc>
<doc id="2707857" url="https://pl.wikipedia.org/wiki?curid=2707857" title="Patrick Steptoe">
Patrick Steptoe

Patrick Steptoe (ur. 9 czerwca 1913, zm. 21 marca 1988) – brytyjski ginekolog.
Życiorys.
Wraz z Robertem Edwardsem opracował metodę zapłodnienia "in vitro". Ich pierwszą pacjentką była Lesley Brown. Spermę pobrano od jej męża, Johna.
W dniu 25 lipca 1978 roku za pomocą cesarskiego cięcia przyszła na świat Louise Brown.
Patrick Steptoe zmarł 21 marca 1988 roku.

</doc>
<doc id="2707858" url="https://pl.wikipedia.org/wiki?curid=2707858" title="Anabas acutirostris">
Anabas acutirostris



</doc>
<doc id="2707859" url="https://pl.wikipedia.org/wiki?curid=2707859" title="Anabas ocellatus acutirostris">
Anabas ocellatus acutirostris



</doc>
<doc id="2707860" url="https://pl.wikipedia.org/wiki?curid=2707860" title="Ctenopoma acutirostris">
Ctenopoma acutirostris



</doc>
<doc id="2707864" url="https://pl.wikipedia.org/wiki?curid=2707864" title="Wyłącznik sieciowy kompaktowy">
Wyłącznik sieciowy kompaktowy

Wyłącznik sieciowy kompaktowy – wyłącznik kompaktowy wyposażony w nastawialne lub nienastawialne wyzwalacze przeciążeniowe termobimetalowe i zwarciowe elektromagnetyczne lub też nastawialne przekaźniki mikroprocesorowe nadprądowe i ewentualnie różnicowoprądowe oraz w różne wyzwalacze napięciowe. Pod względem wyposażenia i możliwości użytkowych wyłączniki te stanowią stadium pośrednie pomiędzy wyłącznikami instalacyjnymi i wyłącznikami stacyjnymi. Wyłączniki o małym prądzie znamionowym są bliższe tych pierwszych, wyłączniki o dużym prądzie znamionowym są bliższe tych drugich.
Budowane są najczęściej na prądy znamionowe w granicach 63–1400 A, oraz znamionowe prądy wyłączalne formula_1 16–100 kA.

</doc>
<doc id="2707866" url="https://pl.wikipedia.org/wiki?curid=2707866" title="Hemigrammus georgettae">
Hemigrammus georgettae



</doc>
<doc id="2707867" url="https://pl.wikipedia.org/wiki?curid=2707867" title="Hyphessobrycon georgetti">
Hyphessobrycon georgetti



</doc>
<doc id="2707870" url="https://pl.wikipedia.org/wiki?curid=2707870" title="Wyłącznik stacyjny">
Wyłącznik stacyjny

Wyłącznik stacyjny - wyłącznik wyposażony w nastawialne, najczęściej mikroprocesorowe, przekaźniki przeciążeniowe, zwarciowe, różnicowoprądowe, napięciowe i inne. Są to wyłączniki instalowane w pobliżu źródeł zasilania sieci niskonapięciowych. Instalowane są często w stacjach transformatorowych, czyli tam, gdzie występują największe prądy robocze i największe prądy zwarciowe. Z wyłącznikami mogą współdziałać wymienne zespoły zabezpieczeń i sterowania, dobierane do indywidualnych potrzeb i modyfikowane w trakcie eksploatacji. Wyłączniki wraz z innymi aparatami mogą być za pośrednictwem sieci komunikacyjnej (sieci transmisji danych) włączone w system komputerowy.
Budowane są najczęściej na prądy znamionowe w granicach 400-6300 A, oraz znamionowe prądy wyłączalne (formula_1) 25-200 kA.

</doc>
<doc id="2707871" url="https://pl.wikipedia.org/wiki?curid=2707871" title="Luis de Madrazo">
Luis de Madrazo

Luis de Madrazo y Kuntz (ur. 27 lutego 1825 w Madrycie, zm. 9 lutego 1897 tamże) − hiszpański malarz i krytyk sztuki. Malował portrety, dzieła o tematyce religijnej i historycznej.
Pochodził z rodziny o tradycjach artystycznych, był synem neoklasycznego malarza José Madrazo i Izabeli Kuntz Valentini, córki polskiego malarza Tadeusza Kuntze. Jego braćmi byli Federico i Pedro Madrazo. Jego bratankowie Raimundo i Ricardo Madrazo również zostali malarzami, a bratanica Cecilia była matką malarza Mariano Fortuny.
Początkowo uczył się w warsztacie malarskim ojca i braci, później studiował w Królewskiej Akademii Sztuk Pięknych św. Ferdynanda w Madrycie. Od 1845 r. pracował jako ilustrator dla czasopisma "El pintoresco". Kilka lat później wyjechał do Rzymu gdzie studiował w Akademii Świętego Łukasza, później w Akademii Francuskiej mieszczącej się w villa Medicis. W Rzymie poznał i naśladował przedstawiciela zgrupowania nazareńczyków Friedricha Overbecka. Po skończeniu studiów w Rzymie podróżował po Europie, zatrzymał się w Paryżu, Berlinie, Wenecji i Monachium. W ostatniej dekadzie XIX w. zamieszkał w Pompejach razem z malarzami Bernardinem Montañesem i Franciskiem Sainzem. Powrócił do Madrytu, gdzie ojciec i bracia szybko wprowadzili go do stołecznych artystycznych kręgów. W stolicy zajął się nauczaniem oraz portretowaniem arystokracji.
Publikacje.
W większości należą do zbiorów Muzeum Prado:

</doc>
<doc id="2707875" url="https://pl.wikipedia.org/wiki?curid=2707875" title="Yannick Bolasie">
Yannick Bolasie

Yannick Bolasie (ur. 24 maja 1989 w Lyonie) – kongijski piłkarz występujący na pozycji napastnika w angielskim klubie Middlesbrough F.C., do którego jest wypożyczony z Evertonu oraz w reprezentacji Demokratycznej Republiki Konga.
Kariera.
Bolasie rozpoczął swoją karierę w klubie Rushden &amp; Diamonds Spędził tam cztery miesiące jako członek ich drużyny, a następnie wstąpił do klubu piłkarskiego Hillingdon Borough. W 2007 roku Bolasie wyjechał na Maltę do klubu Floriana, gdzie spędził jeden sezon, zdobywając 4 bramki w 24 spotkaniach. W 2008 roku zawodnik wrócił do Anglii, do klubu Plymouth Argyle. Zawodnikiem "Pielgrzymów" Bolasie był trzy lata, będąc w tym czasie wypożyczanym do Rushden &amp; Diamonds oraz dwukrotnie do londyńskiego Barnet. 6 czerwca 2011 roku przeniósł się do Bristol City. Swoją pierwszą bramkę dla City zdobył w meczu przeciwko Coventry City. W sierpniu 2012 roku podpisał kontrakt z Crystal Palace.

</doc>
<doc id="2707876" url="https://pl.wikipedia.org/wiki?curid=2707876" title="Kocońka">
Kocońka

Kocońka ("Koconka", "Kukówka") – potok, lewy dopływ Lachówki o długości 8,7 km. 
Źródła potoku znajdują się w miejscowości Kocoń, na południowych stokach Pietrasowej, na wysokości około 650 m. Spływa w południowym kierunku, tuż poniżej wschodnich stoków przełęczy Przydawki zmienia kierunek na północno-wschodni i płynie szeroką doliną przez miejscowości Kocoń, Las, Kuków, w którym zmienia kierunek na południowo-wschodni. Na wysokości 389 m uchodzi do Lachówki.
Dolina Kocońki od przełęczy Przydawki aż po ujście do Lachówki tworzy naturalną granicę oddzielającą Beskid Mały (orograficznie lewe zbocza) od Pasma Pewelskiego (zbocza prawe), należącego do Beskidu Makowskiego. Tylko źródłowy Krzywy Potok spływający z Pietrasowej jest stromy i ma charakter potoku górskiego, na pozostałej, całej niemal swojej długości Kocońka spływa szeroką doliną i ma charakter potoku nizinnego. Wzdłuż jej biegu prowadzi droga wojewódzka nr 946.

</doc>
<doc id="2707878" url="https://pl.wikipedia.org/wiki?curid=2707878" title="Ogaman">
Ogaman

Ogaman mac Fiatach – legendarny król Ulaidu z dynastii Dál Fiatach w latach 164-176, syn Fiatacha Finna, króla Ulaidu i zwierzchniego króla Irlandii.
Informacje o jego rządach z Emain Macha w Ulaidze czerpiemy ze źródeł średniowiecznych. W „Laud 610” (XV w.) zanotowano na jego temat: "Ogman m[a]c Fiatach .xii. blī[adn]a" (fol. 107 b 6), zaś w „Rawlinson B 502” (XII w.) "Ogamaī[n] m[ac] Fiatā[ch] .xii. b[liadna]" (faksym. 157). Zapisano tam małymi literami rzymską cyfrę XII, oznaczającą dwanaście lat panowania. Błędnie umieszczono go po Elimie mac Conrach, zamiast po Malu mac Rochraide. Bowiem lista królów Ulaidu nie jest zgodna z chronologią irlandzkich zwierzchnich królów. Następcą Ogamana został Bressal II Brecc mac Briuin, a nie Mal mac Rochraide.
Potomstwo.
Ogaman miał syna:

</doc>
<doc id="2707879" url="https://pl.wikipedia.org/wiki?curid=2707879" title="Hermann Harrassowitz">
Hermann Harrassowitz

Hermann Harrassowitz (ur. 1885, zm. 1956) – niemiecki paleontolog, geolog. 
Życiorys.
Harrassowitz opisał między innymi gatunek wymarłch żółwi – "Allaeochelys crassesculpta". Nazwisko Harrassowitza zostało upamiętnione w nazwie gatunku ślimaka z rodziny Fissurellidae – Diodora harrassowitzi Iheringer, 1927.

</doc>
<doc id="2707880" url="https://pl.wikipedia.org/wiki?curid=2707880" title="Bressal II Brecc">
Bressal II Brecc

Bressal II Brecc („Piegowaty”) – legendarny król Ulaidu z dynastii Milezjan (linia Ira, syna Mileda) w latach 176-192, syn Briana, syna Rochraide’a, bratanek Mala mac Rochraide, króla Ulaidu i zwierzchniego króla Irlandii.
Informacje o jego rządach z Emain Macha w Ulaidzie czerpiemy ze źródeł średniowiecznych. W „Laud 610”, manuskrypcie z XV w., zanotowano na jego temat: "Bresail m[ac] B[ri]uī[n] m[eic] Roc[h]ridi .xui. blī[adn]a" (fol. 107 b 9), zaś w „Rawlinson B 502” (XII w.) "Bressal Brecc m[ac] Briuī[n] m. Roc[h]ada .xvi. b[liadna]" (faksym. 157). Zapisano tam małymi literami rzymską cyfrę XVI, oznaczającą szesnaście lat panowania. Błędnie umieszczono go po Tibraide Tirechu, zamiast przed nim. Bowiem "Roczniki Czterech Mistrzów" podały, że Tibraide Tirech zabił Conna Stu Bitew, arcykróla Irlandii, w Tuath Amrois. A działo się to, według nowej chronologii, w 212 r.

</doc>
<doc id="2707881" url="https://pl.wikipedia.org/wiki?curid=2707881" title="Tibraide Tirech">
Tibraide Tirech

Tibraide Tirech („Patriota”) – legendarny król Ulaidu z dynastii Milezjan (linia Ira, syna Mileda) w latach 192-222, przodek dynastii Dál nAraidi, syn króla Ulaidu i zwierzchniego króla Irlandii Mala mac Rochraide oraz Aine, córki króla Sasów.
Informacje o jego rządach z Emain Macha w Ulaidzie czerpiemy ze źródeł średniowiecznych. W „Laud 610”, manuskrypcie z XV w., zanotowano na jego temat: "Tipraite m[a]c Máil .xxx. blī[adn]a" (fol. 107 b 7), zaś w „Rawlinson B 502” (XII w.) "Tipraita m[ac] Máil .xxx. [bliadna]" (faksym. 157). Zapisano tam małymi literami rzymską cyfrę XXX, oznaczającą trzydzieści lat panowania. Błędnie umieszczono go po ojcu Malu, zamiast po Bressalu II Breccie, bracie stryjecznym. Bowiem lista królów Ulaidu nie synchronizuje z listą władców Irlandii. "Roczniki Czterech Mistrzów" podały, że Tibraide zabił arcykróla Irlandii Conna Stu Bitew, podczas królewskich przygotowań do Feis Teamrach, w Tuath Amrois. Działo się to, według nowej chronologii, w 212 r. Tibraide pozostawił po sobie syna Fergusa Gallena (lub Foglasa), a przez niego wnuka Aengusa I Goibnenna, następcę na tronie Ulaidu. 

</doc>
<doc id="2707882" url="https://pl.wikipedia.org/wiki?curid=2707882" title="Aengus I Goibnenn">
Aengus I Goibnenn

Aengus I Goibnenn lub Aengus I Gaibne („Kowal”) – legendarny król Ulaidu z dynastii Milezjan (linia Ira, syna Mileda) w latach 222-230, przodek dynastii Dál nAraidi, syn Fergusa Gallena, syna Tibraide’a Tirecha, króla Ulaidu.
Informacje o jego rządach z Emain Macha w Ulaidzie czerpiemy ze źródeł średniowiecznych. W „Laud 610”, manuskrypcie z XV w., zanotowano na jego temat: "Óengus Gobnen[n] m[ac] Ferg[u]sa Gal[aig] .iiii. blī[adn]a" (fol. 107 b 13), zaś w „Rawlinson B 502” (XII w.) "Óengus Goibnenn m[ac] Ferg[us]a Gal[aig] .iiii. b[liadna]" (faksym. 157). Zastosowano w tekście abrewiację. Prawdopodobnie zapisano tam błędnie małymi literami rzymską cyfrę IIII (cztery), zamiast VIII (osiem). Błędnie także umieszczono go na liście królów Ulaidu po Aengusie Finnie, zamiast po dziadku Tibraide Tirechu. Od niego wywodzi się ród O’Gaibnaig (zanglizowane Gowan, MacGowan, O’Gowan, Gibney, Smythe, Smith, etc.). Pozostawił po sobie syna i następcę na tronie, Fiachę Araide, eponima Dál nAraidi.

</doc>
<doc id="2707883" url="https://pl.wikipedia.org/wiki?curid=2707883" title="Hyphessobrycon flammeus guabirubae">
Hyphessobrycon flammeus guabirubae



</doc>
<doc id="2707884" url="https://pl.wikipedia.org/wiki?curid=2707884" title="Elizabeth Daily">
Elizabeth Daily

Elizabeth Ann Guttman (ur. 11 września 1961 w Los Angeles, Kalifornia) – amerykańska aktorka filmowa, dubbingowa oraz piosenkarka, znana jako Elizabeth Daily lub E.G. Daily.
Najbardziej kojarzona jako głos Tommy’ego Picklesa z serialu animowanego "Pełzaki" oraz spin-offu "All Grown Up!", Brawurki z serialu animowanego "Atomówki" oraz Rudego z serialu animowanego "Kredonia".
W 1985 roku wydała album „Wild Child”, z którego pochodzą jej najbardziej znane utwory: „Say It, Say It” oraz „Love In The Shadows”.
Wybrana filmografia.
Filmy.
i inne
Dubbing.
i inne

</doc>
<doc id="2707885" url="https://pl.wikipedia.org/wiki?curid=2707885" title="Diaspora">
Diaspora



</doc>
<doc id="2707886" url="https://pl.wikipedia.org/wiki?curid=2707886" title="Hyphessobrycon rubrostigma">
Hyphessobrycon rubrostigma



</doc>
<doc id="2707887" url="https://pl.wikipedia.org/wiki?curid=2707887" title="Hemigrammus erythrostigma">
Hemigrammus erythrostigma



</doc>
<doc id="2707889" url="https://pl.wikipedia.org/wiki?curid=2707889" title="Puntius melanopterus">
Puntius melanopterus



</doc>
<doc id="2707890" url="https://pl.wikipedia.org/wiki?curid=2707890" title="Barbus melanopterus">
Barbus melanopterus



</doc>
<doc id="2707893" url="https://pl.wikipedia.org/wiki?curid=2707893" title="Raimundo Madrazo">
Raimundo Madrazo



</doc>
<doc id="2707894" url="https://pl.wikipedia.org/wiki?curid=2707894" title="JW 2305">
JW 2305



</doc>
<doc id="2707895" url="https://pl.wikipedia.org/wiki?curid=2707895" title="Barbodes schwanenfeldi">
Barbodes schwanenfeldi



</doc>
<doc id="2707896" url="https://pl.wikipedia.org/wiki?curid=2707896" title="Barbus pentazona schwanefeldi">
Barbus pentazona schwanefeldi



</doc>
<doc id="2707897" url="https://pl.wikipedia.org/wiki?curid=2707897" title="A (album Jethro Tull)">
A (album Jethro Tull)

A – trzynasty album studyjny brytyjskiej grupy Jethro Tull, wydany 29 sierpnia 1980 w Wielkiej Brytanii oraz 1 września 1980 w Stanach Zjednoczonych. Album był nagrywany latem 1980 w Maison Rouge Mobile oraz Maison Rouge Studios w Fulham. Na płycie gościnnie wystąpił Eddie Jobson, grając na klawiszach oraz elektrycznej wiolonczeli. Album został wyprodukowany przez Iana Andersona i Robina Blacka.
Początkowo "A" miał być solowym projektem frontmana zespołu, Iana Andersona, jednak wytwórnia Chrysalis Records nalegała, by album został wydany pod szyldem Jethro Tull, gdyż marka ta mogła podnieść ogólną sprzedaż. Stąd też nazwa albumu – "A" od "Anderson" – jak i oznaczenie taśm. Jest to album bazujący na dźwiękach syntezatorów, co było posunięciem kontrowersyjnym dla wielu fanów tradycyjnego brzmienia zespołu. Jednak wciąż obecne są wpływy folkowe w utworze "The Pine Marten's Jig".
Album ma drastycznie odmienne brzmienie od poprzedniej płyty "Stormwatch". Poprzedni klawiszowiec John Evan oraz organista David Palmer zostali de facto wyrzuceni z zespołu, a poprzedni basista John Glascock zmarł krótko po nagraniu albumu "Stormwatch", co z kolei spowodowało odejście perkusisty Barriemore'a Barlowa, który zmagał się z depresją. Jedynymi członkami Jethro Tull, którzy brali udział w nagraniach zarówno "Stormwatch", jak i "A" byli Ian Anderson oraz gitarzysta Martin Barre. Po raz pierwszy w nagraniach wziął udział basita Dave Pegg, który brał udział w trasie koncertowej promującej poprzedni album.
Ian Anderson w wywiadach twierdził, że chciał poprowadzić zespół w kierunku odmiennym od folk rockowego i progresywnego brzmienia znanego z lat '70. Barriemore Barlow nie miał ochoty podążyć w kierunku muzyki elektronicznej, a w późniejszych wypowiedziach stwierdził, że i tak odszedłby z zespołu. Jednak biograf zespołu David Rees twierdzi w książce "Minstrel in the Gallery", że Anderson nie zamierzał wymieniać składu zespołu na muzyków, którzy brali udział w nagraniach "A", jednak został do tego zmuszony przez wydawcę, który zażądał wydania płyty pod szyldem Jethro Tull. Twierdzenie to zostało powtórzone przez Andersona w posłowiu do powtórnie wydanego albumu w roku 2003.
Lista utworów.
Wszystkie utwory zostały skomponowane i napisane przez Iana Andersona.
Dwupłytowa wersja zremasterowana w 2004 roku zawiera koncert Slipstream jako bonusowe DVD. Było to jedyne oficjalne wydanie tego koncertu na DVD.
Wprowadzenia.
W 1980 Anderson napisał słowa wprowadzające do każdego utworu:

</doc>
<doc id="2707898" url="https://pl.wikipedia.org/wiki?curid=2707898" title="Barbus schwanefeldi var.rubra">
Barbus schwanefeldi var.rubra



</doc>
<doc id="2707899" url="https://pl.wikipedia.org/wiki?curid=2707899" title="Barbus schwanenfeldi">
Barbus schwanenfeldi



</doc>
<doc id="2707900" url="https://pl.wikipedia.org/wiki?curid=2707900" title="Puntius schwanefeldi">
Puntius schwanefeldi



</doc>
<doc id="2707901" url="https://pl.wikipedia.org/wiki?curid=2707901" title="Puntius schwanefeldii">
Puntius schwanefeldii



</doc>
<doc id="2707902" url="https://pl.wikipedia.org/wiki?curid=2707902" title="Systomus schwanefeldi">
Systomus schwanefeldi



</doc>
<doc id="2707904" url="https://pl.wikipedia.org/wiki?curid=2707904" title="Porthcawl">
Porthcawl

Porthcawl () – miasto i gmina na południowym wybrzeżu Walii nad Kanałem Bristolskim w hrabstwie Bridgend, około 40 km na zachód od Cardiff. Porthcawl rozwinęło się jako port węglowy w XIX wieku, ale jego rola handlowa została wkrótce przejęta przez dynamiczniej rozwijające się porty, takie jak Barry. Na północny zachód od miasta, na wydmach zwanych Kenfig Burrows, znajdują się pozostałości miasta i zamku Kenfig.

</doc>
<doc id="2707912" url="https://pl.wikipedia.org/wiki?curid=2707912" title="Ricardo Madrazo">
Ricardo Madrazo

Ricardo de Madrazo y Garreta − hiszpański malarz.
Pochodził z rodziny o tradycjach artystycznych, jego dziadkiem był neoklasyczny malarz José Madrazo, ojcem Federico, a wujami Pedro i Luis Madrazo. Jego brat Raimundo i kuzyn Mariano Fortuny również zostali malarzami. Rodzina Madrazo była również spokrewniona z polskim malarzem Tadeuszem Kuntze, którego córka Izabela Kuntz Valentini była żoną José Madrazo.
Pod wpływem Mariano Fortuny zainteresował się tematyką orientalną, słynął z doskonałych portretów. Najważniejsze dzieła to: "Marroquíes", "Un mercado de Fez", "Alto en una caravana árabe".

</doc>
<doc id="2707915" url="https://pl.wikipedia.org/wiki?curid=2707915" title="Bajerka">
Bajerka

Bajerka – struga, prawobrzeżny dopływ Wisły o długości 16,14 km i powierzchni zlewni 21,55 km².
Struga płynie na Pogórzu Śląskim. Jej źródła znajdują się w okolicy miejscowości Pogórze. W górnym biegu przebiega pośród rozproszonej zabudowy i pól uprawnych, natomiast w środkowym i górnym dolina potoku jest zalesiona. Uchodzi w sposób naturalny do Jeziora Goczałkowickiego.
Do Bajerki doprowadzana jest część wód Wisły kanałem Młynówka rozpoczynającym się powyżej ujścia Brennicy.

</doc>
<doc id="2707916" url="https://pl.wikipedia.org/wiki?curid=2707916" title="Katarzyna Fetlińska">
Katarzyna Fetlińska

Katarzyna Fetlińska (ur. 15 czerwca 1991 w Ciechanowie) – polska poetka.
Życiorys.
Absolwentka I Liceum Ogólnokształcącego im. Zygmunta Krasińskiego w Ciechanowie. Studentka filologii angielskiej na Uniwersytecie Warszawskim. W 2011 roku została laureatką projektu "Połów. Poetyckie debiuty" organizowanego przez wydawnictwo Biuro Literackie. Poetka projektu Sfotografuj wiersz – Zwierszuj fotografię. W czerwcu 2012 został opublikowany jej debiutancki tom wierszy "Glossolalia", za który była nominowana w Ogólnopolskim Konkursie Literackim „Złoty Środek Poezji” 2013. Mieszka w Warszawie.
Twórczość literacka.
Przed wydaniem pierwszego tomiku poezji wiersze publikowała w czasopismach „Rita Baum”, „Pogranicza” i „Neurokultura”.

</doc>
<doc id="2707918" url="https://pl.wikipedia.org/wiki?curid=2707918" title="Ludwik Gorgol">
Ludwik Gorgol

Ludwik Gorgol (ur. 15 sierpnia 1887 w Czeladzi, zm. 3 lutego 1963 w Czeladzi) – polski działacz niepodległościowy, członek Komunistycznej Partii Polski, Polskiej Partii Robotniczej, górnik.
Ludwik Gorgol w wieku 18 lat rozpoczął pracę w kopalni „Saturn” w rodzinnej Czeladzi. W kopalni wstąpił do zakładowej komórki Socjaldemokracji Królestwa Polskiego i Litwy. Udzielał się w pracy partyjnej, biorąc udział w kolportażu prasy, uczestnictwie w strajkach i manifestacjach. W tym samym roku zmienił przynależność partyjną wstępując do Polskiej Partii Socjalistycznej. Zajmował się przemytem broni i nielegalnej prasy. Brał udział w zamachach na agentów carskiej policji oraz prowokatorów. Zagrożony aresztowaniem, przeniósł się do Siemianowic Śląskich i zatrudnił się w tamtejszej kopalni „Richter”.
W 1914 r. po wybuchu I wojny światowej powrócił do rodzinnej Czeladzi i zatrudnił się, jako kowal do kopalni „Piaski”. Wstąpił także do Polskiej Partii Socjalistycznej – Lewica. W 1917 r. współorganizował w Czeladzi Związek Zawodowy Metalowców. W tym samym roku został radnym miejskim z listy Polskiej Lewicy Socjalistycznej.
W 1918 r. na fali tworzenia Rad Robotniczych, wszedł do Rady Delegatów Robotniczych Okręgu Sosnowieckiego, jako przedstawiciel kopalni „Piaski”. Na pierwszym posiedzeniu 15 listopada wybrany został do Komisji Mandatowej. W styczniu 1919 r. został także wybrany do Rady Delegatów Robotniczych Zagłębia Dąbrowskiego. 20 lipca 1919 r. został aresztowany i przewieziony do więzienia w Piotrkowie Trybunalskim.
W okresie międzywojennym należał do Komunistycznej Partii Robotniczej Polski (od 1925 r. – Komunistyczna Partia Polski). Pracując nadal w kopalni „Piaski”.
W 1942 r. wstąpił do Polskiej Partii Robotniczej.
Gorgol został odznaczony Orderem Sztandaru Pracy II klasy.

</doc>
<doc id="2707920" url="https://pl.wikipedia.org/wiki?curid=2707920" title="Puchar Europy Mistrzów Klubowych w piłce siatkowej (1983/1984)">
Puchar Europy Mistrzów Klubowych w piłce siatkowej (1983/1984)

Puchar Europy Mistrzów Krajowych 1983/1984 – 25. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Turniej finałowy.
 Bazylea
Wyniki
Tabela

</doc>
<doc id="2707925" url="https://pl.wikipedia.org/wiki?curid=2707925" title="Ramka (telewizja)">
Ramka (telewizja)

Ramka () – w technice telewizyjnej oznacza pełny obraz transmitowany lub wyświetlany na ekranie. W systemach TV wykorzystujących przeplot istnieje rozróżnienie między ramką (obrazem) i półobrazem, zwanym również "polem".

</doc>
<doc id="2707926" url="https://pl.wikipedia.org/wiki?curid=2707926" title="Judit Simics">
Judit Simics

Judit Simics-Zsemberi; z d. Simics (ur. 28 września 1967 w Mohaczu) – węgierska piłkarka ręczna, wielokrotna reprezentantka kraju.
Jej największym osiągnięciem był srebrny medal olimpijski, zdobyty w 2000 r. w Sydney.
Zdobyła również mistrzostwo Europy w 2000 r. w Rumunii oraz brązowy medal mistrzostw Europy 1998.

</doc>
<doc id="2707929" url="https://pl.wikipedia.org/wiki?curid=2707929" title="Półobraz">
Półobraz

Półobraz (ang. "field", pole) – część transmitowanego przez telewizję obrazu, składająca się z samych parzystych bądź samych nieparzystych linii obrazowych.
Półobrazy występują jedynie w systemach TV wykorzystujących przeplot. Wtedy pełny obraz (ramka) generowany jest w dwu cyklach: w pierwszym wyświetlane są linie nieparzyste, w drugim linie parzyste; daje to złudzenie większej płynności obrazu. Sposób ten stosowany był w systemach telewizji analogowej, ze względu na ograniczone pasmo transmisji i chęć zapewnienia akceptowalnej płynności przesyłanych programów telewizyjnych.

</doc>
<doc id="2707931" url="https://pl.wikipedia.org/wiki?curid=2707931" title="Bolesław Drobiński">
Bolesław Drobiński

Bolesław Henryk Drobiński (ur. 23 października 1918 w Ostrogu nad Horyniem, zm. 26 lipca 1995 w Chiddingfold) – major pilot Polskich Sił Powietrznych w Wielkiej Brytanii, as myśliwski II wojny światowej, kawaler Virtuti Militari.
Życiorys.
Syn Felicjana. W 1934 roku odbył swój pierwszy lot na szybowcu Wrona w Goleszowie, niedaleko Cieszyna. Maturę zdał w Dubnie. 2 stycznia 1938 r. wstąpił do Szkoły Podchorążych Lotnictwa w Dęblinie. Absolwent 13 promocji, 11 lokata. W kampanii wrześniowej nie brał udziału, przez Rumunię i Włochy dotarł do Francji. Jako jeden z pierwszych wyjechał następnie do Wielkiej Brytanii. Wstąpił do Polskich Sił Powietrznych, posiadał numer służbowy RAF 76731.
W sierpniu 1940 roku przeszedł przeszkolenie w 7 OTU w Old Sarum. 11 września 1940 roku otrzymał przydział do 65 dywizjonu RAF stacjonującego w Turnhouse, w którym walczył w czasie bitwy o Anglię. 15 lutego 1941 roku został ranny podczas lotu na Supermarine Spitfire Mk. II (nr P7829). Od 2 marca 1941 w dywizjonie 303. 15 maja 1941 roku, w ramach operacji Rhubarb, wspólnie z ppor. Marianem Bełcem uszkodził na lotnisku St. Inglevert samolot Junkers Ju 52. W drodze powrotnej do Anglii ostrzelali statek towarowy, który zatonął w wyniku pożaru.
21 czerwca 1941 podczas operacji Circus 17 Drobiński ciężko uszkodził samolot niemieckiego asa Adolfa Gallanda, który przymusowo lądował na brzuchu. 19 września na uroczystej zbiórce dywizjonu został odznaczony brytyjskim krzyżem Distinguished Flying Cross.
18 marca 1942 roku instruktor w 58 OTU w Grangemouth. Powrócił do dywizjonu 303 9 sierpnia i 15 grudnia objął dowództwo nad eskadrą "A". 9 kwietnia 1943 ponownie przebywał na odpoczynku operacyjnym w 58 OTU jako instruktor. Od 18 października 1943 roku dowódca eskadry "B" w dywizjonie 317. 3 kwietnia 1944 roku objął funkcję adiutanta
Ministra Obrony Rządu RP na uchodźstwie. 26 września 1944 roku objął dowództwo dywizjonu 303. 25 kwietnia 1945 roku poprowadził dywizjon 303 do ostatniego lotu bojowego, w trakcie którego 255 bombowców Avro Lancaster zbombardowało rezydencję Adolfa Hitlera Berghof w Berchtesgaden. Po rozwiązaniu Polskich Sił Powietrznych służył w 61 OTU, od 20 marca 1946 r. pełnił funkcję polskiego oficera łącznikowego przy dowództwie 11 Grupy RAF.
Zdemobilizowany w 1948 roku, nie zdecydował się na powrót do komunistycznej Polski. Początkowo pracował w przemyśle naftowym w Ameryce, w 1954 roku osiedlił się na wsi w Surrey w Anglii i zajął się prowadzeniem farmy teścia. W 1960 otrzymał brytyjskie obywatelstwo. Zmarł w 1995 roku.
W 1943 roku w Anglii ożenił się, miał dwóch synów i córkę.
Wizerunek pilota został umieszczony na samolocie myśliwskim MiG-29 nr 89 z 23 Bazy Lotnictwa Taktycznego.
Zwycięstwa powietrzne.
Na liście Bajana zajmuje 23. pozycję z wynikiem 7 zestrzeleń pewnych oraz 1 i 1/3 prawdopodobnych – wszystkie w dywizjonie 303
prawdopodobne

</doc>
<doc id="2707932" url="https://pl.wikipedia.org/wiki?curid=2707932" title="Ann-Cathrin Eriksen">
Ann-Cathrin Eriksen

Ann-Cathrin Eriksen (ur. 9 września 1971 w Mohaczu), była norweska piłkarka ręczna, wielokrotna reprezentantka kraju.
Jej największym osiągnięciem był brązowy medal olimpijski, zdobyty w 2000 r. w Sydney.
Zdobyła również mistrzostwo Europy w 1998 r. w Holandii.

</doc>
<doc id="2707933" url="https://pl.wikipedia.org/wiki?curid=2707933" title="Marlay Park">
Marlay Park

Marlay Park (irl. "Páirc Mharlaí") – podmiejski park publiczny w Dublinie o powierzchni 121 hektarów, położony w Rathfarnham w administracyjnym obszarze hrabstwa Dun Laoghaire-Rathdown w Irlandii.
Znajduje się w odległości około 9 km od centrum Dublina. Infrastruktura parku obejmuje lasy, stawy oraz ścieżki spacerowe i rowerowe. Miejsca do rekreacji jak 9-dołkowe pole golfowe z możliwością nauki golfa pod okiem trenera, tenisowe korty, sześć boisk do piłki nożnej, pięć boisk GAA, boisko do krykieta, dwa place zabaw dla dzieci. Istnieje również dziedziniec ze sklepami oferującymi wyroby rzemieślnicze oraz kawiarnia.
Latem organizowane są koncerty na wolnym powietrzu znanych artystów goszczących w Irlandii.

</doc>
<doc id="2707934" url="https://pl.wikipedia.org/wiki?curid=2707934" title="Jeanette Nilsen">
Jeanette Nilsen

Jeanette Nilsen (ur. 27 czerwca 1972 w Skienu), była norweska piłkarka ręczna, wielokrotna reprezentantka kraju, bramkarka.
Mistrzyni Świata 1999 oraz wicemistrzyni Świata 1997. Nilsen zdobyła również wraz z reprezentacją złoty medal mistrzostw Europy 1998, a także srebrny w 1996 r. Na Igrzyskach Olimpijskich 2000 w Sydney Norweżki zajęły 3. miejsce, zdobywając brązowy medal.

</doc>
<doc id="2707939" url="https://pl.wikipedia.org/wiki?curid=2707939" title="FK Andijan">
FK Andijan



</doc>
<doc id="2707949" url="https://pl.wikipedia.org/wiki?curid=2707949" title="Kasa albo życie">
Kasa albo życie

Kasa albo życie (ang. "Stealing Harvard") – kanadyjsko-amerykańska komedia z 2002 roku w reżyserii Bruce McCulloch.
Opis fabuły.
John (Jason Lee) kiedyś obiecał, że zapłaci za studia swojej siostrzenicy. Gdy dziewczyna dostaje się na Harvard, musi on dotrzymać słowa. Zwraca się o pomoc do swojego przyjaciela, Duffa (Tom Green). Ten zaś przekonuje go, że jedynym sposobem na pozyskanie szybko pieniędzy jest zorganizowanie napadu.

</doc>
<doc id="2707956" url="https://pl.wikipedia.org/wiki?curid=2707956" title="Archives of Environmental Protection">
Archives of Environmental Protection

Archives of Environmental Protection (do 2007 r. – Archiwum Ochrony Środowiska, ang. "Archives of Environmental Protection") – wydawane od 1975 roku najstarsze polskie czasopismo naukowe (kwartalnik) z dziedziny ochrony i inżynierii środowiska, poświęcone m.in. metodom badań ilości zanieczyszczeń środowiska (atmosfera, hydrosfera, gleba), procesom przemieszczania się i przemian zanieczyszczeń w środowisku, ich wpływowi na organizmy żywe, metodom utylizacji odpadów i rekultywacji gruntów lub problemom zarządzania środowiskowego. W latach 1975–2007 artykuły były publikowane w dwóch językach – polskim lub angielskim, a od 2008 roku tylko w języku angielskim. Ministerstwo Nauki i Szkolnictwa Wyższego przyznało mu 13 punktów. Jest rejestrowane na "Thomson Scientific Master Journal List" i w "Journal Citation Reports". W 2010 roku uzyskało IF 0,188. 
Wydawcą jest Instytut Podstaw Inżynierii Środowiska PAN w Zabrzu. Czasopismo jest też dostępne w wersji elektronicznej na platformie "VERSITAOPEN" (ISSN 2083-4810)&lt;ref name="versita.com/aep"&gt;&lt;/ref&gt;.
Redakcja.
Redaktor naczelny – Czesława Rosik-Dulewska
Członkowie – Jan Konieczyński, Zygmunt Strzyszcz, Jan Suschka
Sekretarz redakcji – Katarzyna Panz
Rada Redakcyjna.
Przewodniczący – Lucjan Pawłowski (Poland)
Członkowie – Dipak K. Banerjee (India), Brian A. Bolto (Australia), Hubert Bril (France), Zhihong Cao (China), Pen-Chi Chiang (R.O.C.), Reinhard F. Hüttl (Germany), Piotr Kowalik (Poland), Joanna Kyzioł-Komosińska (Poland), Rajmund Michalski (Poland), Korneliusz Miksch (Poland), Tokashi Nakamura (Japan), Józef M. Pacyna (Norway), Corrado Sarzanini (Italy), Hans Martin Seip (Norway), Jan Siuta (Poland), Jerzy Sobota (Poland), Jadwiga Szczepańska (Poland), Christopher G. Uchrin (USA), Tomasz Winnicki (Poland), Jerzy Zwoździak (Poland).

</doc>
<doc id="2707958" url="https://pl.wikipedia.org/wiki?curid=2707958" title="Brilliant">
Brilliant



</doc>
<doc id="2707960" url="https://pl.wikipedia.org/wiki?curid=2707960" title="Puchar Europy Mistrzów Klubowych w piłce siatkowej (1984/1985)">
Puchar Europy Mistrzów Klubowych w piłce siatkowej (1984/1985)

Puchar Europy Mistrzów Krajowych 1984/1985 – 26. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Turniej finałowy.
 Bruksela
Wyniki
Tabela

</doc>
<doc id="2707961" url="https://pl.wikipedia.org/wiki?curid=2707961" title="Yuen Siu-tien">
Yuen Siu-tien

Yuen Siu-tien () (ur. 27 listopada 1912 w Pekinie, zm. 8 stycznia 1979 w Hongkongu) – chiński aktor. Najbardziej znany z ról starego żebraka So, znanego również jako Sam Seed m.in. w filmach takich jak "Pijany mistrz" i "Historia pijanego mistrza". Często współpracował z aktorem Jackie Chanem.
Zmarł na atak serca w wieku 66 lat.

</doc>
<doc id="2707962" url="https://pl.wikipedia.org/wiki?curid=2707962" title="Rukwiel nadmorska">
Rukwiel nadmorska

Rukwiel nadmorska, dziobak nadmorski ("Cakile maritima") – gatunek rośliny jednorocznej z rodziny kapustowatych ("Brassicaceae"). Występuje na europejskich (w tym także polskich) i północnoafrykańskich wybrzeżach, przy czym rośliny z różnych obszarów różnią się do tego stopnia, że wyróżnia się w obrębie tego taksonu cztery podgatunki. Rukwiel odgrywa istotną rolę w formowaniu wydm. Regionalnie lub w okresach głodu rośliny z tego gatunku wykorzystywane były jako jadalne.
Rozmieszczenie geograficzne.
W skali lokalnej rozmieszczenie tego gatunku jest zmienne, bowiem stanowiska są efemeryczne i w każdym roku pojawiają się w różnych miejscach. Względnie stale gatunek jest obecny na przedpolu dużych kompleksów wydm nadmorskich. Gatunek występuje wzdłuż wybrzeży europejskich od dalekiej północy (równoleżnik 69 szerokości północnej na wybrzeżu Norwegii) po wybrzeża śródziemnomorskie i Morza Czarnego. Rośnie także wzdłuż wschodnich (azjatyckich) i południowych (afrykańskich) brzegów Morza Śródziemnego oraz na Maderze i Wyspach Kanaryjskich.
W Polsce rukwiel nadmorska (subsp. "baltica") rośnie wzdłuż całego wybrzeża.
Gatunek zawleczony został na pacyficzne i atlantyckie wybrzeże Ameryki Północnej oraz do Australii. Oddziaływanie rukwieli jako gatunku inwazyjnego określane jest jako niewielkie.
Anatomia.
Roślina mimo nieco gruboszowatego pokroju ma cienką kutykulę. Komórki skórki mają nieregularne kształty i wielkość – niektóre z nich są wyraźnie powiększone osiągając rozmiary 4–5 razy większe. Zagęszczenie aparatów szparkowych największe jest na dolnej stronie liści i wynosi 96 mm-2, na górnej jest ich 64 mm-2, a na łodydze 36 mm-2. Aparaty mają budowę typową dla krzyżowych – mają 3 komórki pomocnicze, z których jedna jest wyraźnie mniejsza od pozostałych. Miękisz w liściu jest niezróżnicowany, jedynie bliżej obrzeży staje się bardziej gąbczasty. Komórki zawierają dużą wakuolę i peryferycznie ułożoną cytoplazmę z chloroplastami. Przez liść przechodzi wiązka przewodząca rozgałęziająca się przemiennie po obu stronach, tworząc w efekcie siateczkowaty układ wiązek. Każda z wiązek tworzących nerw główny zakończona jest hydatodą na końcu liścia (środkowa na jego wierzchołku, a boczne na najbliższych mu ząbkach). Wszystkie części rośliny zawierają komórki wydzielnicze z mirozynazą.
Liczba chromosomów 2n = 18.
Systematyka.
Rodzaj rukwiel najbliżej spokrewniony jest z rodzajem "Erucaria". Zważywszy na rozmieszczenie gatunków rukwieli, rodzaj wyewoluował najprawdopodobniej już po zamknięciu Morza Tetydy w pliocenie. Rukwiel mogła należeć do jednych z pierwszych kolonizatorów brzegów morskich podczas ustępowania zlodowaceń. Analizy zmienności genetycznej świadczą o tym, że rekolonizacja brzegów europejskich po ostatnim zlodowaceniu nastąpiła z dwóch ośrodków, z których jeden dał początek współczesnym populacjom występującym w basenie Morza Śródziemnego, a drugi – tym z wybrzeży atlantyckich.
Gatunek został przez Karola Linneusza w 1753 zaliczony do rodzaju rukiewnik jako "Bunias cakile" L. Akceptowaną współcześnie diagnozę taksonomiczną gatunku ustalił Giovanni Antonio Scopoli w pracy "Flora Carniolica" (1772).
Zmienność.
W obrębie gatunku "Cakile maritima" wyodrębnia się 4–5 podgatunków różniących się budową owoców i liści:
Takson o cechach pośrednich między "Cakile maritima" i północnoamerykańskim "C. edentula" występujący na Islandii oraz w arktycznej części Europy opisany został zarówno jako "C. edentula" ssp. "islandica" (Gand.) A. &amp; D. Löve, jak i "C. maritima" ssp. "islandica" (Gand.) Hyl. ex Elven. Występuje na wybrzeżach Islandii, Wysp Owczych, północnej Norwegii i północno-zachodniej Rosji, po brzegi Morza Białego. Rośliny o cechach nawiązujących do tego taksonu (niemal całobrzegie liście, brak bocznych rożków na owocu) znajdowano także w północnej części Wysp Brytyjskich.
Zagrożenia i ochrona.
Gatunek źle znosi wydeptywanie i nie utrzymuje się na plażach intensywnie użytkowanych rekreacyjnie. Jego siedliska niszczone są także przez zabudowę, w tym opaski brzegowe. Zaszkodzić mu może ocieplenie klimatu wiążące się z podniesieniem poziomu mórz i większą siłą sztormów.
Rukwiel nie jest w Polsce objęta prawną ochroną gatunkową, jednak w całej Unii Europejskiej jej siedliska stanowią przedmiot ochrony w sieci Natura 2000 jako siedliska przyrodnicze (inicjalne stadia nadmorskich wydm białych 2110 i wydmy białe 2120, kidzina na brzegu morskim 1210, bałtyckie szkiery 1610, borealne plaże bałtyckie 1640). Gatunek umieszczony na polskiej czerwonej liście (2016) w kategorii NT (bliski zagrożenia).
Zastosowanie.
Młode, delikatne, kruche i nieco mięsiste pędy bywają spożywane w basenie Morza Śródziemnego jako warzywo oraz częściej, z powodu ostrego smaku, jako dodatek smakowy do potraw. Spożywane mogą być w stanie surowym lub po przegotowaniu. W czasach głodu suszony korzeń mielono i dodawano do mąki używanej do wyrobu chleba. 
Jako roślina halofilna rukwiel jest przedmiotem badań nad walorami użytkowymi, kwalifikującymi do upraw na terenach z glebami słonymi. Wskazuje się na wysoką zawartość olejów w nasionach, sięgającą 40%. Olej ten jednak zawiera dużo kwasu erukowego i może służyć jedynie do celów technicznych, ewentualnie może być powodem do wyselekcjonowania odmian niskoerukowych, analogicznie jak było to w przypadku rzepaku.

</doc>
<doc id="2707966" url="https://pl.wikipedia.org/wiki?curid=2707966" title="Aleah Chapin">
Aleah Chapin

Aleah Chapin (ur. 11 marca 1986 w Seattle) – amerykańska malarka.
Malarstwem zajmowała się już od dzieciństwa. W 2009 ukończyła Cornish College of the Arts, a w 2012 – New York Academy of Art.
W 2012 otrzymała prestiżową nagrodę BP Portrait Award za akt "Auntie".

</doc>
<doc id="2707968" url="https://pl.wikipedia.org/wiki?curid=2707968" title="Skala atrakcyjności szlaków kajakowych">
Skala atrakcyjności szlaków kajakowych

Skala atrakcyjności szlaków kajakowych - jedna z trzech skal opisujących charakterystykę szlaków kajakowych. Pozostałe to skala trudności i skala uciążliwości. Opisuje malowniczość i atrakcyjność estetyczną samego szlaku, jak i jego otoczenia.
Subiektywizm.
Skala atrakcyjności jest najbardziej subiektywną ze wszystkich trzech skal, ponieważ wiąże się w dużym stopniu z oceną estetyczną walorów szlaku i jego otoczenia. Często rzeka dość monotonna (np. uregulowana) płynie doliną o dużych walorach krajobrazowych lub odwrotnie - bardzo atrakcyjna rzeka płynie w subiektywnie mało ciekawym otoczeniu - np. poprzez zwarty, płaski las. Do oceny atrakcyjności (malowniczości) podchodzić należy zatem z pewną rezerwą, aczkolwiek skala może stanowić ważny wyznacznik do podjęcia decyzji o spłynięciu danym szlakiem.
Stopnie.
Skala atrakcyjności zawiera trzy stopnie, oznaczane gwiazdkami (*):
Nieczęsto zdarza się, że określony odcinek rzeki, a zwłaszcza cała rzeka, posiada jeden, równy poziom atrakcyjności. Dlatego też stosuje się opisy łamane, np.:

</doc>
<doc id="2707970" url="https://pl.wikipedia.org/wiki?curid=2707970" title="Chatka w Nieznajowej">
Chatka w Nieznajowej

Chatka w Nieznajowej – chatka studencka, położona na terenie nieistniejącej wsi Nieznajowa w dolinie Wisłoki w Beskidzie Niskim (w rzeczywistości administracyjnie leży już na terenie wsi Rozstajne). Obiekt jest własnością Nadleśnictwa Gorlice, a od 1991 roku zarządza nim Stowarzyszenie Miłośników Nieznajowej na podstawie umowy dzierżawy.
Historia.
Obiekt, mieszczący się w starej leśniczówce, powstał z inicjatywy osób skupionych w 18 Kole PTTK przy Wydziale Fizyki Technicznej i Matematyki Stosowanej Politechniki Warszawskiej, które to starania o jego pozyskanie rozpoczęło w 1989 roku. Umowa dzierżawy, podpisana z Nadleśnictwem, obejmuje okres 50 lat. W latach 1989–1991 w chatce przeprowadzono prace remontowe. W listopadzie 1991 roku zarejestrowane zostało Stowarzyszenie Miłośników Nieznajowej, opiekujące się obecnie chatką.
Warunki bytowe.
Chatka czynna jest w okresie od kwietnia do października, w tym w lipcu i sierpniu – bez przerw. W pozostałych okresach pobyt należy uzgodnić z gospodarzami chatki. Nocleg w chatce jest bezpłatny; nocujący zobowiązani są jednak wykonać drobne prace na rzecz obiektu. Obok chatki jest możliwość rozbicia namiotu.&lt;br&gt;
Chatka posiada 30 miejsc noclegowych na materacach i podłodze. Schronisko nie jest zelektryfikowane, a węzeł sanitarny znajduje się na zewnątrz (studnia, wychodek).
Dane teleadresowe.
Stowarzyszenie Miłośników Nieznajowej&lt;br&gt;
tel. 604-708-326

</doc>
<doc id="2707971" url="https://pl.wikipedia.org/wiki?curid=2707971" title="Allaeochelys">
Allaeochelys

Allaeochelys – wymarły rodzaj żółwi skrytoszyjnych z rodziny miękkoskórkowatych (Carettochelyidae). Skamieniałe szczątki przedstawicieli żyjącego w eocenie rodzaju były odkrywane w Messel Pit, kamieniołomie powstałym w miejscu dawnego jeziora wulkanicznego zlokalizowanym pomiędzy Darmstadt i Frankfurtem w Niemczech, oraz w okolicy wsi Cazurra w hiszpańskiej prowincji Zamora.
Rozmieszczenie geograficzne.
Żółwie z rodzaju "Allaeochelys" rozpowszechniły się trzeciorzędzie na terenie Ameryki Północnej, Azji i Europie. W Europie "Allaeochelys" znane są wyłącznie z kopalnych śladów odkrytych w kopalni Messel, oraz w okolicy wsi Cazurra w hiszpańskiej prowincji Zamora. Ich najbliższymi współczesnymi krewnymi są prawdopodobnie wyraźnie większe żółwie dwupazurzaste ("Carettochelys insculpta"), żyjące w wodach Australii i Nowej Gwinei. 

</doc>
<doc id="2707974" url="https://pl.wikipedia.org/wiki?curid=2707974" title="Ramón Grau San Martín">
Ramón Grau San Martín

Ramón Grau San Martín (ur. 13 września 1882 w La Palma w prowincji Pinar del Río, zm. 28 lipca 1969 w Hawanie) – kubański lekarz i polityk.
Pochodził z bogatej rodziny posiadaczy plantacji tytoniu, lecz marzył o karierze naukowej. W 1908 został doktorem medycyny na Uniwersytecie Hawańskim. Przez wiele lat mieszkał w Europie, zdobywając naukowe doświadczenie. Powrócił w 1921 do kraju i w tym samym roku został profesorem fizjologii na uniwersytecie w Hawanie. Należał do przeciwników dyktatury Gerardo Machado, w trakcie której wspierał protesty studenckie. Ta postawa doprowadziła do tego, że w 1931 został aresztowany, a następnie zmuszony do emigracji do Stanów Zjednoczonych. Po zwycięstwie rewolucji w 1933 roku został tymczasowym prezydentem Kuby jako szef rządu postępowego. W trakcie trwających do 1934 roku rządów rozwiązał tajną policję, przyznał pełne prawa wyborcze kobietom. Usiłował także zrealizować reformę rolną i wprowadzić niezależny system monetarny
. Zawiesił spłatę długów względem Stanów Zjednoczonych. Na początku 1934 Fulgencio Batista zmusił go do rezygnacji. W tym samym roku założył Partię Autentyków ("Partido Autentico"). W latach 1934-38 przebywał na emigracji w Miami. W 1944 został wybrany w wyborach powszechnych na urząd prezydenta, lecz jego druga kadencja różniła się od pierwszej poziomem moralnym i radykalizmem politycznym. Od 1947 roku ograniczał wpływy komunistyczne w kraju. W 1948 roku skończyła się jego kadencja

</doc>
<doc id="2707975" url="https://pl.wikipedia.org/wiki?curid=2707975" title="Janusz Staszewski">
Janusz Staszewski

Janusz Wiktor Staszewski (ur. 26 kwietnia 1903 we Włocławku, zm. 28 września 1939 w Wilnie) – historyk, archiwista, autor prac z historii wojskowości.
Życiorys.
Uczył się w szkole powszechnej w Turku, następnie ukończył Gimnazjum im. Adama Asnyka w Kaliszu. Jako ochotnik brał udział w wojnie polsko-bolszewickiej.
W latach 1924–1928 studiował historię na Uniwersytecie Poznańskim. W 1934 uzyskał stopień doktora na podstawie pracy: "Walki kawaleryjskie pod Mirem i Romanowem w 1812 r. "(druk: „Przegląd Historyczno-Wojskowy” tom 7).
W latach 1928–1939 pracował w Archiwum Państwowym w Poznaniu. Należał do bliskich współpracowników prof. Zygmunta Wojciechowskiego, w latach 30. XX w. był wykładowcą tajnych Powszechnych Wykładów Uniwersyteckich w Prusach Wschodnich, Wielkopolsce, Pomorzu, Śląsku; jego działalność odczytowa związana była prawdopodobnie z pracą wywiadowczą.
Zainteresowania historyczne Staszewskiego obejmowały historię wojskowości XIX wieku, dzieje Wielkopolski wschodniej (Kaliskie), biografistykę, edycję źródeł. Przygotował rozprawę habilitacyjną na temat działań wojskowych na Pomorzu w okresie napoleońskim (wydaną pośmiertnie w 1958 pt. "Wojsko Polskie na Pomorzu w roku 1807"). Należał do Poznańskiego Towarzystwa Przyjaciół Nauk oraz Towarzystwa Miłośników Historii Poznania.
W 1939 jako oficer rezerwy – został zmobilizowany, ciężko ranny podczas nalotu w Brześciu nad Bugiem, zmarł w szpitalu w Wilnie prawdopodobnie 28 września 1939.
Najważniejsze prace.
opracowania biograficzne:
pośmiertnie wydano:
Rodzina.
Był synem Franciszka i Zofii z Orłowskich. Ożenił się z Magdaleną z Przanowskich (1904–1978), córką Jana Przanowskiego (1873–1941). Magdalena Staszewska w czasie II wojny światowej związana była z podziemną organizacją „Ojczyzna”. Współpracowała z prof. Zygmuntem Wojciechowskim przy tworzeniu w Warszawie Tajnego Uniwersytetu Ziem Zachodnich. Po wojnie (w latach 1945–1967) pracowała w Instytucie Zachodnim w Poznaniu jako zastępca kierownika Działu Wydawniczego oraz w redakcji "Przeglądu Zachodniego".Staszewscy mieli syna – Wojciecha (1930–1996), dziennikarza.

</doc>
<doc id="2707976" url="https://pl.wikipedia.org/wiki?curid=2707976" title="Trybuna (pismo)">
Trybuna (pismo)

Trybuna – czasopismo polskojęzyczne będące organem Centralnego Komitetu Wykonawczego SDKPiL w Rosji. Wydawane od czerwca 1917 do grudnia 1918, najpierw w Piotrogrodzie, a następnie w Moskwie. Trybuna początkowo była tygodnikiem, później dziennikiem. Redaktorami naczelnym Trybuny byli Wacław Miller i Julian Leszczyński zaś współpracownikami m.in.: Józef Unszlicht, Stanisław Bobiński, Bronisław Bortnowski, Zbigniew Fabierkiewicz, Stanisław Pestkowski, Andrzej Radziszewski i Kazimierz Cichowski. Kontynuacją Trybuny było pismo „Młot”.

</doc>
<doc id="2707979" url="https://pl.wikipedia.org/wiki?curid=2707979" title="Juan de las Roeals">
Juan de las Roeals

Juan de las Roeals także Ruelas i Roelas (ur. ok. 1560 w Sewilli, zm. w 1625 w Olivares) - hiszpański malarz okresu wczesnego baroku.
Działał przede wszystkim w Sewilli. W l. 1606-9 przebywał w Wenecji, w l. 1616-17 w Madrycie. Malował wyłącznie obrazy religijne, głównie ołtarzowe. W swojej twórczości nawiązywał do Tintoretta, inspirował go też światłocień Caravaggia. 

</doc>
<doc id="2707984" url="https://pl.wikipedia.org/wiki?curid=2707984" title="Surmia żółtokwiatowa">
Surmia żółtokwiatowa

Surmia żółtokwiatowa ("Catalpa ovata") – gatunek drzewa liściastego o szerokiej koronie należący do rodziny bignoniowatych. Drzewo to jest gatunkiem typowym dla Chin i Tybetu, gdzie dorasta do 10-15 metrów wysokości, ze względu na jej dekoracyjność, uprawia się ja w wielu krajach w tym w Polsce.
Wymagania.
Drzewo ciepło- i światłolubne, wymagające miejsc nasłonecznionych, a także osłoniętych od wiatrów. Dobrze rośnie na glebach suchych, toleruje również gleby piaszczyste suche, oraz żyzne i świeże. 
Zastosowanie.
Najmniej dekoracyjna surmia z wszystkich uprawianych w Polsce, ze względu na mało efektowne kwiaty, jednak wysoko odporna na zanieczyszczenia miejskie i najbardziej odporna na mrozy. Używana do nasadzeń alejowych i pojedynczych jako drzewo soliterowe.

</doc>
<doc id="2707987" url="https://pl.wikipedia.org/wiki?curid=2707987" title="Atoxoplasma">
Atoxoplasma

Atoxoplasma – rodzaj pasożytniczych pierwotniaków powodujących zachorowania zwierząt należący do protista. Rodzaj ten cechuje się występowaniem oocyst z 2 sporocystami. Z kolei każda sporocysta zawiera 4 sporozoity.
Należą tutaj następujące gatunki:

</doc>
<doc id="2707989" url="https://pl.wikipedia.org/wiki?curid=2707989" title="Jakub Dąbski">
Jakub Dąbski

Jakub Dąbski pseud. "Kuba", "Grzegorz" (ur. 18 czerwca 1885 w Chrzanowicach, zm. 29 listopada 1981 w Dąbrowie Górniczej) – polski działacz socjalistyczny, komunistyczny i związkowy, sekretarz okręgowy PPS w Dąbrowie Górniczej w 1918, prezydent Dąbrowy Górniczej w 1945.
Życiorys.
Syn małorolnego chłopa Józefa. Od 1897 w Sosnowcu. Po ukończeniu szkoły powszechnej pracował w cegielni, następnie jako pomocnik murarski, od 1901 w fabryce drutów. W lipcu 1904 wstąpił do PPS. 1 listopada 1904 uczestniczył w demonstracji przeciw poborowi rezerwistów na wojnę rosyjsko-japońską. W lutym 1905 wziął udział w strajku generalnym, za co został zwolniony z pracy. Później został górnikiem. Członek komitetu kopalnianego i Komitetu Dzielnicowego (KD) PPS w Niwce. W listopadzie 1905 ponownie wziął udział w strajku generalnym, potem organizował i był członkiem zarządu Związku Zawodowego Robotników Przemysłu Górniczego. Od XI 1906 w PPS-Frakcji Rewolucyjnej, członek Organizacji Bojowej PPS i technik; przemycał druki partyjne z Górnego Śląska. VII 1908-IV 1912 więziony. W więzieniu wydawał biuletyn-pisemko "Więzień". X 1912 po skazaniu na 6 lat katorgi wywieziony na Syberię, do guberni irkuckiej. Po rewolucji lutowej współorganizował Radę Delegatów Robotniczych (RDR) i tworzył związki zawodowe. VII 1918 powrócił w rodzinne strony i organizował rady chłopskie. XI 1918 został sekretarzem Okręgowego Komitetu Robotniczego (OKR) PPS w Dąbrowie Górniczej i redaktorem "Górnika". Od stycznia 1919 członek egzekutywy OKR PPS. Opowiadał się za współdziałaniem z KPRP i występował w obronie RDR, za co został zawieszony w prawach członka OKR PPS. Zorganizował i został sekretarzem na okręg Zagłębia Dąbrowskiego i Częstochowskiego Związku Zawodowego Robotników Przemysłu Chemicznego. 1921 wybrany do sosnowieckiej Rady Kasy Chorych, z której wystąpił w proteście przeciwko atakom PPS-owców na komunistów. W 1922 wstąpił do KPRP. Podczas kampanii wyborczej do Sejmu i Senatu jesienią 1922 agitował za kandydatami Związku Proletariatu Miast i Wsi (ZPMiW), za co został usunięty z władz Związku Zawodowego Robotników Przemysłu Chemicznego i z redakcji "Robotnika Chemicznego". Wtedy został sekretarzem oddziału Związku Zawodowego Robotników Budowlanych związanego z KPRP. Organizował Związek Dozorców Domowych. Od jesieni 1923 sekretarz oddziału Związku Zawodowego Metalowców. XI 1924-V 1925 więziony w Będzinie, po rozprawie uniewinniony. Od 1925 zastępca przewodniczącego Spółdzielni Spożywców w Sosnowcu. Od X 1925 radny do Rady Miejskiej Będzina z listy "Solidarności Robotniczej" i ławnik w Zarządzie Miejskim. Od 1926 do 1939 członek Prezydium Rady Okręgowej "Społem". 7 września 1927 został zastępcą burmistrza Czeladzi i do lutego 1928 był p.o. burmistrza tego miasta. Od kwietnia 1928 pracował w Zarządzie Miejskim Dąbrowy Górniczej. Podczas okupacji był członkiem tajnego samorządu Dąbrowy Górniczej. Od jesieni 1942 członek PPR. W 1945 został prezydentem Dąbrowy Górniczej, następnie sekretarzem Prezydium Miejskiej Rady Narodowej (MRN). Od 1 grudnia 1945 do 30 września 1947 kierownik miejscowej organizacji PPS. Do przejścia na emeryturę w lutym 1957 był kierownikiem Wydziału Opieki Społecznej w Prezydium MRN w Dąbrowie Górniczej. Na emeryturze był członkiem Zarządu Okręgowego ZBoWiDu w Katowicach. Wydał wspomnienia pt. "75 lat pod czerwonym sztandarem".
Był odznaczony m.in. Orderem Budowniczych Polski Ludowej (1975), Orderem Sztandaru Pracy I klasy, Krzyżem Komandorskim z Gwiazdą Orderu Odrodzenia Polski, Krzyżem Niepodległości z Mieczami i sowieckim Orderem Rewolucji Październikowej.
Patron ulicy Jakuba Dąbskiego w Dąbrowie Górniczej, wprowadzonej Uchwałą nr III/22/84 Miejskiej Rady Narodowej w Dąbrowie Górniczej z dnia 29.11.1984 r. na skutek "ustawy dekomunizacyjnej" ulica będzie nosić nazwę Wirgiliusza Grynia - nazwa skrócona „Grynia”.

</doc>
<doc id="2707990" url="https://pl.wikipedia.org/wiki?curid=2707990" title="Tatsuya Ueta">
Tatsuya Ueta

 – siatkarz japoński, uczestnik letnich igrzysk olimpijskich 1992, a następnie trener kadry narodowej Japonii.
Jest absolwentem Uniwersytetu Handlowego w Osace oraz Uniwersytetu Waseda.

</doc>
<doc id="2707993" url="https://pl.wikipedia.org/wiki?curid=2707993" title="Baza namiotowa w Wisłoczku">
Baza namiotowa w Wisłoczku

Baza namiotowa w Wisłoczku – studencka baza namiotowa, prowadzona przez Studenckie Koło Przewodników Beskidzkich w Rzeszowie, położona na północnym skraju wsi Wisłoczek, w dolinie potoku Wisłoczek (dopływ Wisłoka) w Beskidzie Niskim.
Baza oferuje 20 miejsc noclegowych w dwóch namiotach oraz możliwość rozbicia własnych. Na jej terenie znajduje się wiata kuchenna oraz studnia. W pobliżu znajduje się wodospad, dający możliwość kąpieli. Czynna jest w okresie letnim (1 lipca – 31 sierpnia).

</doc>
<doc id="2707996" url="https://pl.wikipedia.org/wiki?curid=2707996" title="Julien Sicot">
Julien Sicot

Julien Sicot (ur. 20 marca 1978 w Fort-de-France) – francuski pływak, specjalizujący się głównie w stylu dowolnym.
2-krotny brązowy medalista mistrzostw świata z Barcelony i Melbourne w sztafecie 4 x 100 m stylem dowolnym. 3-krotny medalista mistrzostw Europy z Sewilli i Madrytu. Medalista mistrzostw Europy na krótkim basenie z Helsinek (srebro w sztafecie 4 x 50 m stylem dowolnym i brąz na 50 m stylem dowolnym). 5-krotny medalista Igrzysk Śródziemnomorskich.
Uczestnik Igrzysk Olimpijskich z Aten (10. miejsce na 50 m stylem dowolnym i 7. miejsce w sztafecie 4 x 100 m stylem dowolnym).

</doc>
<doc id="2708000" url="https://pl.wikipedia.org/wiki?curid=2708000" title="Skala uciążliwości szlaków kajakowych">
Skala uciążliwości szlaków kajakowych

Skala uciążliwości szlaków kajakowych - jedna z trzech skal opisujących charakterystykę szlaków kajakowych. Pozostałe to skala trudności i skala atrakcyjności (malowniczości).
Kategoria uciążliwości jest bardziej subiektywną od skali trudności, gdyż zależy od wielu czynników, często zmiennych i różnie odbieranych przez poszczególnych użytkowników trasy. Uciążliwość determinowana jest przez przeszkody wymagające reakcji turysty – przenoski lub przeciąganie kajaka, holowanie, przeciskanie się pod pniami lub kładkami, przepychanie przez zarośnięte koryto, itp. Uciążliwości mogą być stałe (np. jazy, elektrownie, śluzy) lub okresowe (np. stan wód, zarastanie latem). Uciążliwość zależy też od użytkowanego sprzętu (np. w przypadku kajaka składanego trzeba bardziej uważać na ochronę poszycia niż w przypadku kajaka poliestrowego), posiadania wózka do transportu kajaka lub doświadczenia uczestników spływu.
Biorąc pod uwagę wszystkie powyższe czynniki, przyjmuje się, że uciążliwość szlaku kajakowego podawana jest dla dwójki przeciętnie sprawnych turystów. Każdy szlak może okazać się o stopień mniej lub bardziej uciążliwy dla innych.
Klasyfikacja uciążliwości szlaków kajakowych:
Nieczęsto zdarza się, że określony odcinek rzeki, a zwłaszcza cała rzeka, posiada jeden, równy poziom uciążliwości. Dlatego też stosuje się opisy łamane, np.:

</doc>
<doc id="2708001" url="https://pl.wikipedia.org/wiki?curid=2708001" title="Władysław Dunin-Borkowski">
Władysław Dunin-Borkowski

Władysław Dunin-Borkowski (ur. 24 czerwca 1884 w Warszawie, zm. 27 marca 1922 w Zakopanem) – polski malarz, rotmistrz Wojska Polskiego II Rzeczypospolitej, kawaler Orderu Virtuti Militari.
Życiorys.
Pochodził z wywodzącej się z kieleckiego rodziny ziemiańskiej. Od 1905 do 1910 studiował na krakowskiej Akademii Sztuk Pięknych w pracowni Józefa Mehoffera. W tej samej pracowni, uczył się Stanisław Ignacy Witkiewicz, z którym łączyły go przyjacielskie relacje. Żona Władysława, Eugenia Dunin-Borkowska była często portretowana przez Witkacego. Po ukończeniu studiów wyjechał do Paryża, aby doskonalić umiejętności malarskie. Przebywając tam zaangażował się w działalność Związku Strzeleckiego. Do historii przeszedł pojedynek na szable Władysława Dunin-Borkowskiego z Leonem Chwistkiem, którego narzeczoną Olgę Steinhaus artysta publicznie obraził. Świadkami pojedynku byli ze strony Dunin-Borkowskiego malarze Władysław Porankiewicz i Antoni Józef Kamiński, ze strony Chwistka Bolesław Wieniawa-Długoszowski i Jerzy Dubois. Dunin-Borkowski pojedynek przegrał, był ranny w skroń i omal nie stracił ucha. O tym zdarzeniu pisały wszystkie paryskie dzienniki, polski "Świat" z 10 kwietnia 1914, a nawet "The Times".
Po tym wydarzeniu Władysław Dunin-Borkowski wstąpił do Legii Cudzoziemskiej, ale wkrótce dowiedziawszy się o formowaniu Legionów Polskich wystąpił z Legii i w lipcu 1915 zgłosił się swoją gotowość, od sierpnia 1915 1 pułku ułanów Legionów Polskich. Przyłączono go do 3. plutonu 3. szwadronu, jako starszego ułana. Uczestniczył w kampanii wołyńskiej. Od 5 lutego do 31 marca 1917 roku był słuchaczem kawaleryjskiego kursu oficerskiego przy 1 pułku ułanów w Ostrołęce. Kurs ukończył z wynikiem dobrym. Posiadał wówczas stopień starszego ułana. Później został mianowany kapralem. Latem tego roku, po kryzysie przysięgowym, został internowany w Szczypiornie.
Po uwolnieniu był współorganizatorem 7 pułku ułanów w Lublinie, dowodząc plutonem brał udział w bitwach pod Słonimem i Sawiczami oraz tzw. zagonu na Lidę. W ramach doskonalenia umiejętności wojskowych ukończył szkołę jazdy w Starej Wsi. W 1920 brał udział w wojnie polsko-bolszewickiej dowodząc szwadronem 7 pułku ułanów, a następnie był oficerem operacyjnym w 4 Brygadzie Jazdy. Uczestniczył w walkach nad rzeką Niemen w stopniu rotmistrza. Za udział w wojnie polsko-bolszewickiej został odznaczonym krzyżem Orderu Wojskowego Virtuti Militari V klasy, pod koniec 1920 został przeniesiony do rezerwy. Przyczyną był pogarszający się stan zdrowia spowodowany postępującą gruźlicą. Od 1921 przebywał w sanatorium w Zakopanem, gdzie zmarł 27 marca 1922. W wielu źródłach (nawet w tworzonych przez jego dawnych znajomych), mylnie podawano, że zginął podczas I wojny światowej.
W dorobku artysty z czasów służby w Legionach pozostała liczna kolekcja portretów żołnierzy służących w pułku dowodzonym przez Władysława Belinę-Prażmowskiego. Jest autorem słów piosenki legionowej „Belinowe ułany”, która powstała podczas pobytu pułku na Wołyniu w 1916.

</doc>
<doc id="2708002" url="https://pl.wikipedia.org/wiki?curid=2708002" title="HH 46/47">
HH 46/47

HH 46/47 – obiekt Herbiga-Haro znajdujący się w zachodniej części gwiazdozbioru Żagla na południowym skraju Mgławicy Guma, w odległości około 1500 lat świetlnych od Ziemi.
Źródło.
Struktura ta jest jednym z najlepiej znanych i zbadanych obiektów Herbiga-Haro. Widoczne dżety wydobywają się z pojedynczej globuli Boka ESO 210-6A, emitującej promieniowanie podczerwone; źródło emisji, HH 46/47 IRS, jest niewidoczne w zakresie widzialnym. Jest nim młoda gwiazda, przypuszczalnie typu T Tauri, charakteryzująca się znacznymi zmianami jasności, odzwierciedlającymi się w zmianach jasności mgławicy refleksyjnej HH 46.
Dżety.
Skomplikowana struktura obiektu tłumaczy się zmianami prędkości następującymi przy wyrzucie materii i obrębie dżetu, także na skutek oddziaływania z otoczeniem. Koniec większego, północno-wschodniego dżetu (złożonego z HH 46 i HH 47A, B i D) porusza się w kierunku Słońca. Jego główna część jest oznaczona HH 47A, odgałęziają się z niej dwie słabe łukowate struktury, jego drugi koniec jest znany jako HH 46, a długi strumień, który je łączy jest skatalogowany jako HH 47B. Drugi, słabszy dżet oddala się od Słońca; jego widocznym elementem jest obiekt HH 47C. HH 47A wykazuje wysoką gęstość elektronów i jednocześnie wysokie wzbudzenie gazu, podczas gdy inne elementy struktury wykazują mniejszą gęstość elektronów, ale wyższy stopień wzbudzenia.
Źródło, które utworzyło widoczne dżety przejawiało aktywność również w przeszłości, o czym świadczą położone najdalej od niego elementy struktury, słabe obiekty HH 47NE i HH 47SW. Cała struktura rozciąga się na 3 parseki, co odpowiada wiekowi około 9000 lat. Obiekty HH 47NE i HH 47SW są odchylone od osi łączącej młodsze dżety, co jest wynikiem zmiany kierunku wyrzutu materii; tempo zmian jest zgodne z ustalonym na podstawie obserwacji zmian w wewnętrznej części. 

</doc>
<doc id="2708003" url="https://pl.wikipedia.org/wiki?curid=2708003" title="Palm Springs (Kalifornia)">
Palm Springs (Kalifornia)



</doc>
<doc id="2708005" url="https://pl.wikipedia.org/wiki?curid=2708005" title="Urodzeni romantycy">
Urodzeni romantycy

Urodzeni romantycy (ang. "Born Romantic") – brytyjska komedia romantyczna z 2000 roku oparty na scenariuszu i reżyserii Davida Kane'a.
Opis fabuły.
Sercowe perypetie trzech par, które spotykają się w klubie salsy. Te przelotne kontakty są namiastką prawdziwego uczucia. Codzienne obowiązki sprawiają, że nie mają ochoty na trwałe przyjaźnie i związki. Zarówno oni, jak i reszta młodych londyńczyków szukają szczęścia w romansach.

</doc>
<doc id="2708008" url="https://pl.wikipedia.org/wiki?curid=2708008" title="Baza namiotowa w Radocynie">
Baza namiotowa w Radocynie

Baza namiotowa w Radocynie – studencka baza namiotowa, prowadzona przez Studenckie Koło Przewodników Górskich w Krakowie, położona na terenie nieistniejącej wsi Radocyna, w dolinie Wisłoki w Beskidzie Niskim. W lipcu 2012 roku baza obchodziła swoje 25-lecie istnienia.
Baza oferuje 30 miejsc noclegowych w namiotach bazowych oraz możliwość rozbicia własnych. Na jej terenie znajduje się wiata kuchenna oraz miejsce na ognisko. Woda czerpana jest z pobliskiej rzeki. Czynna jest w okresie letnim (1 lipca – 31 sierpnia).

</doc>
<doc id="2708009" url="https://pl.wikipedia.org/wiki?curid=2708009" title="Diecezja Springfield w Illinois">
Diecezja Springfield w Illinois

Diecezja Springfield w Illinois (łac. "Dioecesis Campifontis in Illinois", ang. "Diocese of Springfield in Illinois") jest diecezją Kościoła rzymskokatolickiego w południowej części stanu Illinois. 
Historia.
Diecezja została kanonicznie erygowana 29 lipca 1853 roku przez papieża Piusa IX jako diecezja Quincy. Wyodrębniona została z ówczesnej diecezji Chicago. Pierwszym ordynariuszem został kapłan pochodzenia francuskiego Henry Damian Juncker (1809-1898). W latach 1857-1923 siedzibą diecezji było miasto Alton. Springfield wybrano na siedzibę diecezji 26 października 1923 roku. Kamień węgielny pod budowę obecnej katedry diecezjalnej wmurowano w roku 1927. Rok później dokonano uroczystego poświęcenia świątyni. Obecnym ordynariuszem jest biskup polskiego pochodzenia Thomas Paprocki.

</doc>
<doc id="2708011" url="https://pl.wikipedia.org/wiki?curid=2708011" title="Biskupi Springfield w Illinois">
Biskupi Springfield w Illinois



</doc>
<doc id="2708013" url="https://pl.wikipedia.org/wiki?curid=2708013" title="Kalkbrenner">
Kalkbrenner

Kalkbrenner, Kalckbrenner:

</doc>
<doc id="2708017" url="https://pl.wikipedia.org/wiki?curid=2708017" title="Ja to ja">
Ja to ja

Ja to ja – jedyny singel polskiej grupy hip-hopowej Paktofonika. Wydawnictwo ukazało się 1 listopada 2000 roku nakładem wytwórni muzycznej Gigant Records. Piosenka tytułowa dotarła do 43. miejsca Listy Przebojów Programu Trzeciego Polskiego Radia.
Piosenka została wykorzystana w 2001 roku w reklamie lodów marki Algida. Zgody, bez wiedzy zespołu, na wykorzystanie „Ja to ja” w spocie udzielił właściciel wytwórni muzycznej Gigant Records - Gustaw Szepke. Ostatecznie strony doszły do porozumienia. W efekcie na płycie winylowej ukazał się materiał zatytułowany "Jestem Bogiem" (2001).
Lista utworów.
Opracowano na podstawie materiału źródłowego.

</doc>
<doc id="2708018" url="https://pl.wikipedia.org/wiki?curid=2708018" title="Tak jest, jak się państwu zdaje">
Tak jest, jak się państwu zdaje

Tak jest, jak się państwu zdaje (oryg. wł. "Così è (se vi pare)") – dramat Luigiego Pirandella z 1917. 
Treść.
Akcja utworu rozgrywa się w nieznanym z nazwy włoskim mieście będącym stolicą prowincji. Lamberto Laudisi, jego siostra Amalia i jej córka Dina rozmawiają o tajemniczym podwładnym Laudisiego, panu Ponza. Przybył on do miasta razem z żoną i jej matką, jednak wynajął dla teściowej osobne mieszkanie i nie pozwala obu kobietom normalnie się spotykać. W celu rozmowy z córką teściowa, pani Frola, udaje się pod balkon mieszkania córki i kontaktuje się z nią, pisząc listy, które następnie są wciągane na górę w koszyku. Gdy rodzina Laudisi razem z gośćmi zastanawia się nad przyczynami tego zachowania, pojawia się pani Frola. Zaprzecza, jakoby była niezadowolona ze swojej sytuacji, twierdzi, że pozostawanie córki stale w domu z mężem jest naturalnym i korzystnym stanem rzeczy. Jako następny pojawia się natomiast pan Ponza. Oznajmia on, że jego teściowa jest obłąkana – zachorowała psychicznie po śmierci swojej córki; jego obecną żonę Giulię, którą poślubił po jej zgonie, uważa za zmarłą Linę. Pragnąc równocześnie opiekować się teściową i nie dopuścić do bezpośredniego spotkania między panią Frola i Giulią, odizolował obie kobiety w znany wszystkim sposób. 
Wkrótce po wyjściu pana Ponzy pojawia się ponownie pani Frola, która zaprzecza, jakoby chorowała. Zapewnia, że obłędem dotknięty jest jej zięć, który przestał poznawać swoją żonę. Aby Lina mogła pozostać w jego domu, jej przyjaciele musieli zaaranżować jej ponowne spotkanie i drugi ślub z panem Ponzą, który żyje w przekonaniu, że poślubił zupełnie inną kobietę. Wiedziony obsesją jest również pewien, że w każdej chwili może stracić małżonkę, więc zamyka żonę w domu i zabrania jej wszelkich kontaktów z innymi ludźmi, poza spotkaniami z matką. 
Laudisi i jego goście usiłują dowiedzieć się, która wersja wydarzeń była prawdziwa. Nie sposób jednak tego ustalić – pani Frola i państwo Ponza przybyli z wioski na Sycyli, gdzie kilka lat wcześniej doszło do trzęsienia ziemi. Nie żyją żadni świadkowie ich wcześniejszego życia, nie przetrwały żadne dokumenty urzędowe. Także konfrontacja między zięciem i teściową, zaaranżowana w domu Laudisiego, nie pozwala wyciągnąć jednoznacznych wniosków. Ostatecznym środkiem okazuje się doprowadzenie do spotkania z samą panią Ponza. Ta jednak oznajmia, że przez miłosierdzie zgadza się być dla pana Ponzy jego drugą żoną Giulią, dla pani Frola - jej córką Liną, za każdym razem będąc tą osobą, której się oczekuje, własnej osobowości nie posiada zaś w ogóle.
Cechy utworu.
W ocenie Józefa Heisteina dramat należy do dzieł Luigiego Pirandella, w których autor świadomie odrzucił tradycyjne zasady kompozycji dzieła dramatycznego. Bohaterowie utworu dzielą się na dwie grupy: postaci, między którymi rozgrywa się właściwy dramat (małżeństwo Ponza, pani Frola) oraz postaci, które usiłują zbadać panujące w pierwszej grupie relacje. W miarę lektury utworu czytelnik nie poznaje nowych perypetii właściwych bohaterów, gdyż ich sytuacja nie ulega zmianie. Obserwuje jedynie, jak inne postacie pozyskują na ich temat nowe informacje i pozornie zbliża się do rozwiązania nurtującej ich zagadki zachowania małżeństwa Ponza. Ostatecznie okazuje się jednak, że i ten wątek nie ma jednoznacznego rozwiązania - nie udaje się ustalić, kim naprawdę jest pani Ponza. Starania na rzecz rozwiązania zagadki zostają ukazane jako absurdalne i z gruntu skazane na niepowodzenie, co konsekwentnie podkreśla w swoich wypowiedziach Laudisi; jego śmiech kończy cały dramat. 
Joanna Ugniewska zaliczyła "Tak jest, jak się państwu zdaje" do grupy dramatów Pirandellego, w których autor wykorzystywał tradycyjne środki wyrazu teatru mieszczańskiego, jego typowych wątków i postaci, by równocześnie odrzucić zasadniczą cechę tego teatru: harmonię między postaciami a ich środowiskiem. Autorka ta podkreśla znaczenie postaci Laudisiego - bohatera-rezonera, którego wypowiedzi zbijają z tropu inne postacie, podważają w ogóle możliwość dotarcia do obiektywnych faktów i głoszą powszechny relatywizm. W rezultacie cała sztuka staje się groteską, gdyż wypowiedzi rezonera prowokują innych bohaterów do wdawania się w ciągłe spory, w czasie których pojawiają się nowe paradoksy i sprzeczności. 

</doc>
<doc id="2708019" url="https://pl.wikipedia.org/wiki?curid=2708019" title="Święty Eldrad">
Święty Eldrad



</doc>
<doc id="2708020" url="https://pl.wikipedia.org/wiki?curid=2708020" title="Święty Eldred">
Święty Eldred

 #PATRZEldrad z Novalesy

</doc>
<doc id="2708021" url="https://pl.wikipedia.org/wiki?curid=2708021" title="Diecezja Biloxi">
Diecezja Biloxi

Diecezja Biloxi (łac. "Dioecesis Biloxiiensis", ang. "Diocese of Biloxi") jest diecezją Kościoła rzymskokatolickiego w południowo-wschodniej części stanu Missisipi. Obejmuje 17 hrabstw.
Historia.
Diecezja została kanonicznie erygowana 1 marca 1977 roku przez papieża Pawła VI. Wyodrębniono ją z terenów ówczesnej diecezji Natchez-Jackson (która tego samego dnia zmieniła nazwę na diecezja Jackson). Pierwszym ordynariuszem został afroamerykański kapłan, dotychczasowy biskup pomocniczy diecezji Natchez-Jackson Joseph Lawson Howze (1923-). Kościół, który został wyznaczony na katedrę diecezjalną, wybudowano w roku 1902. 

</doc>
<doc id="2708022" url="https://pl.wikipedia.org/wiki?curid=2708022" title="KPR Legionowo">
KPR Legionowo

Klub Piłki Ręcznej Legionowo – polski męski klub piłki ręcznej, założony w 2009 w Legionowie. Występuje w I lidze.
Historia.
KPR Legionowo powstał w 2009, jego pierwszym trenerem został Tomasz Porzeziński. W sezonie 2009/2010 klub wywalczył awans do II ligi, w której występował przez następne dwa lata. W sezonie 2012/2013, w którym wygrał 21 z 24 meczów, zajął 1. miejsce w grupie A I ligi (uzyskał dwa punkty przewagi nad drugim w tabeli Wybrzeżem Gdańsk), oznaczające promocję do Superligi. Od grudnia 2011 trenerem KPR-u Legionowo był Jarosław Cieślikowski.
W najwyższej klasie rozgrywkowej KPR Legionowo zadebiutował we wrześniu 2013, przegrywając na wyjeździe ze Stalą Mielec (24:33). Pierwsze zwycięstwo odniósł w trzeciej kolejce, pokonując w spotkaniu domowym MMTS Kwidzyn (30:29). W rundzie zasadniczej sezonu 2013/2014 legionowski zespół wygrał trzy z 22 meczów i uplasował się na ostatniej pozycji w tabeli. Po spotkaniach o miejsca 9–12 (trzy zwycięstwa, jeden remis, dwie porażki) pozycja KPR nie uległa zmianie (12. miejsce), co skutkowało spadkiem do I ligi. Gracz KPR-u Legionowo Witalij Titow zajął 3. miejsce w klasyfikacji najlepszych rzucających ligi (174 bramki). W trakcie sezonu, w listopadzie 2013 doszło do zmiany na stanowisku trenera – Jarosława Cieślikowskiego zastąpił Robert Lis.
W sezonie 2014/2015 KPR zajął 1. miejsce w grupie A I ligi (wygrał 25 z 26 meczów; drugą w tabeli Pomezanię Malbork wyprzedził o trzynaście punktów), awansując tym samym ponownie do Superligi. Od listopada 2014 sponsorem tytularnym klubu była restauracja Borodino (zespół występował w pierwszoligowych rozgrywkach pod nazwą KPR Borodino Legionowo). W 2015 sponsorem tytularnym został RC Refleks Chłodnictwo – nazwę klubu zmieniono na KPR RC Legionowo.
W rundzie zasadniczej Superligi sezonu 2015/2016 KPR Legionowo wygrał 10 meczów, dwa zremisował i 10 przegrał. Do fazy play-off przystąpił z 5. miejsca – w ćwierćfinale został pokonany przez MMTS Kwidzyn (26:22; 17:26), następnie zwyciężył Zagłębie Lubin (30:24; 22:22), zaś w rywalizacji o 5. miejsce przegrał z Górnikiem Zabrze (27:37; 28:31), kończąc rozgrywki Superligi na 6. pozycji. Najlepszym rzucającym legionowskiego zespołu był w sezonie 2015/2016 Witalij Titow, który z dorobkiem 173 bramek został królem strzelców rozgrywek.
Po zakończeniu sezonu 2015/2016 funkcję trenera drużyny przestał pełnić Robert Lis, którego zastąpił Marek Motyczyński. Pod koniec października 2016 Lis ponownie objął legionowską drużynę. W rundzie zasadniczej sezonu 2016/2017 KPR Legionowo odniósł siedem zwycięstw i zanotował 19 porażek, plasując się w grupie granatowej na 6. miejscu z dorobkiem 19 punktów (w tabeli zbiorczej na 10. pozycji). Legionowski zespół przystąpił następnie do gry o Puchar Superligi – w grupie Suzuki wygrał trzy mecze i dwa przegrał, kończąc ostatecznie zmagania na 11. miejscu. Zawodnik KPR-u Witalij Titow ponownie został królem strzelców Superligi (zdobył 175 bramek w fazie zasadniczej). Po zakończeniu rozgrywek nowym trenerem zespołu został Marcin Smolarczyk. W lipcu 2017 komisarz ligi Piotr Łebek odmówił KPR-owi przyznania licencji na grę w Superlidze w sezonie 2017/2018. Kilkanaście dni później, po spełnieniu przez legionowski klub szeregu warunków (klub przedłożył plan naprawczy, dotyczący uzyskania stabilnej sytuacji finansowej i spłaty zadłużenia), decyzja ta została uchylona i KPR przystąpił do rozgrywek. W sezonie 2017/2018 odniósł w nich sześć zwycięstw (w tym dwa po rzutach karnych) i poniósł 24 porażki (w tym jedną po rzutach karnych). Z dorobkiem 19 punktów uplasował się w tabeli zbiorczej na 15. miejscu (przedostatnim), a w tabeli grupy granatowej na 7. miejscu. Najskuteczniejszy gracz legionowskiej drużyny, Kacper Adamski (175 bramek), zajął 3. pozycję w klasyfikacji najlepszych strzelców ligi, a ponadto otrzymał nominację do nagrody dla odkrycia Superligi.
W 2018 KPR Legionowo nie otrzymał licencji na grę w Superlidze, przystępując w sezonie 2018/2019 do gry w I lidze. Pod koniec grudnia 2018 akcjonariusze spółki KPR Legionowo S.A. podjęli uchwałę o jej rozwiązaniu, zaś prawa do zespołu przejął nowo powstały podmiot – KPR Legionowo sp. z o.o. Na stanowisku prezesa Grzegorza Chromańskiego zastąpił Artur Niesłuchowski.
Kadra w sezonie 2022/2023.
Opracowano na podstawie materiału źródłowego.
Trenerzy.
Trenerami KPR-u Legionowo byli:

</doc>
<doc id="2708023" url="https://pl.wikipedia.org/wiki?curid=2708023" title="Eldred z Novalesa">
Eldred z Novalesa



</doc>
<doc id="2708024" url="https://pl.wikipedia.org/wiki?curid=2708024" title="Biskupi Biloxi">
Biskupi Biloxi



</doc>
<doc id="2708026" url="https://pl.wikipedia.org/wiki?curid=2708026" title="Eldred z Novalesy">
Eldred z Novalesy



</doc>
<doc id="2708029" url="https://pl.wikipedia.org/wiki?curid=2708029" title="Enklawa Jasna Góra">
Enklawa Jasna Góra

Enklawa Jasna Góra (, Cesarsko-Królewska Enklawa Jasna Góra) – enklawa pod administracją austro-węgierską, wydzielona w czasie I wojny światowej z terenów pod okupacją Niemiec.
Historia.
Enklawa powstała w reakcji na wydarzenia, jakie miały miejsce w Częstochowie 7 sierpnia 1914 roku. Wówczas pijani żołnierze niemieccy ostrzelali jeden z domów przy ul. 7 Kamienic. Skutkiem wynikłej wymiany ognia były ofiary śmiertelne. Niemiecka administracja obciążyła jednak winą za zajścia polskich mieszkańców, a skutkiem tego był pogrom, aresztowania, zesłania, egzekucje i rabunki na ludności przyklasztornej dzielnicy oraz rabunek klasztoru w Mstowie.
Informacje o zajściach w Częstochowie stały się szybko znane szerzej, a efektem tego była interwencja cesarza Austrii Franciszka Józefa, który przekonał niemieckich sojuszników do wydzielenia znanego, katolickiego klasztoru z niemieckiej strefy okupacyjnej i przekazania go pod zarząd katolickich Austro-Węgier. Jednocześnie miasto Częstochowa pozostało pod zarządem niemieckim.
26 kwietnia 1915 roku utworzona została enklawa administracji austriackiej na terenie klasztoru, a jej komendantem został kpt. Josef Klettlinger. Klasztor obsadzili głównie Austriacy i Czesi z 10. Regimentu. Na terenie enklawy zamieszkiwało ok. 180 osób, sam komendant zamieszkał jednak w Częstochowie, tam też urządzona została kancelaria austriackiego garnizonu.
Komendant Klettlinger zainicjował działania mające zwolnić klasztor z kontrybucji nałożonych przez administrację okupacyjną, a jego inicjatywa spotkała się z pozytywną odpowiedzią władz austriackich. Uchroniło to klasztor przed rekwizycją przedmiotów miedzianych i mosiężnych.
4 listopada 1918 roku austriacki komendant przekazał zwierzchność wojskową nad klasztorem por. Arturowi Wiśniewskiemu z 22 Pułku Piechoty Wojska Polskiego.

</doc>
<doc id="2708030" url="https://pl.wikipedia.org/wiki?curid=2708030" title="Sanktuarium Ecce Homo św. Brata Alberta w Krakowie">
Sanktuarium Ecce Homo św. Brata Alberta w Krakowie

Sanktuarium Ecce Homo św. Brata Alberta w Krakowie – kościół zlokalizowany przy Domu Generalnym Zgromadzenia Sióstr Albertynek na Prądniku Czerwonym przy ul. Woronicza 10.
W sanktuarium, zaprojektowanym przez Marzenę Popławską i Wojciecha Kosińskiego, wybudowanym w latach 1982–1985, znajdują się relikwie bł. siostry Bernardyny Jabłońskiej oraz św. Brata Alberta, założyciela zgromadzenia albertynek opiekujących się sanktuarium.
W ołtarzu głównym znajduje się obraz Ecce Homo.
Kościół został podniesiony do rangi sanktuarium 23 listopada 1997 roku przez ks. kard. Franciszka Macharskiego.

</doc>
<doc id="2708031" url="https://pl.wikipedia.org/wiki?curid=2708031" title="The Broadsword and The Beast">
The Broadsword and The Beast

The Broadsword and The Beast – czternasty album studyjny brytyjskiej grupy Jethro Tull, wydany 10 kwietnia 1982, który, według adnotacji Iana Andersona do zremasterowanej w 2005 roku edycji, zawiera część najlepszej muzyki Jethro Tull. Muzyka stanowi wymieszanie dźwięków elektronicznych z instrumentami akustycznymi oraz jest skrzyżowaniem syntezatorowego brzmienia lat '80 XX wieku z folkowym stylem, który Jethro Tull prezentował przez poprzednią dekadę.
Trasa promująca album była ostatnią typowo teatralną trasą zespołu. Scena była zaaranżowana na statek piracki, co według Iana Andersona było bardzo dziecinne.
Okładka albumu została stworzona przez znanego artystę Iaina McCaiga.
Symbole runiczne otaczające główny obraz na okładce pochodzą z anglosaskiego systemu runicznego. Słowa są jednak angielskie i pochodzą z pierwszych wersów utworu "Broadsword":
"I see a dark sail on the horizon, set under a black cloud that hides the sun. Bring me my broadsword and clear understanding. Bring me my cross of gold as a talisman."
"Cheerio", ostatni utwór z płyty, był przez kilka lat grany jako ostatni utwór podczas koncertów Jethro Tull.
Zremasterowana w 2005 roku wersja CD albumu została znacznie rozbudowana o osiem utworów bonusowych nagranych podczas sesji nagraniowej albumu, jednak nie włączonych do oryginalnego wydania.
Lista utworów.
Wszystkie utwory zostały skomponowane i napisane przez Iana Andersona, natomiast dodatkowy materiał opracował Peter-John Vettese
Zremasterowana wersja zawierała osiem dodatkowych utworów, opublikowanych również w zestawie "20 Years of Jethro Tull":
Pozostałe utwory z sesji nagraniowej albumu "The Broadsword and The Beast", nie uwzględnione w wersji oryginalnej ani zremasterowanej to "Motoreyes" (opublikowane w zestawie 20 Years) oraz "Crew Nights", "The Curse", "Commons Brawl", "No Step", "Drive On The Young Side of Life" i "Lights Out" opublikowane w albumie "Nightcap".
Wprowadzenia.
Ian Anderson napisał krótkie wprowadzenia do każdego utworu:

</doc>
<doc id="2708036" url="https://pl.wikipedia.org/wiki?curid=2708036" title="Jaśminowiec omszony">
Jaśminowiec omszony

Jaśminowiec omszony ("Philadelphus pubescens" Loisel.) – gatunek krzewu z rodziny hortensjowatych. Pochodzi z południowo-wschodniej części Ameryki Północnej.
Zastosowanie i wymagania.
Gatunek nadający się na żywopłoty, chętnie uprawiany w Polsce ze względu na dużą wytrzymałość na suszę, oraz cechujący się wysoką mrozodpornością. Krzew w swoim naturalnym środowisku rośnie na brzegach rzek, na glebie umiarkowanie suchej, kwaśnej do zasadowej, piaszczystej do gliniastej. Krzew ten jak pozostałe krzewy tego rodzaju znoszą zacienienie, i są często atakowane przez mszyce.

</doc>
<doc id="2708037" url="https://pl.wikipedia.org/wiki?curid=2708037" title="Virgilio Mattoni">
Virgilio Mattoni

Virgilio Mattoni de la Fuente – hiszpański malarz portrecista, malował również dzieła o tematyce religijnej i historycznej.
Jego dominujący akademicki styl skłaniał się czasem ku modernizmowi.
Studiował w Akademii Sztuk Pięknych w Sewillii, jego nauczycielami byli Eduardo Cano i Joaquín Domínguez Bécquer. W 1872 wyjechał do Rzymu, gdzie studiował w "Akademii Chigi" i poznał José Villegasa, José Jiméneza Aranda i Marià Fortuny. Fortuny wprowadził Mattoniego do tematyki orientalnej ("El vendedor de tapices", "Moro en un zoco", "Mercader árabe") i historycznej.
W 1874 wrócił do Sewilli, w tym samym roku otrzymał II medal na Krajowej Wystawie Sztuk Pięknych w Madrycie za dzieło "Las termas de Caracalla". W 1887 na tej samej wystawie otrzymał II medal za "Las postrimerías de Fernando III, el Santo".
Od 1914 aż do śmierci wykładał w Akademii Sztuk Pięknych w Sewilli.

</doc>
<doc id="2708038" url="https://pl.wikipedia.org/wiki?curid=2708038" title="Park Holyrood">
Park Holyrood

Holyrood Park, także zwany Queen’s Park (Parkiem Królowej) lub King’s Park (Parkiem Króla) w zależności od płci obecnego monarchy albo upodobania, jest królewskim parkiem w centrum Edynburga, stolicy Szkocji, około mili na wschód od Edinburgh Castle. Znaleźć w nim można wzgórza, jeziora (ang. lochs) wąwozy, grzbiety, bazaltowe klify, jak również kolcolisty, składające się na wyjątkowo dziki krajobraz wyżynny rozpościerający się na 260 hektarach. Park związany jest z królewskim Pałacem Holyrood, a w przeszłości, od XII wieku, stanowił królewskie tereny łowieckie. Założony został w roku 1541, kiedy Jakub V otoczył kamiennym murem teren „"circulit about Arthurs Sett, Salisborie and Duddingston craggis"” – otaczający Górę Artura oraz urwiska Salisbury i Duddingston.
Park Holyrood jest dziś powszechnie dostępny. Arthur’s Seat, najwyższy punkt Edynburga, wznosi się w centrum parku, wraz z klifami Salisbury Crags od zachodu. Jeziora są trzy: St Margaret's Loch, Dunsapie Loch, a także Duddingston Loch. Nad St Margaret's Loch znajdują się ruiny Kaplicy Św. Antoniego ("St Anthony's Chapel"). Główna droga przez Park to Queen’s Drive, częściowo zamknięta dla ruchu motorowego w niedziele. Na terenie Parku biją naturalne źródła: Źródło Św. Małgorzaty ("St Margaret's Well") i Źródło Św. Antoniego ("St Anthony's Well"). Park Holyrood położony jest na południowy wschód od Starego Miasta, "Old Town", na obrzeżach centrum miasta, na południe od Abbeyhill i na zachód od Duddingston, na północny wschód od Pollock Halls of Residence Uniwersytetu Edynburskiego i na wschód od Dumbiedykes.
Cechy przyrodnicze.
Arthur’s Seat.
"Arthur’s Seat", Góra Artura, jest głównym szczytem grupy wzgórz stanowiącej większość Parku Holyrood. Góra wznosi się ponad miastem na wysokości 251 metrów i dostarcza wspaniałych widoków. Jest łatwym do zdobycia popularnym celem spacerów. Mimo że może być zdobyta z prawie każdej strony, najłatwiejsze i najprostsze podejście to trawiasty wschodni stok, górujący nad Dunsapie Loch, małym sztucznym jeziorkiem pomiędzy Wzgórzem Dunsapie ("Dunsapie Hill") i Górą Artura. Jeziorko zasilane jest wodą z Alnwickhill na południu miasta i jest miejscem często odwiedzanym, zamieszkałym przez kilka gatunków ptaków.
Urwiska Salisbury.
Urwiska Salisbury ("Salisbury Crags") to ciąg 46-metrowych klifów na pobocznym grzbiecie Góry Artura, wznoszący się pośrodku Parku Holyrood. U podnóża klifów biegnie ścieżka zwana Radical Road, poniżej której duży, spadzisty stok piargowy opada aż do parteru Parku Holyrood. Ścieżka ta otrzymała swą nazwę po tym, jak została utwardzona w następstwie Inzurekcji Szkockiej z 1820 r. ("Radical War"), przez tkaczy z zachodu Szkocji, za sugestią Waltera Scotta.
Kierując się zbieżnością nazw, Arnot wywiódł „Salisbury” od pierwszego hrabiego Salisbury, który towarzyszył Edwardowi III podczas jednej z jego inwazji na Szkocję. Grant uważając to za „czczą historyjkę” cytuje derywację Lorda Hailesa z anglo-saksońskiego o znaczeniu „waste or dry habitation” – jałowe, albo suche miejsce.
Klify zbudowane są z dolerytu i bazaltu kolumnowego, a ich ściany posiadają długą historię wspinaczki skalnej, sięgającą najwcześniejszych dni sportu, i owocnej w wiele tras wspinaczki tak tradycyjnej, jak i sportowej. Ostatnimi laty straż parku (poprzednio pod auspicjami Crown Estate, a obecnie Historic Scotland, po przejęciu zarządzania parkiem) stara się uregulować dostęp do klifów w celach wspinaczkowych. Obecnie aby móc się wspinać, należy poprosić o bezpłatne pozwolenie w centrum edukacyjnym na wschód od parku. Pewna aktywność wciąż ma miejsce, jednak przeważnie jest to raczej bouldering niż Wspinaczka klasyczna. Najlepsze miejsca znajdują się w dwóch kamieniołomach, jednak tylko w południowym wpinaczka jest aktualnie dozwolona.
W południowym kamieniołomie znajduje się The Black Wall, dobrze znany w edynburskim światku wspinaczkowym obiekt do sprawdzania umiejętności boulderowych. Najlepszą znaną trasą wspinaczkową na Salisbury Crags jest "Cat Nick", albo "Cat's Nick" (Kocia Szczerba), przebiegająca w szczelinie skalnej nieopodal najwyższego punktu urwiska. Nazwa ta występuje na mapach i czasem ludzie myślą, że odnosi się ona do najwyższego punktu urwiska.
Samson's Ribs.
Samson's Ribs (Żebra Samsona) są formacją bazaltu kolumnowego.
St Margaret's Loch.
Jezioro Św. Małgorzaty ("St Margaret's Loch") to płytkie sztuczne jezioro (ang. loch) na południe od Queen’s Drive. Jest odległe o ok. 500 m od Pałacu Holyrood i około 100 m w kierunku północnym od ruiny Kaplicy Św. Antoniego. Niegdyś bagniste moczary, jezioro powstało w 1856 r. w ramach realizacji planów innowacyjnych Księcia Alberta związanych z otoczeniem pałacu. Jezioro było wykorzystywany jako staw wodniacki i zamieszkuje go dziś liczna populacja kaczek, gęsi i łabędzi.
Inne obiekty geograficzne.
Wśród pozostałych obiektów geograficznych wymienić należy Haggis Knowe (Pagórek Haggis), Whinny Hill (Górka Whinny) oraz ściekające do St Margaret's Loch bagno Hunter's Bog.
Dziedzictwo kulturowe.
Istnieją ślady prehistorycznych fortyfikacji na terenie parku, w szczególności na skalistym pagórku ponad Dunsapie Loch. Pozostałości tarasów rolnych można znaleźć na wschodnich zboczach Góry Artura.
Opactwo Holyrood.
Zrujnowane dziś opactwo augustiańskie Holyrood zostało powołane w 1128 z rozkazu króla Dawida I Szkockiego w jego parku łowieckim, w którym polowano na zwierzynę płową. Opactwo funkcjonowało do XVI wieku. Przez krótki czas wykorzystywane było jako kaplica królewska przez Jakuba VII, ale ostatecznie uległo zniszczeniu w połowie XVIII w.
Pałac Holyrood.
U początków swojej historii Pałac Królewski Holyrood ("The Royal Palace of Holyroodhouse") stanowiły kwatery w ramach opactwa, które dopiero później przerodziły się w prawdziwy pałac. Jakub IV wybudował pierwsze budynki około 1500 r., jednak większość dzisiejszego kompleksu datuje się na koniec XVII w., gdy pałac został przeprojektowany w stylu neoklasycznym przez Sir Williama Bruce’a. Dziś Pałac pozostaje oficjalną rezydencją monarchy brytyjskiego w Szkocji.
Kaplica Św. Antoniego.
Kaplicę Św. Antoniego ("St Anthony's Chapel") wybudowano prawdopodobnie w pierwszej połowie XV w., ale może być starsza. Okoliczności jej powstania nie są jasne, jednak wydaje się bardzo prawdopodobne, że miała związek z pobliskim opactwem. Początkowo była prostokątna, jej ściany miały grubość trzech stóp (0,91 m), a zbudowana była z miejscowego kamienia. Kaplica jest obecnie ruiną: ocalały tylko północna ściana i fragment zachodniej, wraz z częścią budynku gospodarczego.
Kopiec Muschata.
"Muschat's Cairn", Kopiec Muschata, jest usytuowany przy Duke's Walk przy wschodniej krawędzi (Meadowbank) Parku Holyrood. Upamiętnia wydarzenie z 17 października 1720 r., kiedy to Nichol Muschat, chirurg, zaciągnął żonę w pobliskie miejsce i brutalnie ją zamordował. Osądzono go i powieszono za tę zbrodnię. Na procesie powiedział, że po prostu był nią zmęczony.
Dzisiejszy kopiec składa się z kamieni scementowanych razem i został wzniesiony w 1823. Zastąpił wcześniejszy kopiec, który został usunięty ok. 1789 r.
Wcześniejszy kopiec powstał w przeciągu kilku lat za sprawą zwyczaju kładzenia na nim kamieni „"in token of the people's abhorrence and reprobation of the deed"” – na dowód ludzkiej odrazy i potępienia tego postępku. Znajdował się nieco dalej na zachód. Walter Scott umiejscowił go o furlong na wschód od Kaplicy Św. Antoniego. Scott przywołuje kopiec kilkukrotnie w powieści The Heart of Midlothian wyznaczając tu miejsce schadzek Jeanie Deans z banitą George’em Robertsonem. Miejsce tak zwanego Domku Jeanie Deans ("Jeanie Deans Cottage") również można znaleźć w Parku Holyrood na południowym krańcu St Leonards Bank.

</doc>
<doc id="2708041" url="https://pl.wikipedia.org/wiki?curid=2708041" title="Neverworld’s End">
Neverworld’s End

Neverworld’s End – piąty album studyjny niemieckiego zespół Xandria. Został on wydany przez Napalm Records. Jest to pierwszy album, w którym wokal główny prowadzi Manuela Kraller.

</doc>
<doc id="2708042" url="https://pl.wikipedia.org/wiki?curid=2708042" title="Luciobarbus brachycephalus">
Luciobarbus brachycephalus



</doc>
<doc id="2708043" url="https://pl.wikipedia.org/wiki?curid=2708043" title="Barbus platyrostris">
Barbus platyrostris



</doc>
<doc id="2708044" url="https://pl.wikipedia.org/wiki?curid=2708044" title="Barbus obtusirostris">
Barbus obtusirostris



</doc>
<doc id="2708045" url="https://pl.wikipedia.org/wiki?curid=2708045" title="Barbus brachycephalus brachycephalus">
Barbus brachycephalus brachycephalus



</doc>
<doc id="2708046" url="https://pl.wikipedia.org/wiki?curid=2708046" title="Awerkiusz (Tauszew)">
Awerkiusz (Tauszew)

Awerkiusz, imię świeckie Aleksandr Pawłowicz Tauszew (ur. 19 października 1906 w Kazaniu, zm. 13 kwietnia 1976 w Jordanville) – biskup Rosyjskiego Kościoła Prawosławnego poza granicami Rosji.
Życiorys.
Był synem urzędnika państwowego. Od dzieciństwa podróżował razem z ojcem po Rosji, odwiedzając różne cerkwie i monastery. W czasie wojny domowej w Rosji Tauszewowie opuścili kraj i osiedlili się w Bułgarii, w Warnie. W 1930 Aleksandr Tauszew ukończył na Uniwersytecie Sofijskim studia teologiczne i rok później wyjechał na Ruś Zakarpacką (w granicach Czechosłowacji) w celu wzięcia udziału w działalności misji prowadzonej przez Rosyjski Kościół Prawosławny poza granicami Rosji wśród katolików obrządku bizantyjsko-rusińskiego. W tym samym roku, 17 maja złożył wieczyste śluby mnisze i dzień później przyjął święcenia diakońskie, zaś w 1932 został wyświęcony na hieromnicha. Służbę duszpasterską dzielił z obowiązkami redaktora pisma eparchialnego i katechety. Uważał się za ucznia duchowego biskupów Serafina (Sobolewa) i Teofana (Bystrowa). W 1940 wyjechał do Belgradu, gdzie w 1944 mianowano go archimandrytą, zaś w 1945 do Monachium. Prowadził pracę duszpasterską wśród rosyjskich emigrantów w Niemczech i Austrii. Pięć lat później Święty Synod Rosyjskiego Kościoła Prawosławnego poza granicami Rosji mianował go przewodniczącym synodalnego komitetu misyjno-oświatowego. W 1951 archimandryta Awerkiusz przybył do Stanów Zjednoczonych i zamieszkał w monasterze w Jordanville oraz podjął pracę wykładowcy Nowego Testamentu, homiletyki i liturgiki w działającym przy nim seminarium duchownym. Od 1952 był jego rektorem.
W 1953 przyjął chirotonię na biskupa syrakuskiego i troickiego, zaś w 1960 objął po zmarłym Witalisie (Maksimience) obowiązki przełożonego monasteru w Jordanville. W 1961 otrzymał godność arcybiskupią. Uważany przez wiernych za znakomitego kaznodzieję, publikował swoje homilie w piśmie "Prawosławnaja Rus"' wydawanym przez klasztor, był autorem podręczników homiletyki, liturgiki i Nowego Testamentu. Zmarł w 1976 i został pochowany w monasterze w Jordanville.

</doc>
<doc id="2708047" url="https://pl.wikipedia.org/wiki?curid=2708047" title="Alfred Kupffender">
Alfred Kupffender

Alfred Kupffender (ur. 1874, zm. ?) – niemiecki aptekarz, radca miejski Bydgoszczy, właściciel apteki „Pod Złotym Orłem”, fundator fontannowej rzeźby "Dzieci bawiące się z gęsią" na bydgoskim Starym Rynku.
Życiorys.
Urodził się 7 marca 1874 w Bydgoszczy. Pochodził z zasiedziałej w Bydgoszczy rodziny aptekarskiej. Był synem Otto Wilhelma i Johanny z d. Lindner oraz wnukiem Louisa Emila Kupffendera, właścicieli apteki „Pod Złotym Orłem” na Starym Rynku 14. Uczęszczał do bydgoskiego Gimnazjum Realnego. Po złożeniu w 1891 egzaminu dojrzałości podjął studia w zakresie farmacji na Uniwersytecie Ludwika i Maksymiliana w Monachium. Naukę kontynuował, studiując przez jeden semestr na Uniwersytecie Chrystiana Albrechta w Kilonii, a następnie przez trzy semestry na Uniwersytecie Albrechta i Ludwika we Fryburgu. Na podstawie rozprawy z chemii uzyskał stopień naukowy doktora. 
Po powrocie w 1900 roku do Bydgoszczy odbył służbę wojskową jako jednoroczny ochotnik w charakterze aptekarza bydgoskiego lazaretu garnizonowego. W 1901 r. przejął zarządzanie rodzinną apteką. Podjął się również świadczenia usług w zakresie analiz chemicznych oraz uruchomił specjalistyczne laboratorium. Od 1901 regularnie przeprowadzał badania chemiczne i bakteriologiczne stanu jakościowego wody z wodociągów miejskich. Podobny zakres miały wykonywane przez niego badania żywności, zlecane mu przez Miejski Urząd Badania Żywności. Wielokrotnie występował przed Sądem Krajowym w Bydgoszczy jako ekspert i rzeczoznawca. 
Poza działalnością zawodową udzielał się społecznie i politycznie. Był sympatykiem monarchii. Zaangażował się w pracę w organach samorządu miejskiego. Od 1908 do 1917 był członkiem bydgoskiej rady miejskiej. Działał w wydziałach finansowym i budowlanym, a okresowo pełnił w niej funkcję zastępcy sekretarza. W lipcu 1917 wybrano go niepłatnym radcą miejskim (członkiem magistratu). W jego gestii znalazł się nadzór nad Miejskim Urzędem Badania Żywności, szczególnie ważny w czasie I wojny światowej, gdy występowały trudności aprowizacyjne. Jego staraniem powstała tania kuchnia miejska, dożywiająca najuboższych mieszkańców miasta. Jako radca miejski zajmował się również nadzorowaniem funkcjonowania szpitali i cmentarzy miejskich oraz działał w miejskich deputacjach, szkolnej i bibliotecznej. Zasiadał w zarządzie szpitala diakonisek fundacji Louise Giese-Rafalskiej. W pracy administracyjnej wyróżniał się dużą operatywnością. Znany był z działalności w rozmaitych stowarzyszeniach dobroczynnych. Należał także do bydgoskiej loży wolnomularskiej „Janus”. 
W 1908, z okazji jubileuszu stulecia apteki prowadzonej przez rodzinę Kupffenderów, ufundował rzeźbioną fontannę na Starym Rynku w Bydgoszczy. Jej odsłonięcie miało miejsce 4 października 1909 roku. Monument był wykonany z wapienia z grupą rzeźbiarską na szczycie (chłopiec, dziewczynka i gęś) wykonany przez artystę rzeźbiarza Karola Kowalczewskiego. Fontannę uruchamiano codziennie (oprócz zimy) od godziny 9 do zmroku. 
19 stycznia 1920 wziął udział w historycznym akcie przekazania Bydgoszczy Polakom. Ostatecznie w związku z zarządzeniem ministra byłej dzielnicy pruskiej z 4 sierpnia 1920 został zwolniony ze stanowiska radcy. 24 sierpnia 1920 prezydent Bydgoszczy Jan Maciaszek wystosował do niego specjalne pismo z podziękowaniem za pracę na rzecz miasta. W tym samym roku opuścił Bydgoszcz i osiadł w berlińskim Charlottenburgu. Mieszkał tam jeszcze w 1927 roku. Nie są znane jego dalsze losy.

</doc>
<doc id="2708048" url="https://pl.wikipedia.org/wiki?curid=2708048" title="Philipp Etter">
Philipp Etter

Philipp Etter (ur. 21 grudnia 1891, zm. 23 grudnia 1977) - szwajcarski polityk, członek Rady Związkowej od 28 marca 1934 do 19 listopada 1959. Kierował departamentem spraw wewnętrznych (1934-1959).
Był członkiem CVP.
Pełnił także funkcje wiceprezydenta (1938, 1941, 1946, 1952) i prezydenta (1939, 1942, 1947, 1953) Konfederacji.

</doc>
<doc id="2708049" url="https://pl.wikipedia.org/wiki?curid=2708049" title="Eroge">
Eroge

 – japońskie określenie gier komputerowych zawierających sceny o charakterze seksualnym. Należą do nich zarówno produkcje nastawione na prezentację takich treści, jak i rozbudowane powieści wizualne, w których erotyka stanowi jeden z elementów doświadczenia narracyjnego. Najpopularniejszą odmianą eroge są gry bishōjo skupiające się na interakcji postaci gracza z „uroczymi dziewczynami” (bishōjo).
W Japonii gry erotyczne produkowane są od początku lat 80. XX wieku. Pierwsze tytuły wykorzystywały głównie mechanikę gier hazardowych, a później także symulacyjnych i fabularnych, a erotyczne ilustracje stanowiły w nich nagrodę dla gracza za ukończenie segmentu gry. W kolejnych latach rozwój technologiczny i przenikanie się różnych form twórczości otaku doprowadziły do ewolucji gatunku w kierunku gier przygodowych angażujących odbiorcę nie mechaniką rozgrywki, lecz opowiadaną historią. Pod koniec lat 90. szczególną popularność zyskały produkcje wykorzystujące formułę powieści wizualnych. Podstawę doświadczenia stanowiły w nich fabuła i grafiki, które miały wywoływać u graczy reakcje emocjonalne i silne uczucie empatii (moe). Gry te wywarły znaczny wpływ na subkulturę otaku, zyskując status głównego medium obok mangi i anime. Ich popularność osiągnęła szczyt na początku pierwszej dekady XXI wieku, jednak po kilku latach zaczęła stopniowo spadać. Zainteresowanie grami bishōjo poza Japonią wzrosło w 2014 roku po wprowadzeniu ich do katalogu platformy Steam.
W odróżnieniu od innych krajów w Japonii gry erotyczne stanowią istotną część rynku gier na komputery osobiste. W branży powszechna jest samoregulacja (autocenzura) – większość producentów dobrowolnie podporządkowuje się standardom etycznym wyznaczonym przez Ethics Organization of Computer Software. W 2005 roku producenci należący do tej organizacji wydali 931 gier dla dorosłych, których łączna sprzedaż wyniosła 4,9 mln egzemplarzy. W 2016 roku wydano 755 gier i sprzedano 1,7 mln ich kopii; wartość rynku szacowano na 17 mld jenów, a liczbę graczy na ok. 760 tys.
Nazewnictwo.
W Japonii poza nazwą eroge („gra erotyczna”) gry komputerowe zawierające treści seksualne określane są także terminami „gry dla dorosłych” ( "adaruto gēmu", od ang. "adult game", lub "seijin-muke gēmu"), „gry zabronione poniżej lat 18” ( "jūhachi-kin gēmu"), „gry z ograniczeniem R18” ( "R18 gēmu"), „gry pornograficzne” ( "poruno gēmu") i „gry etchi” ( "etchi gēmu"). Produkcje te polegają najczęściej na interakcji z „uroczymi dziewczynami” – bishōjo – dlatego szeroko stosowanym określeniem jest też „gra bishōjo” ( "bishōjo gēmu"). W społeczności graczy używa się go powszechnie jako synonimu „gry dla dorosłych”. Termin „gra bishōjo” zaczął być promowany na początku lat 90. XX wieku przez czasopisma dla graczy, które chciały w ten sposób odciąć się od produkcji pornograficznych; używała go także organizacja EOCS. Jego użycie może jednak rodzić nieporozumienia, ponieważ jest to również ogólne określenie wszelkich gier z „uroczymi dziewczynami” niezależnie od obecności w nich treści seksualnych. Z tego względu w 2009 roku organizacja EOCS ogłosiła, że zaprzestanie używania tej nazwy w swoich materiałach i zastąpi ją terminem „gry z ograniczeniem R18”.
Historia.
Pierwsze gry erotyczne.
Komputerowe gry erotyczne narodziły się w Japonii w latach 80. XX wieku wraz z pojawieniem się i popularyzacją na tamtejszym rynku 8-bitowych komputerów domowych z serii NEC PC-8801. Za najwcześniejszą produkcję tego typu uznawana jest gra "Yakyūken" (rozbierana wersja gry w papier, kamień, nożyce) wydana przez Hudson Soft w 1981 roku. Treści erotyczne były obecne również w produkcjach firmy Kōei, której nakładem w 1982 roku ukazała się gra "Night Life", a w kolejnych latach seria gier fabularnych (RPG) „Strawberry Porno” oraz symulator medyczny "My Lolita". W 1983 roku firma Enix wydała dwie gry erotyczne nagrodzone w konkursie dla początkujących programistów "Lolita Syndrome" i "Mari-chan kiki ippatsu", w których gracz grał w gry losowe, aby uratować bohaterki przed śmiercią. W tym samym roku firma Nihon Falcom wydała erotyczną grę logiczną "Joshi daisei private". Do innych wczesnych producentów należały m.in. PSK, CSK, Champion Soft, Ponyca, dB-soft, Jast i Cocktail Soft.
Typową cechą pierwszych gier erotycznych było wykorzystanie grafik zawierających nagość lub sceny seksualne jako formy nagrody dla gracza za ukończenie segmentu gry. Większość wczesnych gier dla dorosłych przeznaczonych do ogólnej sprzedaży, takich jak symulator randkowy "Tokyo Nampa Street" (Enix, 1985), bazowało na stereotypach płciowych i motywach charakterystycznych dla filmów pornograficznych. W warstwach graficznej i słownej naśladowały one realistyczne mangi dla dorosłych typu gekiga, a na ich okładkach niejednokrotnie znajdowały się wizerunki prawdziwych kobiet. Jednocześnie platforma PC-8801 sprzyjała produkcji gier niezależnych – te, tworzone przez otaku w ramach grup dōjin, były rozpowszechniane drogą pocztową lub sprzedawane na targach Comiket, gdzie ich rozwój krzyżował się z innymi produktami japońskiej popkultury. Na początku lat 80. na scenie dōjinshi rozpoczął się tzw. lolicon boom (tendencja do rysowania młodych postaci w sposób zdeformowany, uproszczony), co dało początek mangom bishōjo i grom erotycznym w tej estetyce. Ich pierwszym producentem był sklep komputerowy w Kōchi wydający je pod marką PSK.
Jako jeden z gatunków eroge wykorzystywane były też gry przygodowe. Początkowo polecenia były w nich wprowadzane w formie tekstowej (np. „otwórz książkę”), ale po kilku latach system ten został zastąpiony przez wybieranie opcji spośród wyświetlanych na ekranie. W 1985 roku firma Jast wydała grę "Tenshi-tachi no gogo", której akcja rozgrywała się w liceum, a zadaniem gracza było uwiedzenie jednej z uczennic poprzez rozmawianie z nią oraz z jej przyjaciółkami. Równolegle do gier na komputery osobiste gry bishōjo bez treści erotycznych symulujące związki z wirtualnymi dziewczynami zaczęły być wydawane także na konsole. Przykładem takiej gry był stworzony wspólnie przez Square i Nintendo symulator randkowy "Nakayama Miho no Tokimeki High School" z 1987 roku, który pozwalał graczowi romansować z wirtualną odpowiedniczką idolki Miho Nakayamy.
Pod koniec lat 80. gracze oraz twórcy gier na komputery osobiste przenieśli się na 16-bitową platformę NEC PC-9801, która dzięki m.in. wyższej rozdzielczości ekranu zapewniała lepszą obsługę japońskiego pisma. Bliskość rynku otaku i erotyczno-pornograficznego rynku gier doprowadziła do ewolucji zarówno stylów graficznych, jak i uniwersów towarzyszących seksualnym treściom. W następstwie rosnącej wśród otaku popularności gier takich jak "Dragon Quest" i tradycyjnych gier fabularnych, których streszczenia w formie dialogów pojawiały się czasopismach dla graczy i były parodiowane w dōjinshi, twórcy gier erotycznych zaczęli czerpać inspirację z literatury heroic fantasy. Wykorzystując motyw „elfiej księżniczki”, firma Elf rozpoczęła w 1989 roku serię gier "Dragon Knight" łączącą gatunki symulacji i RPG, by w latach 90. zwrócić się w stronę powieści wizualnych. Podobnym śladem poszła firma AliceSoft, wydając w 1989 roku pierwszą grę z serii "Rance", w której zadaniem gracza było uratowanie dziewcząt uwięzionych w lochach zamku. Do innych popularnych produkcji na platformę NEC PC-9801 należały niezawierające treści seksualnych symulatory socjalne "Princess Maker" (Gainax, 1991) i "Sotsugyō: Graduation" (Japan Home Video, 1992), a także symulator randkowy dla dorosłych "Dōkyūsei" (Elf, 1992). W "Dōkyūsei" gracz miał do dyspozycji otwarty świat, w którym mógł dowolnie decydować o tym, z którymi postaciami chce się spotykać. Gra miała 14 głównych bohaterek, a z każdą z nich związana była oddzielna historia. "Dōkyūsei" stała się pierwszą grą dla dorosłych, której sprzedaż przekroczyła 100 tys. kopii.
Przeobrażenie branży pod koniec XX wieku.
W latach 90. na rynku pojawiło się kilka przełomowych tytułów, które doprowadziły do całkowitego przeobrażenia branży eroge i nadały nowy kierunek rozwojowi tego gatunku. Podwaliny pod to położyła przeznaczona dla wszystkich grup wiekowych gra "Tokimeki Memorial" wydana w 1994 roku przez Konami. Był to pierwszy symulator randkowy, który osiągnął sprzedaż ponad 1 mln egzemplarzy. Inaczej niż w grze "Dōkyūsei", w której związki między bohaterami mogły przybierać swobodny charakter, w "Tokimeki Memorial" gracz musiał wybrać jedną spośród wielu żeńskich postaci, by przejść do jej właściwego zakończenia. Takie podejście zastosowała również firma Elf w wydanej w rok później "Dōkyūsei 2". W kolejnych latach twórcy eroge zaczęli kłaść większy nacisk na rozwój charakterologiczny postaci, budowanie bliskich więzi z bohaterkami, wzbudzanie empatii i uczucia moe. Treści seksualne stały się w tych grach jednym z czynników mających zwiększyć zaangażowanie gracza w fabułę. Na przebieg scenariusza nie miały wpływu statystyki (jak w symulatorach randkowych), lecz decyzje fabularne podejmowane przez gracza. Takie produkcje tworzyły m.in. firma Elf ("Kono yo no hate de koi o utau shōjo YU-NO", 1996) oraz studia Leaf ("To Heart", 1997), Tactics ("One: Kagayaku kisetsu e", 1998) i Key ("Kanon", 1999) – wobec produkcji ostatniego z nich zaczęto używać określenia .
Gra "To Heart" studia Leaf została wydana jako trzecia powieść wizualna w rozpoczętej w 1996 roku serii wydawniczej „Leaf Visual Novel Series”. Jej dwie poprzedniczki, kryminały "Shizuku" i "Kizuato", łączyły treści pornograficzne z elementami horroru, nie wyróżniając się pod tym względem od innych ówczesnych produkcji. Wniosły one jednak do gatunku eroge nowy sposób prezentacji tekstu – zajmował on cały ekran, a w jego tle wyświetlane były grafiki przedstawiające aktualnych rozmówców. W "To Heart" scenarzysta Tatsuya Takahashi odszedł od pierwotnej tematyki serii, zastępując ją romantyczną opowieścią z 10 bohaterkami, z których każda miała poświęcony jej indywidualny wątek fabularny. Głównym celem gry nie było dotarcie do scen seksualnych, lecz zapoznanie się z historią wybranej postaci i nawiązanie z nią romantycznej relacji. Jako inny przykład gry podążającej tym trendem krytyk literacki Hiroki Azuma przywołał wyprodukowaną przez studio Key "Air", w której „wszelkiego rodzaju ilustracje pornograficzne koncentrują się w pierwszej połowie, jakby odrzucając założenie, że celem gier bishōjo jest gratyfikacja seksualna”. Zamiast tego gracz miał śledzić melodramatyczną opowieść stworzoną z połączenia popularnych wówczas wśród fanów mang i anime „elementów moe”, jak np. „nieuleczalna choroba” czy „samotna dziewczyna bez przyjaciół”. Tytuły te okazały się sukcesem finansowym i wywarły znaczny wpływ na kulturę otaku.
Ograniczenie zawartości erotyki ułatwiało dostosowanie produkcji do bardziej restrykcyjnych wymagań producentów konsol do gier, otwierając im tym samym drogę do szerszego grona odbiorców. Duża popularność eroge w wersjach bez ograniczeń wiekowych spowodowała, że zaczęły one być wydawane w tej formie także na komputery PC. Na ich bazie produkowane były też seriale anime, takie jak adaptacja "Dōkyūsei 2", wydana najpierw na kasetach VHS (OVA), a w 1998 roku emitowana w telewizji.
Z oparciem gry na strukturze drzewa, gdzie w zależności od podejmowanych decyzji przedstawiany był scenariusz związany z konkretną postacią, wiązała się konieczność projektowanie bohaterek wyróżniających się między sobą – zarówno wyglądem, jak i stylizowany językiem (często niegramatycznym). Postrzeganie przez graczy takich bohaterek jako bardziej atrakcyjnych przełożyło się na tworzenie wokół nich franczyz, których częścią były m.in. wydawane oddzielnie spin-offy, tzw. "fan discs", rozszerzające fabułę gry (np. seria "Leaf Amusement Soft", 1996–2009). Pod koniec lat 90. w eroge narodziły się nowe archetypy postaci "tsundere" i "yandere", które w kolejnej dekadzie zrewolucjonizowały wszystkie treści dla otaku. Wpływ gatunku widoczny był także w świecie realnym – wydana w 1997 roku gra "Pia kyarotto e yōkoso!! 2" studia Cocktail Soft zainspirowała otwarcie w Akihabarze pierwszych kawiarni z kelnerkami przebranymi za pokojówki (maid café).
Ewolucji gatunku towarzyszył rozwój technologiczny. W latach 90. standardowym komponentem komputerów osobistych stały się dyski twarde, których pojemność wzrosła z początkowych 10–20 MB do 1 GB pod koniec 1996 roku. Sprzyjało to tworzeniu gier zawierających dłuższe, bardziej urozmaicone scenariusze i z większą liczbą grafik. W 1995 roku zadebiutował system operacyjny Windows 95, a dwa lata później już wszystkie gry bishōjo na komputery osobiste były wydawane właśnie na tę platformę.
Ugruntowanie eroge jako medium narracyjnego.
Szczyt popularności gier dla dorosłych nastąpił po roku 2000. Na rynku pojawiało się wówczas ok. 1000 tytułów rocznie (najwięcej w latach 2002–2003), z których najchętniej kupowane uzyskiwały sprzedaż przekraczającą 100 tys. egzemplarzy, a przychody całej branży sięgały 30 mld jenów rocznie. Najpopularniejszymi producentami pozostały AliceSoft, Elf, Leaf i Key, jednak dołączyło do nich wiele nowych: m.in. Type-Moon ("Tsukihime", 2000), Nitroplus ("Phantom of Inferno", 2000), âge ("Kimi ga nozomu eien", 2001), August ("Yoake mae yori ruri iro na", 2005), BaseSon ("Koihime musō", 2007) i Minato Soft ("Kimi ga aruji de shitsuji ga ore de", 2007).
W 2006 roku branżowa organizacja EOCS zorganizowała pierwsze rozdanie nagród Bishōjo Game Award (obecnie Moe Game Award) dla najlepszych gier dla dorosłych. Główna nagroda została wówczas przyznana grze "Kono aozora ni yakusoku o", do której scenariusz napisał Fumiaki Maruto.
Spadek popularności w Japonii i jej wzrost za granicą.
Po okresie wysokiej popularności liczba sprzedawanych kopii gier zaczęła systematycznie spadać – w 2012 roku wartość rynku eroge szacowano na 22 mld jenów, a w 2016 – na 17 mld. W 2015 roku działalność zakończyła firma Elf; w napisach końcowych swojej ostatniej gry podziękowała graczom za minione 27 lat.
Sakai Nobukazu, prezes wydawcy gier Minori, w wywiadzie z 2013 roku wśród przyczyn malejącej popularności gier dla dorosłych wymienił pojawienie się nowych form rozrywki w Internecie (serwisy społecznościowe, Niconico, YouTube) i preferowanie przez graczy gier online. Spadki spotęgowała dodatkowo powszechność smartfonów i wzrastająca popularność gier mobilnych. Zdaniem Nobukazu zmieniły się oczekiwania odbiorców – zaczęli oni preferować bardziej zwięzłe treści, a przejście całej gry bishōjo może zajmować nawet kilkadziesiąt godzin.
Pomimo początkowej niechęci ze strony firmy Valve, w 2014 roku gry bishōjo zaczęły być wydawane na platformie Steam. Pierwsze z nich były projektowane głównie pod kątem zachodniego odbiorcy i wydawane przez amerykańskich wydawców. Ich popularność na międzynarodowej platformie wkrótce wzbudziła zainteresowanie także japońskich producentów. W ten sposób wydana została m.in. rozpoczęta w 2014 roku seria gier epizodycznych "Nekopara" niezależnego studia Neko Works, której cztery części osiągnęły do kwietnia 2018 roku łączną sprzedaż 2 milionów egzemplarzy, przy czym 90% kupujących było osobami spoza Japonii, głównie z Ameryki Północnej i Chin. Choć gry wydawane na platformie Steam nie zawierają treści seksualnych, część wydawców udostępnia oddzielnie tzw. łatki zdejmujące cenzurę, po zainstalowaniu których w grze przywracana jest nagość (koncepcję tę wprowadził producent stylizowanego na japoński symulatora randkowego "HuniePop").
Samoregulacja.
Początki bez regulacji.
Gry erotyczne zaistniały w Japonii w szerszej świadomości publicznej w 1986 roku, kiedy komisja sprawozdawcza przed Izbą Reprezentantów japońskiego parlamentu zajmowała się kwestią negatywnego wpływu na dzieci nieregulowanego rynku komputerów i konsol do gier, co było odpowiedzią na rosnący w społeczeństwie niepokój związany z nagłą popularnością gier wideo wśród młodzieży. Jako przykład produkcji z negatywnymi treściami przywołano grę "177" (jej tytuł to nawiązanie do art. 177 japońskiego Kodeksu Karnego penalizującego gwałty) stworzoną przez Macadamia Soft na platformę NEC PC-8801. Był to symulator gwałtu, w którym poprzez szybkie wciskanie klawiszy gracz musiał dogonić uciekającą kobietę, a następnie ją zgwałcić. W przypadku powodzenia postać gracza żeniła się ze swoją ofiarą; w przeciwnym wypadku protagonista zostawał aresztowany. Ministerstwo Międzynarodowego Handlu i Przemysłu zarekomendowało wówczas wprowadzenie w branży samoregulacji, nie zdecydowano się jednak na cenzurę żadnych treści.
W 1989 roku japońską opinią publiczną wstrząsnęła sprawa Tsutomu Miyazakiego, mordercy czterech dziewczynek. W mediach był on opisywany jako otaku, a jako przyczynę jego zachowania wskazywano negatywny wpływ znalezionych w jego mieszkaniu mang dla dorosłych i dużej kolekcji materiałów wideo, w tym filmów pornograficznych i horrorów. W efekcie w japońskim społeczeństwie zapanowało długotrwałe poczucie nieufności (panika moralna) wobec otaku, a władze zaczęły zwracać większą uwagę na przedstawienie treści seksualnych w alternatywnych mediach, takich jak mangi i gry komputerowe. W związku z brakiem jednoznacznych regulacji produkcje te były dotychczas sprzedawane bez żadnych ograniczeń wiekowych, a ich twórcy zazwyczaj nie stosowali cenzury genitaliów. W branży gier komputerowych praktyki te zostały zmienione w następstwie wydarzenia określanego jako .
Incydent z "Saori".
W 1991 roku firma Kirara (zależna od firmy Jast) pod marką FairyTale wydała grę dla dorosłych "Saori: Bishōjo-tachi no yakata", w której ilustracje o seksualnym charakterze nie miały nałożonej żadnej graficznej cenzury. Zwróciła ona uwagę policji, gdy w Kioto niepełnoletni uczeń liceum został przyłapany na kradzieży jej egzemplarza z półki sklepowej. W toku śledztwa policja dokonała przeszukań w siedzibie firmy Jast i w czterech sklepach z oprogramowaniem komputerowym, a także aresztowała dwóch członków kierownictwa firm Jast i Kirara pod zarzutem posiadania obscenicznych materiałów z zamiarem ich odsprzedaży. Producent wycofał ze sklepów "Saori", a także kilka wcześniejszych gier; wróciły one później do sprzedaży w ocenzurowanej wersji, w której genitalia były zasłonięte przez pikselizację.
Podobne oskarżenia wysunęły w 1992 roku władze prefektury Miyazaki wobec firmy Gainax, uznając, że w wydanej dwa lata wcześniej grze "Dennō gakuen Scenario I Ver2.0" znalazła się grafika z nieocenzurowanymi włosami łonowymi, co czyniło jej sprzedaż niezgodną z prawem prefekturalnym. Firma Gainax odwoływała się od tej decyzji w kilku instancjach i ostatecznie w 1999 roku przegrała proces przed Sądem Najwyższym.
W obawie przed sankcjami ze strony władz inni producenci zaczęli bardziej konsekwentnie dokonywać autocenzury swoich produkcji, stosując technikę przejętą z filmów pornograficznych – pikselizację. Czasopisma zajmujące się tym gatunkiem odchodziły od negatywnie kojarzącego się określenia „gry dla dorosłych”, promując zamiast niego termin „gry bishōjo” („gry z uroczymi dziewczynami”). W związku z wydarzeniami z poprzednich lat w branży zrodziła się potrzeba przyjęcia jednolitych wytycznych, dzięki którym producenci eroge nie byliby narażeni na bezpośrednią krytykę.
Organizacje kontroli treści.
W 1992 roku firmy zajmujące się produkcją i dystrybucją gier dla dorosłych utworzyły organizację Ethics Organization of Computer Software (EOCS, Sofurin), której zadaniem było ocenianie moralności treści seksualnych w grach komputerowych. W tym celu określone zostały m.in. techniczne aspekty cenzury (rozmiar pikselizacji) oraz standardy dotyczące prezentacji brutalnych i gorszących treści. EOCS dostarczała naklejki na opakowania z oznaczeniem kategorii wiekowej przyznanej grze – „bez ograniczeń”, „od 18 lat”, a od 1994 roku także „od 15 lat”. Organizacja nawiązała współpracę z sieciami sprzedaży, by wspierać producentów stosujących się do jej wytycznych. Mimo że członkostwo w EOCS było dobrowolne i nadal istniała możliwość wydawania gier we własnym zakresie, producenci licznie do niej dołączali. Po utworzeniu organizacji znacznie wzrosła liczba produkowanych gier erotycznych, a także ich sprzedaż; udział eroge w całkowitym rynku gier na komputery osobiste wzrósł z 17,7% w 1993 roku do 35% w roku następnym.
W 2003 roku Media Rinri Kyōkai (Medirin), organizacja skupiająca niezależnych producentów filmów pornograficznych, włączyła do swojej działalności klasyfikację gier na komputery osobiste. Niektóre studia, którym nie odpowiadały zasady narzucone przez EOCS, przeniosły się wówczas do mniej restrykcyjnego Medirin. Przełamanie monopolu EOCS na klasyfikację gier spowodowało, że ta w następnym roku złagodziła niektóre z dotychczasowych restrykcji dotyczących m.in. przedstawiania kazirodztwa i zoofilii.
Kontrowersje wokół "RapeLay".
W 2006 roku firma Illusion wydała grę dla dorosłych "RapeLay". Gracz wciela się w niej w bezimiennego bohatera, który po aresztowaniu i skazaniu za obmacywanie kobiet, postanawia się na nich zemścić, prześladując je i dokonując gwałtów. W odróżnieniu od typowych gier z tego gatunku w produkcji wykorzystana została grafika trójwymiarowa. Gra ukazała się wyłącznie w Japonii, gdzie nie wzbudziła żadnych kontrowersji, jednak trzy lata po premierze pojawiła się na krótko w asortymencie amerykańskiego sklepu Amazon.com, co zwróciło uwagę międzynarodowych mediów. Produkcja była szeroko krytykowana za niemoralną tematykę, a jej sprzedaży zakazano prawnie w Australii i Argentynie. Międzynarodowa organizacja feministyczna Equality Now rozpoczęła publiczną kampanię mającą na celu wycofanie gry z obiegu. Organizacja zachęcała do wysyłania listów do japońskiego rządu z apelem o „zakazanie wszelkich gier promujących i symulujących przemoc seksualną, tortury seksualne, prześladowanie oraz gwałty na kobietach i dziewczętach”.
W czerwcu 2009 roku EOCS podjęła decyzje o zakazie produkcji gier symulujących gwałty oraz o ograniczeniu sprzedaży gier dla dorosłych do terytorium Japonii. W odpowiedzi na kontrowersje część producentów eroge zablokowało dostęp do swoich stron internetowych dla osób spoza Japonii. Illusion zamieściło komunikat, że produkuje gry wyłącznie na rynek lokalny i nie należy w nie grać za granicą. Firma Minori uzasadniała zablokowanie swojej strony jako niezbędne działanie do ochrony wolności słowa i japońskiej kultury.
Charakterystyka.
Cechy japońskich gier dla dorosłych i kontekst prezentacji w nich treści seksualnych zmieniały się w czasie. W pierwszych produkcjach tego typu nagość i sceny seksu pełniły funkcję nagrody dla gracza za ukończenie kolejnych segmentów gry. Naoki Miyamoto opisywał tę logikę za pomocą onomatopei „mufufu”, nawiązującej do sprośnego śmiechu starszego człowieka podglądającego nagie kobiety. Taka budowa gier była powszechna do lat 90. XX wieku, kiedy to rynek został zdominowany przez powieści wizualne, w których postępy gracza nagradzane były licznymi ilustracjami i zakończeniami fabularnymi.
Według Patricka W. Galbraitha zasadniczym wyróżnikiem współczesnych japońskich gier komputerowych dla dorosłych są nie sceny seksualne, lecz nacisk na interakcje z postaciami, przede wszystkim z bishōjo. Wyróżnia on osiem cech charakterystycznych tych gier:
Świat gry.
Częstym elementem gier bishōjo jest budowanie romantycznej relacji między bohaterami, dlatego poza Japonią nazywane są one niekiedy „symulatorami randkowymi” (jest to jednak nazwa podgatunku gier symulacyjnych, których mechanika jest odmienna od przygodowych powieści wizualnych). Ich bohaterami są zazwyczaj młode osoby w wieku licealnym, co według scenarzysty Juna Maedy wynika z przekonania, że jest to jedyny okres w życiu, w którym związki romantyczne są „czyste”, tj. wolne od problemów społeczno-ekonomicznych. Postacie kobiece występujące w grach nie reprezentują rzeczywistych kobiet ani w wyglądzie, ani w osobowości. Każda z nich jest zaprojektowana w sposób, który wyróżnia ją na tle pozostałych bohaterek – z przesadną fryzurą, strojem i osobowością. W produkcjach tych wykorzystywana jest najczęściej grafika dwuwymiarowa, co początkowo wynikało z uwarunkowań technicznych, jednak zostało przyjęte za właściwy sposób odzwierciedlania rzeczywistości gry, nawet pomimo rozwoju grafiki trójwymiarowej (generowanej komputerowo).
Świat gry jest prezentowany z perspektywy protagonisty – mężczyzny – który jednocześnie jest też narratorem. W przeciwieństwie do żeńskich bohaterek zwykle nie ma on podłożonego głosu, jego wypowiedzi i myśli przedstawione są tylko w formie tekstowej, a wizerunek rzadko pojawia się na ekranie. W trakcie rozgrywki przed graczem stawiane są wybory, które mogą wpływać na relacje bohatera z żeńskimi postaciami, a w konsekwencji spowodować skierowanie fabuły ku odrębnej historii i zakończeniu właściwemu dla danej postaci. Zapoznanie się ze wszystkimi „odgałęzieniami” opowieści wymaga wielokrotnego powtarzania gry. W części gier interaktywność ta jest jednak znacznie ograniczona, a liczba dostępnych wyborów niewielka.
Treści seksualne.
Japońskie przepisy zabraniają graficznego przedstawiania narządów płciowych, jednak nie nakładają większych ograniczeń na kontekst ani treść przedstawianych aktów seksualnych. Choć mogą one przybierać brutalne i perwersyjne formy (np. gwałty, tortury, kazirodztwo), większość scen seksualnych w grach bishōjo cechuje duże stonowanie. Tworzone są zarówno produkcje bez rozbudowanej fabuły, w których sceny te stanowią podstawową zawartość gry (określa się je terminem ), jak i takie, w których przedstawienie seksu jest jedynie uzupełnieniem opowiadanej historii i ma na celu zwiększenie doświadczenia narracyjnego gracza. W odróżnieniu od innych form pornografii, przedstawienie seksualności koncentruje się tu nie na akcie penetracji, lecz na ekspresyjnych twarzach kobiecych postaci, a także na ich przesadnych – skrajnych i długotrwałych – reakcjach emocjonalnych. Charakterystyczną cechą tych scen jest częste ukazywanie zbliżeń twarzy bohaterek, przy jednoczesnym zupełnym pomijaniu wizerunku protagonisty. Tak tendencyjny sposób przedstawienia ekspresji ma skłaniać gracza do utożsamiania się nie z głównym bohaterem gry, lecz jej żeńskimi postaciami.
Branża.
W odróżnieniu od innych krajów w Japonii gry erotyczne stanowią istotną część rynku gier na komputery osobiste. Według raportu Ethics Organization of Computer Software, organizacji skupiającej większość japońskich firm wydających gry na komputery osobiste, w 2005 roku wydano 931 gier dla dorosłych wykorzystujących stylistykę anime, a ich łączna sprzedaż wyniosła 4,9 mln egzemplarzy. W 2016 roku wydano 755 gier i sprzedano 1,7 mln ich kopii. Pojedynczy egzemplarz gry kosztował przeciętnie od 7000 do 10 000 jenów. Według Yano Research Institute wartość rynku eroge wynosiła w 2010 roku 26 mld jenów, a w 2016 – 17 mld. Liczby te nie uwzględniają rynku gier niezależnych (dōjin), na którym według szacunków EOCS w 2006 roku ukazało się ok. 600 gier.
W 2016 roku istniało ok. 220 wydawców gier dla dorosłych (z czego 191 należało do EOCS), jednak tylko połowa z nich prowadziła aktywną działalność. Większość przedsiębiorstw osiąga przychody poniżej 100 mln jenów i zatrudnia od kilku do kilkunastu pracowników. Najwięksi wydawcy sprzedają w ciągu roku gry za ponad 1 mld jenów i zatrudniają kilkadziesiąt osób. Wśród pracowników tych firm jest wiele kobiet, które zajmują się zwłaszcza projektowaniem postaci. Według Sakaia Nobukazu z firmy Minori koszt wyprodukowania przeciętnej gry bishōjo wynosi ok. 30 mln jenów. Do jej stworzenia potrzebny jest zespół złożony przynajmniej ze scenarzysty, reżysera oraz kilku artystów, a prace trwają zwykle jeden rok. Pozostałe elementy – nagrania głosów, muzyka, programowanie i grafiki tła – w przypadku mniejszych producentów wykonywane są poprzez outsourcing. Jeżeli zespół jest liczniejszy i przeznaczy większe fundusze na marketing, budżet gry może przekroczyć 100 mln jenów.
Według badania przeprowadzonego przez Yano Research Institute we wrześniu 2016 roku w Japonii było ok. 760 000 konsumentów identyfikujących się jako „otaku gier dla dorosłych”. Większość z nich to mężczyźni (85,1%), kobiety stanowiły 14,9%. Wśród graczy wyróżniono dwie spolaryzowane grupy – osoby kupujące wiele gier w ciągu roku oraz część pobierającą je nielegalnie.

</doc>
<doc id="2708052" url="https://pl.wikipedia.org/wiki?curid=2708052" title="Enrico Celio">
Enrico Celio

Enrico Celio (ur. 19 czerwca 1889, zm. 23 lutego 1980) - szwajcarski polityk, członek Rady Związkowej od 22 lutego 1940 do 23 czerwca 1950. Kierował departamentem poczt i kolei (1940 - 1950).
Był członkiem CVP.
Pełnił także funkcje wiceprezydenta (1942, 1947) i prezydenta (1943, 1948) Konfederacji.

</doc>
<doc id="2708053" url="https://pl.wikipedia.org/wiki?curid=2708053" title="Eduardo Bonvallet">
Eduardo Bonvallet

Eduardo Guillermo Bonvallet Godoy (ur. 13 stycznia 1955 w Santiago, zm. 18 września 2015) - piłkarz chilijski grający podczas kariery na pozycji defensywnego pomocnika.
Kariera klubowa.
Karierę piłkarską Eduardo Bonvallet rozpoczął w klubie Universidad de Chile w 1974. W 1976 przeszedł do lokalnego rywala - Universidad Católica. W 1978 opuścił Santiago i został na dwa sezony piłkarzem CD O’Higgins. W 1980 powrócił do Universidad Católica, po czym pół roku wyjechał do USA do klubu Fort Lauderdale Strikers. Po sześciu miesiącach ponownie został zawodnikiem Universidad Católica. Karierę Bonvallet zakończył w USA w klubie Tampa Bay Rowdies w 1983.
Kariera reprezentacyjna.
W reprezentacji Chile Bonvallet zadebiutował 13 stycznia 1979 w zremisowanym 0-0 towarzyskim spotkaniu z Ekwadorem. W 1979 wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Bonvallet wystąpił w sześciu meczach: w grupie z Kolumbią, w półfinale z Peru oraz w finale z Paragwajem.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Neira wystąpił we wszystkich trzech meczach z Austrią, RFN i Algierią, który był jego ostatnim meczem w reprezentacji. Od 1979 do 1982 roku rozegrał w kadrze narodowej 24 spotkania.
Po zakończeniu kariery.
Po zakończeniu kariery piłkarskiej Bonvallet pracował jako dziennikarz telewizyjny. W 2007 był trenerem drugoligowego klubu Deportivo Temuco, którego nie uchronił przed spadkiem do trzeciej ligi.
śmierć.
18 września, 2015 dzień po oderwaniu od klucz radiowy, martwe ciało Bonvallet został znaleziony w hotelu Los Nogales Providence, gdzie żył przez około sześć miesięcy, po przerwie z partnerem. Śmierć wynosiła samobójstwo wiszące pasem.

</doc>
<doc id="2708055" url="https://pl.wikipedia.org/wiki?curid=2708055" title="Misano World Circuit">
Misano World Circuit



</doc>
<doc id="2708056" url="https://pl.wikipedia.org/wiki?curid=2708056" title="AZS AWFiS Gdańsk">
AZS AWFiS Gdańsk



</doc>
<doc id="2708058" url="https://pl.wikipedia.org/wiki?curid=2708058" title="Rodzinne ogrody działkowe">
Rodzinne ogrody działkowe



</doc>
<doc id="2708060" url="https://pl.wikipedia.org/wiki?curid=2708060" title="Ławeczka Georga Philippa Telemanna w Żarach">
Ławeczka Georga Philippa Telemanna w Żarach

Ławeczka Georga Philippa Telemanna w Żarach - ławka pomnikowa zlokalizowana w Rynku, obok Urzędu Miasta, przed Salonem Wystaw Artystycznych w Żarach.
Została odsłonięta 17 kwietnia 2010. Jest dziełem rzeźbiarza Marka Szali z Zakopanego przy współpracy żarskiego artysty Kazimierza Polaka. 
Przedstawia postać kompozytora grającego na skrzypcach. Upamiętnia pobyt jednego z najwybitniejszych kompozytorów niemieckiego baroku, który na zaproszenie hrabiego Erdmanna II von Promnitza przybył z Lipska do Żar w roku 1704 i przebywał tam do roku 1708, dyrygując nadworną orkiestrą. W skomponowanych w tym okresie utworach Telemanna pojawiają się motywy polskie.
Obiekt powstał z inicjatywy władz Żar z okazji 750-lecia istnienia miasta, w ramach projektu "Telemann w Żarach", współfinansowanego ze środków Europejskiego Funduszu Rozwoju Regionalnego.

</doc>
<doc id="2708061" url="https://pl.wikipedia.org/wiki?curid=2708061" title="Królewska Akademia Sztuk Pięknych San Carlos w Walencji">
Królewska Akademia Sztuk Pięknych San Carlos w Walencji

Królewska Akademia Sztuk Pięknych San Carlos w Walencji (hiszp. "Real Academia de Bellas Artes de San Carlos" lub "Escuela de Bellas Artes de Valencia").
Akademia powstała na skutek petycji artystów walencjańskich do króla Ferdynanda VI, w której prosili o utworzenie akademii sztuki w ich regionie. Król wyraził zgodę i utworzona została "Academia de Santa Bárbara", nazwana w ten sposób na cześć małżonki króla Marii Barbary Portugalskiej. Po śmierci króla szkoła upadła na skutek problemów finansowych.
14 lutego 1768 r. akademia została przywrócona przez króla Karola III, ranga uczelni została podniesiona do Królewskiej Akademii Sztuki. Akademię na cześć króla nazwano "Real Academia de las Tres Nobles Artes de San Carlos". Jako wzór strukturalny i programowy wyznaczono Królewską Akademię Sztuk Pięknych św. Ferdynanda w Madrycie.

</doc>
<doc id="2708062" url="https://pl.wikipedia.org/wiki?curid=2708062" title="Walter Stampfli">
Walter Stampfli

Walter Stampfli (ur. 3 grudnia 1884, zm. 11 października 1965) - szwajcarski polityk, członek Rady Związkowej od 18 lipca 1940 do 18 listopada 1947. Kierował departamentem spraw ekonomicznych (1940-1947).
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1943) i prezydenta (1944) Konfederacji.

</doc>
<doc id="2708066" url="https://pl.wikipedia.org/wiki?curid=2708066" title="Heinrich Mautz">
Heinrich Mautz

Heinrich Ernst Mautz (ur. 1820, zm. 1886) – niemiecki rzemieślnik (cieśla), członek Rady Miasta Bydgoszczy.
Życiorys.
Urodził się 6 października 1820 r. w Bydgoszczy. Był synem Wilhelma, mistrza ciesielskiego i Anny z d. Blumberg – rodziny osiadłej w Bydgoszczy w pierwszych latach XIX wieku. Podstawą egzystencji rodziny były zlecenia na prace ciesielskie, związane z konserwacją i utrzymaniem Kanału Bydgoskiego. Uczył się od ojca fachu ciesielskiego, a swoje umiejętności potwierdził zdobyciem dyplomu mistrza. W 1854 r. objął kierownictwo rodzinnej firmy, która zlokalizowana była przy ul. Czartoryskiego 14-16. nad rzeką Młynówką.
Jego działalność zawodowa przypadła na lata koniunktury gospodarczej i intensywnego rozwoju budowlanego miasta. Jego zakład funkcjonował początkowo wśród 11 podobnych warsztatów ciesielskich w mieście, a w końcu XIX wieku, już ok. 40. Początkowo zajmował się naprawą drewnianych konstrukcji śluz Kanału Bydgoskiego, zaś po 1852 r., kiedy Bydgoszcz włączono do sieci Pruskiej Kolei Wschodniej – wykonawcą prac ciesielskich przy wznoszeniu gmachów urzędowych (m.in. ratusza bydgoskiego, hotelu Ratuszowego), jak i wielu budowach prywatnych. Jego firma rozrosła się, zatrudniając w 1874 r. około 200 robotników. Zajmował się także przecieraniem drzewa i hurtową sprzedażą drewna budowlanego. Znany był ze szczodrości i wspierania dobroczynnego pracowników własnej firmy.
Uznaniem dla jego działalności gospodarczej był wybór jego osoby na członka Rady Miejskiej Bydgoszczy. Zasiadał w niej przez 30 lat do 1883 roku. Z racji zawodu należał do Deputacji Budowlanej miasta oraz angażował się w gospodarczą promocję Bydgoszczy. W 1867 r. znalazł się w komitecie organizacyjnym Wystawy Rolniczo-Przemysłowej w Bydgoszczy (1868, w Strzelnicy Bractwa Kurkowego). Uczestniczył i współpracował w organizacji Prowincjalnej Wystawy Przemysłowej w Bydgoszczy, która odbyła się w maju-czerwcu 1880 roku.
Zmarł 11 kwietnia 1886 r. w Bydgoszczy. Rok po śmierci jego zakład wraz z parcelą nabył Hermann Franke, który postawił tam dużą rafinerię spirytusu.
Rodzina.
Heinrich Mautz był żonaty z Josephine Victorią z d. Neumann. Miał dwóch synów: Heinricha Oscara Felisa (ur. 1852) i Maximiliana Otto Antona (ur. 1857).
Upamiętnienie.
W latach 70. XIX wieku jego imieniem nazwano ulicę, przy której mieściła się jego firma. Nazwę zmieniono po 1945 r.

</doc>
<doc id="2708068" url="https://pl.wikipedia.org/wiki?curid=2708068" title="Lista odcinków serialu Magia kłamstwa">
Lista odcinków serialu Magia kłamstwa

Poniżej znajduje się lista odcinków amerykańskiego serialu Magia kłamstwa. Serial zadebiutował na antenie Fox w Stanach Zjednoczonych 21 stycznia 2009. W Polsce serial można oglądać na kanałach: Canal+, TVP2 i Fox Life. Serial doczekał się tylko 3 sezonów, gdyż telewizja Fox podjęła decyzję o zakończeniu produkcji serialu 10 maja 2011.
Odcinki.
Sezon 1 (2009).
!! style="background-color: #143658; color:#100; text-align: center;"|#
!! style="background-color: #143658; color:#100; text-align: center;"|Tytuł
!! style="background-color: #143658; color:#100; text-align: center;"|Polski tytuł
!! style="background-color: #143658; color:#100; text-align: center;"|Reżyseria
!! style="background-color: #143658; color:#100; text-align: center;"|Scenariusz
!! style="background-color: #143658; color:#100; text-align: center;"|Premiera 
Sezon 2 (2009-2010).
!! style="background-color: #669999; color:#100; text-align: center;"|#
!! style="background-color: #669999; color:#100; text-align: center;"|Tytuł
!! style="background-color: #669999; color:#100; text-align: center;"|Polski tytuł
!! style="background-color: #669999; color:#100; text-align: center;"|Reżyseria
!! style="background-color: #669999; color:#100; text-align: center;"|Scenariusz
!! style="background-color: #669999; color:#100; text-align: center;"|Premiera 
Sezon 3 (2010-2011).
!! style="background-color: #008000; color:#100; text-align: center;"|#
!! style="background-color: #008000; color:#100; text-align: center;"|Tytuł
!! style="background-color: #008000; color:#100; text-align: center;"|Polski tytuł
!! style="background-color: #008000; color:#100; text-align: center;"|Reżyseria
!! style="background-color: #008000; color:#100; text-align: center;"|Scenariusz
!! style="background-color: #008000; color:#100; text-align: center;"|Premiera 

</doc>
<doc id="2708069" url="https://pl.wikipedia.org/wiki?curid=2708069" title="Elektorat Saksonii">
Elektorat Saksonii

 
Elektorat Saksonii ( lub "Kursachsen"), czasem nazywany Górną Saksonią był niezależnym elektoratem Świętego Cesarstwa Rzymskiego. Utworzony został przez cesarza Karola IV na mocy wydanej w 1356 roku Złotej Bulli, która podniosła księstwo Saksonii-Wittenberg do rangi jednego ze świeckich elektoratów.
Historia.
Po wygaśnięciu dynastii askańskiej w 1423, Elektorat Saksonii został nadany jako lenno Margrabiom Miśnii z dynastii Wettynów, którzy przenieśli swoją siedzibę nad Łabę, do Drezna. 
Powstało silne państwo, obejmujące Saksonię, Turyngię (której obszar Wettynowie opanowali w 1264 roku) oraz Saksonię-Anhalt, którego władcy byli elektorami. Mimo że państwo znajdowało się dość daleko od centrum dawnej Saksonii było ono zwane Górną Saksonią, a z czasem po prostu Saksonią. 
W 1485 roku dynastia Wettynów podzieliła się na dwie linie (ernestyńską, która zachowała prawa elektorskie, i albertyńską). Spowodowało to oddzielenie obecnej Turyngii od reszty państwa. Mimo to znaczenie rządzonej przez linię albertyńską zmniejszonej Saksonii wzrosło, zwłaszcza po odzyskaniu w 1547 roku praw elektorskich. Po Pokoju w Pradze w 1635 roku Saksonia została powiększona o Łużyce nadane jako dziedziczne lenno Wettynów, co potwierdził Pokój westfalski. W latach 1697–1763 kraj pozostawał w unii personalnej z Polską (zobacz: August II Mocny i August III). W XVIII wieku Saksonia była ważnym ośrodkiem kulturowym, ale została spustoszona w wyniku wojen (m.in. wojny północnej i siedmioletniej).
Po upadku Cesarstwa w 1806 roku, Wettynowie przyjęli tytuł królów Saksonii.

</doc>
<doc id="2708070" url="https://pl.wikipedia.org/wiki?curid=2708070" title="Luciobarbus">
Luciobarbus

Luciobarbus – rodzaj słodkowodnych ryb z rodziny karpiowatych (Cyprinidae). Niektóre gatunki są hodowane w akwariach.
Taksonomia.
Rodzaj ten był przez długi czas połączony z rodzajem "Barbus". W wyniku rewizji systematycznej został wyodrębniony do rangi osobnego rodzaju.
Klasyfikacja.
Gatunki zaliczane do tego rodzaju:
Gatunkiem typowym jest "Luciobarbus esocinus".

</doc>
<doc id="2708075" url="https://pl.wikipedia.org/wiki?curid=2708075" title="Bitwa o Borneo (1941-42)">
Bitwa o Borneo (1941-42)



</doc>
<doc id="2708076" url="https://pl.wikipedia.org/wiki?curid=2708076" title="Carlos Rivas">
Carlos Rivas

Carlos Humberto Rivas Torres (ur. 24 maja 1953) – piłkarz chilijski grający podczas kariery na pozycji pomocnika.
Kariera klubowa.
Karierę piłkarską Carlos Rivas rozpoczął w klubie Audax Italiano w 1971. W 1972 przeszedł do Deportes Antofagasta. W 1976 był zawodnikiem Deportes Concepción, a w 1977 Santiago Morning. Najlepszy okres w jego karierze, kiedy to występował w CSD Colo-Colo. Z Colo-Colo dwukrotnie zdobył mistrzostwo Chile w 1979 i 1982 oraz Puchar Chile w 1981 i 1982.
W 1983 był zawodnikiem Uniónu Española, po czym wyjechał do Kanady, gdzie zakończył karierę.
Kariera reprezentacyjna.
W reprezentacji Chile Rivas zadebiutował 4 czerwca 1975 w przegranym 0-1 towarzyskim spotkaniu z Urugwajem. W 1979 wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Rivas wystąpił we wszystkich dziewięciu meczach: w grupie z Wenezuelą i Kolumbią, w półfinale z Peru oraz w finale z Paragwajem.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Rivas był rezerwowym i nie wystąpił w żadnym meczu. Ostatni raz w reprezentacji wystąpił 21 maja 1982 w wygranym 1-0 towarzyskim meczu z Irlandią. Od 1975 do 1982 roku rozegrał w kadrze narodowej 24 spotkania, w których zdobył 4 bramki.

</doc>
<doc id="2708078" url="https://pl.wikipedia.org/wiki?curid=2708078" title="Van Halen 2007–2008 North American Tour">
Van Halen 2007–2008 North American Tour

Van Halen 2007–2008 North American Tour – szesnasta trasa koncertowa grupy muzycznej Van Halen, obejmująca wyłącznie Amerykę Północną; w jej trakcie odbyło się siedemdziesiąt sześć koncertów.

</doc>
<doc id="2708080" url="https://pl.wikipedia.org/wiki?curid=2708080" title="Luciobarbus comizo">
Luciobarbus comizo



</doc>
<doc id="2708081" url="https://pl.wikipedia.org/wiki?curid=2708081" title="Barbus comiza">
Barbus comiza



</doc>
<doc id="2708082" url="https://pl.wikipedia.org/wiki?curid=2708082" title="Antropologia rzeczy">
Antropologia rzeczy

Termin antropologia rzeczy – określa jeden z działów rozległego nurtu antropologii. Obejmuje szeroką tematykę stosunku człowieka do rzeczy, człowieka i jego relacji w stosunku do materialności, strefę symboliczną.
Wszelkie wytwory ludzkie, przedmioty są częścią kultury materialnej, stanowią niezbędną oraz integralną część społeczeństwa i tworzą jego tożsamość. Rzecz jako kultura materialna jest przekazywana kolejnym pokoleniom.
Przedmiotem, rzeczą może być na przykład narzędzie, ubiór, dom, miasto, wszystko co jest materialne. Kultura materialna to sposoby wytwarzania przedmiotów, odkrycia archeologiczne, wszelkie obiekty. Są rozpatrywane na trzech płaszczyznach: rzecz jako symbol, jako tekst opisywany przez człowieka oraz jako narzędzie, zapis samorealizacji.
O relacji ludzie-rzeczy pisał Gosden Chris, który ukazał, że w naukach społecznych rzeczy długo były traktowane jako funkcjonalne narzędzia istotne dla różnych procesów społecznych (na przykład w archeologii były rozpatrywane poprzez datowanie, funkcje, styl). W ciągu ostatnich dekad zmienia się podejście do tematu, rzeczy to już nie tylko scenografia dla działań człowieka, stają się z ludźmi zintegrowane.
Ewolucja kultury materialnej.
Antropologia rzeczy bada również wpływ czasu na przedmioty. Świat rzeczy, podobnie jak człowieka, ulega ciągłej transformacji. Przedmioty nie trwają wiecznie, poddają się upływowi czasu. Podlegają zdobywaniu i utracie znaczeń, zyskują wartość emocjonalną, symboliczną człowieka lub ją tracą. Zmiany kulturowe lub cywilizacyjne powodują zmiany wartości danych rzeczy. Są obecnie powszechnie używane lub już dawno wyszły z użycia.
Rzeczy wytwarzane, wykorzystywane i niszczone przez człowieka uczłowieczają członków danej kultury, wspólnoty, także jej pojedyncze jednostki, czynią nas ludźmi. Marek Krajewski uważa, że kultura materialna nieustannie się zmienia, ewoluuje, komplikuje się. Rzeczy były w ludzkiej kulturze wykorzystywane od początku. Przedmioty były i są produkowane, zbierane oraz wymieniane, co ma bezpośredni związek na społeczeństwo i pojedyncze jednostki.
Relacja ludzie-rzeczy.
Krajewski pisze o trzech poziomach człowieczeństwa, na których realizuje się relacja ludzi z rzeczami, są to:
Rzeczy jako nowy gatunek.
Rzeczy to nowy gatunek, jak twierdzi Mihály Csíkszentmihályi w "„Why we need things?”". Wymienia on kilka cech charakteryzujących przedmioty:
Istnieje coraz większa zależność ludzi od rzeczy. Jest coraz więcej rzeczy w społeczeństwie, tzw. gromadzenie przedmiotów. Świat natury jest konwertowany w rzeczy, które coraz szybciej się starzeją (wymieniamy je, niszczymy, wyrzucamy).
Wartość symboliczna rzeczy.
Przedmioty są świadectwem pamięci i działają na zasadzie nośnika naszych emocji, przypominają nam o naszej przeszłości, wspomnieniach, które są częścią naszej tożsamości.
Przedmioty są oglądane i można odczytać z nich treść, jak wyglądają, czym są, o czym świadczą, przedstawiają obraz jakiejś historii, to nie tylko materialne części natury. Mechanizm tożsamości rzeczy leży poza nią, jest to myślenie człowieka poprzez rzeczy. Rzecz jest tylko jedna, a kultur jest wiele, co powoduje, że tożsamość rzeczy nadaje dana kultura.
Świat rzeczy materialnych, można określić trzema cechami:
Typologia rytuałów.
Grant McCracken: stworzył typologię rytuałów, która oddaje przypadki posługiwania się rzeczami: rytuałów posiadania i wymiany rzeczy oraz rytuałów pozbawiania się rzeczy. Są to rytuały odnoszące się do rzeczy ujednostkowionych w koncepcji I. Kopytoffa.
Rzecz jako część kultury/sztuki.
Rzecz ma swój udział w sztuce użytkowej. Przedmioty charakteryzują się w niej takimi cechami jak degradacja, zniszczenie, nieużyteczność. Zużyte rzeczy alegorycznie tworzą śmietnisko kultury. Jednym z nurtów sztuki współczesnej jest junk art.
Antropologia rzeczy w swoim dorobku obejmuje również tzw. sztukę śmieciową. Jest to rodzaj sztuki tworzonej z powszechnie dostępnych przedmiotów użytkowych, które łączy się w jedną całość. Rzeczy wykorzystywane do prac w stylu junk art najczęściej są odrzucone, pochodzą ze śmieci.

</doc>
<doc id="2708085" url="https://pl.wikipedia.org/wiki?curid=2708085" title="Mistrzostwa Europy w Piłce Nożnej 2012/Ćwierćfinały">
Mistrzostwa Europy w Piłce Nożnej 2012/Ćwierćfinały



</doc>
<doc id="2708090" url="https://pl.wikipedia.org/wiki?curid=2708090" title="Newag Nevelo">
Newag Nevelo

Newag Nevelo (typ "126N") – prototyp tramwaju niskopodłogowego wyprodukowany w 2012 w zakładach Newag w Nowym Sączu. Jego premiera miała miejsce 11 kwietnia 2012 w Poznaniu, a od czerwca 2013 pojazd jest testowany w Krakowie.
Historia.
Geneza.
Na przełomie 2009 i 2010 zarząd spółki Newag postanowił stworzyć nowy produkt. Zdecydowano się na budowę tramwaju, ponieważ w tamtym okresie w Polsce do wymiany było nawet kilka tysięcy pojazdów tego typu, istniejące przedsiębiorstwa rozbudowywały swoje sieci oraz była możliwość pojawienia się nowych systemów tramwajowych w kolejnych miastach.
Po ogłoszeniu wyniku konkursu IniTech w czerwcu 2010 Narodowe Centrum Badań i Rozwoju podpisało z producentem umowę. Na jej mocy projekt nowego pojazdu zatytułowany "„Opracowanie tramwaju nowej generacji na potrzeby transportu miejskiego”" został dofinansowany przez Unię Europejską kwotą 4 924 000 zł w ramach programu Innowacyjna Gospodarka. Kwota ta stanowiła 48% kosztów budowy tramwaju.
Produkcja.
Projekt mechaniczny konstrukcji prototypu opracował EC Engineering z Krakowa, natomiast projekt podzespołów energoelektronicznych wraz z systemem sterowania oraz współpracy systemowej wszystkich podzespołów i systemów elektrycznych wykonał Medcom z Warszawy. Produkcja pojazdu w zakładach Newag w Nowym Sączu trwała od połowy lipca 2011 do połowy marca 2012.
Po zakończeniu produkcji rozpoczęto homologację tramwaju. Jako że producent na terenie zakładu nie dysponował w tamtym okresie siecią trakcyjną o napięciu 600 V DC nie miał możliwości przeprowadzenia pewnych testów i okres homologacji wydłużył się.
Testy i wprowadzenie do eksploatacji.
Pod koniec marca 2012 pojazd został przetransportowany do Poznania na testy. Badania składające się z dwóch faz przeprowadził Instytut Gospodarki Przestrzennej i Mieszkalnictwa. Pierwszym etapem były testy statyczno-ruchowe prowadzone w zakładach Modertrans, natomiast drugi etap to nocne testy dynamiczne na torach MPK Poznań. Na początku lipca 2012 pojazd miał rozpocząć jazdy testowe z pasażerami, ostatecznie jednak do nich nie doszło.
11 kwietnia 2012 pojazd został po raz pierwszy zaprezentowany w ramach Komisji Taboru Tramwajowego Izby Gospodarczej Komunikacji Miejskiej w zajezdni tramwajowej przy ulicy Fortecznej w Poznaniu. Tego samego dnia ogłoszono konkurs na jego nazwę, w wyniku której 10 maja 2012 tramwaj nazwano "Nevelo". Pojazd miał zostać również zaprezentowany we wrześniu 2012 na targach InnoTrans w Berlinie, do prezentacji jednak nie doszło.
23 stycznia 2013 tramwaj został przetransportowany z zajezdni na Franowie do zajezdni przy ulicy Fortecznej, skąd 24 stycznia 2013 miał zostać odebrany przez producenta.
Na początku maja 2013 "Nevelo" przetransportowano do zajezdni Podgórze w Krakowie. Pojazd został nieodpłatnie udostępniony MPK Kraków celem wykonania testów z pasażerami.
Konstrukcja.
"Nevelo" to tramwaj jednokierunkowy, trójczłonowy, przegubowy, oparty na czterech wózkach skrętnych i w całości niskopodłogowy. Pojazd nie jest przystosowany do pracy w trakcji ukrotnionej.
Nadwozie.
Pudło.
Nadwozie tramwaju należy do konstrukcyjnej kategorii P-V oraz spełnia Polską Normę PN-K-92008, obowiązujące w kraju wymagania prawne i warunki skrajni kinematycznej.
Szkielet pudła jest spawaną konstrukcją stalową zbudowaną z profili otwartych. Przed montażem została ona zabezpieczona antykorozyjnie ekologicznymi powłokami lakierniczymi. Poszycia zewnętrzne ścian pojazdu wykonano z blach stalowych spawanych do ścian oraz blach aluminiowych klejonych do ścian. Poszycie dachu stanowi kompozyt aluminiowy, natomiast ściany czołowe oraz osłony dachowe, sprzęgów, wózków zostały wykonane z laminatu.
Człony pojazdu są połączone ze sobą przegubami zapewniającymi odpowiednie przemieszczenia pudeł względem siebie oraz przenoszącymi siły trakcyjne i obciążenia.
W pojeździe zastosowano uchylne okna klejone z szybami hartowanymi, które tworzą jednolity pas wzdłuż całej długości tramwaju. Szyby ścian czołowych są szybami klejonymi i są one wklejone w kompozytowe kształtki ścian.
Ścianę czołową wyposażono w klatkę bezpieczeństwa. W tramwaju zabudowano również zderzaki pochłaniające energię zderzenia oraz eliminujące skutki tzw. „dojeżdżania”, czyli drobne uszkodzenia powierzchni takie jak otarcia, pęknięcia i małe odkształcenia elementów, na których zawieszony jest zderzak, ewentualnie uszkodzenia osprzętu mocowanego na ścianie czołowej powstałe na skutek zderzeń przy minimalnych prędkościach przy parkowaniu pojazdów „zderzak w zderzak” na zajezdni lub torach odstawczych.
Pojazd jest wyposażony w dwa składane sprzęgi awaryjne z głowicą Alberta oraz jeden pantograf jednoramienny.
Początkowo górna część pudła tramwaju była w kolorze brązowym, pośrodku znajdował się pomalowany na czarno pas okien, a poniżej niego pojazd był biały. Na bokach nadwozia znajdowały się ponadto niebieskie akcenty kwiatowe, a także loga "Nevelo" oraz loga i motto producenta w kolorze białym. Od listopada 2016 tramwaj prezentuje czerwono-biało-niebieskie barwy firmowe producenta.
Drzwi.
Pojazd jest wyposażony w drzwi odskokowo-przesuwne produkcji Ultimate. Mają one dwa niezależne układy chroniące pasażerów przed popchnięciem lub przytrzaśnięciem.
Po prawej stronie tramwaju zabudowano siedem kompletów drzwi. Pierwsze i ostatnie z nich to drzwi jednoskrzydłowe o świetle 650 mm, natomiast pozostałych pięć to drzwi podwójne o świetle 1300 mm. Są one rozmieszczone równomiernie na całej długości składu, co ułatwia szybką wymianę pasażerów.
Pierwsze drzwi dwupłatowe są wyposażone w umieszczoną w podłodze automatycznie wysuwaną rampę ułatwiającą dostęp do tramwaju osobom poruszającym się na wózkach inwalidzkich i osobom z wózkami dziecięcymi.
Wnętrze.
Przestrzeń pasażerska.
Pojazd może pomieścić 60 pasażerów na siedzeniach z tapicerowanymi wandaloodpornymi siedziskami i oparciami. W tramwaju znajdują się również dwa miejsca z pasami bezpieczeństwa dla osób niepełnosprawnych, a także miejsca dla osób z wózkami dziecięcymi i większym bagażem.
Ściany boczne części pasażerskiej wyłożono panelami poliestrowo-szklanymi, a sufity aluminiowymi. Panel sufitowy zawiera dwie równoległe linie oświetlenia wykonanego w technologii LED. System poręczy wykonanych ze stali nierdzewnej zapewnia pasażerom możliwość ich uchwycenia w dowolnym miejscu. Przy uchylnych oknach bezpieczeństwa zamocowano specjalny młoteczek.
Podłogę pojazdu wykonano z płyt sklejki liściastej, a dodatkowo w strefie wózków sklejka ta ma specjalną warstwę tłumiącą. Na płytach naklejono wykładzinę antypoślizgową. Konstrukcja podłogi zapewnia izolację akustyczną i tłumienie drgań przenoszonych z podwozia. Udział niskiej podłogi wynosi 100%. Wysokość podłogi w strefie wejścia wynosi 350 mm, natomiast nad wózkami 480 mm. Przejście międzyczłonowe ma szerokość 1400 mm.
W pojeździe zastosowano połączony układ ogrzewania i klimatyzacji wyprodukowany przez Thermoking. Wykorzystuje on dwa agregaty klimatyzacyjne zabudowane na dachach członów skrajnych oraz zainstalowane w dolnej strefie pojazdu grzejniki wyposażone w wentylatory wymuszające obieg powietrza i zapobiegające zaleganiu warstwy powietrza zimnego przy podłodze. Układ uzupełniony jest przez zabudowane wewnątrz i na zewnątrz pojazdu czujniki temperatury.
"Nevelo" jest wyposażony w system wizualnej i akustycznej informacji pasażerskiej. Zastosowany w pojeździe system monitoringu obejmuje swoim zasięgiem całe wnętrze tramwaju.
Kabina motorniczego i pomost tylny.
"Nevelo" jest pierwszym w Polsce tramwajem, w którego kabinie motorniczego zastosowano panoramiczną szybę poprawiającą widoczność do przodu i na boki. Konstrukcja i przeszklenie kabiny zapewnia motorniczemu możliwość obserwacji każdej strony pojazdu w zakresie co najmniej 180°.
Pulpit motorniczego jest wyposażony w podstawową grupę urządzeń służących do prowadzenia pojazdu. Sterowanie odbywa się za pomocą klasycznej dźwigni nastawnika jazdy, zestawu przycisków i dwóch dotykowych wyświetlaczy ciekłokrystalicznych.
Po lewej stronie stanowiska motorniczego zabudowano okno elektrycznie otwierane w dół. Od przedziału pasażerskiego kabinę oddzielają drzwi z pleksiglasu.
Kabina jest wyposażona również w fotel, regulowane oświetlenie centralne i indywidualne, indywidualną klimatyzację, lusterka zewnętrzne oraz szafki, schowki i lodówkę.
Na pomoście tylnym pojazdu zamontowano pulpit manewrowy. Pozwala on głównie na realizację jazdy do tyłu z ograniczoną prędkością, hamowanie, obsługę czuwaka, dzwonka i kierunkowskazów oraz sterowanie ostatnimi drzwiami.
Wózki.
Każdy z członów skrajnych jest oparty na jednym wózku napędnym, natomiast człon środkowy oparty jest na dwóch wózkach tocznych. Rozstaw osi wózków napędnych typu WN126N wynosi 1800 mm, a wózków tocznych typu WT26T 1600 mm. Wózki dostosowane są do rozstawu szyn 1435 mm.
Wózki mają ramy wewnętrzne, belkę bujakową opartą na ramie za pomocą zespołów sprężyn metalowo-gumowych, zespół napędowy umieszczony na zewnątrz kół i zawieszony elastycznie na ramie oraz elementy systemu hamulcowego. Na wózkach zamontowano również piasecznice i system smarowania obrzeży kół.
Zastosowano koła z gumowymi elastycznymi przekładkami i obręczami, co ogranicza poziom hałasu. Średnica koła nowego wynosi 600 mm, natomiast koła zużytego 520 mm.
Nacisk każdej z osi w pierwszym wózku napędnym wynosi 77,4 kN, w pierwszym wózku tocznym 68,5 kN, w drugim wózku tocznym 65,9 kN, a w drugim wózku napędnym 70,9 kN.
Konstrukcja wózków umożliwia ich pełną zamienność oraz obrót pod pudłem w celu zapewnienia równomiernego zużycia kół.
Układy i systemy.
Napęd.
"Nevelo" jest napędzany czterema elektronicznie sterowanymi silnikami prądu przemiennego VEM o mocy 105 kW każdy. Zasilane są one za pomocą energoelektronicznego zespołu falowników.
Pojazd ma możliwość zwrotu energii do sieci trakcyjnej i jest przystosowany do wdrożenia układu gromadzenia energii opartego na superkondensatorach.
Zasilanie.
Zasilanie wszystkich systemów i urządzeń zapewnia system energoelektronicznych przetwornic statycznych. Podczas zasilania obwodów sterowania i pomocniczych pojazdu urządzenia te ładują także bezobsługowe akumulatory według zaprogramowanej charakterystyki. W przypadku awarii jednej z przetwornic druga zapewnia zasilanie wystarczające do dokonania awaryjnego zjazdu tramwaju. Przy braku zasilania baterie są w stanie przez godzinę zasilać obwody niezbędne w trakcie holowania pojazdu do zajezdni.
Baterie umożliwiają również przejechanie co najmniej 200 m przy rozruchu pojazdu od 0 do 20 km/h bez zasilania zewnętrznego.
Hamulce.
Zasadniczym hamulcem tramwaju jest hamulec elektrodynamiczny polegający na pracy silników trakcyjnych jako prądnice. Energia elektryczna odzyskana w ten sposób może być przekazana do sieci trakcyjnej lub zmagazynowana w superkondensatorach zabudowanych na dachu pojazdu.
Wspomaganiem hamulca elektrodynamicznego jest hamulec tarczowy zabudowany na wózkach tocznych.
Funkcję hamulca postojowego pełnią hamulce tarczowe zamontowane na wózkach napędowych.
W trybie hamowania nagłego, awaryjnego i bezpieczeństwa pracują wszystkie hamulce tarczowe oraz elektromagnetyczne hamulce szynowe zainstalowane na wszystkich wózkach.
Inne.
Elektroniczny rejestrator zdarzeń współpracuje z prędkościomierzem i jest wyposażony w elektroniczny licznik przebiegu z wyświetlaczem LCD.
System diagnostyczny umożliwia sprawne wykrywanie i sygnalizację usterek. W trybie diagnostycznym na monitorze układu napędowego lub monitorze komputera przenośnego wyświetlane są informacje potrzebne personelowi technicznemu do lokalizacji usterki w pojeździe. Dane z systemów pojazdu zapisane w pamięci rejestratora umożliwiają określenie momentu powstania usterki.
System dostępu do pojazdu jest zbudowany w oparciu o kartę bezstykową i zapewnia dostęp do poszczególnych podzespołów pojazdu tylko osobom upoważnionym.
Eksploatacja.
Kraków.
Przed rozpoczęciem testów w Krakowie wyposażenie wnętrza pojazdu dostosowano do standardów MPK. Zainstalowano kasowniki zgodne z systemem Krakowskiej Karty Miejskiej oraz automat biletowy. Ponadto tramwaj otrzymał numer boczny 2205.
24 czerwca 2013 o godz. 11:00 na terenie zajezdni Podgórze odbyła się prezentacja tramwaju "Nevelo" połączona z inauguracyjnym przejazdem do Borku Fałęckiego. 25 czerwca 2013 pojazd rozpoczął jazdy testowe z pasażerami na linii numer 8 kursującej z Cichego Kącika do Borku Fałęckiego.
Początkowo testy planowano zakończyć 22 września 2013, ale ostatecznie zapadła decyzja o ich przedłużeniu do końca 2013.
W nocy z 20 na 21 września 2013 miał miejsce specjalny przejazd tramwaju z pętli w Łagiewnikach do zajezdni Podgórze. Podczas imprezy "Nevelo" został uszkodzony, w związku z czym musiał zostać wycofany z ruchu na czas naprawy.
19 marca 2014 pojazd powrócił na krakowskie tory do obsługi linii nr 13. 15 października po kolejnej przerwie tramwaj został skierowany na linię nr 8. Zdecydowano wówczas, że testy tramwaju w Krakowie zostaną wydłużone do końca 2014.
2 stycznia 2015 MPK zawarło z Newagiem roczną umowę dzierżawy. W związku z przeprowadzaną od czerwca zmianą numerów inwentarzowych krakowskich tramwajów "Nevelo" otrzymał nowe oznaczenie RY899.
W styczniu 2016 skończyła się umowa dzierżawy tramwaju i 25 stycznia pojazd został zwrócony Newagowi. W trakcie eksploatacji w Krakowie producent zebrał informacje niezbędne do ulepszenia konstrukcji oraz zwiększenia niezawodności pojazdu. 27 listopada, po wprowadzeniu modyfikacji w układach napędu i hamowania na podstawie zebranych informacji i sugestii MPK, tramwaj w zmienionym malowaniu zewnętrznym i z nową kolorystyką wnętrza powrócił do Krakowa na roczne testy. Ze względu na wprowadzone zmiany, niezbędne stało się przeprowadzenie badań technicznych wagonu i uzyskanie nowego dopuszczenia do ruchu. Kilka dni później Instytut Pojazdów Szynowych Politechniki Krakowskiej przeprowadził testy, które zakończyły się pozytywnie, a w międzyczasie przeszkoleni zostali motorniczowie.
7 marca 2017 Nevelo, obsługujący linię nr 8, zderzył się z autobusem. W wyniku kolizji uszkodzony został przód i lewy bok tramwaju oraz zostały w nim zbite dwie szyby. Ze względu na te uszkodzenia wóz musiał zostać wycofany z ruchu. Pod koniec marca podano, że uszkodzenia początkowo wyglądały groźnie, ale ostatecznie okazały się mniej poważne. Nie została naruszona konstrukcja tramwaju, dlatego podjęto decyzję o jego naprawie w Krakowie. Określono wówczas, że pojazd powróci na tory pod koniec kwietnia. Ostatecznie "Nevelo" został przywrócony do ruchu 11 maja i wówczas skierowano go ponownie do obsługi linii nr 8. Tramwaj do tamtego momentu pokonał łącznie przeszło 70 000 km.
Kilka miesięcy później Nevelo miało kolejną kolizję po której przeszło kolejną naprawę w Nowym Sączu. 31 lipca 2018 tramwaj wrócił do Krakowa, a 7 sierpnia rozpoczął kursowanie na linii nr 18.
W nocy z 27 na 28 stycznia 2020 odbył się inauguracyjny przejazd tramwaju w trybie jazdy autonomicznej bez kierującego motorniczego. Przejazd ten odbył się w ramach wspólnych prac z Politechniką Krakowską oraz firmami Medcom i Cybid w ramach prac nad autonomicznym tramwajem.
22 października 2020 tramwaj został skierowany do obsługi linii nr 3 Nowy Bieżanów P+R – Krowodrza Górka.

</doc>
<doc id="2708091" url="https://pl.wikipedia.org/wiki?curid=2708091" title="Dmitrij Komornikow">
Dmitrij Komornikow

Dmitrij Wasiljewicz Komornikow; ros. Дмитрий Васильевич Коморников (ur. 28 lipca 1981 w Peczorze) - były rosyjski pływak, specjalizujący się głównie w stylu klasycznym.
Wicemistrz świata z Montrealu i brązowy medalista z Melbourne w sztafecie 4 x 100 m stylem zmiennym. 5-krotny medalista mistrzostw Europy na 200 m stylem klasycznym i w sztafecie 4 x 100 m stylem zmiennym. 
3-krotny uczestnik Igrzysk Olimpijskich: z Sydney (10. miejsce na 100 i 9. miejsce na 200 m stylem klasycznym oraz 9. miejsce w sztafecie 4 x 100 m stylem zmiennym), Aten (12. miejsce na 100 i 17. miejsce na 200 m stylem klasycznym) oraz Pekinu (34. miejsce na 100 m stylem klasycznym).

</doc>
<doc id="2708092" url="https://pl.wikipedia.org/wiki?curid=2708092" title="Joseph Lawson Howze">
Joseph Lawson Howze

Joseph Lawson E. Howze (ur. 30 sierpnia 1923 w Daphne, zm. 9 stycznia 2019 w Ocean Springs) – afroamerykański duchowny katolicki, w latach 1977–2001 ordynariusz Biloxi.
Życiorys.
Urodził się jako Lawson E. Howze. Był najstarszy z czwórki rodzeństwa. Jego matka zmarła gdy miał pięć lat. Dorastał w sąsiedztwie katolików i będąc pod ich wpływem postanowił dokonać konwersji. Wiarę katolicką przyjął w roku 1948 i przybrał imię Joseph. Początkowo planował zostać lekarzem, przykładał się więc do nauki przedmiotów ścisłych. Od roku 1952 był nauczycielem tychże przedmiotów w Tulsa w Oklahomie. Czując w sobie powołanie do kapłaństwa, wstąpił do Seminarium Duchownego Chrystusa Króla w Nowym Jorku. Święcenia kapłańskie otrzymał 7 maja 1959 i został inkardynowany do diecezji Raleigh w Karolinie Północnej. Służył jako proboszcz w Asheville.
8 listopada 1972 otrzymał nominację na biskupa pomocniczego diecezji Natchez-Jackson w stanie Missisipi ze stolicą tytularną "Maxita". Sakry udzielił mu ówczesny delegat apostolski do USA Luigi Raimondi. Po utworzeniu, w dniu 1 marca 1977 roku, nowej diecezji Biloxi, wyodrębnionej z diecezji Natchez-Jackson, bp. Howze’ego mianowano jej pierwszym ordynariuszem. Był on pierwszym dwudziestowiecznym czarnoskórym biskupem amerykańskim, który stanął na czele diecezji. Na emeryturę przeszedł 6 czerwca 2001 roku.

</doc>
<doc id="2708093" url="https://pl.wikipedia.org/wiki?curid=2708093" title="Twierdzenie Picarda-Lindelöfa">
Twierdzenie Picarda-Lindelöfa



</doc>
<doc id="2708094" url="https://pl.wikipedia.org/wiki?curid=2708094" title="Jan Rembieliński">
Jan Rembieliński

Jan Rembieliński (ur. 11 czerwca 1897 w Warszawie, zm. 16 października 1948 w Londynie) – polski prawnik, publicysta, senator V kadencji, prezes Związku Akademickiego „Młodzież Wszechpolska”, członek zarządu głównego Stronnictwa Narodowego. 
Życiorys.
Syn adwokata Antoniego oraz Haliny z domu Bilczów. Ukończył Gimnazjum Towarzystwa Szkoły Maurycego hr. Zamoyskiego. W 1916 roku rozpoczął studia prawnicze na Uniwersytecie Warszawskim. Dołączył tam do Koła im. Maurycego Mochnackiego, który grupował studentów o poglądach narodowych. W listopadzie 1916 roku zaprotestował przeciwko poparciu przez społeczność akademicką aktu 5 listopada. 16 grudnia 1916 roku został sekretarzem Koła im. Maurycego Mochnackiego. Został w 1918 roku członkiem Ligi Narodowej. Wziął udział w bitwie o Lwów i został postrzelony 9 listopada pod gmachem Sejmu Krajowego przez Ukraińców. 
Po powrocie do stolicy zaangażował się w prace nad powołaniem Narodowego Zjednoczenia Młodzieży Akademickiej, dla którego stworzył deklarację ideową. Po przekształceniu Narodowego Zjednoczenia Młodzieży Akademickiej w Związek Akademicki „Młodzież Wszechpolska” został jej pierwszym prezesem. W 1925 roku został zastępcą redaktora naczelnego Myśli Narodowej. Był współtwórcą Ruchu Młodych Obóz Wielkiej Polski. W maju 1927 roku Rembieliński z Tadeuszem Bieleckim i innymi liderami Obozu Wielkiej Polski zostali aresztowani za rozpowszechnianie ulotek na temat śmierci gen. Włodzimierza Zagórskiego.
W 1928 roku brał udział w Komitecie Organizacyjnym Stronnictwa Narodowego, w 1929 roku został Komitetu Głównego Młodych Obozu Wielkiej Polski, a pod koniec 1930 roku został członkiem Zarządu Głównego Stronnictwa Narodowego. Również w 1930 roku wydał swoją broszurę "Dniepr i Wisła" w 10. rocznicę bitwy warszawskiej. W 1933 roku wchodził w skład Radykalnego Komitetu Wydawniczego Młodych.
1 listopada 1936 roku Rembieliński odszedł z Stronnictwa Narodowego oraz redakcji Myśli Narodowej. W listopadzie 1936 roku Rembieliński wraz z Stanisławem Miłaszewskim stworzył tygodnik "Podbipięta", którego celem była synteza myśli narodowej i sanacyjnej.
W wyborach parlamentarnych w 1938 roku był niezależnym kandydatem do Senatu, a 13 listopada 1938 roku został wybrany na wojewódzkim kolegium wyborczym z województwa warszawskiego. W Senacie został członkiem członkiem komisji gospodarczej oraz komisji ds. zagranicznych. Po śmierci Romana Dmowskiego napisał broszurę "Dmowski – wychowawca".
29 lipca 1939 r. wypłynął na zaproszenie Jerzego Giedroycia na transatlantyckim statku MS „Chrobry” w rejs z Gdyni do Ameryki Południowej. Jak wspominał potem Jerzy Giedroyć: "Było zwyczajem, że w inauguracyjną podróż – która miała miejsce przed samym wybuchem wojny – zapraszało się przedstawicieli literatury i publicystyki. W tym okresie byłem naczelnikiem Wydziału Prezydialnego w Ministerstwie Przemysłu i Handlu i zaproponowałem podróż właśnie Gombrowiczowi, Czesławowi Straszewiczowi i Janowi Rembielińskiemu"”. Nazwisko Jana Rembielińskiego pojawia się na kartach książki Witolda Gombrowicza "Trans-Atlantyk".
Po wybuchu II wojny światowej wrócił z Argentyny do Francji gdzie zgłosił się jako ochotnik do formującego się tam wojska polskiego. Został współpracownikiem czasopisma "Polska Walcząca". Uczęszczał do Szkoły Podchorążych Piechoty w Coëtquidan gdzie należał do Referatu Oświatowego. Po rozejmie w Compiègne przeniósł się do Wielkiej Brytanii gdzie stał się wydawcą "Nowin Pierwszej Brygady" poświęconej 1. Samodzielnej Brygadzie Strzelców. Brał również udział w redagowaniu dwujęzycznych pism "Miecz Ducha – Sword of Spirit" oraz "Sprawa – The Common Cause". W 1941 roku Jan Rembieliński został oddelegowany do pracy w Ministerstwie Informacji i Dokumentacji. Został również wiceprezesem Związku Dziennikarzy Polskich w Londynie.
W 1941 roku wydał broszurę poświęconą Stanisławowi Wyspiańskiemu, rok później wraz z Wiesławem Strzałkowskim opublikował broszurę poświęconą Janowi Kasprowiczowi. W 1948 roku wydał książkę poświęconą średniowiecznej historii Polski. 
Zmarł 16 października 1948 w Londynie; został pochowany na cmentarzu Kensal Green.
Poglądy.
Stosunek do religii.
W 1922 r. na łamach Głosu Akademickiego pisał: "Nacjonalizm dotyczy tylko spraw doczesnych i tylko ziemskimi sprawami ideologia nacjonalistyczna się zajmuje (...) Toteż nacjonalista równie dobrze może być ateistą, panteistą i prawowiernym katolikiem. I dlatego właśnie, że we wszystkich uchwałach Młodzieży Wszechpolskiej ani jednego słowa nie ma o Bogu może ona łączyć w zgodnej współpracy katolików i protestantów, wierzących i niewierzących". Z czasem jego poglądy zaczęły podążać w kierunku syntezy nacjonalizmu i katolicyzmu. W 1926 roku pisał, że naród jako wspólnota duchowo nieśmiertelna pragnie życia wiecznego, przez co naturalnie ciąży ku religii katolickiej. Rembieliński określił Kościół katolicki jako gwarant polskiej suwerenności oraz czynnik konsolidujący naród. 
Według Rembieliński wartości moralne zaszczepione narodom cywilizacji europejskiej przez Kościół Katolicki są niezbędne do prawidłowego funkcjonowania pogłębiając ich suwerenność. Polska zdaniem Rembielińskiego jest "od tysiąclecia oparta jest na systemie współistnienia władzy państwowej i kościelnej".
Stosunek do partii politycznych.
Rembieliński zwracał uwagę na brak możliwości prawdziwego zjednoczenia narodu przez przeszłość polityczną, która była tworzona przez partykularne partyjne interesy. Najważniejsze jego zdaniem było ukierunkowanie swojego myślenia na tory ponadpartyjne uwzględniające dobro całego narodu bez kierowania się różnicami klasowymi czy politycznymi. Przeciwstawianie sobie narodowców i sanacji uważał za szkodliwe dla zgody narodowej. Jak pisał: "I jedni i drudzy do narodu należą, braćmi są, wychowanymi w tych samych warunkach". Partie polityczne były zdaniem Rembielińśkiego wyrazem różnic poglądów na sprawy drugorzędne. Zdaniem Rembielińskiego partie polityczne potęgują ambicje poszczególnych grup społecznych i uzurpują sobie prawo do monopolu na racji podczas gdy idee są własnością całego narodu i żadna partia nie powinna rościć sobie praw do jedynie słusznego ich wyznawania.
Rembieliński przeciwstawiał się pomysłom stworzenia monopartii ponieważ uznawał, że nią również mogły by targać konflikty wewnętrznych frakcji. Polacy zdaniem Rembielińskiego potrafili się zjednoczyć w ważnych momentach jak chociażby przy budowie portu w Gdyni czy Centralnego Okręgu Przemysłowego. Rembieliński uznaje, że zgodę narodową można zbudować na skutek działania psychologicznego, wzbudzania zaufania Polaków. Jak pisał: "Może i powinna uczynić to grupa rządząca przez planowy, konsekwentnie wykonywany szereg aktów politycznych, które owo zaufanie w społeczeństwie będzie gruntować".
Stosunek do rozwiązań ustrojowych II Rzeczypospolitej.
Rembieliński negatywnie odnosił się do polskich rozwiązań ustrojowych. Jego zdaniem konstytucja marcowa była nieudaną próbą przeszczepienia zachodniego modelu demokracji parlamentarnej. Z kolei konstytucja kwietniowa jak pisał "przyjęła pogląd na dzieje narodu uproszczony: twórcy jej w całej przeszłości naszej zobaczyli wyłącznie „warcholstwo” i wydobyli z niej jedną tylko naukę, że trzeba „wzmocnić władzę”".

</doc>
<doc id="2708096" url="https://pl.wikipedia.org/wiki?curid=2708096" title="Mario Soto">
Mario Soto

Mario Soto Benavides (ur. 10 lipca 1950 w Santiago) – piłkarz chilijski grający na pozycji defensywnego pomocnika.
Kariera klubowa.
Karierę piłkarską Mario Soto rozpoczął w klubie Deportes Magallanes. W 1974 przeszedł do Uniónu Española. Z Uniónem Española dwukrotnie zdobył mistrzostwo Chile w 1975 i 1977 oraz dotarł do finału Copa Libertadores w 1975. W 1977 krótko był zawodnikiem brazylijskiego SE Palmeiras. W 1978 powrócił do Chile i do końca kariery występował w klubie Cobreloa.
Z Cobreloą trzykrotnie zdobył mistrzostwo Chile w 1980, 1982 i 1985 oraz dwukrotnie dotarł do finału Copa Libertadores w 1981 i 1981. W 1982 został uznany w premierowym plebiscycie "Piłkarzem Roku" w Chile.
Kariera reprezentacyjna.
W reprezentacji Chile Soto zadebiutował 16 lipca 1975 w zremisowanym 1-1 spotkaniu z Peru podczas Copa América. Podczas tego turnieju wystąpił we wszystkich czterech meczach z Boliwią i Peru. W 1979 po raz drugi wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Soto wystąpił w siedmiu meczach: w grupie z Wenezuelą i Kolumbią, w półfinale z Peru oraz w finale z Paragwajem.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Rivas wystąpił we wszystkich trzech meczach z Austrią, RFN i Algierią. W 1983 po raz trzeci wziął udział w Copa América. W tym turnieju Soto wystąpił w trzech meczach z Wenezuelą i Urugwajem. Ostatni raz w reprezentacji wystąpił 17 listopada 1985 w zremisowanym 2-2 meczu eliminacji Mistrzostw Świata z Paragwajem. Od 1975 do 1985 roku rozegrał w kadrze narodowej 47 spotkań, w których zdobył bramkę.

</doc>
<doc id="2708097" url="https://pl.wikipedia.org/wiki?curid=2708097" title="Tephrodornis">
Tephrodornis

Tephrodornis – rodzaj ptaka z rodziny wangowatych (Vangidae). 
Występowanie.
Rodzaj obejmuje gatunki występujące w Azji Południowej i Południowo-Wschodniej.
Morfologia.
Długość ciała 14,5–23 cm, masa ciała 18–46 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "tephrōdēs" – „jak popiół, w kolorze popiołu” ( "tephra" – „popioły”) oraz "ornis", "ornithos" – „ptak”.
Gatunek typowy.
"Lanius virgatus" 
Podział systematyczny.
Do rodzaju należą następujące gatunki:
Część ujęć systematycznych wyróżnia jeszcze "T. (v.) sylvicola" (kruczodzierzb wielki), takson wyodrębniony z "T. virgatus" oraz "T. (p.) affinis" (kruczodzierzb krótkosterny), takson wyodrębniony z "T. pondicerianus".

</doc>
<doc id="2708100" url="https://pl.wikipedia.org/wiki?curid=2708100" title="Łaźnia ultradźwiękowa">
Łaźnia ultradźwiękowa

Łaźnia ultradźwiękowa – urządzenie kształtem przypominające wanienkę, za pomocą którego generowane są ultradźwięki. Ultradźwiękowa łaźnia jest niezbędna dla oszczędnego czyszczenia delikatnych części, takich jak sita analityczne, precyzyjne mikrosita, filtry, części szklane i sprzęt laboratoryjny. Jest również niezbędna do przyspieszenia reakcji chemicznych i do dyspergowania zawiesin.

</doc>
<doc id="2708102" url="https://pl.wikipedia.org/wiki?curid=2708102" title="Philentoma">
Philentoma

Philentoma – rodzaj ptaka z rodziny wangowatych (Vangidae).
Występowanie.
Rodzaj obejmuje gatunki występujące w Azji Południowo-Wschodniej.
Morfologia.
Długość ciała 16–21 cm.
Systematyka.
Nazewnictwo.
Nazwa rodzajowa jest połączeniem słów z języka greckiego: "philos" – „kochający” ( "phileō" – „kochać”) oraz "entoma" – „owady”.
Gatunek typowy.
"Philentoma castaneum" = "Muscicapa pyrhoptera" 
Podział systematyczny.
Do rodzaju należą następujące gatunki:

</doc>
<doc id="2708104" url="https://pl.wikipedia.org/wiki?curid=2708104" title="Wyspy Kamienne">
Wyspy Kamienne

Wyspy Kamienne (ros. "Каменные острова") – archipelag 4 większych wysp położonych równoleżnikowo na Zatoce Piasińskiej, do której uchodzi rzeka Piasina, na Morzu Karskim. Wyspy niezamieszkałe, pokryte tundrą, stanowią część Kraju Krasnojarskiego i jednego z największych na świecie rezerwatów przyrody – Wielkiego Rezerwatu Arktycznego o powierzchni 41 692 km². W czasie srogich zim wyspy są połączone ze sobą i stałym lądem pokrywą lodową. Na wyspach panuje surowy klimat, polarny i subpolarny.
Najbliższym portem i miastem jest Dikson położone około 90 km na południowy zachód od wysp.
Wyspy zostały odkryte dopiero w latach 1900–1903 podczas rosyjskiej ekspedycji na statku "Zaria" pod kierownictwem barona Edwarda Wasiljewicza Tolla, w której uczestniczył jako hydrolog A. W. Kołczak.
Do archipelagu należą (od zachodu):

</doc>
<doc id="2708108" url="https://pl.wikipedia.org/wiki?curid=2708108" title="Antônio Carlos Santos">
Antônio Carlos Santos

Antônio Carlos Santos (ur. 8 czerwca 1964 w Rio de Janeiro) – brazylijski piłkarz występujący na pozycji ofensywnego pomocnika, w późniejszym czasie trener.
Kariera klubowa.
Santos pochodzi z miasta Rio de Janeiro i jest wychowankiem tamtejszego zespołu Botafogo de Futebol e Regatas. W tej drużynie spędził kolejne sześć lat, nie licząc rocznej przerwy na występy we Fluminense FC, z którym w 1983 roku triumfował w rozgrywkach ligi stanowej – Campeonato Carioca.
W 1987 roku Santos przeszedł do meksykańskiej drużyny Club América ze stołecznego miasta Meksyk. Od razu wywalczył sobie miejsce w podstawowej jedenastce i w tamtejszej Primera División zadebiutował 6 września 1987 w przegranym 0:2 spotkaniu z Tolucą. Premierowego gola w najwyższej klasie rozgrywkowej strzelił sześć dni później, w wygranej 2:1 konfrontacji z Monterrey. W swoim premierowym sezonie w Meksyku, 1987/1988, zdobył siedemnaście bramek w 36 meczach i znacznie przyczynił się do zdobycia przez swój klub tytułu mistrzowskiego oraz superpucharu Meksyku – Campeón de Campeones. Obydwa te sukcesy osiągnął z Américą również rok później, w rozgrywkach 1988/1989, za to w sezonie 1990/1991 dotarł do finału krajowego pucharu – Copa México, a także osiągnął wicemistrzostwo kraju. W parze z sukcesami ligowymi w parze szły także osiągnięcia międzynarodowe – Santos jako zawodnik Amériki trzykrotnie triumfował w rozgrywkach Pucharu Mistrzów CONCACAF, w latach 1987, 1990 i 1992, za to w 1990 roku wywalczył Copa Interamericana.
Sezon 1992/1993 Santos spędził w jednym z najbardziej utytułowanych portugalskich klubów – FC Porto. Zdobył z nim wówczas mistrzostwo oraz superpuchar kraju – Supertaça Cândido de Oliveira, rozegrał także trzy mecze w Lidze Mistrzów. Po roku powrócił do Amériki, dla której w ostatnich rozgrywkach strzelił dwanaście goli w 39 spotkaniach. Ogółem w barwach tej drużyny spędził sześć sezonów, notując 54 bramki i 24 asysty w 215 ligowych pojedynkach. Jest uznawany za jedną z największych legend w historii Amériki. Po odejściu z klubu przez dwa lata reprezentował barwy innych meksykańskich ekip – Tigres UANL z miasta Monterrey i Tiburones Rojos de Veracruz, jednak w żadnym z nich mimo dobrej gry nie potrafił nawiązać do sukcesów odnoszonych z Américą.
W połowie 1996 roku Santos zasilił japońską drużynę Sanfrecce Hiroszima, z którą zdołał dotrzeć do finału krajowego pucharu, przegrywając z nim ostatecznie 0:3 z Verdy Kawasaki. W J-League wpisywał się na listę strzelców trzykrotnie w dziesięciu konfrontacjach. Po spędzeniu półtora roku w Japonii powrócił do Meksyku, gdzie spędził resztę swojej kariery. Bez większych sukcesów występował przez rok w Santos Laguna Torreón i przez pół roku w Monarcas Morelia oraz Atlante FC, w którym zakończył profesjonalną grę w piłkę w wieku 35 lat.
Kariera trenerska.
Po zakończeniu kariery piłkarskiej Santos pozostał w Meksyku, gdzie został komentatorem piłkarskim w stacji TV Azteca. Próbował również swoich sił w zawodzie trenera – wiosną 2009 poprowadził drugoligowe rezerwy drużyny Tecos UAG, notując remis i trzy porażki w czterech spotkaniach, natomiast rok później na krótko został szkoleniowcem swojego byłego klubu, Tiburones Rojos de Veracruz, także występującego już na zapleczu najwyższej klasy rozgrywkowej. Pod jego kierownictwem drużyna zanotowała dwie porażki w dwóch meczach.

</doc>
<doc id="2708109" url="https://pl.wikipedia.org/wiki?curid=2708109" title="Antonio Carlos Santos">
Antonio Carlos Santos



</doc>
<doc id="2708111" url="https://pl.wikipedia.org/wiki?curid=2708111" title="Ławeczka Józefa Psarskiego w Ostrołęce">
Ławeczka Józefa Psarskiego w Ostrołęce

Ławeczka Józefa Psarskiego w Ostrołęce została odsłonięta w niedzielę 23 maja 2010 o godz. 11.30 na skwerze jego imienia.
Autorem pomnika jest rzeźbiarz Michał Selerowski. Pomnik przedstawia postać lekarza siedzącego na prostej ławce ogrodowej.
Pomnik przedstawia naturalnej wielkości postać dr. Józefa Psarskiego.

</doc>
<doc id="2708113" url="https://pl.wikipedia.org/wiki?curid=2708113" title="Klasztor w Mstowie">
Klasztor w Mstowie

Klasztor w Mstowie – zabytkowy, średniowieczny klasztor w Wancerzowie, diecezjalne sanktuarium Matki Boskiej Mstowskiej Miłosierdzia.
Historia.
Klasztor zakonu kanoników regularnych został prawdopodobnie utworzony przez biskupa krakowskiego Iwo Odrowąża w 1218 roku, gdy sprowadził on do Mstowa dwunastu zakonników. Według innej wersji w Mstowie klasztor powstał przed rokiem 1145 z inicjatywy Piotra Włostowica, a biskup Odrowąż jedynie potwierdził wcześniejsze nadania i oddał pod zarząd klasztoru parafię (1220). Początkowo uważano, że pierwszy kościół był drewniany, jednak prace archeologiczne prowadzone od 2010 roku pozwoliły odkryć resztki fundamentów niepasujące do zachowanych fragmentów świątyni gotyckiej, co pozwala założyć, że pierwsza świątynia była kościołem murowanym w stylu romańskim.
Klasztor wzniesiono na lewym brzegu Warty, już na terenie ziemi sieradzkiej, a więc na ziemiach należących administracyjnie do diecezji gnieźnieńskiej, co stało się przyczyną konfliktu kompetencyjnego rozstrzygniętego dopiero w drugiej połowie XV wieku. Ostatecznie klasztor podlegał biskupom gnieźnieńskim, a położona w centrum miasteczka Mstów parafia biskupom krakowskim.
Początkowo klasztor stanowił filię wrocławskiego opactwa na Piasku i uniezależnił się dopiero w na początku XV wieku. Istnienie klasztoru przyczyniło się do dynamicznego rozwoju przyklasztornej osady, która w 1279 roku uzyskała od księcia krakowskiego Bolesława V Wstydliwego prawa miejskie jako pierwsza w regionie. Jako ośrodek nadgraniczny i komora celna Mstów był ważnym ośrodkiem na północy ziemi krakowskiej i w XIII i XIV wieku wielokrotnie stawał się celem wypraw grabieżczych. W związku z tym klasztor obwarowano za pomocą drewnianych umocnień.
W pierwszej połowie XV wieku w miejscu starego kościoła wzniesiono nowy, który w 1441 roku na synodzie w Łęczycy otrzymał rangę kolegiaty, a kilkadziesiąt lat później dostawiono nowe zabudowania klasztorne. Budynek klasztorny pełnił funkcję mieszkalno-sakralne, szkoły parafialnej, szpitala, studium dla kandydatów na księży oraz skryptorium. Biblioteka klasztorna liczyła 3000 ksiąg. Budynki klasztorne wielokrotnie przebudowywano, m.in. na początku XVII wieku fortyfikacje zastąpiono nowymi, kamienno-ceglanymi, które jednak nie obroniły klasztoru w 1655 roku przed Szwedami, którzy po kilkudniowym oblężeniu spalili miasto i klasztor, mordując połowę ludności.
Klasztor gościł królów Władysława Łokietka, Kazimierza Wielkiego, Władysława Jagiełłę (1391), Kazimierza Jagiellończyka (1474), Jana Kazimierza (1665) . 
Po pożarze kościoła w 1702 roku kapituła klasztorna podjęła decyzję o budowie nowego, który ukończono w 1742 roku. Jeszcze kilka lat przed zakończeniem tej budowy, w trakcie uroczystości religijnych, pękły filary nawy południowej, w efekcie czego zawaliły się stropy i część murów. Zginęły przynajmniej trzy osoby. Kolejne pożary w obrębie kompleksu klasztornego miały miejsce w latach 1776, 1800 i 1879, ponadto zniszczeń dokonały wojska rosyjskie w 1709 i 1768 roku oraz pruskie w 1789 i 1793 roku. Za każdym razem kościół odbudowywano.
W 1798 lub 1819 roku dobra klasztorne zostały skasowane i przeszły na własność państwa, a w 1823 roku skasowano klasztor, przekazując go księżom parafialnym. W 1914 roku w pomieszczeniach dawnego klasztoru wojska niemieckie broniły się przed Rosjanami, którzy zbombardowali niemieckie pozycje, częściowo burząc zabudowania.
W latach 1925–1936 mstowski proboszcz odrestaurował obiekty klasztorne i zrekonstruował mury obronne, przywracając im XVII-wieczną formę. Po II wojnie światowej prowadzono wokół zabudowań klasztornych drobne prace i trzykrotnie odnajdywano w jego pobliżu monety z XIV-XVI wieku, łącznie blisko tysiąc sztuk.
W 1990 roku klasztor w Mstowie został ponownie przekazany kanonikom laterańskim.
Architektura.
Kościół.
Pierwszy kościół został zbudowany w stylu romańskim, przypuszczalnie w XII wieku. W XV wieku kościół został przebudowany w lub zbudowany od podstaw stylu gotyckim, a w pierwszej połowie XVIII stulecia na jego fundamentach zbudowano nowy, trójnawowy kościół w stylu barokowym z dwiema wieżami, podwyższonymi na przełomie XIX i XX wieku.
Wyposażenie wnętrza kościoła pochodzi głównie z XVIII wieku i jest późnobarokowe. Znajduje się w nim łącznie jedenaście ołtarzy. Szczególnie wyróżniają się spośród nich późnobarokowy ołtarz główny, wzorowany na jasnogórskim, i dwa boczne, rokokowe. W stylu rokokowym wykonany jest także chór muzyczny. Szczególnym kultem otaczany jest słynący łaskami obraz Matki Boskiej Miłosierdzia, będący siedemnastowieczną kopią obrazu Matki Boskiej Jasnogórskiej, zwany Matką Boską Mstowską. W prawej poprzecznej nawie wisi obraz przedstawiający wręczenie przez biskupa Iwo Odrowąża aktu fundacyjnego klasztoru na tle jego XVII-wiecznej panoramy.
Na placu przykościelnym mieścił się w przeszłości cmentarz, o czym świadczy zachowany pomnik nagrobny z figurą Chrystusa Dobrego Pasterza.
Klasztor.
Od północy do kościoła przylegał trójskrzydłowy klasztor. Powstał on w okresie lokacji kościoła w XIII wieku, ale w XV i XVII wieku oraz w latach 1763–1791 był znacznie przebudowany. Jednopiętrowe południowo-wschodnie skrzydło jest późnogotyckie z nielicznymi fragmentami romańskimi, z drugiej połowy XV wieku. W skrzydle znajduje się dawny kapitularz ze zrekonstruowanym sklepieniem krzyżowym wspartym na grubym, czworobocznym filarze.
Skrzydło środkowe jest nowsze, zbudowane jednak także w stylu gotyckim. W środkowym skrzydle znajduje się późnogotycki portal z początków XVI wieku, o nadprożu zdobionym laskowaniem i motywem liści. Oryginalnie portal ten prowadził do kapitularza, ale został przeniesiony. 
Skrzydło północne pochodzi z XVIII wieku.
Mury obronne.
Zespół klasztorny otoczono w XVII wieku kamiennymi murami z dziesięcioma basztami, kordegardą oraz dwiema bramami. Przed murami utworzono wały ziemne z fosą, które zostały zniwelowane pod koniec XVII wieku.
Obecnie z obwarowań zachował się zrekonstruowany w okresie międzywojennym mur z dziewięcioma basztami. Również częścią umocnień jest południowa brama główna, która obecnie, po zamurowaniu przepustu bramnego, stanowi dzwonnicę. Po obu stronach dzwonnicy znajdują się dwie baszty, które są okrągłe u podstawy i ośmioboczne w wyższych partiach. W narożnikach murów zlokalizowane są kolejne cztery baszty, następne dwie we wschodnim odcinku murów. Dziesiąta, nie odbudowana, baszta położona była w północnej części murów. We wschodniej części murów znajdowała się dodatkowo brama gospodarcza, obecnie zamurowana. Obecnie na teren kompleksu można dostać się nową, zachodnią bramą, którą wzniesiono w XVIII wieku w stylu późnobarokowym.
W południowo-wschodnim narożu znajduje się ceglany budynek dawnej wartowni (kordegardy) w stylu barokowym z zamurowaną bramą gospodarczą.

</doc>
<doc id="2708117" url="https://pl.wikipedia.org/wiki?curid=2708117" title="Hiperkalciuria">
Hiperkalciuria

Hiperkalciuria – stan chorobowy, polegający na zwiększonym wydalaniu wapnia z moczem (powyżej 300 mg/dobę u mężczyzn i powyżej 250 mg u kobiet).
Przewlekła hiperkalciuria może prowadzić do kamicy moczowej (występuje w 30-60% przypadków), nefrokalcynozy i zaburzenia wydalniczej funkcji nerek.
Etiopatogeneza.
Wydalanie wapnia z moczem zależy od rodzaju stosowanej diety - nadmiar sodu jest istotnym czynnikiem zwiększającym kalciurię .
Czynniki mające wpływ na kalciurię: 
Leczenie.
Leczenie hiperkalciurii jest leczeniem przyczynowym. W leczeniu objawowym hiperkalciurii nerkowej stosuje się najczęściej hydrochlorotiazyd z suplementacją potasu.

</doc>
<doc id="2708118" url="https://pl.wikipedia.org/wiki?curid=2708118" title="Oksan">
Oksan



</doc>
<doc id="2708122" url="https://pl.wikipedia.org/wiki?curid=2708122" title="Eduard von Steiger">
Eduard von Steiger

Eduard von Steiger (ur. 2 lipca 1881, zm. 10 lutego 1962) - szwajcarski polityk, członek Rady Związkowej od 10 grudnia 1940 do 9 listopada 1951. Kierował departamentem sprawiedliwości i policji (1941-1951). Był członkiem Partii Rolników, Kupców i Niezależnych (późniejszej Szwajcarskiej Partii Ludowej).
Pełnił także funkcje wiceprezydenta (1944, 1950) i prezydenta (1945, 1951) Konfederacji.

</doc>
<doc id="2708124" url="https://pl.wikipedia.org/wiki?curid=2708124" title="Ángelo Padilla">
Ángelo Padilla

Ángelo Alfonzo Padilla Barahona (ur. 5 marca 1990) – gwatemalski piłkarz występujący na pozycji pomocnika, obecnie zawodnik Suchitepéquez.
Kariera klubowa.
Padilla jest wychowankiem najbardziej utytułowanego zespołu w kraju, stołecznego CSD Municipal. Do jego seniorskiej drużyny został włączony jako osiemnastolatek i już w swoim debiutanckim sezonie, Apertura 2008, wywalczył z nią wicemistrzostwo Gwatemali. Sukces ten powtórzył również pół roku później, w rozgrywkach Clausura 2009. W sezonie Apertura 2009 zdobył pierwszy w karierze tytuł mistrzowski, natomiast po raz drugi sięgnął z Municipalem po mistrzostwo w rozgrywkach Clausura 2010. Pozostawał jednak głębokim rezerwowym ekipy i na ligowych boiskach pojawiał się sporadycznie, przez co zdecydował się odejść do niżej notowanego klubu CF Universidad de San Carlos. Po sezonie 2010/2011 spadł z nim do drugiej ligi gwatemalskiej.
Latem 2011 Padilla przeszedł do pierwszoligowego CD Suchitepéquez z siedzibą w mieście Mazatenango.
Kariera reprezentacyjna.
W seniorskiej reprezentacji Gwatemali Padilla zadebiutował za kadencji paragwajskiego selekcjonera Evera Hugo Almeidy, 11 listopada 2011 w wygranym 3:0 spotkaniu z Grenadą w ramach eliminacji do Mistrzostw Świata 2014. W tej samej konfrontacji strzelił także premierowego gola w kadrze narodowej.

</doc>
<doc id="2708125" url="https://pl.wikipedia.org/wiki?curid=2708125" title="Angelo Padilla">
Angelo Padilla



</doc>
<doc id="2708127" url="https://pl.wikipedia.org/wiki?curid=2708127" title="Wicklow Way">
Wicklow Way

Wicklow Way (irl. "Sli Cualann Nua") – szlak turystyczny w Irlandii o długości 129 km, biegnący poprzez góry Wicklow. 
Trasa szlaku zaczyna się w Marlay Park w południowych przedmieściach Dublina i przebiega w większości w hrabstwie Wicklow a kończy się w miejscowości Clonegal w hrabstwie Carlow. 
Szlak oznaczony jest żółtym znakiem w formie miniatury pieszego turysty i strzałki wskazującej kierunek marszu. Został wyznaczony przez Irlandzką Radę Sportu (Irish Sports Council). Aby przejść całość trasy zazwyczaj potrzeba 5-7 dni. 

</doc>
<doc id="2708131" url="https://pl.wikipedia.org/wiki?curid=2708131" title="Rodolphe Rubattel">
Rodolphe Rubattel

Rodolphe Rubattel (ur. 4 września 1896, zm. 18 października 1961) - szwajcarski polityk, członek Rady Związkowej od 11 grudnia 1948 do 1 listopada 1954. Kierował departamentem spraw ekonomicznych (1948-1954).
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1953) i prezydenta (1954) Konfederacji.

</doc>
<doc id="2708132" url="https://pl.wikipedia.org/wiki?curid=2708132" title="Zespoły przyrodniczo-krajobrazowe województwa łódzkiego">
Zespoły przyrodniczo-krajobrazowe województwa łódzkiego

Zespoły przyrodniczo-krajobrazowe województwa łódzkiego
Według Ustawy o ochronie przyrody z 2004 roku zespoły przyrodniczo-krajobrazowe to:
W 2010 roku w województwie łódzkim istniało 36 takich zespołów o łącznej powierzchni 11 994,4 ha. Areały poszczególnych z nich wahały się od 0,82 ha w przypadku ZPK „Skarpa Jurajska” do 4007 ha w przypadku ZPK „Dolina Grabi”. Najczęściej tą formą ochrony przyrody obejmowane były doliny rzeczne i kompleksy leśne. Ponadto stosowano ją w przypadku założeń dworsko-parkowych i pałacowo-parkowych. Istnieje także wiele zespołów, gdzie ochroną objęte są zarówno obiekty przyrodnicze jak i kultury materialnej.
Lista zespołów przyrodniczo-krajobrazowych województwa łódzkiego.
Kompletny wykaz zespołów przyrodniczo-krajobrazowych wg stanu na 2010 rok
Zespoły planowane i projektowane oraz o niejasnym statusie.
Na terenie gminy Dobroń ma powstać:
Na obszarze Parku Krajobrazowego Międzyrzecza Warty i Widawki planowano w 2008 roku utworzyć następujące ZPK:
Ponadto niektóre źródła wymieniają:

</doc>
<doc id="2708134" url="https://pl.wikipedia.org/wiki?curid=2708134" title="Mgławica Guma">
Mgławica Guma

Mgławica Guma (Gum 12) – jedna z największych mgławic dyfuzyjnych, rozciągająca się na obszarze gwiazdozbiorów Żagla i Rufy, w samym centrum historycznej konstelacji Okrętu Argo. Jest ona pozostałością po dawnej supernowej, która eksplodowała od 0,9 do 2,6 mln lat temu.
Mgławicę tę jonizują jasne, widoczne gołym okiem gwiazdy Naos (ζ Puppis) i Regor (γ2 Velorum). Obie znajdują się w odległości ok. 1100 lat świetlnych od Słońca, pierwsza z nich w pobliżu bliższego Słońcu skraju mgławicy, a druga bliżej środka Gum 12. W południowo-wschodniej części mgławicy zawiera się znacznie młodsza i lepiej widoczna pozostałość po supernowej Żagla, w której tle znajduje się inna pozostałość po supernowej, Puppis A, położona daleko za mgławicą Guma.
Mgławica Guma to jedna z największych mgławic znanych w Drodze Mlecznej. Jej badanie dostarcza wiadomości o ekspansji bąbli materii, tworzonych przez wybuchy supernowych w środowisku galaktycznych ramion spiralnych oraz oddziaływania między nimi a sąsiednimi obłokami molekularnymi; na krawędziach mgławicy zaobserwowana została ograniczona aktywność gwiazdotwórcza, zlokalizowana w niewielkich ciemnych mgławicach. Z niektórymi z tych tzw. globul kometarnych związane są obiekty Herbiga-Haro, w tym HH 46/47.
Widoczność.
Mgławica Guma jest obserwowalna jako ciąg słabych mgławic pomiędzy konstelacjami Rufy i Żagla a jej rozmiary sprawiają, że wydaje się być największą mgławicą na niebie. Pomimo tego nie jest ona widoczna ani gołym okiem, ani przez amatorski teleskop, ponieważ tworzące ją włókna świecą bardzo słabo, większość emisji odbywa się w zakresie podczerwieni i linii Hα. Mgławica znajduje się daleko na południowej półkuli niebieskiej, jej widoczność z półkuli północnej jest więc bardzo ograniczona; w całości mgławicę można obserwować na południe od 35-36 stopnia szerokości geograficznej północnej, a powyżej 50°N (na większości terytorium Polski) żaden jej fragment nie jest widoczny. Na półkuli południowej natomiast jest widoczna przez większość nocy w roku (szczególnie od grudnia do kwietnia).
Jej wewnętrzna część została zauważona po raz pierwszy w 1939 roku przez Otto Struve, który nie zdawał sobie sprawy z całej rozciągłości mgławicy; na początku lat 50. XX wieku młody australijski astronom, Colin Stanley Gum filmował ten obszar południowej części Drogi Mlecznej w podczerwieni, dzięki czemu odkrył prawdziwy rozmiar mgławicy: obejmuje ona całą zachodnią część konstelacji Żagla, mały fragment gwiazdozbioru Kila, rozciąga się przez całą południowo-wschodnią część Rufy i kończy w pobliżu gwiazdy π Puppis. Relacja o odkryciu została opublikowana w 1955 roku, w rozprawie doktorskiej pt. "A study of diffuse southern H-alpha nebulae".
Charakterystyka.
Mgławica Guma jest dominującym obiektem między długościami galaktycznymi od l = 250° do 270°, wygląda jak ogromny pierścień zjonizowanego gazu, rozciągający się na około 36° na niebie. Północny skraj jest widoczny w pobliżu gwiazdy pi Puppis, natomiast południowa granica jest o kilka stopni od asteryzmu „Fałszywego Krzyża” (Avior, Aspidiske, Alsephina i Markeb). Podczas gdy południowe brzegi są dobrze rozpoznawalne, północne krawędzie pozostają niepewne; według niektórych naukowców krawędź ta zbiega się z długimi gazowymi filamentami znajdującymi się głównie w gwiazdozbiorze Kompasu i znanymi jako Sharpless 2-312. Inni naukowcy sądzą, że te włókna są położone zbyt daleko od miejsca wybuchu supernowej, która utworzyła Mgławicę Guma, i posiadają różną prędkość radialną. Rozważania te doprowadziły uczonych do przypuszczeń, że włókna te tworzą mgławicę odrębną od Mgławicy Guma, poruszającą się w stronę Układu Słonecznego.
Średnia odległość mgławicy od Słońca to około 450 parseków (1470 lat świetlnych), znajduje się ona na wewnętrznej krawędzi Ramienia Oriona, w którym zawiera się również Układ Słoneczny i prawie wszystkie gwiazdy obserwowane gołym okiem. Pochodzenie tej struktury było od dawna przedmiotem dyskusji: w przeszłości stawiano hipotezę, że jest to stara strefa Strömgrena, tj. bąbel zjonizowanego wodoru. Konkurowała z nią inna hipoteza, tłumacząca naturę Mgławicy Guma jako pozostałości po supernowej. Obecnie najszerzej akceptowany jest drugi scenariusz, według którego jest to ekspandujący obłok materii powstałej po wybuchu jednej lub więcej supernowych; jonizację gazu powoduje promieniowanie dwóch jasnych gwiazd, błękitnych nadolbrzymów γ2 Velorum i ζ Puppis.
Aby zbadać pochodzenie Mgławicy Guma, badano środowisko galaktyczne, w którym powstała. W obrębie mgławicy znajduje się asocjacja OB, grupa jasnych gwiazd (znana jako Vela OB2; należy do niej m.in. Regor, γ2 Vel) oraz gwiazda Wolfa-Rayeta (składnik układu podwójnego γ2 Vel), podczas gdy kilkaset parseków dalej, po przeciwnej niż Słońce stronie mgławicy, znajduje się duży kompleks obłoków molekularnych znany jako "Vela Molecular Ridge". W tym kontekście ζ Puppis jest wyjątkiem: jest to niebieski nadolbrzym i gwiazda uciekająca, tj. charakteryzująca się dużym ruchem własnym, położona w odległości 300 lub 335 parseków po stronie mgławicy bliższej Słońca; szybki ruch oddalił ją zarówno od mgławic, w jakich mogła powstać gwiazda o takiej masie, jak również od innych gwiazd tego typu; pochodzi ona z młodej gromady otwartej Trumpler 10. Niektórzy badacze wiązali pochodzenie Mgławicy Guma z aktualną pozycją ζ Puppis, sugerując, że jedną z przyczyn ekspansji mgławicy była eksplozja towarzysza tej właśnie gwiazdy, której potężna fala uderzeniowa nadała obecną wysoką prędkość, oddalając od miejsca wybuchu. Według tego samego scenariusza krawędzie mgławicy ekspandują w różny sposób: strona bliższa Słońcu wydaje się rozprzestrzeniać szybciej niż przeciwna, gdzie ruch materii prawdopodobnie utrudniła obecność "Vela Molecular Ridge". Wydarzenia, które doprowadziły do powstania Mgławicy Guma, miały miejsce od 1 do 6 milionów lat temu.
Południowo-zachodnia część Mgławicy Guma wydaje się nakładać na dużą strukturę pierścieniową złożoną z pyłu widocznego w podczerwieni, z dużą pustką w środku; ten bąbel, który został nazwany "IRAS Vela Shell", został stworzony przez działanie wiatru gwiazdowego asocjacji Vela OB2; w jego centrum znajduje się gwiazda γ2 Velorum, należąca do tej asocjacji. Gaz i pył otaczający ten bąbel pierwotnie stanowił duży kompleks molekularny, z którego powstały gwiazdy asocjacji.
Zjawiska związane z powstawaniem gwiazd.
Fala uderzeniowa spowodowana przez ekspansję Mgławicy Guma i intensywne promieniowanie ultrafioletowe masywnych gwiazd spowodowały zagęszczenie gazu w pobliskich obłokach materii, w wielu przypadkach zwiększając intensywność procesów gwiazdotwórczych; w szczególności chodzi o powstawanie gwiazd o małej lub średniej masie.
Globule kometarne.
Do najbardziej znanych obiektów związanych z Mgławicą Guma i "IRAS Vela Shell" należą tzw. globule kometarne. Te szczególne ciemne mgławice są pozostałościami obłoków molekularnych, z których silne promieniowanie ultrafioletowe gwiazd ζ Puppis i γ2 Velorum zdmuchnęło zewnętrzne warstwy; gaz, który w przeszłości tworzył te warstwy, formuje obecnie długie pasma zorientowane w kierunku przeciwnym do źródeł promieniowania. Po utracie zewnętrznych warstw pozostały gęste rdzenie tych obłoków, które charakteryzują się cechami podobnymi do globul Boka i obszarów powstawania gwiazd, zwłaszcza gwiazd o małej masie. Zgodnie z innym modelem źródłem energii, która zerwała zewnętrzne warstwy obłoków, nie było promieniowanie tych gwiazd, ale potężna fala uderzeniowa spowodowana wybuchem supernowej, która utworzyła mgławicę. Znane jest 36 globul położonych w tym regionie; koncentrują się one wokół współrzędnych galaktycznych l = 260°, b = -4°, pomiędzy centrum Mgławicy Guma a "IRAS Vela Shell".
Samotna globula kometarna znajdująca się w północno-wschodniej części Mgławicy Guma, skatalogowana jako CG22 („CG” od ), ma ogon, który rozciąga się na ponad stopień, co przy odległości 450 parseków odpowiada długości około 8 parseków, oraz gęste jądro o średnicy 2 sekund kątowych. Wewnątrz znajduje się źródło IRAS 08267-3336; jego położenie odpowiada młodemu obiektowi gwiazdowemu klasy II, oznaczonemu Wra 220, który jest gwiazdą typu T Tauri i prawdopodobnie jest otoczony dyskiem protoplanetarnym; jej jasność to 13 .
Wśród innych globul wyróżnia się CG1, która ma szczególnie gęsty ogon o długości 25'; jądro ma średnicę około 2', a całkowita masa tej struktury to 20-45 . Najważniejszą cechą tej globuli jest obecność na jej czubku gwiazdy typu Herbig Ae/Be, NX Puppis A, której wiek wynosi około 5 milionów lat i której typ spektralny, A7-F2, wskazuje, że jest to masywna gwiazda; znajduje się ona w układzie potrójnym z mniejszym składnikiem NX Puppis B w odległości 0,128" i trzecim, bardziej odległym (7") obiektem, gwiazdą typu T Tauri (NX Puppis C) o masie 0,3 M⊙.
Kolejna duża globula CG4 znajduje się na południowym skraju mgławicy związanej z inną globulą widoczną bardziej na północ, CG6; ich masy to odpowiednio 50 M☉ i 5,5 M☉. Globula CG4 ma średnicę 1,5 roku świetlnego, jej ogon ma długość ok. 8 lat świetlnych. Obie są częścią kompleksu znanego jako mgławica Sa 101. Obserwacja tego obszaru pozwala poznać pochodzenie tych obłoków materii i prześledzić proces, który przekształcił je w globule kometarne. Mgławica, z której pozostały dziś widoczne globule CG4 i CG6, została silnie odkształcona przez potężne promieniowanie ultrafioletowe γ2 Velorum, które spowodowało erozję mgławicy, wywiewając rzadsze gazy tworzące otoczki dziś obserwowanych globul; natomiast tylna część Sa 101 była chroniona przed działaniem promieniowania przez długi czas, przez co zachowała się w prawie nienaruszonym stanie. Dopiero niedawno w skali astronomicznej promieniowanie gwiazdy zdołało dotrzeć do tego obłoku, ściskając go i wywołując w nim zjawiska gwiazdotwórcze. Obecność młodych gwiazd w obłoku została potwierdzona poprzez obserwację emisji Hα, która pozwoliła odkryć 7 takich obiektów, od CG-Hα1 do CG-Hα7.
Na północnym brzegu, na południowy zachód od mgławicy RCW 19, znajduje się złożony system, składający się z trzech globul (oznaczonych CG30, CG31 i CG38), których szerokie ogony skierowane na północ pokrywają się wizualnie. Najbardziej niezwykłą cechą tego regionu jest obecność obiektu Herbiga-Haro, HH 120, znajdującego się wewnątrz globuli CG30 i złożonego z 11 konglomeratów gęstszego gazu, oznaczonych literami od A do K; źródłem promieniowania, które pobudza gaz do świecenia, jest gwiazda CG30-IRS4, położona na południowym wschodzie i dobrze widoczna na zdjęciach w podczerwieni, skatalogowana również jako IRAS 08076-3556. Według niektórych badań położenie CG30-IRS4 zbiega się z bardzo młodą protogwiazdą klasy I lub 0, otoczoną dyskiem o masie około 0,07 M☉; gęsta globula, która go otacza, ma natomiast masę 8 M☉. Mgławicę refleksyjną oświetloną przez gwiazdę tworzą ściany pustki, wytworzonej przez działalność dżetu pochodzącego od tej samej gwiazdy. Spośród pięciu źródeł podczerwonych znajdujących się wewnątrz globuli także CG30-IRS3 jest położone blisko obiektu HH 120. Badania HH 120 i pobliskiego, mniejszego HH 948 wykazały, że oba pochodzą z CG30-IRS4, która okazała się być protogwiazdą podwójną lub może wielokrotną. Do osobliwych obiektów z tego regionu zalicza się również HH 949, który posiada 8 składników (oznaczonych literami od A do G).
Jedną z globul kometarnych o mniejszych rozmiarach jest CG13, z długim warkoczem i gęstym jądrem, w której to mgławicy znajduje się gwiazda typu widmowego F (skatalogowana jako Bernes 136); w odległości 15' od tej gwiazdy znajduje się źródło promieniowania Hα znane jako CG13-Hα 8, którego odległość od globuli to około 2 parseki.
Inne obiekty.
Wśród innych znaczących ciał niebieskich tego obszaru najlepiej znany jest obiekt HH 46/47, położony na południowym skraju Mgławicy Guma, na końcu ciemnej chmury Sa 111 (Sandqvist 111), przypominającej wyglądem kometę. Z uwagi na łatwość obserwacji i wysoki stopień kolimacji dżetu pomiędzy dwoma czołami struktura ta była przedmiotem wielu badań. Główną część większego dżetu oznaczono HH 47A; odgałęziają się od niej dwie słabe łukowate struktury; drugi koniec dżetu jest znany jako HH 46; długi strumień, który łączy te dwa fragmenty dżetu, to HH 47B. Źródło dżetów, oznaczone HH 46/47 IRS, jest ukryte w ciemnej globuli, koniec większego z nich (złożonego z HH 46 i HH 47A, B i D) kieruje się w stronę Słońca, natomiast drugi dżet, oddalony i poruszający się w kierunku przeciwnym do Ziemi, jest identyfikowany jako HH 47C. Ponadto zaobserwowano pozostałości dawnej aktywności źródła (słabe obiekty HH 47NE i HH 47SW) w dużo większej odległości od niego. Przy średniej odległości około 450 parseków cała struktura ma długość około 3 parseków, a jej wiek to około 9 tysięcy lat.
Centralny element HH 46 posiada cechy mgławicy refleksyjnej, którą oświetla przypuszczalnie gwiazda typu T Tauri; z biegiem lat zaobserwowano, że jasność mgławicy nie jest stała, ale zmienia się znacząco, prawdopodobnie ze względu na zmienność gwiazdy centralnej. HH 47A wykazuje wysoką gęstość elektronów i jednocześnie wysokie wzbudzenie gazu, podczas gdy inne elementy struktury wykazują mniejszą gęstość elektronów, ale wyższy stopień wzbudzenia.
Część obłoku molekularnego Sa 111 jest oświetlona przez trzy gwiazdy, skatalogowane w 1975 roku wraz z ich mgławicami refleksyjnymi jako vdBH 12a, vdBH 12b i vdBH 16; wszystkie trzy należą do tego samego kompleksu, związanego z kolei z Mgławicą Guma, pierwsze dwie są powiązane z sąsiednimi Sa 111 i Sa 109, natomiast vdBH16 oświetla obłok Sa 112. Ta ostatnia gwiazda jest układem podwójnym gwiazd, które nie należą jeszcze do ciągu głównego, położonym w odległości 1' na północ od innej młodej, pobliskiej gwiazdy, której położenie zbiega się ze źródłem IRAS 08261-5100.
Obłok Sandqvist 109 (Sa 109) zawiera dwa zwarte obiekty, skatalogowane w 1981 roku jako Re 4 i Re 5, w których występują różne sygnały świadczące o procesach formowania się gwiazd. Pierwsza z tych globul zawiera obiekt Herbiga-Haro, HH 188, jak też źródło promieniowania podczerwonego IRAS 08194-4921, które dostarcza energię do tego obiektu. To źródło pokrywa się z gwiazdą Re FIR 4 (FIR oznacza "far infrared" – daleką podczerwień), prawdopodobnie będącą gwiazdą podwójną, co sugeruje obecność dwóch dżetów wybiegających z tego samego miejsca; składa się zapewne z dwóch młodych obiektów gwiezdnych klasy 0 lub I. Druga gwiazda widoczna w kierunku chmury, typu widmowego K5, nie jest fizycznie jej częścią, lecz znajduje się na pierwszym planie. Głęboko wewnątrz Re 5 znajduje się źródło promieniowania podczerwonego IRAS 08196-4931; nie zaobserwowano tu wypływu materii.

</doc>
<doc id="2708136" url="https://pl.wikipedia.org/wiki?curid=2708136" title="Olcsó és ügyes">
Olcsó és ügyes

Olcsó és ügyes (węg. "Tania i sprytna") – szósty album studyjny zespołu Lord, nagrany w 1993 roku w LMS Stúdió i wydany w grudniu tego roku przez LMS Records na CD i MC. W nagrywaniu albumu nie uczestniczyli Attila Erős, Zoltán Németh i Gyula Harangozó, którzy na początku 1993 roku opuścili zespół.

</doc>
<doc id="2708137" url="https://pl.wikipedia.org/wiki?curid=2708137" title="Zespół przyrodniczo-krajobrazowy „Dolina Grabi”">
Zespół przyrodniczo-krajobrazowy „Dolina Grabi”

Zespół Przyrodniczo-Krajobrazowy „Dolina Grabi” – zespół przyrodniczo-krajobrazowy utworzony w 1998 roku.
Charakterystyka.
Położony w województwie łódzkim na terenie:
Powierzchnia całkowita wynosi 4007 ha.
Obok koryta rzeki Grabi ochroną objęte są tu znajdujące się w jej dolinie: starorzecza, drobne zbiorniki eutroficzne, wydmy śródlądowe, mokradła, niżowe i górskie świeże łąki, lasy łęgowe, olsowe i bory sosnowe. Rzeka ta odznacza się niezwykłym bogactwem fauny (800 gatunków, w tym wiele gatunków rzadkich i chronionych).

</doc>
<doc id="2708138" url="https://pl.wikipedia.org/wiki?curid=2708138" title="Markus Feldmann">
Markus Feldmann

Markus Feldmann (ur. 21 maja 1897, zm. 3 listopada 1958) - szwajcarski polityk, członek Rady Związkowej od 13 grudnia 1951 do śmierci. Kierował departamentem sprawiedliwości i policji (1952-1958). Był członkiem Partii Rolników, Kupców i Niezależnych (późniejszej Szwajcarskiej Partii Ludowej).
Pełnił także funkcje wiceprezydenta (1955) i prezydenta (1956) Konfederacji.

</doc>
<doc id="2708141" url="https://pl.wikipedia.org/wiki?curid=2708141" title="Zbacowanie">
Zbacowanie

Zbacowanie – Pierwszy album zespołu Future Folk. Pierwszym singlem promującym nadejście tego krążka jest utwór "Janko"

</doc>
<doc id="2708142" url="https://pl.wikipedia.org/wiki?curid=2708142" title="Romet Bydgoszcz">
Romet Bydgoszcz

Klub Sportowy Romet-Renex Bydgoszcz – polski klub sportowy założony w 1948 roku.
Działalność.
Klub powstał przy powstałych w 1948 roku Zjednoczonych Zakładach Rowerowych z siedzibą w Bydgoszczy przy ulicy Fordońskiej 2. Z racji charakteru przedsiębiorstwa, wiodącą sekcją było kolarstwo. Od 1958 roku w ramach klubu działała sekcja turystyczno-rowerowa. Do największych sukcesów można zaliczyć tytuł drużynowego mistrza Polski w kolarstwie szosowym w 1977 roku. Na przestrzeni lat barwy klubu reprezentowali m.in. wicemistrz olimpijski i zwycięzca Tour de Pologne 1985 Marek Leśniewski, wielokrotny mistrz Polski Zbigniew Ludwiniak czy Jakub Lorek, mistrz Polski juniorów w 1999 roku.

</doc>
<doc id="2708143" url="https://pl.wikipedia.org/wiki?curid=2708143" title="Puchar Europy Mistrzów Klubowych w piłce siatkowej (1985/1986)">
Puchar Europy Mistrzów Klubowych w piłce siatkowej (1985/1986)

Puchar Europy Mistrzów Krajowych 1985/1986 - 27. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Turniej finałowy.
 Parma
Wyniki
Tabela

</doc>
<doc id="2708144" url="https://pl.wikipedia.org/wiki?curid=2708144" title="Edin Ramčić">
Edin Ramčić

Edin Ramčić (ur. 1 sierpnia 1970) – bośniacki piłkarz występujący na pozycji pomocnika.
Kariera klubowa.
Ramčić karierę rozpoczynał w drugoligowym jugosłowiańskim zespole Iskra Bugojno. W 1992 roku został graczem chorwackiego Uljaniku Pula. Grał tam przez rok. W 1993 wyjechał do Belgii, by grać w tamtejszym KAA Gent z Eerste klasse. Przez 9 lat rozegrał tam 196 spotkań i zdobył 2 bramki.
Na początku 2002 roku Ramčić odszedł do drugoligowego RWD Molenbeek. Następnie występował w innym drugoligowym zespole, KV Oostende, a także czwartoligowym Eendrachcie Aalst. W styczniu 2005 roku przeniósł się do słowackiego klubu FC Nitra. W połowie tego samego roku zakończył karierę.
Kariera reprezentacyjna.
W reprezentacji Bośni i Hercegowiny Ramčić zadebiutował 18 grudnia 1996 roku w przegranym 0:1 towarzyskim meczu z Brazylią. W latach 1996–1998 w drużynie narodowej rozegrał łącznie 6 spotkań.

</doc>
<doc id="2708145" url="https://pl.wikipedia.org/wiki?curid=2708145" title="Edin Ramcić">
Edin Ramcić



</doc>
<doc id="2708146" url="https://pl.wikipedia.org/wiki?curid=2708146" title="SIN">
SIN



</doc>
<doc id="2708151" url="https://pl.wikipedia.org/wiki?curid=2708151" title="Hans Streuli">
Hans Streuli

Hans Streuli (ur. 13 lipca 1892, zm. 23 maja 1970) - szwajcarski polityk, członek Rady Związkowej od 22 grudnia 1953 do 19 listopada 1959. Kierował departamentem finansów (1954-1959).
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1956) i prezydenta (1957) Konfederacji.

</doc>
<doc id="2708152" url="https://pl.wikipedia.org/wiki?curid=2708152" title="Pure Appl. Chem.">
Pure Appl. Chem.



</doc>
<doc id="2708154" url="https://pl.wikipedia.org/wiki?curid=2708154" title="Mistrzostwa Europy w Piłce Ręcznej Kobiet 2016">
Mistrzostwa Europy w Piłce Ręcznej Kobiet 2016

Mistrzostwa Europy w Piłce Ręcznej Kobiet 2016 – dwunaste mistrzostwa Europy w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez EHF, mający na celu wyłonienie najlepszej żeńskiej reprezentacji narodowej w Europie. Odbyły się w Szwecji pomiędzy 4 a 18 grudnia 2016 roku. W turnieju wystąpiło szesnaście zespołów, automatycznie do mistrzostw zakwalifikowała się reprezentacja Szwecji jako gospodarz imprezy. O pozostałe miejsca toczyły się eliminacje od czerwca 2015 do czerwca 2016 roku. Turniej służył jako jedna z kwalifikacji do Mistrzostw Świata 2017.
Patronem zawodów został książę Daniel. Były one transmitowane przez ponad 65 stacji telewizyjnych z całego świata oraz w Internecie, interakcję z fanami zapewniała także oficjalna strona internetowa mistrzostw oraz media społecznościowe. Wszystkie próbki przebadane podczas mistrzostw pod kątem dopingu dały wynik negatywny.
Po raz siódmy w historii w zawodach zwyciężyły obrończynie tytułu, Norweżki, pokonując w finale reprezentację Holandii 29–28, natomiast Francuzki po pokonaniu Dunek 25–22 zdobyły brązowy medal.
Polki zakończyły udział w turnieju na fazie wstępnej z bilansem trzech porażek.
Wybór organizatora.
W marcu 2011 roku EHF ustaliła ramy czasowe wyboru organizatora oraz samego turnieju. Wstępne zainteresowanie organizacją mistrzostw do 17 maja 2011 roku wyraziły Szwecja i Turcja, które w upływającym 17 września 2011 roku ostatecznym terminie składania oficjalnych aplikacji złożyły swe kandydatury, zostały one następnie zaakceptowane przez Zarząd EHF. W związku z wycofaniem się Turcji jedynie oferta Szwecji miała zostać poddana pod głosowanie podczas XI Kongresu EHF w Monako 23 czerwca 2012 roku. Delegaci kongresu postanowili zatem przyznać temu krajowi organizację mistrzostw.
Logo.
Logo mistrzostw zostało zaprezentowane na początku grudnia 2014 roku.
Obiekty.
Do organizacji mistrzostw Svenska Handbollförbundet zaproponował pierwotnie siedem aren w sześciu miastach, na ostatecznej liście znalazło się zaś pięć obiektów.
Część biletów była dostępna do kupienia od końca listopada 2015 roku, pozostałe zaś trafiły do sprzedaży pod koniec czerwca roku 2016, a ich ceny kształtowały się w granicach 225–845 SEK.
Losowanie grup.
Losowanie grup turnieju głównego odbyło się 10 czerwca 2016 roku o godzinie 13:00 w Liseberg Theatre znajdującym się w Liseberg w Göteborgu. Osobami losującymi drużyny były: Emily Stang-Sando, Iwona Niedźwiedź, Line Jørgensen oraz Ida Odén. Drużyny zostały podzielone na koszyki na podstawie wyników osiągniętych w eliminacjach do ME 2016 oraz w poprzednich mistrzostwach Europy:
W czterech grupach rozstawione zostały cztery drużyny i do nich zostały dolosowane zostały pozostałe drużyny z poszczególnych koszyków:
Sędziowie.
EHF w dniu 17 czerwca 2016 roku ogłosiła listę czternastu par sędziowskich nominowanych do prowadzenia rozgrywek mistrzostw:
W dniu 5 października 2016 roku EHF ogłosiła listę par sędziowskich, które poprowadzą wszystkie rozgrywki turnieju, a z powyższej listy zostały skreślone pary bośniacka i francuska.
Składy.
Szerokie składy liczące maksymalnie dwadzieścia osiem zawodniczek zgodnie z zasadami ustalonymi przez EHF zostały ogłoszone 25 października 2016 roku. Na dzień przed rozpoczęciem zawodów reprezentacje ogłosiły oficjalne szesnastoosobowe składy, z którego w trakcie turnieju mogą wymienić maksymalnie trzy zawodniczki.
System rozgrywek.
W fazie wstępnej każdy zespół rozegrał trzy mecze. Do dalszej fazy (zasadniczej) awansowały po trzy najlepsze drużyny. Zespoły z grup A i B utworzyły grupę I, zaś zespoły z grup C i D utworzyły grupę II. Wyniki meczów pomiędzy drużynami, które awansowały do dalszych rozgrywek, zostały zaliczone. Dwie najlepsze drużyny z każdej z grup utworzyły pary półfinałowe: I.1-II.2 i I.2.-II.1, zaś zespoły z trzecich miejsc zagrały o miejsce piąte. Godziny rozpoczęcia meczów zostały ogłoszone w połowie czerwca 2016 roku.
Faza wstępna.
Grupa A.
Wyniki
Grupa B.
 Wyniki
Grupa C.
 Wyniki
Grupa D.
Wyniki
Faza zasadnicza.
Grupa I.
Wyniki
Grupa II.
Wyniki
Nagrody indywidualne.
Wybór "drużyny gwiazd" (All-star Team) został ogłoszony 18 grudnia bezpośrednio przed meczem o 3. miejsce. Wybór w 40% zależał od oceny internautów, a w 60% od oceny ekspertów.
Niebieskie kartki.
Następujące zawodniczki otrzymały od sędziów najpierw czerwone a później niebieskie kartki za faule lub niesportowe zachowanie bez zawieszenia na co najmniej jeden mecz:

</doc>
<doc id="2708158" url="https://pl.wikipedia.org/wiki?curid=2708158" title="Dyskografia Bone Thugs-n-Harmony">
Dyskografia Bone Thugs-n-Harmony

Artykuł przedstawia dyskografię amerykańskiej grupy hip-hopowej Bone Thugs-n-Harmony. Sprzedali ponad 25 milionów płyt w Stanach Zjednoczonych i ponad 40 milionów na świecie.

</doc>
<doc id="2708163" url="https://pl.wikipedia.org/wiki?curid=2708163" title="Thomas Holenstein">
Thomas Holenstein

Thomas Holenstein (ur. 7 lutego 1896, zm. 31 października 1962) - szwajcarski polityk, członek Rady Związkowej od 16 grudnia 1954 do 20 listopada 1959. Kierował departamentem spraw ekonomicznych (1955 - 1959).
Był członkiem CVP.
Pełnił także funkcje przewodniczącego Rady Narodu (1952-1953) oraz wiceprezydenta (1957) i prezydenta (1958) Konfederacji.

</doc>
<doc id="2708166" url="https://pl.wikipedia.org/wiki?curid=2708166" title="Hrabstwo Ottawa (Ohio)">
Hrabstwo Ottawa (Ohio)

Hrabstwo Ottawa (ang. "Ottawa County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 585,12 mil2 (1 515,46 km2). Według danych z 2010 r. hrabstwo miało 41 428 mieszkańców. Hrabstwo powstało 6 marca 1840 roku, a jego nazwa pochodzi od indiańskiego plemienia Ottawów, którzy zamieszkiwali te tereny lub od indiańskiego słowa oznaczającego "handlowca".
Sąsiednie hrabstwa.
Na północy hrabstwo graniczy na Jeziorze Erie z kanadyjskim hrabstwem Essex

</doc>
<doc id="2708167" url="https://pl.wikipedia.org/wiki?curid=2708167" title="George Bretz">
George Bretz

George Henry Bretz (ur. 3 września 1880 w Blenheim, zm. 7 maja 1956 w Toronto) – kanadyjski zawodnik lacrosse, który na Igrzyskach Olimpijskich 1904 w Saint Louis wraz z kolegami zdobył złoty medal w grze drużynowej.

</doc>
<doc id="2708170" url="https://pl.wikipedia.org/wiki?curid=2708170" title="Wyspa Rastorgujewa">
Wyspa Rastorgujewa

Wyspa Rastorgujewa () – trzecia w kolejności od zachodu i co do wielkości wyspa w archipelagu Wysp Kamiennych na Morzu Karskim. Wyspa położona 27,2 km od stałego lądu ma kształt przewróconej ósemki o długości 16 km i średniej szerokości 3 km. Najwyższy punkt wyspy sięga 132 m. Obecnie wyspa jest niezamieszkała. Flora i fauna są typowe dla arktycznej tundry, a w związku zimową pokrywą lodową możliwa jest migracja zwierząt lądowych między wyspami archipelagu a stałym lądem.
Wraz z całym archipelagiem wyspa należy do Kraju Krasnojarskiego i stanowi część jednego z największych na świecie rezerwatów przyrody – Wielkiego Rezerwatu Arktycznego.
Wyspa została nazwana na cześć oficera jakuckiego pułku kozaków Stiepana Rastorgujewa (1864–1904).
Latem 1956 roku przez miesiąc u brzegu wyspy kotwiczyło 7 polskich statków, których załogi wielokrotnie na niej lądowały, odwiedzając m.in. jej jedynych ówczesnych mieszkańców – 3-osobową rodzinę zesłańców o nazwisku Karczenko, zamieszkującą domek z bali położony na południowo-zachodnim krańcu.

</doc>
<doc id="2708171" url="https://pl.wikipedia.org/wiki?curid=2708171" title="Puchar Europy Mistrzów Klubowych w piłce siatkowej (1986/1987)">
Puchar Europy Mistrzów Klubowych w piłce siatkowej (1986/1987)

Puchar Europy Mistrzów Krajowych 1986/1987 - 28. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Turniej finałowy.
 Den Bosch
Wyniki
Tabela

</doc>
<doc id="2708173" url="https://pl.wikipedia.org/wiki?curid=2708173" title="Hrabstwo Monroe (Ohio)">
Hrabstwo Monroe (Ohio)

Hrabstwo Monroe (ang. "Monroe County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 457,458674 mil2 (1184,81796566 km2). Według danych z 2010 r. hrabstwo miało 14 642 mieszkańców. Hrabstwo powstało 29 stycznia 1813 roku i nosi imię Jamesa Monroea - piątego prezydenta Stanów Zjednoczonych.

</doc>
<doc id="2708174" url="https://pl.wikipedia.org/wiki?curid=2708174" title="William Burns (zawodnik lacrosse)">
William Burns (zawodnik lacrosse)

William Lawrie „Billy” Burns (ur. 24 marca 1875 w East Oxford, zm. 6 października 1953 w Winnipeg) – kanadyjski zawodnik lacrosse, który na Igrzyskach Olimpijskich 1904 w Saint Louis wraz z kolegami zdobył złoty medal w grze drużynowej.

</doc>
<doc id="2708176" url="https://pl.wikipedia.org/wiki?curid=2708176" title="José Ron">
José Ron

José Ron, właśc. Édgar José Ron Vázquez (ur. 8 sierpnia 1981 w Guadalajarze) – meksykański aktor telewizyjny, znany głównie z telenowel, także wokalista i tancerz.
Życiorys.
Wczesne lata.
Urodził się w Guadalajarze jako jeden z trzech synów José Rona Seniora i Rómuli Vásquez Castro. Dorastał wraz z trzema braćmi – Danielem, Alejandro i Julio Vásquezem. Od dzieciństwa marzył, by występować w musicalach. Uczył się aktorstwa w Centrum Edukacji Artystycznej (Centro de Actuación de Televisa).
Kariera.
Rozpoczął karierę od niewielkich, epizodycznych ról w telenowelach Televisa: "Serce z kamienia" (2004) i "Zbuntowani" (2005), a także kompletował czołową obsadę młodzieżowej telenoweli "Kod pocztowy" (2006), po której otrzymał angaż do "Juro que te amo". Pierwsza główna rola, u boku Any Brendy Contreras w "Zakazane uczucie" (2011-2012), otworzyła mu drzwi do kariery i przyniosła kolejne propozycje. Potem posypały się już główne role. Zagrał we "Włoskiej narzeczonej" (2014-2015), którą w Polsce emitowano w TV4. Wystąpił na scenie w roli Miguela Ángela w musicalu "Perfume de Gardenia" (2013) i jako Jezus w musicalu Stephena Schwartza "Godspell" (2014). W 2015 zadebiutował na dużym ekranie w filmie "A la mala".

</doc>
<doc id="2708177" url="https://pl.wikipedia.org/wiki?curid=2708177" title="Brjastowo (obwód Chaskowo)">
Brjastowo (obwód Chaskowo)

Brjastowo (bułg. "Брястово") – wieś znajdująca się w południowej Bułgarii, w obwodzie Chaskowo, w gminie Minerałni bani. Według danych Narodowego Instytutu Statystycznego, 31 grudnia 2011 roku wieś liczyła 185 mieszkańców.

</doc>
<doc id="2708179" url="https://pl.wikipedia.org/wiki?curid=2708179" title="Clannad (anime)">
Clannad (anime)



</doc>
<doc id="2708181" url="https://pl.wikipedia.org/wiki?curid=2708181" title="Hancăuți">
Hancăuți

Hancăuți – miejscowość i gmina w Mołdawii, w rejonie Jedyńce. W 2014 roku liczyła 990 mieszkańców.

</doc>
<doc id="2708182" url="https://pl.wikipedia.org/wiki?curid=2708182" title="Romuald Wicza-Pokojski">
Romuald Wicza-Pokojski

Romuald Wicza-Pokojski (ur. 3 maja 1974) – polski reżyser, dramaturg i animator kultury, założyciel autorskiego Teatru Wiczy, z którym zrealizował ponad 20 spektakli. W latach 2011–2019 dyrektor naczelny i artystyczny Miejskiego Teatru Miniatura w Gdańsku.
Życiorys.
Absolwent Wydziału Wiedzy o Teatrze Akademii Teatralnej w Warszawie. W 1991 założył autorski Teatr Wiczy, z którym zrealizował ponad 20 spektakli scenicznych i plenerowych. W latach 1994–1997 pracował w Instytucie Teatru Narodowego i Teatrze Narodowym, gdzie współtworzył pierwszą impresaryjną scenę teatralną w Polsce – Teatr Mały. W latach 2006–2009 był wykładowcą na Uniwersytecie Mikołaja Kopernika w Toruniu. Pomysłodawca i dyrektor Międzynarodowego Festiwalu Bulwar Sztuki (2003–2006) oraz kierownik społecznego domu kultury Centrum Wolnego Czasu Wicza (2004–2009). Realizator projektów społeczno-artystycznych skierowanych do osób bezdomnych, pomijanych społecznie i emigrantów. W latach 2008–2011 był dyrektorem programowym Biura Gdańsk 2016. Współautor strategii kulturalnej „Wolność kultury. Kultura Wolności”.
Jako reżyser i dramaturg współpracował z teatrami: Baj Pomorski w Toruniu, Olsztyński Teatr Lalek, Teatr Wybrzeże w Gdańsku. Jego spektakle były prezentowane m.in. w Armenii, Czechach, Chorwacji, Danii, Grecji, Hiszpanii, Iranie, Irlandii, Niemczech, na Litwie, Słowacji, w Szwecji, USA, Wielkiej Brytanii, we Włoszech, na Białorusi, w Japonii. Laureat wielu nagród indywidualnych i zbiorowych, m.in. za innowacyjność w sztuce lalkarskiej za spektakl "Dietrich. Broken nails" podczas World Festival of Puppet Arts w Pradze w 2009. 
W latach 2019–2020 zasiadał w Radzie Akademii Muzycznej im. Stanisława Moniuszki w Gdańsku. W kadencji 2019–2023 zasiada w Radzie Kultury Gdańskiej.

</doc>
<doc id="2708183" url="https://pl.wikipedia.org/wiki?curid=2708183" title="Syrnica (obwód Chaskowo)">
Syrnica (obwód Chaskowo)

Syrnica (bułg. "Сърница") – wieś w południowej Bułgarii, w obwodzie Chaskowo, w gminie Minerałni bani.

</doc>
<doc id="2708186" url="https://pl.wikipedia.org/wiki?curid=2708186" title="Robinia lepka">
Robinia lepka

Robinia lepka ("Robinia viscosa" Vent.) – gatunek krzewu lub też niskiego drzewa liściastego z rodziny bobowatych. Pochodzi z obszaru Ameryki Północnej, z wschodniej części Stanów Zjednoczonych. W Polsce nierzadko dziczeje rozrastając dzięki odrostom korzeniowym, miejscami przybiera formę gatunku inwazyjnego, również jej mieszańce.
Wymagania.
Gatunek ma niskie wymagania glebowe, toleruje gleby piaszczyste i jałowe, jest wytrzymały na zanieczyszczenia miejskie, wymaga miejsc nasłonecznionych, jest odporny na mrozy.
Mieszańce.
Robinia lepka tworzy mieszańca z robinią akacjową zwanego robinią pośrednią "Robinia ×ambigua".

</doc>
<doc id="2708187" url="https://pl.wikipedia.org/wiki?curid=2708187" title="Powiat Zlín">
Powiat Zlín



</doc>
<doc id="2708189" url="https://pl.wikipedia.org/wiki?curid=2708189" title="Syrnica (ujednoznacznienie)">
Syrnica (ujednoznacznienie)



</doc>
<doc id="2708190" url="https://pl.wikipedia.org/wiki?curid=2708190" title="Hrabstwo Meigs (Ohio)">
Hrabstwo Meigs (Ohio)

Hrabstwo Meigs (ang. "Meigs County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 432,38 mil2 (1 119,86 km2). Według danych z 2010 r. hrabstwo miało 23 770 mieszkańców. Hrabstwo powstało 1 kwietnia 1819 roku i nosi imię Returna J. Meigsa Młodszego - czwartego gubernatora Ohio.

</doc>
<doc id="2708192" url="https://pl.wikipedia.org/wiki?curid=2708192" title="ITunes Live from SoHo (minialbum Adele)">
ITunes Live from SoHo (minialbum Adele)

iTunes Live from SoHo – EP brytyjskiej wokalistki Adele, wydany 3 lutego 2009 roku przez wydawnictwo muzyczne XL Recordings. Minialbum zawiera 8 premierowych kompozycji wokalistki. 
EP dotarł do 105. pozycji na liście przebojów "Billboard 200".
Lista utworów.
Opracowano na podstawie materiału źródłowego.

</doc>
<doc id="2708193" url="https://pl.wikipedia.org/wiki?curid=2708193" title="Biskupice (powiat Zlín)">
Biskupice (powiat Zlín)



</doc>
<doc id="2708194" url="https://pl.wikipedia.org/wiki?curid=2708194" title="Březnice (powiat Zlín)">
Březnice (powiat Zlín)



</doc>
<doc id="2708195" url="https://pl.wikipedia.org/wiki?curid=2708195" title="Březová (powiat Zlín)">
Březová (powiat Zlín)



</doc>
<doc id="2708196" url="https://pl.wikipedia.org/wiki?curid=2708196" title="Dešná (powiat Zlín)">
Dešná (powiat Zlín)



</doc>
<doc id="2708197" url="https://pl.wikipedia.org/wiki?curid=2708197" title="Dolní Lhota (powiat Zlín)">
Dolní Lhota (powiat Zlín)



</doc>
<doc id="2708198" url="https://pl.wikipedia.org/wiki?curid=2708198" title="Drnovice (powiat Zlín)">
Drnovice (powiat Zlín)



</doc>
<doc id="2708199" url="https://pl.wikipedia.org/wiki?curid=2708199" title="Horní Lhota (powiat Zlín)">
Horní Lhota (powiat Zlín)



</doc>
<doc id="2708200" url="https://pl.wikipedia.org/wiki?curid=2708200" title="Hrobice (powiat Zlín)">
Hrobice (powiat Zlín)



</doc>
<doc id="2708201" url="https://pl.wikipedia.org/wiki?curid=2708201" title="Jasenná (powiat Zlín)">
Jasenná (powiat Zlín)



</doc>
<doc id="2708202" url="https://pl.wikipedia.org/wiki?curid=2708202" title="Kaňovice (powiat Zlín)">
Kaňovice (powiat Zlín)



</doc>
<doc id="2708203" url="https://pl.wikipedia.org/wiki?curid=2708203" title="Karlovice (powiat Zlín)">
Karlovice (powiat Zlín)



</doc>
<doc id="2708205" url="https://pl.wikipedia.org/wiki?curid=2708205" title="Komárov (powiat Zlín)">
Komárov (powiat Zlín)



</doc>
<doc id="2708206" url="https://pl.wikipedia.org/wiki?curid=2708206" title="Fotobudka">
Fotobudka

Fotobudka (ang. "photo booth") – zautomatyzowane urządzenie, które wykonuje zdjęcia i od razu je drukuje. Wykorzystywane głównie do wykonywania fotografii paszportowych, legitymacyjnych itp., także do celów rozrywkowych jako atrakcja podczas imprez, wesel, itp. 
Tradycyjne fotobudki zbudowane są w formie kabiny, która zawiera ławeczkę dla jednej bądź dwóch osób. Ławeczka jest zazwyczaj otoczona zasuwaną kurtyną, aby zapewnić pełną prywatność osobom, które są fotografowane. Po naciśnięciu przycisku uruchamiającego urządzenie fotobudka wykonuje serię zdjęć. Przed każdym zdjęciem podawana jest informacja o tym. za ile sekund zostanie ono wykonane. aby osoba fotografowana mogła się odpowiednio przygotować (np. przybrać odpowiednią pozę). Po wykonaniu ostatniego zdjęcia fotobudka rozpoczyna proces wydruku wykonanych zdjęć. Wydruk w przypadku starych, chemicznych fotobudek trwa kilka minut do kilku sekund w przypadku fotobudek cyfrowych. Dziś większość fotobudek jest cyfrowa. Po wydrukowaniu na wysokiej jakości papierze fotograficznym zdjęcia czekają gotowe do odbioru w podajniku. Typowe wymiary wydrukowanych zdjęć są różne. Klasyczny i najbardziej znany układ ze starych fotobudek to cztery zdjęcia umieszczone na pasku o wymiarach około 40 mm szerokości i 205 mm długości. Cyfrowe fotobudki drukują zazwyczaj zdjęcia na większym papierze o wymiarach 10 cm × 15 cm w układzie czterech zdjęć w dwóch rzędach po dwa oraz oferują możliwość wyboru druku w kolorze lub w czerni i bieli. Współczesne fotobudki oferują również możliwość dodania do zdjęć dowolnej grafiki lub tekstu.
Fotobudki są najbardziej popularne i znane w takich krajach Europy jak Wielka Brytania i Francja oraz poza nią, w Japonii i USA. W wielu krajach są znane, ale nie tak bardzo popularne, np. w Niemczech, Włoszech, Hiszpanii, krajach Beneluksu czy Skandynawii. 
Kraj, w którym fotobudka jako urządzenie wykorzystywane w celach rozrywkowych ma największą popularność, to Stany Zjednoczone. Właśnie w Stanach Zjednoczonych na początku XX wieku narodziła się idea fotobudki. Pierwszą fotobudkę wymyślił, skonstruował i opatentował w 1925 r. Anatol M. Josepho, imigrant z Syberii (1894–1980). Gdy we wrześniu 1925 roku otworzył swoje „Studio Photomaton” na Broadwayu, między ulicami 51. i 52., fotobudkę odwiedzało 7,5 tysiąca osób dziennie stojąc w kolejce, aby zrobić sobie kilka zdjęć na jednym pasku za 25 centów. „Studio Photomaton” stało się znane jako „najlepsze miejsce na Broadwayu do wydania ćwierć dolara”. Wśród osób czekających do zrobienia sobie zdjęć w fotobudce byli m.in. gubernator stanu Nowy Jork. Czas wydruku wynosił wówczas 10 minut. W 1927 r. Anatol M. Josepho otrzymał za swój wynalazek milion dolarów. 
Współczesne Fotobudki.
Aktualnie fotobudka wykorzystywana jest w dwóch postaciach. Jako wolnostojąca maszyna ze zintegrowanym poborem płatności, jako automat do zdjęć lub jako dodatkowa atrakcja na uroczystości i imprezy organizowane jednorazowo. W obu przypadkach istnieją wyspecjalizowane firmy zajmujące się dostarczaniem fotobudek na wynajem wraz z obsługą. Dostępne są różne konstrukcje tych urządzeń, np. w postaci stojącego słupka albo lustra (tzw. magic mirror). Wszystkie jednak, mają wewnątrz taką samą budowę. W skład każdej fotobudki wchodzą takie komponenty jak: drukarka sublimacyjna, oświetlenie, aparat fotograficzny, komputer ze specjalistycznym oprogramowaniem, monitor dotykowy, listwa zasilająca.
Technologie.
Współczesne fotobudki bardzo prężnie integrują w sobie funkcjonalności najpopularniejszych sieci społecznościowych takich jak Facebook czy Twitter ale nie tylko. 
Oto najważniejsze funkcjonalności współczesnej fotobudki:
Fotobudki online oferują wysyłanie zdjęć na żywo:
Analogowe fotobudki w Polsce.
Jedyną współcześnie działającą analogową fotobudką w Polsce jest automat znajdujący się w Hali Gwardii w Warszawie. Według informacji zamieszczonych na budce, jest to model z 1969 roku pochodzący z USA. Automat, przy użyciu klasycznej chemii fotograficznej (wywoływacz, przerywacz, utrwalacz, toner), naświetla 4 zdjęcia na jednym pasku fotograficznym o wymiarze 4 x 20,5 cm. Zdjęcia są czarno-białe, a ich przygotowanie trwa ok. 5 minut. 
Wynajem fotobudek.
Firmy wynajmujące fotobudki pozwalają klientom wynająć fotobudkę na krótki czas, najczęściej na kilka godzin. Wynajem na godziny był bardzo popularny w USA, a aktualnie staje się coraz popularniejszy również w Polsce. Zwykle wynajem jest zlecany na przyjęcia weselne czy urodziny. Nie brakuje również zamówień na imprezy firmowe. Współczesne fotobudki oprócz wydruków przynajmniej dwóch klasycznych paseczków z czterema zdjęciami w formacie 5x15 cm możliwe jest zamówienie pełnego formatu pocztówkowego 10x15 cm. Dodatkowo przy wynajęciu fotobudki istnieje przynajmniej jedna osoba obsługi pomagająca gościom przy ustawianiu się do zdjęć oraz nadzorująca pracę fotobudki. Oprócz fotobudki, dostarczane jest tło oraz rekwizyty do przebierania. 
W 2011 roku Google zaczęło taktować frazę "fotobudka" jako trend.

</doc>
<doc id="2708207" url="https://pl.wikipedia.org/wiki?curid=2708207" title="Lhota (powiat Zlín)">
Lhota (powiat Zlín)



</doc>
<doc id="2708208" url="https://pl.wikipedia.org/wiki?curid=2708208" title="Lípa (powiat Zlín)">
Lípa (powiat Zlín)



</doc>
<doc id="2708209" url="https://pl.wikipedia.org/wiki?curid=2708209" title="Lipová (powiat Zlín)">
Lipová (powiat Zlín)



</doc>
<doc id="2708210" url="https://pl.wikipedia.org/wiki?curid=2708210" title="Loučka (powiat Zlín)">
Loučka (powiat Zlín)



</doc>
<doc id="2708211" url="https://pl.wikipedia.org/wiki?curid=2708211" title="Lukov (powiat Zlín)">
Lukov (powiat Zlín)



</doc>
<doc id="2708212" url="https://pl.wikipedia.org/wiki?curid=2708212" title="Oldřichovice (powiat Zlín)">
Oldřichovice (powiat Zlín)



</doc>
<doc id="2708213" url="https://pl.wikipedia.org/wiki?curid=2708213" title="Podhradí (powiat Zlín)">
Podhradí (powiat Zlín)



</doc>
<doc id="2708214" url="https://pl.wikipedia.org/wiki?curid=2708214" title="Pohořelice (powiat Zlín)">
Pohořelice (powiat Zlín)



</doc>
<doc id="2708216" url="https://pl.wikipedia.org/wiki?curid=2708216" title="Rokytnice (powiat Zlín)">
Rokytnice (powiat Zlín)



</doc>
<doc id="2708217" url="https://pl.wikipedia.org/wiki?curid=2708217" title="Šanov (powiat Zlín)">
Šanov (powiat Zlín)



</doc>
<doc id="2708218" url="https://pl.wikipedia.org/wiki?curid=2708218" title="Tlumačov (powiat Zlín)">
Tlumačov (powiat Zlín)



</doc>
<doc id="2708219" url="https://pl.wikipedia.org/wiki?curid=2708219" title="Trnava (powiat Zlín)">
Trnava (powiat Zlín)



</doc>
<doc id="2708220" url="https://pl.wikipedia.org/wiki?curid=2708220" title="Újezd (powiat Zlín)">
Újezd (powiat Zlín)



</doc>
<doc id="2708221" url="https://pl.wikipedia.org/wiki?curid=2708221" title="Veselá (powiat Zlín)">
Veselá (powiat Zlín)



</doc>
<doc id="2708222" url="https://pl.wikipedia.org/wiki?curid=2708222" title="Vlachovice (powiat Zlín)">
Vlachovice (powiat Zlín)



</doc>
<doc id="2708225" url="https://pl.wikipedia.org/wiki?curid=2708225" title="Hrabstwo Montgomery (Ohio)">
Hrabstwo Montgomery (Ohio)

Hrabstwo Montgomery (ang. "Montgomery County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 464,34 mil2 (1 202,65 km2). Według danych z 2010 r. hrabstwo miało 535 153 mieszkańców. Hrabstwo powstało 1 maja 1803 roku i nosi imię Richarda Montgomeryego - generała Armii Kontynentalnej poległego w czasie wojny o niepodległość Stanów Zjednoczonych.

</doc>
<doc id="2708226" url="https://pl.wikipedia.org/wiki?curid=2708226" title="Stadion Letná w Zlínie">
Stadion Letná w Zlínie



</doc>
<doc id="2708227" url="https://pl.wikipedia.org/wiki?curid=2708227" title="Paul Chaudet">
Paul Chaudet

Paul Chaudet (ur. 17 listopada 1904, zm. 7 sierpnia 1977) - szwajcarski polityk, członek Rady Związkowej od 16 grudnia 1954 do 28 listopada 1966. Kierował departamentem obrony (1955 - 1966).
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1958, 1961) i prezydenta (1959, 1962) Konfederacji.

</doc>
<doc id="2708228" url="https://pl.wikipedia.org/wiki?curid=2708228" title="Bernartice (powiat Jeseník)">
Bernartice (powiat Jeseník)



</doc>
<doc id="2708229" url="https://pl.wikipedia.org/wiki?curid=2708229" title="Mikulovice (powiat Jeseník)">
Mikulovice (powiat Jeseník)



</doc>
<doc id="2708230" url="https://pl.wikipedia.org/wiki?curid=2708230" title="Písečná (powiat Jeseník)">
Písečná (powiat Jeseník)



</doc>
<doc id="2708231" url="https://pl.wikipedia.org/wiki?curid=2708231" title="Černá Voda (powiat Jeseník)">
Černá Voda (powiat Jeseník)



</doc>
<doc id="2708232" url="https://pl.wikipedia.org/wiki?curid=2708232" title="Vlčice (powiat Jeseník)">
Vlčice (powiat Jeseník)



</doc>
<doc id="2708233" url="https://pl.wikipedia.org/wiki?curid=2708233" title="Under Wraps">
Under Wraps

Under Wraps – piętnasty album studyjny brytyjskiej grupy Jethro Tull, wydany 7 września 1984 roku. Warstwa tematyczna albumu posiada silne wpływy zamiłowania frontmana zespołu Iana Andersona do powieści szpiegowskich.
Oryginalnie wydany w 1984 album zawierał jedenaście utworów, "Astronomy", "Tundra", "Automotive Engineering" oraz "General Crossing" ukazały się jedynie w wersji kasetowej. Spośród tych utworów "General Crossing" był pierwszym nagraniem Jethro Tull, które nigdy nie ukazało się na płycie winylowej, podczas gdy "Astronomy", "Tundra" oraz "Automotive Engineering" zostały opublikowane na płycie "Lap of Luxury". Późniejsze wydania CD zawierają wszystkie 15 utworów, natomiast zremasterowana w 2005 roku wersja albumu została poszerzona o film "Lap of Luxury".
Album spotkał się z mieszanymi uczuciami fanów zespołu, którzy nie mogli przyzwyczaić się do nowego elektronicznego brzmienia wprowadzonego. Podobnie twierdził Dave Pegg, który w wywiadzie podkreślił, że utwory wycięte z sesji nagraniowej do "The Broadsword and The Beast" złożyłyby się na lepszy album.
Jest to jedyny album zespołu, w którym za kompozycję utworów byli odpowiedzialni wszyscy członkowie zespołu, przede wszystkim Peter-John Vettese. Jest to również jedyny album, w którym nie ma etatowego perkusisty. Po zakończeniu nagrań do zespołu dołączył Doane Perry, który został stałym perkusistą.
Album został nagrany wiosną 1984 w przydomowym studio Iana Andersona.
Lista utworów.
Utwory zostały skomponowane i napisane przez Iana Andersona oraz Petera-Johna Vettese, chyba że zaznaczono inaczej.

</doc>
<doc id="2708235" url="https://pl.wikipedia.org/wiki?curid=2708235" title="Powstanie w Mediolanie">
Powstanie w Mediolanie

Powstanie w Mediolanie – jeden z epizodów Wiosny Ludów, który miał miejsce w dniach 18–22 marca 1848 roku.
Do rewolty doszło na wieść o wybuchu rewolucji marcowej w Berlinie. 18 marca tłumy powstańców zajęły pałac rządowy, kierując się na ratusz. Punktem zapalnym stało się ostrzelanie manifestantów przez austriacki patrol, co doprowadziło do spontanicznego powstania. Na ulicach powstawały barykady, powstańcy strzelali z okien i dachów do żołnierzy austriackich. W odpowiedzi wojsko austriackie dowodzone przez marszałka Josepha Radetzky'ego rozpoczęło ostrzał miasta po czym rozpoczęło walki uliczne. Dnia 22 marca w rejon miasta nadciągnęła armia piemoncka, co spowodowało wycofanie się Austriaków. Straty powstańców wyniosły 424 zabitych oraz 600 rannych, Austriacy stracili 181 zabitych, 235 rannych oraz 180 zaginionych. 

</doc>
<doc id="2708239" url="https://pl.wikipedia.org/wiki?curid=2708239" title="Pęczakówka">
Pęczakówka

Pęczakówka – wzgórze w Beskidzie Wyspowym, w miejscowości Bałażówka. Wznosi się tuż po północnej stronie rzeki Łososina, nad skrzyżowaniem dwóch dróg; drogi z Łososiny Górnej do Tymbarku i drogi z Piekiełka do Rupniowa. Wysokość względna Pęczakówki nad korytem rzeki Łososina wynosi 150 m. Pęczkówkę ze wszystkich stron opływają dwa potoki uchodzące do Łososiny. Wzgórze jest zalesione, ale na południowo-wschodnich stokach jest na nim duża polana.

</doc>
<doc id="2708241" url="https://pl.wikipedia.org/wiki?curid=2708241" title="Nabu-szum-libur">
Nabu-szum-libur



</doc>
<doc id="2708251" url="https://pl.wikipedia.org/wiki?curid=2708251" title="Ryszard Florek">
Ryszard Florek

Ryszard Stefan Florek (ur. 1953 w Podłopieniu) – polski przedsiębiorca, założyciel i prezes firmy Fakro.
Życiorys.
Studiował na Wydziale Budownictwa Lądowego Politechniki Krakowskiej. Był wówczas aktywnym działaczem Komisji Uczelnianej Akademickiego Związku Sportowego PK, a w latach 1976–1977 prezesem Klubu Uczelnianego AZS. Zainicjował i prowadził budowę obiektów sportowych na terenie kampusu PK w Czyżynach.
Po ukończeniu studiów wraz z Jackiem Radkowiakiem otworzył Zakład Stolarki Budowlanej „Florad” w Tymbarku.
W 1991 w Nowym Sączu założył (wraz z żoną Krystyną i Krzysztofem Kronenbergerem) firmę Fakro, specjalizującą się w produkcji okien dachowych, świetlików, schodów strychowych i innych elementów zabudowy poddasza.
Jest także założycielem Fundacji Pomyśl o Przyszłości.
W 2013 w rankingu tygodnika „Wprost” Ryszard Florek wraz z rodziną został sklasyfikowany na 25. miejscu wśród najbogatszych Polaków z majątkiem 1080 mln zł.
Odznaczenia i wyróżnienia.
W 2012, "za wybitne zasługi dla rozwoju gospodarki narodowej, za osiągnięcia w działalności charytatywnej i społecznej", został przez prezydenta Bronisława Komorowskiego odznaczony Krzyżem Oficerskim Orderu Odrodzenia Polski. Udekorowany nim został w czasie uroczystości z okazji Święta Narodowego 3 Maja. W 2001 odznaczony Złotym Krzyżem Zasługi.
Założone przez Ryszarda Florka przedsiębiorstwo Fakro dwukrotnie było wyróżnione Nagrodą Gospodarczą Prezydenta RP: w 2003 ("za szczególny wkład w budowaniu prestiżu polskiej gospodarki na rynkach Unii Europejskiej") i w 2011 ("za obecność na rynku globalnym"). W 2009 w uznaniu zasług dla regionalnej gospodarki Ryszard Florek został laureatem Małopolskiej Nagrody Gospodarczej.

</doc>
<doc id="2708252" url="https://pl.wikipedia.org/wiki?curid=2708252" title="Dystrofizacja">
Dystrofizacja

Dystrofizacja – proces zmniejszania się ilości substancji odżywczych, dostępnych dla tkanki, organizmu lub całej biocenozy. Pojęcie wywodzi się etymologicznie od: 

</doc>
<doc id="2708253" url="https://pl.wikipedia.org/wiki?curid=2708253" title="Bukovice (Jeseník)">
Bukovice (Jeseník)



</doc>
<doc id="2708254" url="https://pl.wikipedia.org/wiki?curid=2708254" title="Dětřichov (Jeseník)">
Dětřichov (Jeseník)



</doc>
<doc id="2708257" url="https://pl.wikipedia.org/wiki?curid=2708257" title="Dekanat Jeseník">
Dekanat Jeseník



</doc>
<doc id="2708262" url="https://pl.wikipedia.org/wiki?curid=2708262" title="Hrabstwo Perry (Ohio)">
Hrabstwo Perry (Ohio)

Hrabstwo Perry (ang. "Perry County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 412,59 mil2 (1068,61 km2). Według danych z 2010 r. hrabstwo miało 360 58 mieszkańców. Hrabstwo powstało 1 marca 1818 roku i nosi imię Olivera Perryego - bohatera wojny brytyjsko-amerykańskiej 1812 roku.

</doc>
<doc id="2708267" url="https://pl.wikipedia.org/wiki?curid=2708267" title="Tercios">
Tercios

Tercios – dawna, renesansowa mieszana formacja piechoty. 
W jej ramach znajdowały się wszystkie typy pieszych armii tego okresu, pikinierzy (trzon), szermierze (tyły), arkebuzerzy ("rogi" tzw. mangas) oraz muszkieterzy (skrzydła, tzw. garrisons). Układ był prostokątny, przy 27 szeregach i 59 rzędach.
Formacja ta ma rodowód hiszpański, chociaż oparta jest na szkole holenderskiej. Formacja była określana "żywą fortecą", ponieważ formacje te były powolne lecz wytrzymałe i silne. Była powszechnie stosowana w XVI wieku. W wieku XVII powstały inne, regionalne odmiany tercios, z czasem zatracając swoją pierwotną nazwę.
Za kres świetności tej formacji uważa się bitwę pod Rocroi.
Tę samą nazwę noszą pułki Hiszpańskiej Legii Cudzoziemskiej, która odwołuje się do tradycji tercios.

</doc>
<doc id="2708274" url="https://pl.wikipedia.org/wiki?curid=2708274" title="Janusz Tymowski">
Janusz Tymowski

Janusz Tymowski ps. "Ernest, Jaworski, Skierko" (ur. 1 września 1902 w Lublinie, zm. 23 maja 1992 w Warszawie) – porucznik czasu wojny, polski inżynier mechanik, w latach 1940–1943 szef przemysłu wojennego AK, uczestnik powstania warszawskiego (1944), od 1955 profesor Politechniki Warszawskiej.
Życiorys.
Najstarszy z czworga dzieci Józefa i Jadwigi z Truchlińskich Tymowskich. Jego ojciec, inżynier leśnik i geodeta, zmarł w 1911.
W maju 1920 Janusz ukończył Gimnazjum im. Stefana Batorego w Lublinie.
W 1920 służył w 7 pułku ułanów jako ochotnik. Dyplom inżyniera uzyskał na Wydziale Mechanicznym Politechniki Warszawskiej w 1926, a następnie był w Paryżu na praktyce.
Od 1927 pracował w polskim przemyśle zbrojeniowym. Najpierw w fabryce broni w Radomiu jako konstruktor, a od 1930 w Państwowej Fabryce Karabinów w Warszawie jako kierownik wydziału. Od 1932 szef Wydziału Inspekcji w Fabryce Broni w Radomiu. W latach 1936–37 dyrektor techniczny Fabryki Amunicji „Pocisk” w Rembertowie. Od grudnia 1937 do września 1939 szef produkcji, następnie dyrektor techniczny w Zakładach Południowych w Nisku, Zakładzie Mechanicznym (Huta Stalowa Wola).
W 1928 ożenił się z Maria Osuchowską. Mieli sześcioro dzieci.
Po wybuchu wojny osiedlił się z rodziną w Lublinie, gdzie w latach 1939–43 pracował w Fabryce Maszyn Rolniczych „Plon” jako inżynier warsztatowy. Od 1939 był w konspiracji jako szef Wydziału Wojskowego przy Okręgowej Delegaturze Rządu RP na woj. lubelskie. Później w Biurze Przemysłu Wojennego KG ZWZ–AK był szefem Wydziału Broni, a od października 1943 szefem Biura Wojskowego Przemysłu i Handlu w Szefostwie Biur Wojskowych KG AK. Był jednocześnie w 1944 zastępcą szefa Wydziału (Oddziału) Produkcji Konspiracyjnej KG AK. Został przydzielony w powstaniu warszawskim do III rzutu KG AK oraz brał czynny udział w produkcji granatów. Po upadku powstania osadzony najpierw w obozie jenieckim Stalag 344 Lamsdorf [Łambinowice], następnie w obozie jenieckim Oflag II D Gross Born Westfalenhof [Borne-Sulinowo]; w styczniu 1945 ewakuowany pieszo przez Niemców do obozu Sandbostel [ok. 650 km].
W końcu kwietnia 1945 wyzwolony przez wojska brytyjskie, prowadził dział szkolenia zawodowego dla Polaków i tzw. dipisów w zachodniej strefie okupacyjnej Niemiec, pracował w dziale poszukiwania zaginionych PCK oraz w Polskiej Misji Wojskowej przy dowództwie Brytyjskiej Armii Renu.
Powrócił do kraju w grudniu 1945, a od 1946 był dyrektorem naczelnym Wytwórni Wagonów i Mostów w Chorzowie. Dyrektor naczelny Dyrekcji Budowy Maszyn Ciężkich w 1947, a następnie był w Centralnym Zarządzie Przemysłu Metalowego dyrektorem technicznym. W latach 1947–1948 należał do PPR, od 1948 roku był członkiem PZPR. Dyrektor techniczny od 1949 Zjednoczenia Maszyn Budowlanych. W latach 1951–1955 był dyrektorem technicznym Zakładów Mechanicznych „Ursus”.
Pracownik naukowy Politechniki Warszawskiej w latach 1952–1972. Po otrzymaniu tytułu profesora był kierownikiem katedry technologii budowy maszyn. Prorektor PW w latach akademickich 1959/60–1961/2. Od 1972 był na emeryturze. W 1990 został laureatem tytułu doktora honoris causa Politechniki Warszawskiej.
Prezes Zarządu Głównego Naczelnej Organizacji Technicznej w latach 1957–1960. Przewodniczący Rady Głównej NOT w latach 1960–1966. Pierwszy przewodniczący Komitetu Głównego Olimpiady Wiedzy Technicznej w latach 1974–1992. Honorowy Prezes NOT.
Inicjator udziału polskich studentów uczelni technicznych w wymianie praktyk w ramach IAESTE (International Association for Exchange of Students for Technical Experience) i przewodniczący Polskiego Komitetu IAESTE w latach 1959–1968.
W 1965 powołany na pełnomocnika Ministra Szkolnictwa Wyższego dla spraw wykorzystania telewizji w nauczaniu w szkołach wyższych – początki przedsięwzięcia znanego później jako „Politechnika telewizyjna”.
Członek założyciel Polskiego Towarzystwa Historii Techniki (PTHT) w 1983. Współinicjator opracowania „Słownika biograficznego techników polskich” i przewodniczący Rady Programowej Słownika.
Członek i uczestnik dyskusji w Radzie Konsultacyjnej przy Przewodniczącym Rady Państwa w okresie jej Istnienia (1986-1989).
Autor ponad 200 artykułów, 30 referatów i kilkunastu książek, w tym „Technologia budowy maszyn” oraz „Automatyzacja procesów technologicznych w przemyśle maszynowym”.
Został pochowany na cmentarzu Powązkowskim w Warszawie (41-1-18).
Odznaczenia.
Był odznaczony m.in.:

</doc>
<doc id="2708277" url="https://pl.wikipedia.org/wiki?curid=2708277" title="Hrabstwo Clermont">
Hrabstwo Clermont

Hrabstwo Clermont (ang. "Clermont County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 457,67 mil2 (1 185,37 km2). Według danych z 2010 r. hrabstwo miało 197 363 mieszkańców. Hrabstwo powstało 6 grudnia 1800 roku, a jego nazwa pochodzi od XVII-wiecznego opisu francuskich odkrywców tych terenów, którą można przetłumaczyć jako "jasne góry".

</doc>
<doc id="2708278" url="https://pl.wikipedia.org/wiki?curid=2708278" title="Maria Anna Izabela Wazówna">
Maria Anna Izabela Wazówna

Maria Anna Izabela Wazówna (ur. 8 stycznia 1642 w Warszawie, zm. 7 lutego 1642 tamże) – królewna polska, córka Władysława IV Wazy i jego pierwszej żony Cecylii Renaty, siostra Zygmunta Kazimierza.
Życiorys.
11 stycznia 1642 Maria Anna Izabela została ochrzczona na Zamku Królewskim w Warszawie. Ojcem chrzestnym królewny został król hiszpański Filip IV Habsburg, którego podczas ceremonii zastępował nieznany z imienia poseł. Królewna chorowała na epilepsję i zmarła w Warszawie miesiąc po narodzinach. Zwłoki Marii Anny Izabeli przewieziono do Krakowa, gdzie 13 kwietnia 1642 odbył się jej skromny pogrzeb w katedrze krakowskiej.

</doc>
<doc id="2708287" url="https://pl.wikipedia.org/wiki?curid=2708287" title="Diokles (woźnica)">
Diokles (woźnica)



</doc>
<doc id="2708290" url="https://pl.wikipedia.org/wiki?curid=2708290" title="Drugi gabinet Stanleya Bruce’a">
Drugi gabinet Stanleya Bruce’a

Drugi gabinet Stanleya Bruce’a (ang. "Second Bruce Ministry") – osiemnasty gabinet federalny Australii, urzędujący od 14 listopada 1925 do 29 listopada 1928 roku.
Gabinet powstał po wyborach w 1925, w wyniku których rządząca od 1922 koalicja Nacjonalistycznej Partii Australii (NPA) i Partii Wiejskiej (CP) utrzymała władzę. Podobnie jak w poprzedniej kadencji, najważniejszym politykiem gabinetu poza samym premierem był lider CP Earle Page, pełniący rolę faktycznego (formalnie funkcja ta jeszcze nie istniała) wicepremiera. Gabinet przetrwał przez pełną trzyletnią kadencję parlamentu, zaś po wyborach w 1928 powstał trzeci gabinet Stanleya Bruce’a.

</doc>
<doc id="2708301" url="https://pl.wikipedia.org/wiki?curid=2708301" title="Wiaczesław Gorpiszyn">
Wiaczesław Gorpiszyn

Wiaczesław Nikołajewicz Gorpiszyn (ros. Вячеслав Николаевич Горпишин; ur. 20 stycznia 1970 w Kiszyniowie w ZSRR), rosyjski piłkarz ręczny, były reprezentant Rosji grający na pozycji prawego rozgrywającego. Obecnie występuje w drużynie HF Springe, grającej w 3. Bundeslidze.
Mistrz Olimpijski 2000 oraz brązowy medalista Igrzysk Olimpijskich 2004. Dwukrotny mistrz Świata: 1993 i 1997, a także wicemistrz Świata 1999. Gorpiszyn ma w swoim dorobku również mistrzostwo Europy 1996 oraz dwa srebrne medale mistrzostw Europy: 1994 i 2000.

</doc>
<doc id="2708303" url="https://pl.wikipedia.org/wiki?curid=2708303" title="Amanda Bingson">
Amanda Bingson

Amanda Bingson (ur. 20 lutego 1990 w Victorville) – amerykańska lekkoatletka, młociarka.
Brązowa medalistka mistrzostw NCAA (2012). Uczestniczka igrzysk olimpijskich w Londynie (2012). Dziesiąta zawodniczka mistrzostw świata w Moskwie (2013). Mistrzyni USA (2013).

</doc>
<doc id="2708304" url="https://pl.wikipedia.org/wiki?curid=2708304" title="Kazimierz Rutkowski (pilot)">
Kazimierz Rutkowski (pilot)

Kazimierz Rutkowski (ur. 24 maja 1914 w Lisznie, zm. 3 maja 1995 w San Diego) – podpułkownik dyplomowany pilot Polskich Sił Powietrznych w Wielkiej Brytanii, as myśliwski II wojny światowej.
Życiorys.
Maturę zdał w Gimnazjum Państwowym im. Stefana Czarnieckiego w Chełmie Lubelskim, następnie rozpoczął naukę w Szkole Podchorążych Lotnictwa–Grupa Taktyczna w Dęblinie (XI promocja). Na stopień podporucznika został mianowany ze starszeństwem z 1 października 1938 i 56. lokatą w korpusie oficerów lotnictwa, grupa liniowa. Po promocji został wcielony do 3 pułku lotniczego w Poznaniu i przydzielony do 132 eskadry myśliwskiej na stanowisko pilota. 
Podczas sierpniowej mobilizacji został przydzielony do 36 eskadry towarzyszącej. Zestrzelony 9 września lądował przymusowo. 17 września odleciał do Rumunii, przez Jugosławię trafił do greckiego Pireusu, gdzie 12 października zaokrętował się na greckim statku „Ionia” i 16 października dopłynął do Marsylii.
We Francji został skierowany na kurs pilotażu na francuskich samolotach myśliwskich, ale nie zdążył wziąć udziału w walkach i został ewakuowany do Wielkiej Brytanii. Od 4 września 1940 w dywizjonie 306. W grudniu tego roku uległ poważnemu wypadkowi. 19 maja 1941 został ranny. Po powrocie do zdrowia latał w dywizjonie 317. Od 23 sierpnia 1942 do 17 marca 1943 roku dowódca 306 dywizjonu myśliwskiego „Toruńskiego”. Dowódca 3 Polskiego Skrzydła Myśliwskiego od 11 października 1944 do 30 stycznia 1945. 11 maja 1944 dołączył na zasadzie dobrowolności do 61 dywizjonu myśliwskiego USAAF – latał na P-47. Od grudnia 1944 dowódca 133 Polskiego Skrzydła Myśliwskiego. Został oficerem łącznikowym przy sztabie 11 Grupie Myśliwskiej. W 1946 ukończył VII Kurs Wyższej Szkoły Lotniczej w Weston-super-Mare.
Zwycięstwa powietrzne.
Na liście Bajana zajmuje 30. pozycję z wynikiem 5 i 1/2 zestrzeleń pewnych, 2 prawdopodobnych i 1 uszkodzony.
Zestrzelenia pewne:
Zestrzelenia prawdopodobne:
Uszkodzenia:

</doc>
<doc id="2708305" url="https://pl.wikipedia.org/wiki?curid=2708305" title="EHF Liga Mistrzów 2012/2013">
EHF Liga Mistrzów 2012/2013

EHF Liga Mistrzów 2012/2013 – 53. edycja Ligi Mistrzów w piłce ręcznej mężczyzn. W rozgrywkach uczestniczyło 40 drużyn. 16 drużyn walczyło w kwalifikacjach o fazę grupową, w której rozstawiono 24 drużyny. Polskę reprezentowały Vive Targi Kielce, które jako mistrz Polski zostało rozstawione w fazie grupowej oraz Orlen Wisła Płock, która brała udział w kwalifikacjach.
Rozgrywki rozpoczęły się 26 września 2012, a zakończyły turniejem "Final Four". Finał rozgrywek odbył się 2 czerwca 2013 w Lanxess Arena w Kolonii. Pierwszy tytuł w historii wywalczyła drużyna HSV Hamburg. Niemiecki zespół pokonał w finale FC Barcelonę. W drużynie z Hamburga grał Marcin Lijewski. Brązowy medal przypadł polskiemu zespołowi Vive Targi Kielce, który pokonał obrońców tytułu – THW Kiel. Najlepszym strzelcem Ligi Mistrzów 2012/13 został duński zawodnik zwycięskiej drużyny – Hans Lindberg.
System rozgrywek.
EHF Liga Mistrzów piłkarzy ręcznych w sezonie 2012/2013 składa się z czterech rund: turniejów kwalifikacyjnych do fazy grupowej, fazy grupowej, fazy play-off oraz Final Four.
Faza grupowa.
W fazie grupowej rozstawione były 24 drużyny, które zostały podzielone na 4 grupy po 6 zespołów. Cztery najlepsze drużyny z każdej grupy awansowały do fazy pucharowej.
Losowanie.
Losowanie odbyło się 6 lipca 2012 o 11:00 czasu lokalnego w Gartenhotel Altmannsdorf w Wiedniu. 24 zespoły zostały podzielone na cztery grupy po sześć drużyn. Zespoły były losowane z sześciu koszyków. Drużyny z tego samego koszyka, nie mogły trafić do tej samej grupy.
Grupa A.
 
 
 
 
 
 
 
 
 
 
 
 
 
 
 
 
 
 
Grupa B.
 
 
 
 
 
 
 
 
 
 
 
 
 
 
 
 
 
 
Grupa C.
 
 
 
 
 
 
 
 
 
 
 
 
 
 
 
 
 
 
Grupa D.
 
 
 
 
 
 
 
 
 
 
 
 
 
 
 
 
 
 
Faza play-off.
Faza "play-off" składała się z 1/8 oraz 1/4 finału. W 1/8 finału drużyny zostały dobrane w pary, ze względu na uzyskane miejsce w fazie grupowej. Do Final Four awansowały 4 najlepsze drużyny, które wygrały 1/4 finału.
1/8 finału.
Drugi mecz.
"HSV Hamburg wygrał w dwumecz 66-60."
"MKB Veszprém KC wygrał w dwumeczu 56-45."
"SG Flensburg-Handewitt wygrał w dwumeczu 55-50."
"RK Metalurg Skopje wygrał w dwumeczu 50-45."
"Vive Targi Kielce wygrały w dwumeczu 57-53."
"FC Barcelona wygrała w dwumeczu 58-50."
"Atlético Madryt wygrało w dwumeczu 56-55."
"THW Kiel wygrał w dwumeczu 65-63."
1/4 finału.
Losowanie odbyło się 26 marca 2013 o 11:00 w Wiedniu.
Drugi mecz.
"THW Kiel wygrał w dwumeczu 61-59."
"FC Barcelona wygrała w dwumeczu 52-49."
"Vive Targi Kielce wygrały w dwumeczu 53-40."
"HSV Hamburg wygrał w dwumeczu 55-51."
Final Four.
W fazie "Final Four" wzięły udział cztery najlepsze zespoły, które zwyciężyły w meczach ćwierćfinałowych. Final Four składało się z półfinałów, meczu o 3. miejsce oraz finału. Wszystkie mecze odbywały się w Kolonii w hali Lanxess Arena.
Losowanie odbyło się 2 maja 2013 w Niemieckim Muzeum Sportu i Olimpiady w Kolonii.

</doc>
<doc id="2708306" url="https://pl.wikipedia.org/wiki?curid=2708306" title="Héctor Trujillo">
Héctor Trujillo

Héctor Bienvenido Trujillo Molina (ur. 6 kwietnia 1908 w San Cristóbal, zm. 19 października 2002 w Miami) – generał i polityk Republiki Dominikany, prezydent kraju, nosił przydomek: „Negro”.
Od 1936 do 1942 szef sztabu generalnego, od 1942 do 1952 minister wojny, a także wiceprezydent, od 1952 do 1960 prezydent. Dyktatorską władzę sprawował jego starszy brat, Rafael Leonidas, po którego skrytobójczej śmierci Hector wraz z rodziną został wygnany z kraju.

</doc>
<doc id="2708310" url="https://pl.wikipedia.org/wiki?curid=2708310" title="Clockwork Angels">
Clockwork Angels

Clockwork Angels – dwudziesty album studyjny kanadyjskiej grupy muzycznej Rush wydany 12 czerwca 2012 roku nakładem Roadrunner Records. Wyjątek stanowi Kanada, gdzie nagrania wydała firma Anthem Records.
Sesja nagraniowa odbyła się w kwietniu 2010 roku w Blackbird Studio w Nashville w stanie Tennessee w USA oraz pomiędzy październikiem a grudniem 2011 roku w Revolution Recording w Toronto w Kanadzie. Album zadebiutował na 2. miejscu listy Billboard 200, sprzedając się w ciągu tygodnia od dnia premiery w Stanach Zjednoczonych w nakładzie egzemplarzy. Album promowała trasa koncertowa Clockwork Angels Tour.
Lista utworów.
Opracowano na podstawie materiału źródłowego.

</doc>
<doc id="2708317" url="https://pl.wikipedia.org/wiki?curid=2708317" title="Piotr Wierzchoń">
Piotr Wierzchoń

Piotr Wierzchoń (ur. 1974 w Bydgoszczy) – doktor habilitowany nauk humanistycznych w zakresie językoznawstwa (magisterium – 1997, doktorat – 1999, habilitacja – 2005), profesor nadzwyczajny Uniwersytetu im. Adama Mickiewicza w Poznaniu, profesor Uniwersytetu Studiów Zagranicznych Hankuk w Seulu (2002–2006), kierownik Zakładu Filologii Koreańskiej UAM, od roku 2012 dyrektor Instytutu Językoznawstwa UAM. 3 kwietnia 2013 roku Prezydent RP nadał mu tytuł naukowy profesora nauk humanistycznych. 
Zainteresowania naukowe.
Najbardziej znane, cytowane, recenzowane, omawiane i często wzbudzające kontrowersje prace P. Wierzchonia pochodzą z bieżącego okresu jego pracy i związane są z problematyką formułowania gramatyki chronologizacyjnej, która jest rodzajem gramatyki czynu (czyn chronologizacyjny). Początki systematycznych prac chronologizacyjnych sięgają w Polsce przełomu lat 80. i 90. XX w. i związane są z ekscerpcjami Jana Wawrzyńczyka. Pod koniec 1. dekady XXI w. P. Wierzchoń rozwinął w swoich pracach interpretację, w myśl której chronologizacja słownictwa nowopolskiego i XX w. jest problemem z dziedziny językoznawstwa stosowanego i dla jego efektywnego rozwiązania należy sformułować program ekscerpcyjno-chronologizacyjny (teorię lingwochronologizacji), w którym integralną rolę odgrywa metoda fotodokumentacyjna. Czyn w zakresie językoznawstwa stosowanego podlega ograniczeniom czasowym oraz zasobu (etaty, pomieszczenia, warunki pracy, oprzyrządowanie, oprogramowanie, dostęp do informacji, poziom rozwoju teorii lingwistycznych itp.), toteż w gramatyce czynu chronologizacyjnego należy dążyć do takiej optymalizacji podejmowanych operacji, aby praca ta przyniosła możliwie najlepsze rezultaty przy minimalnie wykorzystanych zasobach. Reasumując: proces tworzenia modelu chronologizacyjnego polega na ekstrakcji informacji leksykalnej z ogromnego szumu informacyjnego i jej interpretacji. Aby pracy tej nie wykonywać nieefektywnie, należy sformułować i stale optymalizować metody ekscerpcji chronologizacyjnej. Rozważania na ten temat zawiera cytowana niżej literatura.
Wierzchoń jest znany z prowadzonych polemik związanych z chronologizacją i redatacją (np. z prof. Krystyną Waszakową , prof. Ireneuszem Bobrowskim, prof. Hanną Jadacką i innymi).

</doc>
<doc id="2708320" url="https://pl.wikipedia.org/wiki?curid=2708320" title="Emeli Sandé">
Emeli Sandé

Emeli Sandé, właśc. Adele Emeli Gouraguine z domu Sandé (ur. 10 marca 1987 w Sunderlandzie) – szkocka piosenkarka i autorka tekstów. Zdobywczyni statuetki European Border Breakers Award (2013).
Życiorys.
Wykształcenie.
Studiowała medycynę na Uniwersytecie w Glasgow, gdzie po sześciu latach nauki zdobyła stopień neurologa.
Kariera muzyczna.
Zaczęła interesować się muzyką już jako dziecko, kiedy śpiewała w domu piosenki z repertuaru m.in. Whitney Houston, Céline Dion, Niny Simone, Mariah Carey i Alicii Keys oraz utwory wykorzystane w filmie animowanym "Mała syrenka". Jako sześciolatka zapisała się na zajęcia do szkolnego chóru oraz na lekcje nagrywania w szkole podstawowej w Alford, jej nauczycielką była wówczas Morag Simpson. W tym czasie zagrała główną rolę Maryi w szkolnym przedstawieniu "Hosanna Rock" oraz zaczęła pisać swoje pierwsze utwory. Swoją pierwszą piosenkę napisała w wieku 7–8 lat, zaś jej debiutancką piosenką autorską była kompozycja „Tomorrow Starts Again”, którą napisała w wieku 11 lat na potrzeby szkolnego konkursu talentów. W tym samym wieku zaczęła uczyć się gry na fortepianie i wiolonczeli, wcześniej grała także na klarnecie. Rok później rodzice zapisali ją na lekcje fortepianu w Inverurii, gdzie jej nauczycielem był Ian Milne.
Jako nastolatka wzięła udział w konkursie talentów w Inverurie. Podczas konkursu zaśpiewała utwory „Cabaret” Lizy Minelli i „Never Forget You” Mariah Carey, jednak nie przeszła do kolejnego etapu. Rok później ponownie wzięła udział w konkursie i zajęła trzecie miejsce po wykonaniu piosenek „I Sing Because I’m Happy/His Eye In on the Sparrow” i „A Woman’s Worth” Alicii Keys. Kilka lat później po raz kolejny wystartowała w konkursie, tym razem jako członkini trio Celeste, który współtworzyła z Nadią Donald i Lorną Routh. Wokalistki zajęły w konkursie pierwsze miejsce dzięki wykonaniu a cappella utworów „Bridge Over Troubled Water” Simon &amp; Garfunkel i „Fields of Gold” Eva Cassidy. Mając 15 lat, wzięła udział w konkursie "Rapology" organizowanym przez radio "Choice FM", który ostatecznie wygrała, dzięki czemu wygrała możliwość podpisania kontraktu płytowego z wytwórnią muzyczną Telstar Records. Z powodu nauki na studiach zrezygnowała jednak z podpisania umowy. W tym samym czasie przyjęła zaproszenie do programu telewizji MTV "Camden", prowadzonego przez Richarda Blackwooda, w którym zaśpiewała w stylu gospel. W wieku 16–17 lat napisała swoją debiutancką piosenkę o miłości, w tym czasie poznała także swojego menedżera Adriana Sykesa.
W 2005 nawiązała współpracę z nowo założoną wytwórnią muzyczną Urban Scot, którą założyli David Craig, Mel Awasi i Laura McCrum. Piosenkarka grała na koncertach organizowanych przez wytwórnię. W 2007 wystąpiła gościnnie w audycji o nazwie "Blackstreet" Laury McCrum w BBC Radio Scotland, a także zaśpiewała na ceremonii organizowanej przez Pan African Arts Scotland z okazji rocznicy zniesienia ustawi u niewoli. Nagranie z koncertu zostało wydano w formie DVD w zaledwie 200 egzemplarzach, które zostały rozesłane uczestnikom wydarzenia.
W listopadzie 2008 wystąpiła podczas gali Independent Music Show, który był organizowany w Bullet Bar w Londynie. W tym samym roku siostra Sandé zrealizowała nagranie, na którym Emeli grała na fortepianie i śpiewała jedną ze swoich ulubionych piosenek, „Nasty Little Lady”. Klip wysłała później na konkurs muzyczny organizowany przez Trevora Nelsona z kanału BBC Urban. Sandé ostatecznie wygrała konkurs, w którym otrzymała możliwość podpisania kontraktu płytowego. Jej menedżment odrzucił jednak propozycję. Piosenkarka zaczęła jednak promocję w Szkocji. W tym czasie wydała swoją pierwszą płytę zatytułowaną "Have You Heard?" wydaną przez Souljawn Records, którą sprzedawała podczas koncertów. Na płycie znalazło się osiem utworów, w tym m.in. „Patchwork”, „Dirty Jeans” i „Woman’s Touch”. Później ukazała się druga wersja płyty, która zawierała jedynie cztery utwory. Rodzice piosenkarki także zaangażowali się w działania promocyjne córki i wysłali płytę z jej piosenkami do BBC Radio 1Xtra. Jeden z dziennikarzy radia, Ras Kwame, zagrał jej utwór podczas audycji "Homegrown Sessions". Dzięki temu Sandé, razem z czterema innymi piosenkarzami, otrzymała propozycję zagrania koncertu w Soho. Wtedy poznała producenta Shahida „Naughty’ego Boya” Khana, z którym zaczęła współpracę jako autorka piosenek dla takich wykonawców, jak m.in. Jamelia, Alesha Dixon, Chipmunk, Professor Green, Devlin, Preeya Kalidas, Cheryl Cole czy Tinie Tempah. Sama Sandé tworzyła w tym czasie duet muzyczny z klawiszowcem Lornem Cowiesonem o nazwie Adele Sandé &amp; Lorne Cowieson.
W 2009 zadebiutowała na rynku muzycznym, zostając chórzystką brytyjskiego rapera Chipmunka w utworze „Diamond Rings”, który napisała dla niego podczas nauki na studiach. Numer zadebiutował na szóstym miejscu krajowej listy przebojów. Również w 2009 wzięła udział w przesłuchaniach do wytwórni muzycznej Future Music założonej przez Gary’ego Barlowa. Zaśpiewała tam utwór „Clown”, jednak nie przeszła eliminacji. W 2010 wystąpiła gościnnie w singlu „Never Be Your Woman” Wileya, a także podpisała kontrakt muzyczny z wytwórnią Virgin Records. Na początku 2011 nawiązała współpracę z EMI Records, a także zdecydowała się na używanie drugiego imienia (Emeli) jako pseudonimu artystycznego, co było spowodowane rosnącą popularnością brytyjskiej piosenkarki Adele. W czerwcu 2011 zagrała jako support przed koncertem Alicii Keys w Royal Albert Hall. W lipcu wystąpiła na festiwalu "RockNess" organizowanym niedaleko miasta Inverness. Miesiąc wcześniej zakończyła nagrywanie materiału na debiutancką płytę studyjną. W sierpniu wydała swój pierwszy solowy singiel, „Heaven”, który zapowiadał jej debiutancką płytę studyjną. Utwór zadebiutował na drugim miejscu krajowej listy przebojów. Drugim singlem z albumu został numer „Daddy”, który piosenkarka nagrała z gościnnym udziałem Naughty’ego Boya. W październiku ukazał się kolejny utwór z płyty artystki – „Read All About It”, który nagrała w duecie z Professorem Greenem. Piosenka zadebiutowała na pierwszym miejscu brytyjskiej listy przebojów, zostając tym samym pierwszym singlem w dorobku artystki, który znalazł się na szczycie notowań w kraju. Pod koniec listopada Sandé wystąpiła podczas koncertu "BRMB Live 2011" organizowanego przez Free Radio Birmingham. W grudniu otrzymała statuetkę podczas ceremonii wręczenia nagród BRIT Award w kategorii „Wybór krytyków”.
W lutym 2012 wydała debiutancki album zatytułowany "Our Version of Events", z którym trafiła na pierwsze miejsce brytyjskiej listy najczęściej kupowanych płyt, gdzie pozostał przez kolejne sześć tygodni, osiągając wynik ponad 2 mln sprzedanych egzemplarzy. Płyta stała się tym samym najlepiej sprzedającym się albumem w Wielkiej Brytanii w tym roku. W tym samym miesiącu premierę miał kolejny singiel promujący płytę – „Next to Me”, który zadebiutował na drugim miejscu krajowej listy przebojów.
27 lipca wystąpiła podczas ceremonii otwarcia XXX Letnich Igrzysk Olimpijskich rozgrywających się w Londynie. Zaśpiewała wówczas utwory „Abide with Me” i „Heaven”. Jej inna piosenka, „Wonder” została wykorzystana jako motyw muzyczny podczas napisów końcowych transmisji. 12 sierpnia piosenkarka zaśpiewała podczas ceremonii zamknięcia igrzysk, w trakcie której zaprezentowała swój nowy singiel „Beneath Your Beautiful” nagrany wspólnie z Labyrinthem.
W 2013 odebrała European Border Breakers Award, statuetkę wręczaną artystom, których debiutanckie płyty osiągnęły sukces komercyjny poza ich własnym krajem. W 2013 wydała pierwsze dwupłytowe wydawnictwo koncertowe, zatytułowane "Live at the Royal Albert Hall", na którym znalazł się zapis audiowizualny jej koncertu w brytyjskiej Royal Albert Hall. W czerwcu zaczęła pracę nad swoją drugą płytą studyjną, której premiera zaplanowana jest na 2016 rok. Na krążku znajdzie się m.in. utwór „Pluto” nagrany z Naughty Boyem, a także piosenki „Enough”, „Call Me What You Like”, „You and Me” i „This Much Is True”, który został napisany dla jej byłego męża. Album ukaże się pod szyldem wytwórni Roc Nation założonej przez rapera Jaya-Z.
W listopadzie 2014 dołączyła do charytatywnego zespołu Band Aid 30, z którym nagrała nową wersję singla „Do They Know It’s Christmas?”. W czerwcu 2015 opublikowała utwór „Don’t Fight the Bullet”. We wrześniu 2016 wydała singiel „Hurts”. Utwory zapowiadały drugą płytę studyjną piosenkarki pt. "Long Live the Angels", która ukazała się w listopadzie 2016.
Muzyka.
Artystka pisała teksty piosenek dla wielu znanych wykonawców, takim jak m.in. Chipmunk („Diamond Rings”), Wiley („Never Be Your Woman”), Susan Boyle („This Will Be the Year”), Professor Green („Kids That Love to Dance”), Tinchy Stryder („Let It Rain”), Leona Lewis („Trouble”), Alesha Dixon („Radio”), Cheryl Cole („Boys”), Tinie Tempah („Let Go”), Pixie Lott i The Saturdays.
Simon Cowell nazwał Emeli Sandé „swoją ulubioną obecnie autorką tekstów”. Amerykański Jay-Z przyznał w jednym z wywiadów, że chciałby, żeby ta nagrała duet razem z Beyoncé Knowles, będącą prywatnie jego żoną.
Wizerunek.
Tatuaże.
Na jednym ramieniu Sandé ma wytatuowany tytuł noweli Virginii Woolf – "A Room of One’s Own", natomiast na drugim – portret Fridy Kahlo, swojej idolki. Drugi tatuaż zrobiła sobie po ukończeniu nauki na studiach.
Życie prywatne.
Jest najstarszą córką Zambijczyka Joela Sandé i Angielki Diane Sandé-Wood, którzy poznali się podczas studiów na uniwersytecie. Mając rok, Emeli wyjechała z rodzicami do Zambii, gdzie jej ojciec ukończył kurs inżynierii mechanicznej. Podczas pobytu w kraju jej matka, będąc w drugiej ciąży, zachorowała na malarię, przez co wróciła do Kumbrii, gdzie w 1989 urodziła córkę, Lucy. Gdy Emeli miała cztery lata, przeniosła się z rodzicami do Alford.
W styczniu 2012 ogłosiła zaręczyny z czarnogórskim biologiem morskim Adamem Gouraguinem, z którym spotykała się przez siedem lat. Para zaczęła się spotykać, kiedy wokalistka miała 17 lat i, jak przyznała, był to jej jedyny chłopak w życiu. Pobrali się 15 września 2012 w Czarnogórze. Wokalistka zmieniła wówczas nazwisko na Emeli Sandé Gouraguine, postanowiła jednak nadal występować pod swoim panieńskim nazwiskiem. W listopadzie 2014, po roku małżeństwa, para zdecydowała się na rozwód, co tłumaczyli „dystansem i napiętym grafikiem zawodowym piosenkarki”.

</doc>
<doc id="2708323" url="https://pl.wikipedia.org/wiki?curid=2708323" title="Kryspin z Viterbo">
Kryspin z Viterbo



</doc>
<doc id="2708326" url="https://pl.wikipedia.org/wiki?curid=2708326" title="Dyskografia Charliego Mariano">
Dyskografia Charliego Mariano



</doc>
<doc id="2708327" url="https://pl.wikipedia.org/wiki?curid=2708327" title="Crest of a Knave">
Crest of a Knave

Crest of a Knave – szesnasty album studyjny brytyjskiej grupy Jethro Tull, wydany 11 września 1987 roku.
W odróżnieniu od wcześniejszych albumów wydanych w latach '70, "Crest of a Knave" kładzie większy nacisk na gitarowe brzmienia Martina Barre'a. Jednak w kilku utworach wykorzystano automat perkusyjny zamiast etatowego perkusisty. W nagraniach nie brał udział klawiszowiec Peter-John Vettese, więc Ian Anderson zajął się grą na syntezatorach. Wkładka do albumu wymienia jedynie Iana Andersona, Martina Barre'a oraz Dave’a Pegga jako oficjalnych członków zespołu. Okładka została zaprojektowana przez artystę heraldyka Andrew Stewarta Jamiesona.
Album odniósł komercyjny sukces, spotkał się również z pochwałami krytyków. Doprowadziło to do nagrodzenia go nagrodą Grammy za najlepszy hardrockowy/metalowy występ wokalny lub instrumentalny, zostawiając w tyle faworyzowany "...And Justice for All" zespołu Metallica oraz wskazywany przez krytyków "Nothing's Shocking" zespołu Jane’s Addiction. Przyznanie nagrody było kontrowersyjne, gdyż wielu nie uważało albumu lub nawet zespołu jako wykonawcę hard rockowego czy heavy metalowego. Za namową managera, nikt z zespołu nie pojawił się na ceremonii rozdania nagród, gdyż mówiono muzykom, że nie mają szansy wygrać. W odpowiedzi na wygraną wytwórnia Chrysalis Records wykupiła reklamę w brytyjskim periodyku muzycznym, w której znalazły się słowa: „Flet to ciężki, metalowy instrument!”. W roku 2007 wygrana dla tego albumu została wybrana przez czasopismo Entertainment Weekly jako jedna z dziesięciu największych pomyłek w historii nagród Grammy.
Styl prezentowany w albumie jest często porównywany do brzmienia Dire Straits, częściowo dlatego, że głos Iana Andersona uległ zmianie z powodu operacji gardła.
W 2005 ukazała się zremasterowana edycja CD albumu, która została rozszerzona o jeden utwór.
Lista utworów.
Wszystkie utwory zostały skomponowane i napisane przez Iana Andersona.
W pierwszej edycji winylowej albumu nie pojawiły się utwory „Dogs in the Midwinter” oraz „The Waking Edge”, jednak kolejność utworów została zachowana.
Wydana w 2005 roku zremasterowana edycja albumu została rozszerzona o jeden utwór.
Muzycy.
Gościnnie:

</doc>
<doc id="2708328" url="https://pl.wikipedia.org/wiki?curid=2708328" title="Az utca kövén">
Az utca kövén

Az utca kövén (węg. "Na kamiennej ulicy") – piąty studyjny album węgierskiej rockowej grupy Lord, nagrany w Tom-Tom Studio i wydany przez EMI-Quint w 1991 roku na LP, a w 1992 – na MC i CD. Album zajął dziewiąte miejsce na węgierskiej liście przebojów Top 40 album- és válogatáslemez-lista. W 2000 roku album został wznowiony na CD przez EMI.

</doc>
<doc id="2708332" url="https://pl.wikipedia.org/wiki?curid=2708332" title="Ernesto Pérez">
Ernesto Pérez

Ernesto Pérez Lobo (ur. 5 września 1970 w Madrycie) – hiszpański judoka.
Na Igrzyskach Olimpijskich w Atlancie w 1996 zdobył srebrny medal w wadze ciężkiej. Startował ponadto na olimpiadzie w Barcelonie (1992) i w Sydney (2000). Do jego osiągnięć należą także dwa medale mistrzostw Europy: srebrny (1999) i brązowy (2000). Ma w swoim dorobku również dwa medale igrzysk śródziemnomorskich: srebrny (1993) oraz brązowy (1997). Siedmiokrotnie był mistrzem Hiszpanii (1991, 1992, 1993, 1995, 1997, 2001, 2002).

</doc>
<doc id="2708335" url="https://pl.wikipedia.org/wiki?curid=2708335" title="Jan Choiński-Dzieduszycki">
Jan Choiński-Dzieduszycki

Jan Choiński-Dzieduszycki (ur. 16 maja 1890 na Chełmszczyźnie, zm. 19 maja 1971 w Penley (Wielka Brytania)) – polski ziemianin, działacz społeczny, polityk, poseł Sejm w II RP.
Życiorys.
Był przybranym dzieckiem Florentyny Marii hr. Dzieduszyckiej h. Sas, córki Tytusa Dzieduszyckiego. Ukończył Zakład Naukowo-Wychowawczy Ojców Jezuitów w Chyrowie i studia rolnicze w Wiedniu, uzyskując w 1914 roku tytuł inżyniera agronoma.
W 1915 roku został wysiedlony z majątku Jabłonów na Podolu do Łejszewa w guberni kazańskiej, gdzie w ramach pracy w Komitecie Polskim w Kazaniu kierował opieką nad wysiedlonymi Polakami. Po rewolucji październikowej prowadził w Bielicy (gubernia mohylewska) niższą szkołę rolniczą.
W 1919 roku służył w 2 pułku ułanów, uczestniczył w obronie Lwowa w 1 pułku Strzelców Lwowskich, w czasie wojny polsko-bolszewickiej w 1920 roku w Grupie Operacyjnej majora Romana Abrahama. Po wojnie powrócił do swego majątku w Jabłonowie (gmina Suchostaw w województwie tarnopolskim). 
Był działaczem społecznym i gospodarczym na terenie województwa tarnopolskiego. Był m.in. prezesem okręgowego Towarzystwa Rolniczego i powiatowego koła Związku Ziemian w Kopyczyńcach oraz członkiem tamtejszego Wydziału i Rady Powiatowej. 
W 1930 roku został wybrany na posła na Sejm z listy nr 1 (BBWR) z okręgu wyborczego nr 54 (Tarnopol). W Sejmie III kadencji (1930–1935) należał do klubu BBWR. Pracował w komisji emigracyjnej (był zastępcą członka) i w komisji reform rolnych.
W 1935 roku został ponownie wybrany 107 453 głosami z listy państwowej w okręgu nr 65 obejmującego powiaty: czortkowski, kopyczyniecki, borszczowski i zaleszczycki. W kadencji tej należał do Grupy Polskiej Posłów i Senatorów województw południowo-wschodnich (był drugim zastępcą przewodniczącego). Pracował w komisji komunikacji i – od grudnia 1936 roku – w komisji spraw zagranicznych.
Jako poseł uczestniczył w Międzynarodowych Zjazdach Unii Międzyparlamentarnej – w 1930 roku został wybrany indywidualnie na członka podkomisji do spraw ekonomicznych i finansowych. 
W czasie II wojny światowej był kapitanem w Polskich Siłach Zbrojnych w Wielkiej Brytanii. Po wojnie pozostał na emigracji.
Życie prywatne.
Ożenił się z Marią Taidą Donimirską h. Brochwicz (1884–1977), córką Antoniego Donimirskiego i wnuczką Teodora Donimirskiego. Mieli córkę: Wandę Elżbietę Dzieduszycką-Kańską (1924–2009).

</doc>
<doc id="2708339" url="https://pl.wikipedia.org/wiki?curid=2708339" title="Leon Wincenty Czechowski">
Leon Wincenty Czechowski

Leon Wincenty Czechowski (ur. 22 stycznia 1885 w Krakowie, zm. 8 sierpnia 1938 w Bydgoszczy) – kapitan piechoty Wojska Polskiego, malarz, aktor teatralny, scenograf i dekorator.
Życiorys.
Pochodził z artystycznej rodziny, jego ojciec Marceli był suflerem, a siostry Jadwiga i Helena aktorkami. Ukończył gimnazjum św. Jerzego w Krakowie, po czym rozpoczął studia na tamtejszej Akademii Sztuk Pięknych, gdzie umiejętności malarskie zdobywał pod kierunkiem Józefa Mehoffera. Naukę kontynuował w Monachium, do Krakowa powrócił w 1903 i przyłączył się do grupy wędrownych aktorów. W sezonie 1904/1905 występował w Teatrze Ludowym w Krakowie, a od 1905 do 1910 w Teatrze Miejskim. Poza grą aktorską często pełnił również funkcję dekoratora. W 1910 otrzymał stypendium, dzięki któremu wyjechał do Włoch doskonalić sztukę malarską. W 1914 powrócił do Krakowa.
16 sierpnia 1914 wstąpił do Legionów Polskich, zaszeregowano go do 1 Pułku Piechoty, walczył w kawalerii. W późniejszym czasie będąc w randze chorążego pełnił funkcję dowódcy plutonu 10 kompanii 4 Pułku Piechoty, był również komendantem terenu bojowego. Równocześnie tworzył obrazy i rysunki o tematyce militarnej i wojennej, w swojej twórczości uwiecznił szlak bojowy 4 Pułku Piechoty. Był ilustratorem pism legionowych, był autorem ilustracji do książki Władysława Orkana „Droga Czwartaków”. W 1917 w Towarzystwie Zachęty Sztuk Pięknych w Warszawie miał swoją wystawę autorską. W tym czasie został oficerem III Brygady.
W listopadzie 1918 został oficerem zawodowym Wojska Polskiego. Wziął udział w wojnie z Ukraińcami i wojnie z bolszewikami. 14 października 1920 jako oficer Dowództwa Okręgu Generalnego Pomorze został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłych Legionów Polskich. 23 grudnia 1927 został przeniesiony do kadry oficerów piechoty z pozostawieniem na stanowisku oficera sztabu 2 Dywizji Piechoty Legionów w Kielcach. W listopadzie 1928 został zwolniony z zajmowanego stanowiska z równoczesnym przydziałem do Powiatowej Komendy Uzupełnień Kielce na sześciomiesięczną praktykę poborową. W lipcu 1929 został przeniesiony służbowo do Powiatowej Komendy Uzupełnień Siedlce na stanowisko referenta. W marcu 1930 został przeniesiony do Dowództwa Okręgu Korpusu Nr IX w Brześciu. Z dniem 28 lutego 1931 został przeniesiony w stan spoczynku.
W 1924 miała miejsce duża autorska wystawa jego twórczości w Towarzystwie Przyjaciół Sztuk Pięknych, a w 1934 w krakowskim Muzeum Narodowym.

</doc>
<doc id="2708348" url="https://pl.wikipedia.org/wiki?curid=2708348" title="Zamek w Gorzkowicach">
Zamek w Gorzkowicach

Zamek w Gorzkowicach – zamek nowożytny typu "palazzo in fortezza", zlokalizowany w miejscowości Gorzkowice w gm. Gorzkowice w województwie łódzkim. Zachowany w stanie szczątkowym (nasyp ziemny).
Opis.
Na skraju wsi wznosi się ziemny nasyp w formie graniastosłupa z prostokątną podstawą o wymiarach 95 x 125 m, którego górne "plateau" o wymiarach 65 na 75 m jest wyniesione 4,5 m nad poziom otaczającej nasyp fosy. Stromizna stoku nasypu sięga 65°. "Plateau" oflankowane jest wydłużonymi nasypami o wymiarach 10 na 30 m stanowiącymi jej przedłużenie ku północy. W wyniku badań terenowych nasyp został rozpoznany jako pozostałość nieukończonego czterobastionowego założenia otoczonego fosą z kamiennym budynkiem o wymiarach 12,5 na 27 metrów w kurtynie bramnej.
Obiekt ten określany był w starszej literaturze jako nasyp – pozostałość po nowożytnej fortalicji i jako fortalicja ziemna został wpisany do rejestru zabytków w 1967 roku.
Obiekt w Gorzkowicach to jedyne tego typu założenie na obszarze Polski centralnej, podobny zrealizowano w mniejszej skali w Białej koło Wielunia.
Historia.
Założenie to jest pozbawione bezpośrednich przekazów źródłowych. Badania archeologiczne przeprowadzone w 1993 roku wykazały, że obiekt nigdy nie został ukończony, a prace przerwano około połowy XVII wieku, co mogło mieć związek z wydarzeniami potopu szwedzkiego. W pierwszej połowie XVII wieku dzisiejszy nasyp został uformowany i otoczony przeszkodą wodną. W północnej części pomiędzy wydłużonymi nasypami wzniesiono lub rozpoczęto wznosić kamienny budynek na rzucie prostokąta o wymiarach 12,5–13 na 27 m i grubości ścian 1,5-1,7 m. Był to dwutraktowy budynek posiadający po 4 izby na każdym trakcie, pełniący funkcję budynku bramnego fortalicji. Boczne ziemne nasypy znajdujące się od strony ścian szczytowych budynku prawdopodobnie miały pierwotnie formę bastionów. Badania terenowe nie wykazały śladów intensywnego użytkowania obiektu, co wskazuje na fakt, że obiekt nigdy nie został ukończony ani zamieszkany.
Zdaniem badaczy obiekt wznosili prawdopodobnie Koniecpolscy w II ćwierci XVII wieku. Potencjalnym fundatorem warowni mógł być rotmistrz królewski Jan Koniecpolski, który w latach 1638–1645 był kasztelanem sieradzkim, a w latach 1645–1660 wojewodą sieradzkim. Na tym terenie działał także hetman Stanisław Koniecpolski, który w latach 1606–1628 był starostą wieluńskim.
Wśród licznych właścicieli znajdowali się Kurozwęccy (koniec XV wieku), Myszkowscy herbu Jastrzębiec, Łascy, Koniecpolscy (początek XVII wieku), Walewscy i Zarębowie.
W 2007 roku rozpoczęto prace nad przygotowaniem projektu zagospodarowania Kopca. Dzięki pracom interwencyjnym i społecznym udało się odsłonić obiekt z porastającej go roślinności. W 2009 roku gmina Gorzkowice pozyskała środki w ramach Programu Rozwoju Obszarów Wiejskich na zadanie pt. "Budowa kompleksu rekreacyjno sportowego „Kopiec”". Pierwotny projekt zakładający budowę amfiteatru w formie twierdzy został odrzucony przez Wojewódzkiego Konserwatora Zabytków, gdyż stanowiłby zbyt głęboką ingerencję w strukturę budowli. Powstał kolejny projekt z estradą dostosowaną dla dzieci i osób niepełnosprawnych.
Kopiec oddano do użytku w czerwcu 2011 roku. Kompleks „Kopiec” w Gorzkowicach znalazł się w czwórce nagrodzonych przez łódzki oddział Towarzystwa Urbanistów Polskich w VIII edycji konkursu na najlepiej zagospodarowaną przestrzeń publiczną w województwie łódzkim.
Legenda.
Z zamkiem związana jest miejscowa legenda dotycząca jednej z właścicielek zamku z rodu Sadowskich. Wdowa nie chciała wyjść za mąż za swojego byłego narzeczonego, który w czasie potopu szwedzkiego zhańbił się współpracą ze Szwedami. Zmuszona została do obrony swojego zamku. Wobec przewagi nieprzyjaciela musiała otworzyć bramy, a następnie wysadziła zamek prochem.

</doc>
<doc id="2708351" url="https://pl.wikipedia.org/wiki?curid=2708351" title="Pentafluorek arsenu">
Pentafluorek arsenu

Pentafluorek arsenu (), – nieorganiczny związek chemiczny z grupy fluorków, sól kwasu fluorowodorowego i arsenu na V stopniu utlenienia.
Budowa cząsteczki.
Pentafluorek arsenu jest związkiem o budowie bipiramidy trygonalnej. Długość aksjalnych wiązań wynosi 171,9 pm, natomiast wiązań ekwatorialnych – 168,8 pm.
Otrzymywanie.
Pentafluorek arsenu może zostać otrzymany poprzez ogrzewanie arsenu z fluorem:
Inną metodą jest reakcja fluoru z tritlenkiem diarsenu.
Właściwości.
Pentafluorek arsenu jest bezbarwnym gazem, rozpuszczalnym w etanolu, benzenie i eterze dietylowym, natomiast reagującym z wodą. Jest silnym utleniaczem i kwasem Lewisa.
W rozpuszczalniku freonowym i w obecności pentafluorku arsenu, trimer chlorocyjanu reaguje z fluorem dając kompleks . Pod ciśnieniem w niskich temperaturach i w nadfiolecie, pentafluorek arsenu reaguje z trifluorkiem azotu i fluorem tworząc heksafluoroarsenian tetrafluoroamonu:
W niskich temperaturach w wyniku reakcji pomiędzy tribromkiem arsenu, bromem i pentafluorkiem arsenu tworzy się kompleks . Z pentachlorkiem antymonu tworzy natomiast mieszany halogenek występujący jako tetramer.

</doc>
<doc id="2708356" url="https://pl.wikipedia.org/wiki?curid=2708356" title="Fluorek arsenu(V)">
Fluorek arsenu(V)



</doc>
<doc id="2708357" url="https://pl.wikipedia.org/wiki?curid=2708357" title="Budafoki MTE">
Budafoki MTE

Budafoki Labdarúgó Club (Budafoki LC, BLC) – węgierski klub piłkarski z siedzibą w Budapeszcie.

</doc>
<doc id="2708363" url="https://pl.wikipedia.org/wiki?curid=2708363" title="Girlfriend of Steel">
Girlfriend of Steel



</doc>
<doc id="2708366" url="https://pl.wikipedia.org/wiki?curid=2708366" title="Hysteria (singel Def Leppard)">
Hysteria (singel Def Leppard)

Hysteria – utwór brytyjskiego zespołu Def Leppard, wydany w 1987 roku jako czwarty singel z albumu zatytułowanego "Hysteria".

</doc>
<doc id="2708372" url="https://pl.wikipedia.org/wiki?curid=2708372" title="Raj (dzielnica Karwiny)">
Raj (dzielnica Karwiny)



</doc>
<doc id="2708373" url="https://pl.wikipedia.org/wiki?curid=2708373" title="Kepler-36">
Kepler-36

Kepler-36 – układ planetarny położony w gwiazdozbiorze Łabędzia, odkryty w ramach misji Kepler. Składa się z przynajmniej dwóch planet orbitujących wokół żółtego karła podobnego do Słońca, ale znacznie starszego.
Gwiazda.
Kepler-36a, gwiazda układu planetarnego, ma masę zbliżoną do masy Słońca, ale jest nieco gorętsza i ma mniejszą metaliczność. Oznacza to, że jest ona znacznie starsza od Słońca i powoli rozszerza się ewoluując do postaci olbrzyma. Jej średnica jest o około 60% większa od średnicy Słońca, a gęstość wynosi około 25% gęstości Słońca. Gwiazda znajduje się około 1200 lat świetlnych od Ziemi.
Układ planetarny.
Obecnie (2013) znane są dwie planety orbitujące wokół gwiazdy Kepler-36a. Kepler-36b jest superziemią o masie cztery i pół raza większej od masy Ziemi i średnicy wynoszącej 1,5 średnicy Ziemi. Kepler-36c jest ponad osiem razy cięższy od Ziemi, a jego średnica wynosi około 3,7 średnicy Ziemi, może być gazowym olbrzymem (z powodu bliskości do jego słońca nazywanym też gorącym jowiszem) lub planetą oceaniczną.
Obydwie planety orbitują wokół swojego słońca w tej samem płaszczyźnie. Planeta wewnętrzna, Kepler-36b, znajduje się 17 milionów kilometrów od swojego słońca, a jej okres orbitalny wynosi 14 dni. Zewnętrzna planeta, Kepler-36c, porusza się w odległości 19,3 milionów kilometrów od słońca z okresem orbitalnym wynoszącym 16 dni.
Tak duże zróżnicowanie typów planet powstałych tak blisko siebie stoi w sprzeczności ze znanymi teoriami na temat powstawania planet. Według powszechnie przyjmowanych teorii bliżej słońca powstają zazwyczaj cięższe, kamieniste planety, a znacznie dalej od niego powstają planety gazowe. Odkrycie gorącego jowisza znajdującego się tylko o 10% dalej od słońca niż znajdująca się w tym samym układzie superziemia jest zaskakujące z punktu widzenia teorii powstawania planet, ale może być wytłumaczone zjawiskiem migracji planetarnej.
Co około 97 dni dochodzi do koniunkcji (maksymalnego zbliżenia) planet, znajdują się one wówczas bliżej siebie niż pięciokrotna odległość Księżyca od Ziemi.

</doc>
<doc id="2708375" url="https://pl.wikipedia.org/wiki?curid=2708375" title="Łąki (dzielnica Karwiny)">
Łąki (dzielnica Karwiny)



</doc>
<doc id="2708376" url="https://pl.wikipedia.org/wiki?curid=2708376" title="Zbylitowski">
Zbylitowski

Zbylitowski (Zbylitowska):

</doc>
<doc id="2708377" url="https://pl.wikipedia.org/wiki?curid=2708377" title="Zbylitowska">
Zbylitowska



</doc>
<doc id="2708380" url="https://pl.wikipedia.org/wiki?curid=2708380" title="Jacek Sieradzan">
Jacek Sieradzan

Jacek Jan Sieradzan (ur. 1956 w Krakowie) – polski religioznawca, autor książek i licznych artykułów z zakresu komparatystyki religioznawczej, także autor recenzji, tłumacz, redaktor antologii i zbiorów artykułów, profesor nadzwyczajny Uniwersytetu w Białymstoku
Życiorys.
Ukończył studia magisterskie (filologia polska, UJ 1987), studiował też filologię indyjską i religioznawstwo w Uniwersytecie Jagiellońskim. Obronił pracę magisterską "Próba analizy procesu samourzeczywistnienia w Fabula Rasa Edwarda Stachury". Opublikowana w zmienionej postaci jako "Stachura a buddyzm". Ukończył studia doktoranckie z religioznawstwa w Uniwersytecie Jagiellońskim (2005).
Obronił pracę doktorską "Szaleństwo w kontekście głównych religii świata na wybranych przykładach ekscentrycznych i szalonych zachowań specjalistów od sacrum", opublikowaną w skróconej postaci jako "Szaleństwo w religiach świata".
Zajmował się tłumaczeniami z języka angielskiego, pracami korektorskimi i redaktorskimi. Od 2005 roku wykłada w Katedrze Religioznawstwa Instytutu Socjologii Uniwersytetu w Białymstoku. Organizuje też konferencje.
Opublikował pięć książek oraz kilkadziesiąt artykułów i recenzji, zredagował kilkanaście książek. Jest autorem książki Szaleństwo w religiach świata, uważanej za wybitne dzieło polskiego religioznawstwa.
11 grudnia 2011 r. odznaczony został Medalem „Niezłomnym w słowie”.

</doc>
<doc id="2708381" url="https://pl.wikipedia.org/wiki?curid=2708381" title="The Big Three Killed My Baby">
The Big Three Killed My Baby

The Big Three Killed My Baby – singel amerykańskiego zespołu The White Stripes. Pochodzi z pierwszego albumu grupy "The White Stripes". Drugim utworem pochodzącym z tego singla jest „Red Bowling Ball Ruth”.
Singel został wydany w marcu 1999 roku, na czerwonym winylu w ilości około 500 sztuk. W 2011 roku Third Man Records wydało reedycję singla
Utwór nawiązuje do trzech głównych kompanii przemysłu motoryzacyjnego lat 50. i 60: Forda, Chryslera oraz General Motors. „The Big Three Killed My Baby” atakuje je, odnosząc się do upadku związków zawodowych w Ameryce w latach 60.
Jack White wspominał w wywiadach iż, nie wierzy, że muzyka jest dobrym środkiem przekazu politycznych przesłań, i do 2007 roku, w którym wydano singel „Icky Thump” (krytykujący amerykańską politykę imigracyjną), był to jedyny utwór The White Stripes o wydźwięku politycznym.
Wcześniej zespół wykonywał piosenkę ze zmienionymi słowami, nawiązującymi do wojny w Iraku "„ręce Busha stają się czerwone... dowiedziałem się, że twoje dziecko nie żyje.”"
Na okładce singla, zespół stoi przed dużym zdjęciem, na którym widnieje napis „Wrzuć tutaj swoje pieniądze”.

</doc>
<doc id="2708382" url="https://pl.wikipedia.org/wiki?curid=2708382" title="Biełaruski hołas">
Biełaruski hołas

Biełaruski hołas (biał. cyr. Беларускі голас; niem. "Weissruthenische Stimme") – kolaboracyjne pismo drukowane podczas II wojny światowej. Gazeta była publikowana w latach 1942–1944 roku w okupowanym Wilnie. Drukowana w drukarni „Švyturys”, a redakcja mieściła się przy ul. Giedymina 4.
Ukazywała się co tydzień po białorusku (łacinką białoruską). Publikowano w niej komunikaty wojenne z frontów II wojny światowej, przemowy przywódców III Rzeszy, wiadomości międzynarodowe, artykuły i felietony o życiu Białorusinów pod okupacją niemiecką, kulturze i historii Białorusi, czy działalności białoruskich organizacji narodowych, a także propagandowe teksty o charakterze proniemieckim i antyradzieckim. Zamieszczano ponadto przeglądy wybranych tytułów białoruskiej prasy kolaboracyjnej. Ogółem do 1944 r. wyszły 122 numery pisma.
Funkcję redaktora naczelnego pełnił do śmierci Franciszak Alachnowicz. Opublikował w nim krótki szkic ze swoich „Wspomnień wileńskich”. Redaktorem pisma był również Bronisław Taraszkiewicz.
Gazeta była rozprowadzana poza Wilnem i Wileńszczyzną – świadczą o tym odpowiedzi na różne prośby ludzi z innych miejsc – zakup publikacji, wysyłanie ich, poszukiwanie osób. Do gazety zgłaszali się także ludzie z najbardziej wysuniętych na wschód regionów Białorusi. Gazeta aktywnie współpracowała z innymi ówczesnymi wydawnictwami, takimi jak „Ranica” (Berlin), „Mienskaja hazieta”, „Hołas wioski” (Mińsk), a od 1943 roku rozpoczęła się ścisła współpraca z litewskim „Naujoji Lietuva”.
Na ośmiu stronach tygodnika były zamieszczone informacje o różnorodnej tematyce. Na pierwszych stronach każdego numeru były zamieszczone informacje ze świata, które zawierały informacje o walkach na różnych frontach, przesłania Führera i innych przywódców III Rzeszy, klęskach żywiołowych i in. Wydarzenia militarne zamieszczano w rubryce „Wajna za minuły tydzień”. Ponadto tygodnik porusza kwestie spraw bliżej związanych z Białorusią, które są opisane w rubrykach „Z usich kutkoŭ Biełarusi”, „Hihiena i zdaroŭje”, „Haspadarczyja parady”, „Žarty”, „Biełaruskaje žyccjo ŭ Latvii”, „Relihijnyja sprawy”. Publikowano także, które pojawiały się bardzo rzadko wyłącznie w kilku wydaniach w postaci serii artykułów – „Fiel’ieton”, „Wolnaja trybuna”, „Za čyšciniu rodnaj mowy”, „Raskazy z historyi biełarusi”, „Filasoŭskija razważanni”, „Relihijnaje žyccjo”. Drukowano również materiały o egzekucjach w Katyniu.

</doc>
<doc id="2708384" url="https://pl.wikipedia.org/wiki?curid=2708384" title="Riemer">
Riemer

Riemer:

</doc>
<doc id="2708385" url="https://pl.wikipedia.org/wiki?curid=2708385" title="Biełaruski prawasłauny pateryk">
Biełaruski prawasłauny pateryk

Biełaruski prawasłauny pateryk, Białoruski Pateryk Prawosławny () – kolaboracyjna publikacja białoruska podczas II wojny światowej
Pierwszy numer publikacji wyszedł w okupowanej Warszawie w 1942 r. Drugi i zarazem ostatni numer opublikowano w 1943 r. Ukazywała się ona po białorusku przy współpracy metropolity warszawskiego Dionizego i przewodniczącego Komitetu Białoruskiego w Warszawie, Mikoły Szczorsa. Wydawcą było Białoruskie Bractwo Cerkiewne im. Świętego Jerzego. Każdy numer pateryku stanowił zbiór publikacji białoruskich o charakterze historyczno-religijnym, dotyczących cerkwi prawosławnej na Białorusi.

</doc>
<doc id="2708386" url="https://pl.wikipedia.org/wiki?curid=2708386" title="Riske">
Riske

Riske:

</doc>
<doc id="2708387" url="https://pl.wikipedia.org/wiki?curid=2708387" title="Peperomia szara">
Peperomia szara

Peperomia szara, pieprzówka szara ("Peperomia incana" (Haw.) A. Dietr.) – gatunek rośliny z rodziny pieprzowatych ("Piperaceae"). Pochodzi z Brazylii (stany: Espirito Santo, Espirito Santo). Jest uprawiany w wielu krajach świata. Nazwa peperomia w tłumaczeniu na język polski oznacza "podobna do pieprzu".
Morfologia.
Roślina wiecznie zielona o pędach wzniesionych lub pokładających się, cała kutnerowato owłosiona. Liście okrągławe lub sercowate, szarozielone.

</doc>
<doc id="2708388" url="https://pl.wikipedia.org/wiki?curid=2708388" title="Peperomia pereskiifolia">
Peperomia pereskiifolia

Peperomia pereskiifolia (Jacq.) Kunth – gatunek rośliny z rodziny pieprzowatych ("Piperaceae"). Pochodzi z Ameryki Południowej i Środkowej (Belize, Kostaryka, Salwador, Nikaragua, Wenezuela, Brazylia, Boliwia, Kolumbia, Ekwador, Peru. Jest uprawiany w wielu krajach świata.
Zastosowanie.
W krajach o ciepłym klimacie peperomie są uprawiane jako rośliny ogrodowa, w Polsce ze względu na klimat mogą być uprawiane tylko w szklarniach lub w domu, jako rośliny pokojowe. Jako podłoże najlepsza jest ziemia kwiatowa na podłożu z torfu. Roślina wymaga dużej wilgotności powietrza, szczególnie gdy jest ciepło, jednakże jest bardzo wrażliwa na nadmierne podlewanie powodujące gnicie jej korzeni. Podlewa się ją rzadko; w lecie raz na tydzień, zimą co 14–18 dni, koniecznie wodą bezwapienną. Można ustawić jej doniczkę na podkładzie ze stale wilgotnego torfu, w zimie lepiej przetrzymywać ją w kuchni, gdzie jest bardziej wilgotno. Nie musi natomiast stać w pełnym słońcu, w swoim naturalnym środowisku bowiem rośnie pod drzewami. Bezpośrednie światło powoduje odbarwianie jej liści, wystarczy jej średnie oświetlenie. Po 2 latach uprawy staje się nieładna i należy ją odnowić przez ukorzenienie nowej sadzonki. Sadzonki wykonuje się wiosną z pędu wierzchołkowego o długości ok. 2,5 cm. Po zanurzeniu w ukorzeniaczu sadzi się je do piasku lub ziemi liściowej, przykrywa folią i trzyma w temperaturze ok. 18 °C. W lecie należy co 2 tygodnie nawozić płynnym nawozem wieloskładnikowym. Zakurzone liście czyści się przez ścieranie wilgotną szmatką. Gdy powietrze jest suche należy ją spryskiwać wodą. Nie wymaga cięcia.

</doc>
<doc id="2708390" url="https://pl.wikipedia.org/wiki?curid=2708390" title="Obraz Matki Boskiej Opolskiej">
Obraz Matki Boskiej Opolskiej

Obraz Matki Boskiej Opolskiej – wizerunek przedstawiający Maryję z Dzieciątkiem w typie Hodegetrii, znajdujący się w katedrze Świętego Krzyża w Opolu. Obraz otoczony jest kultem religijnym i uważany za cudowny. Matka Boża z tego wizerunku jest ustanowiona przez Stolicę Apostolską patronką diecezji opolskiej oraz miasta Opola. 
Historia.
Obraz w Piekarach Śląskich.
Pierwsze wzmianki o obrazie Matki Bożej Opolskiej pochodzą z 1659, kiedy to został odnaleziony przez proboszcza ks. Jakuba Roczkowskiego w bocznym ołtarzu bazyliki Najświętszej Marii Panny i św. Bartłomieja w Piekarach Śląskich, zaraz po przejściu fali protestantyzmu przez Śląsk. W 1678 paulini z Jasnej Góry sprowadzili do Piekar Śląskich specjalną komisję, która miała zbadać podstawy kultu obrazu. W rezultacie ks. Roczkowskiego aresztowano na miesiąc za fałszywe szerzenie kultu obrazu, a obraz schowano w zakrystii. Po buncie ludności piekarskiej obraz znowu umieszczono w ołtarzu głównym, lecz zakazano jego kultywowania.
W 1680 Czechy nawiedziła zaraza. Cesarz Leopold I nakazał sprowadzić obraz z Piekar Śląskich. Wizerunek sprowadzony przez o. Wacława Schwertfera SJ umieszczono na kilka tygodni w kolegiacie św. Klemensa w Pradze, następnie 15 marca tegoż roku w uroczystej procesji przeniesiono go do katedry św. Wita. Gdy zaraza ustąpiła, wtedy arcybiskup praski Jan Bedřich z Valdštejna oficjalnie orzekł, że obraz jest cudowny. Obraz wywieziono z powrotem do Piekar Śląskich. W drodze orszak zatrzymał się w miejscowości Hradec Králové, gdzie wykonano kopię obrazu. Do Piekar Śląskich obraz dotarł 25 marca 1680.
Gdy Europę najechały wojska tureckie, obraz wywieziono do Nysy, a później do Opola. Udający się na odsiecz Wiednia, król Jan III Sobieski modlił się przed kopią wizerunku wykonaną w miejscowości Hradec Králové, a wystawioną w Piekarach Śląskich o zwycięstwo. Kiedy wracał po wygranej bitwie pod Wiedniem, nakazał ze zdobytego srebra wykonać sukienkę dla postaci obrazu. Wizerunek wrócił do Piekar Śląskich. W XVIII wieku, gdy Karol XII zwyciężył w bitwie pod Narwą i przekroczył granicę Polski w 1702, wizerunek ponownie wywieziono 31 lipca tegoż roku przez piekarskiego superiora o. Jana Tadeusza Skupina SJ do Opola, skąd już nigdy nie wrócił do Piekar Śląskich. Podjęto wówczas liczne, usilne starania ludności i duchowieństwa piekarskiego oraz interwencje u władz opolskich, wrocławskich, na dworze cesarza Karola VI Habsburga czy w Rzymie, celem kolejnego sprowadzenia obrazu do Piekar Śląskich. Wszystkie te próby zakończyły się jednak niepowodzeniem, a Wikariat Generalny stwierdził, że obraz jest wystarczająco długo w Opolu, aby tam mógł pozostać na stałe, a w Piekarach Śląskich znajduje się znana i czczona jego kopia. 
Obraz w Opolu.
Początkowo obraz umieszczono 15 sierpnia 1702 na miejscu kopii wizerunku jasnogórskiego w ołtarzu głównym kościoła Świętej Trójcy, wybudowanym na miejscu Zamku Piastowskiego, należącym do jezuitów. Podczas I wojny śląskiej w 1740 obraz przewieziono do Ołomuńca, skąd po roku powrócił do Opola. Na początku XIX wieku, ze zniszczonego już kościoła malowidło wyniesiono do kaplicy urządzonej na miejscu seminarium, służącej tylko nabożeństwom szkolnym. Po sekularyzacji klasztoru dominikanów, obraz przeniesiono w 1810 do kościoła Matki Bożej Bolesnej i św. Wojciecha (na Górce), do ołtarza głównego. Tam wisiał do 1813, kiedy to w obawie przed wojskami rosyjskimi obraz ukryto w czytelni gimnazjum.
Ponieważ ludność opolska żądała dostępu do obrazu, podjęto decyzję o przeniesieniu go 17 grudnia 1813 do kolegiaty św. Krzyża, a następnego dnia proboszcz Franciszek Paul umieścił obraz w bocznej kaplicy maryjnej. Ks. Paul pisał wówczas:
Mała liczba kapłanów oraz sytuacja polityczna nie pozwalała organizować nabożeństw pielgrzymkowych. Kościół w tym czasie służył katolikom i protestantom. Ostatecznie ks. Paul umieścił obraz w przykościelnej kaplicy Matki Bożej Szkaplerznej służącej bractwu MB Szkaplerznej.
Kult obrazu został ożywiony, kiedy proboszczem kolegiaty został ks. Hermann Gleich, późniejszy wrocławski biskup pomocniczy. Wybudowano i poświęcono nowy ołtarz, który później podniesiono w 1856 do rangi "ołtarza uprzywilejowanego", decyzją papieża Piusa IX. Jednak całe życie religijne miasta zamarło w czasie tzw. kulturkampfu. Z tego okresu pochodzi dokument, ukryty pod ozdobną koroną obrazu, w którym m.in. czytamy:
Od 1895 nastąpiło ożywienie czci obrazu. Wybudowano w 1899 dwie wielkie, strzeliste wieże przy kościele, jako wotum dla Matki Bożej. Za księdza prałata Józefa Kubisa sprowadzono barokowy ołtarz z kościoła w Jeleniej Górze w miejsce starego. W 1927 obraz odnowiono przez malarza Leszczyńskiego, a w 1936 obraz poddano gruntownej konserwacji w pracowni malarskiej Vincenta Lucasa Mrzygloda w Nysie, po zakończeniu której 11 października tegoż roku obraz został uroczyście poświęcony przez wrocławskiego biskupa pomocniczego Walentego Wojciecha. W czasie II wojny światowej wizerunek ukryto w Zakładzie św. Józefa w Prószkowie, a w miejsce oryginału wstawiono kopię (dziś eksponowaną w Muzeum Diecezjalnym w Opolu). Po zakończeniu wojny obraz ponownie został umieszczony w lipcu 1945 przez ks. Reinholda Brauna w kościele. 17 lipca 1945 roku odbył się pierwszy powojenny odpust ku czci Matki Bożej Opolskiej. Miesiąc później kolegiatę podniesiono do rangi prokatedry. Warto dodać, że wśród darów wotywnych ofiarowanych Matce Bożej w tym wizerunku znajdują się m.in. pamiątki złożone przez świętych papieży: złoty medal oraz okolicznościowa ozdobna świeca ofiarowane przez Jana XXIII czy kielich mszalny oraz perłowy różaniec ofiarowane przez Pawła VI. 
Jubileusz 250-lecia pobytu obrazu w Opolu.
W lutym 1946 red. P. Pawlikiewicz, przy okazji transmisji nabożeństwa w Piekarach Śląskich, ogłosił w radiu, że obraz zostanie wywieziony do Piekar Śląskich z okazji stulecia istnienia tego kościoła i pozostanie tam na stałe. Informację tę potwierdził proboszcz piekarski, ks. Henryk Ligoń. Administrator Apostolski Bolesław Kominek, zaprotestował i ogłosił, że w 1952 odbędzie się jubileusz 250-lecia pobytu obrazu w Opolu, przez co obraz na te uroczystości pozostanie. Na jubileusz ten zaprosił prymasa Polski Stefana Wyszyńskiego. Z okazji jubileuszu wizerunek przeniesiono 6 grudnia 1952 do ołtarza głównego, a główna uroczystość odbyła się 14 grudnia.
Opis obrazu.
Obraz namalowany został techniką temperową na desce lipowej o wymiarach (129 × 92) cm, w typie Hodegetrii italsko-bizantyjskiej, w postaci półfigury, około 1480 na terenie Czech. U podstawy obrazu widnieje miniaturowa główka gołąbka i dwie litery: „L M” wplecione w ozdobne obramowanie, które prawdopodobnie oznaczają anonimowego twórcę wizerunku.
Matka Boża.
Głowa Maryi o twarzy karnacji żółtawej z lekkim rumieńcem, jest nieznacznie pochylona ku Dzieciątku, podtrzymywanym na jej lewym ręku. W prawej ręce Madonny wyciągniętej ku niemu, trzyma żółto-czerwone jabłko. Maryja okryta jest ciemno szmaragdowym płaszczem w typie bizantyjskiego maforionu, z wąziutką złotą lamówką. Spod tej szaty na głowie Maryi wychyla się zwisający na czoło rąbek białej tkaniny. Podszewka jest koloru czerwono-brunatnego o winnym odcieniu. Pod płaszczem (spiętym żółtą zaponą), w drobnych partiach, przebłyskuje żółta suknia z brokatowym wzorem. Można zauważyć silne łamanie gdzieniegdzie fałdów płaszcza, tworzących na rękawie krótkie zygzaki.
Jezus Chrystus.
Dzieciątko o głowie silnie modelowanej, podniesionej nieco w lewo ku górze i włosach lekko kręconych w kolorze ciemny-blond jest zwrócone ku Maryi. Prawą ręką błogosławi, a lewą opiera na księdze, która zastępuje dawny zwój Pisma Świętego. Księga ta opiera się na lewej jego nodze. Ubrane jest w brązowo-fioletową sukienkę, mocno drapowaną.
Koronacja obrazu.
W dniu 25 marca 1983 bp ordynariusz Alfons Nossol wysłał do papieża Jana Pawła II dokumentację dotyczącą historii kultu i cudów razem z prośbą o koronację wizerunku, z okazji drugiej pielgrzymki do Polski. Obraz poddano konserwacji. Nie nałożono ponownie srebrnych sukienek i pierwszych koron ofiarowanych przez króla Jana III Sobieskiego, które później podarowano Muzeum Diecezjalnemu. Koronacja wizerunku koronami srebrno-złotymi odbyła się 21 czerwca 1983 na Górze Świętej Anny, podczas uroczystych nieszporów na ołtarzu polowym, na którym zawieszono sprowadzony z Opola wizerunek Matki Boskiej Opolskiej. Główny koronator, papież Jan Paweł II, w homilii powiedział m.in.:
W uroczystościach tych wzięli udział ponadto: ordynariusz opolski bp Alfons Nossol wraz z trzema biskupami pomocniczymi: Wacławem Wyciskiem, Antonim Adamiukiem i Janem Wieczorkiem oraz sześciu kardynałów: Agostino Casaroli – sekretarz stanu Stolicy Apostolskiej, Józef Glemp – prymas Polski, John Krol z Filadelfii, Franciszek Macharski z Krakowa, Joachim Meisner z Berlina, Hermann Volk z Moguncji i około 40 biskupów oraz rzesza duchowieństwa i wiernych. Obecne były również władze wojewódzkie i przedstawiciele dyplomatyczni z Francji, Republiki Federalnej Niemiec, Stanów Zjednoczonych, Holandii, Australii i Peru. Jako wotum dla wizerunku Matki Boskiej Opolskiej, papież Jan Paweł II ofiarował złożony na ręce bp. Alfonsa Nossola ozdobny różaniec z pereł połączonych złotym łańcuszkiem.
Patronat.
Początkowo na dzień wspomnienia liturgicznego Matki Boskiej Opolskiej w jej wizerunku wyznaczono dzień 16 lipca. Po koronacji tego wizerunku przez papieża Jana Pawła II na Górze Świętej Anny przeniesiono tę datę na podstawie dekretu Stolicy Apostolskiej z 18 lutego 1984, na dzień 21 czerwca, który to dzień w diecezji opolskiej ma rangę wspomnienia obowiązkowego.
Po ustanowieniu przez papieża Pawła VI w dniu 28 czerwca 1972, bullą nowych diecezji w Polsce, w tym również diecezji opolskiej i mianowaniu pierwszego biskupa ordynariusza Franciszka Jopa, który objął ten urząd 16 lipca 1972, postać Maryi w jej opolskim wizerunku jest patronką diecezji opolskiej. W liście pasterskim wydanym z tej okazji biskup napisał m.in.:
Następnie na prośbę tegoż biskupa, Kongregacja Kultu Bożego, Stolicy Apostolskiej, 16 października 1974 ustanowiła Matkę Bożą Opolską w jej wizerunku główną patronką miasta Opola.

</doc>
<doc id="2708391" url="https://pl.wikipedia.org/wiki?curid=2708391" title="Peperomia incana">
Peperomia incana



</doc>
<doc id="2708393" url="https://pl.wikipedia.org/wiki?curid=2708393" title="Peperomia tetragona">
Peperomia tetragona

Peperomia tetragona Ruiz &amp; Pav. – gatunek rośliny z rodziny pieprzowatych ("Piperaceae"). Pochodzi z Peru (stan Junin). 
Morfologia.
Roślina wiecznie zielona o wysokości do 45 cm. Pędy wzniesione, często czerwono nabiegłe. Liście szerokoeliptyczne, ostro zakończone, o nerwach jasno wybarwionych.

</doc>
<doc id="2708394" url="https://pl.wikipedia.org/wiki?curid=2708394" title="Peperomia puteolata">
Peperomia puteolata



</doc>
<doc id="2708399" url="https://pl.wikipedia.org/wiki?curid=2708399" title="Lista największych imperiów w historii">
Lista największych imperiów w historii



</doc>
<doc id="2708404" url="https://pl.wikipedia.org/wiki?curid=2708404" title="Peperomia trifolia">
Peperomia trifolia

Peperomia trifolia (L.) A. Dietr. – gatunek rośliny z rodziny pieprzowatych ("Piperaceae"). Pochodzi z Karaibów (Dominikana, Grenada, Gwadelupa, Martynika, Montserrat; St. Kitts and Nevis, St. Lucia, St. Vincent and Grenadines). Jest uprawiana jako roślina ozdobna 
Morfologia.
Roślina wiecznie zielona o mięsistych pędach i okrągławych, jasnozielonych liściach. Kwiaty niepozorone, zebrane w długie i zbite kłosy.

</doc>
<doc id="2708407" url="https://pl.wikipedia.org/wiki?curid=2708407" title="Schronisko PTT im. Henryka Sienkiewicza w Pieninach">
Schronisko PTT im. Henryka Sienkiewicza w Pieninach

Schronisko PTT im. Henryka Sienkiewicza w Pieninach – nieistniejące schronisko turystyczne Polskiego Towarzystwa Tatrzańskiego, położone w Pieninach na polanie Przechodki Małe, na lewym brzegu Dunajca.
Historia.
Schronisko, a właściwie drewniana altana na kamiennej podmurówce, zostało wybudowane w 1907 przez Oddział Pieniński Towarzystwa Tatrzańskiego na działce zakupionej za kwotę 445 koron austro-węgierskich. Koszt budowy wyniósł 1340 koron. Dodatkowo właściciel Krościenka Stanisław Drohojowski podarował na rzecz budowy schroniska materiały warte 300 koron. Do schroniska prowadził szlak oznakowany biało-zielono, stroma ścieżka z Sokolicy. Uruchomiono również przewóz do schroniska im. Mikołaja Zyblikiewicza przez rzekę łodzią, która umocowana była na stalowej linie. Do wybuchu I wojny światowej obiekt pokryto papą oraz wyposażono w kuchenkę i stoliki.
W 1924 Kazimierz Sosnowski określił schronisko jako "domek (...) bezpański i bezużyteczny". W latach 1925-1926 ks. Walenty Gadowski oznakował "Skalną Perć" – szlak turystyczny, wiodący od schroniska na Górę Zamkową.
W kolejnych latach obiekt był dzierżawiony przez Oddział PTT osobom prowadzącym w nim działalność gastronomiczną. W latach 30. XX wieku przemianowano go na "Gospodę Pienińską". W 1938 władze Oddziału PTT musiały wybierać pomiędzy gruntownym remontem budynku a jego sprzedażą. Ostatecznie obiekt sprzedano na rzecz Pienińskiego Parku Narodowego za kwotę 2000 zł. Obiekt został rozebrany, co zbiegło się z ostateczną likwidacją "Skalnej Perci".
Obecnie teren po schronisku jest niedostępny i porośnięty lasem. W Ośrodku Kultury Turystyki Górskiej PTTK w Pieninach, położonym nieopodal Schroniska PTTK „Orlica” eksponowany jest klucz do obiektu, jako jedyny materialny ślad po nim.
Oferta.
Schronisko posiadało dwie izby z bufetem, kuchnię i werandę. Oferowało posiłki i napoje w sezonie letnim. Nie prowadziło działalności noclegowej. W pierwszych latach działalności nieopodal obiektu urządzono kręgielnię.

</doc>
<doc id="2708410" url="https://pl.wikipedia.org/wiki?curid=2708410" title="Peperomia elongata">
Peperomia elongata

Peperomia elongata Kunth – gatunek rośliny z rodziny pieprzowatych ("Piperaceae"). Pochodzi z Ameryki Południowej. W 2007 r. naukowcy brazylijscy odkryli w tym gatunku roślin substancje o działaniu antynowotworowym.
Morfologia.
Roślina wiecznie zielona o mięsistych pędach i eliptycznych, jasnozielonych liściach z jaśniej wybarwionymi nerwami. Kwiaty niepozorne, zebrane w długie i zbite kłosy.

</doc>
<doc id="2708412" url="https://pl.wikipedia.org/wiki?curid=2708412" title="Gerlachów">
Gerlachów



</doc>
<doc id="2708416" url="https://pl.wikipedia.org/wiki?curid=2708416" title="Schronisko PTT im. Mikołaja Zyblikiewicza w Pieninach">
Schronisko PTT im. Mikołaja Zyblikiewicza w Pieninach

Schronisko PTT im. Mikołaja Zyblikiewicza w Pieninach – nieistniejące schronisko turystyczne Towarzystwa Tatrzańskiego, położone w Pieninach, na prawym brzegu Dunajca, przy Drodze Pienińskiej, w pobliżu Groty Zyblikiewicza.
Historia.
Schronisko, a właściwie drewniana altana na kamiennej podmurówce, zostało wybudowane w 1901 przez Oddział Pieniński Towarzystwa Tatrzańskiego na prywatnej działce hrabiny Idy Lasockiej, gdzie zajmowało 20 m². Obiekt wybudował murarz o nazwisku Słowik i cieśla Malinowski. Koszt budowy wyniósł 1311,12 koron austro-węgierskich. W 1904 właścicielka terenu wypowiedziała dotychczasową wysokość dzierżawy, która wynosiła 20 koron rocznie i zażądała kwoty dziesięciokrotnie wyższej. Brak spełnienia żądania miał skutkować wypowiedzeniem towarzystwu dzierżawy z dniem 1 stycznia 1905 i usunięciem obiektu. Dalsze negocjacje doprowadziły do pozostawienia obiektu. Latem 1906 schronisko było niedostępne przez sześć tygodni, w związku ze zniszczeniem Drogi Pienińskiej przez wylewający Dunajec. W 1907 nadano mu imię Mikołaja Zyblikiewicza – XIX-wiecznego prezydenta Krakowa i jednego z inicjatorów budowy Drogi Pienińskiej.
Po wybudowaniu po drugiej stronie Dunajca schroniska im. Henryka Sienkiewicza, uruchomiono przewóz przez rzekę łodzią, która umocowana była na stalowej linie.
W 1914 Kazimierz Sosnowski w swoim "Przewodniku po Beskidzie Zachodnim – od Krynicy po Wisłę łącznie z Pieninami i terenami narciarskimi", określił schronisko jako "podupadłe". W trakcie I wojny światowej, prawdopodobnie w 1916, schronisko spłonęło. Współcześnie z Drogi Pienińskiej można zobaczyć fragmenty kamiennej podmurówki, która pozostała po obiekcie.
Oferta.
Schronisko oferowało posiłki i napoje w sezonie letnim, stanowiąc miejsce odpoczynku dla turystów. Nie prowadziło działalności noclegowej. Z jego usług korzystali w dużej mierze kuracjusze ze Szczawnicy.

</doc>
<doc id="2708417" url="https://pl.wikipedia.org/wiki?curid=2708417" title="Peperomia hirta">
Peperomia hirta

Peperomia hirta C. DC.– gatunek rośliny z rodziny pieprzowatych ("Piperaceae"). Pochodzi z Ameryki Południowej i Środkowej (Kolumbia, Kostaryka, Ekwador, Gwatemala, Honduras, Meksyk, Nikaragua, Panama, Wenezuela).
Morfologia.
Roślina wiecznie zielona o mięsistych pędach i eliptycznych, szarozielonych liściach, które w odróżnieniu od większości gatunków peperomii nie są nagie, lecz filcowate. Kwiaty niepozorne, zebrane w długie i zbite kłosy.

</doc>
<doc id="2708418" url="https://pl.wikipedia.org/wiki?curid=2708418" title="Ernesto Pérez Lobo">
Ernesto Pérez Lobo



</doc>
<doc id="2708420" url="https://pl.wikipedia.org/wiki?curid=2708420" title="Schronisko „Andzia” na polanie Pieniny">
Schronisko „Andzia” na polanie Pieniny

Schronisko „Andzia” na polanie Pieniny – nieistniejące schronisko górskie, położone w Pieninach na górnym skraju polany Pieniny pod Trzema Koronami.
Schronisko powstało w 1895 roku jaki prywatna własność Anny Drohojowskiej. Było odwiedzane przez kuracjuszy, pragnących zobaczyć wschody i zachody słońca. Z czasem zaczęło pełnić funkcję wyłącznie bufetu, do ostatecznego zlikwidowania w 1937 roku. Obecnie w tym miejscu zbudowany został drewniany schron turystyczny&lt;

</doc>
<doc id="2708422" url="https://pl.wikipedia.org/wiki?curid=2708422" title="Michał Cwynar">
Michał Cwynar

Michał Cwynar (ur. 14 listopada 1915 w Orzechówce k. Krosna, zm. 26 maja 2008 w Dumfries) – kapitan pilot Polskich Sił Powietrznych w Wielkiej Brytanii, as myśliwski, kawaler Orderu Virtuti Militari.
Życiorys.
Syn Jana i Marii prowadzących gospodarstwo rolne. W Brzozowie uczęszczał do gimnazjum państwowego. W 1933, po ukończeniu czterech klas, wstąpił do Szkoły Podoficerów Lotnictwa dla Małoletnich w Bydgoszczy, którą ukończył jako mechanik lotniczy. Wiosną 1935 w Wojskowym Obozie Szybowcowym odbył szkolenie szybowcowe. Od maja 1937 odbywał przeszkolenie myśliwskie w Wyższej Szkole Pilotażu w Grudziądzu, po jego zakończeniu otrzymał przydział do 114 eskadry myśliwskiej, gdzie latał na P.11. Od 6 grudnia 1938 w 113 eskadrze myśliwskiej. W maju 1938 został wcielony do Eskadry KOP, której zadaniem była osłona budowy umocnień na Polesiu przed radzieckimi samolotami rozpoznawczymi. W lipcu 1939 wszedł w skład zasadzki myśliwskiej stacjonującej na lotnisku polowym pod Osowcem, jednak nie doszło do przechwycenia niemieckich samolotów rozpoznawczych.
1 września zestrzelił Junkersa Ju 87, który atakował lotnisko Okęcie. W kolejnych dniach brał udział w walkach powietrznych prowadzonych przez Brygadę Pościgową. po napaści ZSRS na Polskę 17 września przekroczył granicę z Rumunią. Udało mu się uniknąć internowania i z portu w Konstancy odpłynął na pokładzie greckiego statku „Patris”. Przez Bejrut dotarł 29 października 1939 do Francji. Został skierowany na Lotnisko Lyon Bron, gdzie przeszedł przeszkolenie na sprzęcie francuskim. Został przydzielony do klucza dowodzonego przez Wieńczysława Barańskiego. Latał na Caudron CR.714, Morane-Saulnier MS.406 oraz Dewoitine D.520. Walczył w składzie GC III/6. Po upadku Francji przeleciał Dewoitinem D.520 do Algieru. 17 lipca 1940 dotarł do Wielkiej Brytanii. Wstąpił do Polskich Sił Powietrznych, otrzymał numer służbowy RAF P-1903. W październiku odbył dwutygodniowe szkolenie w 15 Elementary Flying Training School (EFTS), następnie został przydzielony jako pilot do 10 Bomber and Gunner School (BBS). W marcu 1941 odbył przeszkolenie myśliwskie w 55 Operation Training Unit (OTU).
15 kwietnia 1941 r. przydzielony do 315 „Dęblińskiego” dywizjonu myśliwskiego. 14 sierpnia 1941 zestrzelił Bf 109, kolejnego 16 września 1941. 1 czerwca 1942 otrzymał promocję na stopień podporucznika. 3 lutego 1943 pilotując Spitfire IX zestrzelił Focke-Wulfa Fw 190 w rejonie Calais. 5 maja 1943 został przeniesiony na odpoczynek do 58 OTU w Balado Bridge. Do dywizjonu 315 wrócił 20 listopada 1943. Od kwietnia 1944 po przezbrojeniu dywizjonu latał na Mustangach III, a od 7 czerwca 1944 pełnił stanowisko dowódcy eskadry „B”. 30 lipca 1944 brał udział w eskorcie Beaufighterów z dywizjonu RCAF nad Norwegię. 6 lipca 1945 objął dowództwo 316 „Warszawskiego” dywizjonu myśliwskiego, pełnił tę funkcję do 10 września. Później pełnił funkcje sztabowe w dowództwie 3 Polskiego Skrzydła Myśliwskiego.
Zdemobilizował się w grudniu 1948, nie zdecydował się na powrót do Polski. Osiedlił się w Dumfries w Szkocji, gdzie założył własną firmę tapicerską. 3 kwietnia 1950 otrzymał brytyjskie obywatelstwo. Zmarł 26 maja 2008 w Dumfries.
Zwycięstwa powietrzne.
Na liście Bajana zajmuje 32. pozycję z wynikiem 5 i zestrzeleń pewnych, 1 prawdopodobnym.
Zestrzelenia pewne:
Zestrzelenia prawdopodobne:

</doc>
<doc id="2708423" url="https://pl.wikipedia.org/wiki?curid=2708423" title="Obszar Chronionego Krajobrazu Dolina Chojnatki">
Obszar Chronionego Krajobrazu Dolina Chojnatki

Obszar Chronionego Krajobrazu Dolina Chojnatki – obszar chronionego krajobrazu ustanowiony 24 marca 2009 roku Rozporządzeniem Nr 4/2009 Wojewody Łódzkiego w sprawie wyznaczenia Obszaru Chronionego Krajobrazu Dolina Chojnatki. Wcześniej obszar ten stanowił fragment Obszaru Chronionego Krajobrazu Bolimowsko-Radziejowickiego z doliną środkowej Rawki.
Obszar położony jest w całości na terenie gminy Kowiesy w powiecie skierniewickim w województwie łódzkim.
Powierzchnia obszaru wynosi 519 ha. Chroni dolinę niewielkiej rzeki Chojnatki, będącej dopływem Rawki (dorzecze Wisły). Zasięgiem obejmuje także kompleks leśny na wschodzie gminy oraz zabytkowy park w Paplinie. Obszar przylega do Bolimowskiego Parku Krajobrazowego. 
Bierze tu początek szlak turystyczny Kowiesy PKS – Miedniewice PKS.

</doc>
<doc id="2708424" url="https://pl.wikipedia.org/wiki?curid=2708424" title="You were.../BALLAD">
You were.../BALLAD

You were.../BALLAD – czterdziesty siódmy singel japońskiej piosenkarki Ayumi Hamasaki, wydany 29 grudnia 2009. Singiel miał być wydany 16 grudnia, ale Avex Trax przesunął datę premiery o dwa tygodnie. Pierwszy utwór "You were..." został użyty jako piosenka przewodnia dla japońskiej wersji filmu Disneya "Dzwoneczek i zaginiony skarb", natomiast "BALLAD" wykorzystano w fikcyjnej dramie historycznej stacji NHK, opartej na książce Jirō Asady. W pierwszym tygodniu sprzedano kopii, natomiast całościowo. Singel zdobył status złotej płyty.

</doc>
<doc id="2708425" url="https://pl.wikipedia.org/wiki?curid=2708425" title="Lądowisko Nowy Sącz">
Lądowisko Nowy Sącz

Lądowisko Nowy Sącz – lądowisko sanitarne Nowym Sączu, w województwie małopolskim, znajdujące się przy ul. Bulwar Narwiku. Zarządzane jest przez Szpital Specjalistyczny im. Jędrzeja Śniadeckiego w Nowym Sączu. Przystosowane jest do lądowania śmigłowców o masie do 5700 kg, lądowisko zostało wyposażone w: wskaźniki wiatru i ścieżki schodzenia, oświetlenie nawigacyjne pozwalające na lądowanie w porze nocnej.Lądowisko przyszpitalne używane jest przez Lotnicze Pogotowie Ratunkowe i miejscowy, Karpacki Oddział Straży Granicznej.
Od 2011 lądowisko widnieje w ewidencji lądowisk Urzędu Lotnictwa Cywilnego pod numerem 95.

</doc>
<doc id="2708426" url="https://pl.wikipedia.org/wiki?curid=2708426" title="Danijel Brezič">
Danijel Brezič

Danijel Brezič (ur. 15 lutego 1976 w Murskiej Sobocie) – słoweński piłkarz występujący na pozycji pomocnika, od 2011 roku występujący w austriackim klubie Grazer AK. W reprezentacji Słowenii zadebiutował w 1998 roku. Rozegrał w niej jedno spotkanie.

</doc>
<doc id="2708430" url="https://pl.wikipedia.org/wiki?curid=2708430" title="Wiktor Lubecki">
Wiktor Lubecki

Wiktor Lubecki – oboźny piński, poseł powiatu pińskiego na sejm grodzieński (1793).

</doc>
<doc id="2708435" url="https://pl.wikipedia.org/wiki?curid=2708435" title="Nestor (Anisimow)">
Nestor (Anisimow)

Nestor, imię świeckie Nikołaj Aleksandrowicz Anisimow (ur. 9 listopada 1884 w Wiatce, zm. 4 listopada 1962 w Moskwie) – rosyjski biskup prawosławny. 
Był synem urzędnika wojskowego w randze radcy stanu i córki prawosławnego protoprezbitera. Ukończył szkołę realną w Kazaniu, w tym samym mieście rozpoczął życie monastyczne w monasterze Przemienienia Pańskiego, składając 17 kwietnia 1907 wieczyste śluby mnisze. 6 maja tego samego roku został wyświęcony na hierodiakona, zaś 9 maja – na hieromnicha. 
W latach 1907–1914 służył jako misjonarz na Kamczatce. Nauczył się języków koriackiego i tunguskiego, po czym przełożył na nie teksty Świętej Liturgii i Ewangelii. Nawrócił na prawosławie kilka tysięcy osób spośród rdzennej ludności. W 1910 zdołał uzyskać poparcie cara Mikołaja II, carowej Aleksandry Fiodorowny i carowej-matki Marii Fiodorowny dla idei utworzenia Dobroczynnego Bractwa na rzecz Kamczatki, które w tym samym roku rozpoczęło swoją działalność. Dzięki funduszom zebranym przez Bractwo (przede wszystkim datkom rodziny panującej) możliwa była budowa licznych cerkwi, szpitali, przytułków i szkół na terenie Kamczatki. W 1913 otrzymał godność ihumena, zaś dwa lata później – archimandryty. W 1914 jako ochotnik wyjechał na front I wojny światowej w celu organizacji oddziału sanitarnego. W 1915, po powrocie na Kamczatkę, został wyświęcony na biskupa kamczackiego i pietropawłowskiego. Działał w Związku Narodu Rosyjskiego. 
Brał udział w Soborze Lokalnym Rosyjskiego Kościoła Prawosławnego w latach 1917–1918. W czasie jego trwania wydał broszurę pt. "Rasstrieł Moskowskogo Kriemla", w której opisał ostrzelanie soborów Kremla moskiewskiego w czasie walk w Moskwie pomiędzy zwolennikami i przeciwnikami rewolucji październikowej. Jak sam podkreślał, jego publikacja miała na celu wzbudzenie wśród Rosjan nienawiści do bolszewików. Następnie współpracował z adm. Aleksandrem Kołczakiem. W 1919 wrócił na Kamczatkę, a po ostatecznym zwycięstwie Czerwonych w rosyjskiej wojnie domowej emigrował do Chin. Osiadł w Harbinie. W 1933 został (w ramach Rosyjskiego Kościoła Prawosławnego poza granicami Rosji) podniesiony do godności arcybiskupiej. Wielokrotnie podróżował po Europie, by spotykać się z hierarchami Rosyjskiego Kościoła Prawosławnego poza granicami Rosji i innymi przywódcami religijnym. W latach 1938–1939 działał jako misjonarz w Indiach i na Sri Lance. W 1945 witał wkraczającą do Harbinu Armię Czerwoną. Rok później patriarcha moskiewski i całej Rusi Aleksy I nadał mu godność metropolity i mianował zwierzchnikiem eparchii harbińskiej, egzarchą Azji Południowo-Wschodniej. 
Wrócił do ZSRR i w 1948 został aresztowany. Osiem lat więziony w łagrze w Mordowii, odzyskał wolność w 1956 i w tym samym roku został metropolitą nowosybirskim i barnaułskim. Dwa lata później przeniesiony na katedrę kirowohradzką. Zmarł w 1962 i został pochowany w rezydencji patriarszej w Pieriediełkinie.

</doc>
<doc id="2708437" url="https://pl.wikipedia.org/wiki?curid=2708437" title="Paweł Orda">
Paweł Orda

Paweł Orda herbu własnego Orda – strażnik piński w 1793 roku, poseł powiatu pińskiego na sejm grodzieński (1793).

</doc>
<doc id="2708438" url="https://pl.wikipedia.org/wiki?curid=2708438" title="Ignacy Oziembłowski">
Ignacy Oziembłowski

Ignacy Oziembłowski herbu Radwan – sędzia ziemski brzeskolitewski w latach 1775-1792, poseł powiatu brzeskolitewskiego na sejm grodzieński (1793).

</doc>
<doc id="2708441" url="https://pl.wikipedia.org/wiki?curid=2708441" title="Brian Johns">
Brian Johns

Brian Johns (ur. 5 sierpnia 1982 w Regina) – były kanadyjski pływak, specjalizujący się w stylu dowolnym, motylkowym i zmiennym.
Brązowy medalista mistrzostw świata z Melbourne w sztafecie 4 x 200 m stylem dowolnym. Wicemistrz świata na krótkim basenie z Moskwy na 400 m stylem zmiennym i brązowy medalista z Hongkongu w sztafecie 4 x 200 m stylem dowolnym. 3-krotny medalista Uniwersjady z Bangkoku i Belgradu, 3-krotny medalista Igrzysk Wspólnoty Brytyjskiej, medalista Igrzysk panamerykańskich i Mistrzostw Pacyfiku.
3-krotny uczestnik Igrzysk Olimpijskich: z Sydney (15. miejsce na 200 m stylem zmiennym i 7. miejsce w sztafecie 4 x 200 m stylem dowolnym), Aten (28. miejsce na 200 i 15. miejsce na 400 m stylem zmiennym oraz 5. miejsce w sztafecie 4 x 200 m stylem dowolnym) oraz Pekinu (18. miejsce na 200 i 7. miejsce na 400 m stylem zmiennym oraz 5. miejsce w sztafecie 4 x 200 m stylem dowolnym).
Były rekordzista świata na 400 m stylem zmiennym na basenie 25 m.

</doc>
<doc id="2708444" url="https://pl.wikipedia.org/wiki?curid=2708444" title="Puchar Europy Mistrzów Klubowych w piłce siatkowej (1987/1988)">
Puchar Europy Mistrzów Klubowych w piłce siatkowej (1987/1988)

Puchar Europy Mistrzów Krajowych 1987/1988 – 29. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Turniej finałowy.
 Lorient
Wyniki
Tabela

</doc>
<doc id="2708445" url="https://pl.wikipedia.org/wiki?curid=2708445" title="Grand Prix Europy 2012">
Grand Prix Europy 2012

Grand Prix Europy 2012 (oficjalnie Grand Prix of Europe 2012) – ósma runda Mistrzostw Świata Formuły 1 w sezonie 2012.
Zwyciężył ją Fernando Alonso z zespołu Ferrari, finiszując przed Kimim Räikkönenem (Lotus) i Michaelem Schumacherem z Mercedesa. Spowodowało to awans Hiszpana na pierwsze miejsce w klasyfikacji generalnej.
Najlepszy w kwalifikacjach był Sebastian Vettel z Red Bull Racing, a najszybsze okrążenie wyścigu należało do Nico Rosberga (Mercedes).
Opis weekendu wyścigowego.
Tło.
Po Grand Prix Kanady w klasyfikacji generalnej kierowców prowadził Lewis Hamilton z dorobkiem 88 punktów i przewagą dwóch punktów nad Fernando Alonso, a trzech nad Sebastianem Vettelem. W pierwszych sześciu wyścigach sezonu, po raz pierwszy w historii wyłoniono sześciu różnych zwycięzców – triumfowali Jenson Button, Fernando Alonso, Nico Rosberg, Sebastian Vettel, Pastor Maldonado, Mark Webber. W poprzedzającym ten weekend wyścigowy Grand Prix Kanady zwyciężył natomiast, jako siódmy w sezonie, Lewis Hamilton, przed Romainem Grosjeanem i Sergio Pérezem.
Po eksperymentach z dwoma systemami aktywacji DRS z jednym punktem pomiarowym podczas Grand Prix Europy 2011, FIA zdecydowała o użyciu w 2012 jednej, dłuższej strefy, postępując podobnie jak podczas GP Kanady. Punkt pomiarowy został umiejscowiony na podejściu do zakrętu nr 8, a punkt aktywacyjny między zakrętami 10 a 11 (będąc przesuniętym o 70 m od ułożenia z poprzedniego roku). Strefa kończyła się w zakręcie nr 12.
Przed weekendem wyścigowym grupa mieszkańców Walencji przeciwna rozgrywaniu wyścigu założyła stowarzyszenie Circuit Urba No i napisała list otwarty do Fernando Alonso, uzasadniając w nim potrzebę zaprzestania organizacji Grand Prix w tym mieście tym, że w Hiszpanii panuje kryzys gospodarczy.
Sędzią z ramienia byłych kierowców wybrany został Mika Salo.
Sesje treningowe.
Pierwszy trening odbył się w piątek 22 czerwca 2012, o godzinie 11:00. Temperatura toru wynosiła około 23 °C. Jako pierwsi, 25 minut po rozpoczęciu sesji czasy ustanowili kierowcy Toro Rosso. Wystąpiło dwóch zmienników – Valtteri Bottas (Williams) i Jules Bianchi (Force India). Kierowcy zajęli się głównie gumowaniem asfaltu. W trakcie treningu wielokrotnie dochodziło do wyjazdów bolidów poza tor i blokowania przednich kół. Awaria KERS dotknęła Marka Webbera. Problemy z tym systemem miał również Jenson Button, który dodatkowo miał źle zbalansowany pojazd i w pewnym momencie wymienione zostało jego przednie skrzydło. Natomiast w bolidzie Pedro de la Rosy awarii uległ DRS. 40 minut przed końcem sesji najlepszy jej czas ustanowił Pastor Maldonado – 1:40,890. Na jednym z okrążeń Red Bull Sebastiana Vettela po błędzie w zakręcie nieomal zderzył się z bandą. Na koniec sesji temperatura wynosiła 32 °C. Zwyciężył ją Maldonado, który przejechał 22 okrążenia. Drugi czas należał do Vettela, a trzeci do Webbera. Najwięcej pomiarowych okrążeń przebył zaś Daniel Ricciardo – (28).
Druga sesja, o 14:00, rozpoczęła się inaczej – już w pierwszych minutach wielu kierowców wyjechało na tor i ustanowiło czasy. Jako pierwszy dokonał tego Romain Grosjean. Nadal istniał problem blokowania przednich kół. Około 25. minuty nad Walencją wyszło słońce. Wkrótce większość zespołów zmieniła opony w bolidach na miękkie. Najlepszy czas okrążenia na nowej mieszance ustanowił Vettel – 1:39.334. W 45. minucie doszło do awarii układu kierowniczego w samochodzie de la Rosy. W wyniku tego bolid HRT uderzył w bandę. Spowodowało to wywieszenie żółtej flagi. Niedługo później bolid Péreza dokonał obrotu wokół własnej osi w zakręcie nr 17. Pod koniec treningu sztab mechaników Lewisa Hamiltona ćwiczył pit-stopy. Kierowcy odbywali stinty z większą ilością paliwa, tak więc nikt nie odnotował już lepszego rezultatu od Vettela. Drugi był Nico Hülkenberg, a trzeci Kamui Kobayashi. Tor pod koniec sesji miał temperaturę 41 °C.
Trzeci trening rozpoczął się o 11:00 w sobotę 23 czerwca. Niebo było bezchmurne. Ponownie jako pierwszy na tor wyjechał Grosjean, którego zespół próbował zoptymalizować tempo kwalifikacyjne. Problemy z prowadzeniem bolidu mieli Michael Schumacher i Felipe Massa. Tymczasem Webber doznał awarii układu hamulcowego w swoim bolidzie. Spowodowało to wykluczenie jego dalszego udziału w treningu po czterech przejechanych okrążeniach. Vettel pod koniec sesji wyjechał na pobocze na drugim zakręcie, ale bez większych konsekwencji. Najszybszy podczas trzeciego treningu był Jenson Button, z czasem 1:38.562, przed Grosjeanem i Räikkönenem.
Kwalifikacje.
Pierwszą część czasówki większość bolidów rozpoczęła na oponach twardych. Najszybszy okazał się w niej Pastor Maldonado z czasem 1:38,825. W odstępie sekundy od tego czasu zmieściło się 14 innych kierowców. Mark Webber doznał awarii systemu DRS co spowodowało jego wolne tempo (około 1,3 sek straty z tego tytułu) i brak awansu do Q2. Poza nim nie awansowali także Vergne, Pietrow, de la Rosa, Karthikeyan oraz Pic. Regułę 107% spełnili wszyscy kierowcy, z wyjątkiem Timo Glocka, który nie wziął udziału w sesji kwalifikacyjnej z powodu grypy żołądkowej.
W Q2 większość kierowców ustanowiło swoje pierwsze czasy na początku, tym razem na oponach miękkich. Po pięciu minutach w tabeli prowadził Nico Rosberg. Druga seria przejazdów rozpoczęła się około 6 minut przed końcem bloku. Finalnie najlepszy czas tej części osiągnął Romain Grosjean (1:38,489 s). Do finałowej części nie awansowali: Alonso (tracąc 0,004 sekundy do dziesiątej pozycji) Schumacher, Massa, Senna, Pérez, Kovalainen oraz Ricciardo.
Początek sesji Q3 to wyjazd na tor wszystkich kierowców poza Vettelem, Kobayashim i Grosjeanem. Zawodnicy z zespołu Force India przejechali jedynie okrążenie instalacyjne. Wkrótce pierwszy w tabeli był Nico Rosberg z rekordem dwóch pierwszych sektorów. Pod koniec sesji na torze pojawili się wszyscy kierowcy. W tabeli dominowali kolejno: Grosjean, Maldonado i Vettel. Czas tego ostatniego – 1:38,086 s – zapewnił mu pole position. Na drugim miejscu uplasował się Hamilton, a za nim kolejno: Maldonado, Grosjean, Raikkonen, Rosberg, Kobayashi, Hülkenberg, Button i di Resta.
Po kwalifikacjach.
Do wyścigu dopuszczony został Timo Glock, mimo braku ustanowionego czasu w kwalifikacjach, dzięki wystarczającym rezultatom we wszystkich poprzednich kwalifikacjach i w treningach. Zawodnik ten jednak wycofał się z wyścigu. Zespół Sauber został ukarany grzywną 5000 euro za wolne okrążenie zjazdowe w wykonaniu Péreza w Q2. Na drugiego z kierowców tego zespołu, Kamuiego Kobayashiego została nałożona reprymenda, ze względu na przyblokowanie Hülkenberga.
Wyścig.
Na starcie wyścigu swoje pozycje utrzymali Vettel i Hamilton. Ten pierwszy od początku zaczął odjeżdżać reszcie stawki, co dało mu 4 sekundy przewagi po skończeniu drugiego okrążenia. Maldonado został wyprzedzony przez Grosjeana (między nimi doszło do niegroźnego kontaktu), a następnie przez Kobayashiego. Tymczasem Alonso awansował o trzy miejsca. Nico Rosberg natomiast stracił pięć pozycji. Wkrótce Grosjean przystąpił do próby wyprzedzenia Hamiltona, a Maldonado próbował dokonać tego manewru na Räikkönenie.
Vettel nadal zyskiwał przewagę. Grosjean utrzymywał wyraźnie szybsze tempo od Hamiltona. Za bolidem zawodnika McLarena wytworzył się ciąg kilku samochodów. W końcu Francuz wyprzedził go na dziesiątym okrążeniu, używając systemu DRS. Massa bezskutecznie próbował wyprzedzić di Restę. Na siódmym okrążeniu udało mu się to, jednak na dohamowaniu do zakrętu kierowca Force India powrócił na swoją lokatę. Na 8. okrążeniu Pic i Karthikeyan zderzyli się, co spowodowało pozostanie na torze kilku elementów ich bolidów. Na 11. okrążeniu do alei serwisowej zjechali Button i Pérez. Następnie Alonso wyprzedził di Restę. Maldonado został natomiast wyprzedzony przez Räikkönena oraz przez Hamiltona, który "odwiedził" swoich mechaników na 14. okrążeniu. Alonso na 15. okrążeniu zjechał na pit-stop, po czym awansował na 4. miejsce. Vettel także odbył wizytę w alei serwisowej, ale utrzymał przewagę 20 sekund nad drugim Grosjeanem. Francuz również zjechał do pit-lane i powrócił z niego przed Hamiltonem. Wkrótce Alonso awansował o kilka pozycji i jechał na 5. lokacie. Jedenastu zawodników jechało obok siebie, w odstępach nie większych niż pół sekundy.
Na dwudziestym okrążeniu doszło do kolizji Senny z Kobayashim, spowodowanej blokowaniem przez Brazylijczyka kierowcy Saubera, przy próbie jego wyprzedzenia. Obydwaj kontynuowali jazdę, jednak kierowca Williamsa uszkodził oponę i musiał ją wymienić, spadając na ostatnią lokatę w klasyfikacji. Nałożono też na niego karę przejazdu przez boksy. Sześć okrążeń później Vergne przy próbie wyprzedzenia Kovalainena zmienił nagle tor jazdy i uderzył tylnym kołem w bolid Fina. Wiele odłamków z bolidu pozostało na torze, co spowodowało konieczność wyjechania samochodu bezpieczeństwa. Wówczas większość kierowców wymieniła komplety opon na nowe. W międzyczasie wystąpił problem z podnośnikiem przy pit-stopie Hamiltona, co spowodowało wydłużenie jego postoju. Safety car zniwelował różnice między samochodami, a zdublowani kierowcy zgodnie z nowymi przepisami powrócili na koniec stawki.
Safety car zjechał na 33. okrążeniu. Po restarcie Alonso wyprzedził Grosjeana. Tymczasem Sebastian Vettel zatrzymał się na poboczu z powodu awarii alternatora w jego bolidzie. Tym samym liderem został Alonso, przed Grosjeanem i Ricciardo (który jednak dopiero jednokrotnie odwiedził swoich mechaników). W międzyczasie doszło do kolizji między Massą i Kobayashim. Japończyk w wyniku uszkodzeń samochodu wycofał się z zawodów. Na 41. okrążeniu wicelider, Grosjean, podobnie jak Vettel doznał awarii alternatora, co zmusiło go do zakończenia jazdy. Na trzech pierwszych pozycjach znaleźli się więc Alonso, Hamilton i Räikkönen. Za nim podążali Maldonado i kierowcy Force India – di Resta i Hülkenberg. Na dziesiątej lokacie jechał Witalij Pietrow. Natomiast Mark Webber awansował do czołowej dziesiątki, jednak na jednej prostej został wyprzedzony przez trzech kierowców. Ze względu na zniszczone ogumienie Australijczyk musiał zjechać do boksów. Na 54. "kółku" najlepszy czas okrążenia w wyścigu osiągnął Rosberg – 1:42,163 s.
Na 55. okrążeniu Räikkönen wyprzedził Lewisa Hamiltona. Niedługo później w dwunastym zakręcie próbował dokonać tego również Pastor Maldonado. Hamilton jednak utrzymał tor jazdy po wewnętrznej stronie i Wenezuelczyk wyjechał poza tor. Jednakże Maldonado podjął drugą próbę wyprzedzenia, która zakończyła się kolizją, w wyniku której Hamilton wpadł na barierę i nie był w stanie kontynuować jazdy. Kierowca McLarena ze złości uderzył w kierownicę i rzucił ją w barierę okalającą tor, a Maldonado stracił jedynie przednie skrzydło. Na trzecią pozycję awansował tym samym Schumacher, który po pit-stopie na 41. okrążeniu awansował z dziesiątego miejsca o kilka miejsc. Za nim podążał natomiast Webber. Kierowca Red Bulla próbował wyprzedzić Niemca na ostatnim okrążeniu, lecz 7-krotny mistrz świata utrzymał swoje miejsce na podium.
Jako pierwszy linię mety minął Fernando Alonso z ponad sześciosekundową przewagą nad Kimim Räikkönenem. Trzeci był Michael Schumacher (było to dla niego pierwsze podium od powrotu do Formuły 1 w 2010), a za nim wyścig ukończyli: Mark Webber (który awansował o 15 pozycji w porównaniu ze startem), Nico Hülkenberg (dla którego był to najlepszy rezultat w dotychczasowej karierze), Nico Rosberg, Paul di Resta, Jenson Button i Sergio Pérez, a ostatnie premiowane punktami miejsce zajął Pastor Maldonado. Po wyścigu Wenezuelczyk stracił swoje miejsce ze względu na spowodowanie kolizji z Lewisem Hamiltonem, a więc ostatecznie dziesiątą pozycję wywalczył Bruno Senna. Sklasyfikowano łącznie dziewiętnastu kierowców.
Ogółem zanotowano 58 manewrów wyprzedzania. W trakcie wyścigu McLaren dokonał rekordowego pit-stopu – koła Lewisa Hamiltona zostały wymienione w trakcie 2,32 s – szybciej niż kiedykolwiek w historii Formuły 1.
Po wyścigu.
Zwycięstwo pozwoliło Alonso na awans na pierwsze miejsce w klasyfikacji generalnej kierowców, z dwudziestopunktową przewagą nad drugim Markiem Webberem. Dotychczasowy lider, Lewis Hamilton spadł na trzecie miejsce, a na czwarte Sebastian Vettel. Kolejne przetasowania nastąpiły na końcu tabeli – największy awans (o pięć pozycji) zanotował Schumacher.
Po wyścigu komisja sędziowska wyścigu nałożyła kary na trzech kierowców. Pastorowi Maldonado doliczono 20 sekund za spowodowanie kolizji z Hamiltonem. Spowodowało to przesunięcie go z dziesiątej na dwunastą pozycję w klasyfikacji wyścigu, a co za tym idzie pozbawienie jednego zdobytego punktu. Natomiast Jeana-Érica Vergne z powodu wywołania kolizji z Kovalainenem ukarano przesunięciem o dziesięć pozycji na starcie Grand Prix Wielkiej Brytanii oraz grzywną w wysokości 25 000 euro. Red Bull oświadczył, że grzywnę zapłaci kierowca. Tymczasem Kamui Kobayashi wystartuje na Silverstone o pięć pozycji niżej niż wynik, który osiągnie kwalifikacjach, ze względu na spowodowanie kolizji z Massą.
Ponadto Mark Webber poprosił sędziów o analizę zachowania Schumachera podczas żółtej flagi. Kierowca ten jechał z włączonym systemem DRS w sektorach objętych flagą. Stewardzi jednak uznali, że nie przekroczył on przepisów. Charlie Whiting uzasadnił to tym, że niemiecki zawodnik pokonał okrążenie w czasie dłuższym niż poprzednie, a używanie ruchomego tylnego skrzydła nie jest w takim momencie zakazane.
Według magazynu "Autosprint" zmodyfikowany Red Bull miał problemy z przejściem powyścigowej kontroli technicznej, ze względu na tylne zawieszenie.
Odbiór w mediach.
Wyścig został określony w mediach jako dramatyczny, genialny, niesamowity i szalony. Zwycięstwo Alonso zostało uznane za nieoczekiwane.
Progres w wyścigu Marka Webbera, który startował z dziewiętnastego pola, a ukończył go na czwartym, został nazwany „imponującym”, a jego jazdę uznano za rozważną. Skrytykowano Sama Michaela, dyrektora sportowego McLarena za kolejne problemy podczas zjazdów bolidów jego zespołu do alei serwisowej.
W wysokiej dominacji Vettela nad resztą stawki doszukano się podobieństwa do rywalizacji w sezonie 2011.
Odbiór w zespołach.
Fernando Alonso stwierdził, że triumf był dla niego dużą niespodzianką (startował z jedenastego pola). Porównał go ze swoim poprzednim zwycięstwem w domowym wyścigu – Grand Prix Hiszpanii 2006. Na jego twarzy podczas przyznania nagród pojawiły się łzy. Luca di Montezemolo określił jego występ jako „wyjątkowy”.
Kimi Räikkönen stwierdził, że jego celem było zwycięstwo, jednak był zadowolony z miejsca na podium. Romain Grosjean określił swój występ do czasu awarii jako „prawie perfekcyjny”. Éric Boullier pochwalił obu kierowców za dobre tempo w trakcie weekendu wyścigowego. Michael Schumacher wyznał, że nie spodziewał się podium i podziękował zespołowi. Ponadto powiedział, że jest to najlepsza odpowiedź dla krytykujących Mercedesa. Ross Brawn uznał ukończenie rywalizacji w pierwszej trójce za fantastyczne, a sam wyścig za ekscytujący. Sebastian Vettel stwierdził, że wyjazd safety caru nie był potrzebny. Mark Webber uznał natomiast Grand Prix za „szalone”, a cały weekend – za ciężki. Nico Hülkenberg uznał swoje piąte miejsce za wspaniałe osiągnięcie, a Vijay Mallya określił wyścig jako przyjemny. Martin Whitmarsh stwierdził, że wyścig był ekscytujący dla widzów, ale frustrujący dla McLarena, Peter Sauber natomiast „jedną wielką niewykorzystaną szansą”.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma
Imprezy towarzyszące.
Oprócz wyścigu Formuły 1 w weekend wyścigowy odbyło się kilka zawodów innych serii. Wśród nich był wyścig Porsche Supercup, który zwyciężył startujący z pole position René Rast z Lechner Racing, przed Seanem Edwardsem z Konrad Motorsport i Robertem Lukasem z Förch Racing. Rozegrano także dwa wyścigi serii GP3 – w pierwszym triumfował Mitch Evans z MW Arden przed Aaro Vainio z Lotus GP i Davidem Fumanellim z MW Arden, w drugim zaś Patric Niederhauser z Jenzer Motorsport przed Danielem Abtem z Lotus GP i Tio Ellinasem z Marussia Manor Racing.
Seria GP2.
23 czerwca odbył się wyścig główny GP2 w Walencji. Zwyciężył w nim Esteban Gutiérrez z Lotus GP przed Marcusem Ericssonem z iSport International i Luizem Razią z Arden International. Dzień później w sprincie zwyciężył Razia, drugi był James Calado z Lotusa, a trzeci Fabio Leimer z Racing Engineering.

</doc>
<doc id="2708459" url="https://pl.wikipedia.org/wiki?curid=2708459" title="Łu-Ho-Sad">
Łu-Ho-Sad

Łuhosad (ukr. "Лугосад", "Лу-Го-Сад") - grupa literacka, która została stworzona 19 stycznia 1984 roku we Lwowie. Jej nazwa pochodzi od pierwszych sylab nazwisk jej członków: Iwana ŁUczuka, Nazara HOnczara i Romana SADłowskiego. Występuje kilka wariantów zapisu nazwy: ŁUHOSAD, Łuhosad, ŁuHoSad, Łu – Ho – Sad. Metodologicznym źródłem dla grupy była koncepcja poetycznej ariergardy, której autorem jest literaturoznawca Taras Łuczuk. Wiersze grupy Łuhosad zostały przetłumaczone między innymi na polski, niemiecki, białoruski, angielski, słowacki, bułgarski, serbski, chorwacki, włoski, fiński. Po śmierci Nazara Honczara (21.05.2009) grupa przestała istnieć.
Historia.
Iwan Łuczuk, Nazar Honczar i Roman Sadłowski studiowali we Lwowskim Państwowym Uniwersytecie im. Iwana Franki w latach 1981-1986, na różnych kierunkach, odpowiednio: filologii słowiańskiej, ukraińskiej i rosyjskiej. Tam też się poznali, zaprzyjaźnili, a następnie stworzyli grupę Łuhosad, której pierwszy almanach ukazał się w 1986 roku pod nazwą "Łuhosad I", rok później powstał "Łuhosad II". Po raz pierwszy wystąpili wraz z innymi grupami literackimi na łamach charkowskiego wydania czasopisma „Prapor” (1990). Indywidualnie – na stronach lwowskiej gazety "Ratusza", w rubryce "Parnaslend" (1991). W 1996 roku ukazała się książka "Łuhosad: poetycka ariergarda", która została ponownie wydana w roku 2007 pod nazwą "Łuhosad. Objektywnist’" kanonu. Książka jest złożona z trzech części: "Rytm biegów" Łuczuka, "Zakon wseswitnioho merechtinnia" Honczara, "Zymiwlja" Sadłowskiego. Licznie publikowano pojedyncze wiersze w różnych almanachach, zbiorach, periodykach. Działalność grupy Łuhosad zajmuje szczególne miejsce wśród twórczości przełomu lat osiemdziesiątych i dziewięćdziesiątych dwudziestego wieku w ukraińskiej literaturze. Grupa, która określała siebie mianem zjawiska marginalnego odegrała ważną rolę w procesie odbywających się w tym czasie zmian, tworząc własną ideologię z bogatym kanonem tekstów na czele. Jak ważne miejsce zajmuje Łuhosad we współczesnej literaturze świadczy fakt włączenia ich twórczości do programu nauczania współczesnej literatury ukraińskiej w klasach szkoły średniej. Do dorobku założycieli grupy należą również próby w takich gatunkach jak: Łuczuk, Honczar – palindrom, Sadłowski – poezjomalarstwo.
Z okazji dziesiątej rocznicy założenia grupy Łuhosad 10 lutego 1994 roku w Instytucie Ukrainoznawstwa im. I. Krypjakewycza w Narodowej Akademii Nauk Ukrainy odbyła się naukowa konferencja pod nazwą "Literacka ariergarda", która dotyczyła wpływu działalności pisarzy Łuhosadu na rozwój i promowanie nowego rodzaju poezji – ariergardy. 

</doc>
<doc id="2708463" url="https://pl.wikipedia.org/wiki?curid=2708463" title="Allaeochelys casasecai">
Allaeochelys casasecai

Allaeochelys casasecai – wymarły gatunek żółwi skrytoszyjnych z rodziny miękkoskórkowatych (Carettochelyidae). Skamieniałe szczątki przedstawicieli żyjącego w eocenie gatunku były odkrywane wyłącznie w okolicy wsi Cazurra w hiszpańskiej prowincji Zamora.
Rozmieszczenie geograficzne.
Żółwie z rodzaju "Allaeochelys" rozpowszechniły się trzeciorzędzie na terenie Ameryki Północnej, Azji i Europie. W Europie "Allaeochelys casasecai" znane są wyłącznie z kopalnych śladów odkrytych w okolicy wsi Cazurra w hiszpańskiej prowincji Zamora. Najbliższymi współczesnymi krewnymi żółwi z rodzaju "Allaeochelys" są prawdopodobnie wyraźnie większe żółwie dwupazurzaste ("Carettochelys insculpta"), żyjące w wodach Australii i Nowej Gwinei.

</doc>
<doc id="2708465" url="https://pl.wikipedia.org/wiki?curid=2708465" title="Wasyl Hołoborod´ko">
Wasyl Hołoborod´ko

Wasyl Iwanowycz Hołoborod´ko (ukr. Васи́ль Іва́нович Голоборо́дько; ur. 7 kwietnia 1945 roku we wsi Adrianopil w obwodzie ługańskim) – ukraiński poeta, członek Narodowego Związku Pisarzy Ukrainy (1988).
Życiorys.
Wasyl Hołoborod´ko urodził się 7 kwietnia 1945 roku we wsi Adrianopil położonej w obwodzie ługańskim. W 1963 roku ukończył szkołę średnią, a od roku 1964 studiował filologię ukraińską na Narodowym Uniwersytecie Kijowskim im. Tarasa Szewczenki. Był także studentem pedagogiki Donieckiego Uniwersytetu Narodowego. W 1967 roku został usunięty z tej uczelni za prowadzenie nielegalnej działalności wydawniczej ("samwydaw"). Latem 1967 roku podjął próbę kontynuowania nauki w Instytucie Literatury im. Maksyma Gorkiego w Moskwie. Mimo wielkiego sukcesu w konkursie dla młodych literatów nie został przyjęty. W latach 1968 – 1970 jako żołnierz przebywał na Dalekim Wschodzie. Pracował również jako górnik i elektryk w kołchozie. Wyższe wykształcenie zdobył w 2001 roku na Państwowym Uniwersytecie Pedagogicznym im. Tarasa Szewczenki w Ługańsku. A w roku 2002 uzyskał tytuł magistra za badania poświęcone semantyce ukraińskich bajek.
Debiutował na łamach prasy literackiej, ale już jego pierwsze publikacje w latach 1963-1965 przykuwały uwagę czytelników. Po 1968 roku, kiedy wstrzymano druk jego utworów w zbiorowym wydaniu młodych poetów, wiersze W. Hołoborod´ki krążyły jedynie w drugim obiegu. Były to zbiorki: "Łetiucze wikonce", "Pastuch kwitiw", "Ikar na metełykowych kryłach", "Wid krynyci do krynyci". W 1970 roku na Zachodzie w wydawnictwie "Smołoskyp" (Paryż-Baltimore) ukazał się obszerny wybór z tych zbiorków, przyczynił się on jednak do jeszcze większej politycznej dyskryminacji poety na terytorium Ukrainy. Przez ponad 20 lat istniał oficjalny zakaz wydawania jego wierszy i pisania na jego temat. W 1988 roku, kiedy zniesiono to ograniczenie, na Ukrainie wydano pierwszy oficjalny tomik W. Hołoborod´ki "Zełen deń", a dwa lata później "Ikar na metełekowych kryłach".
Za zbiorek "Zełen deń" poeta otrzymał nagrodę im. Wasyla Symonenki, a w 1994 roku został laureatem Państwowej Nagrody im. Tarasa Szewczenki za zbiorki "Ikar na metełekowych kryłach" i "Kałyna ob rizdwi".
Od 1988 W. Hołoborod´ko należy do Narodowego Związku Pisarzy Ukrainy, a od 1997 do Związku Pisarzy Ukraińskich. Od 2004 roku jest także członkiem Towarzystwa Naukowego im. Tarasa Szewczenki. Do 2001 roku mieszkał we wsi, w której się urodził, obecnie mieszka w Ługańsku.
Poezje Hołoborod´ki tłumaczono na język niemiecki, francuski, rosyjski, portugalski, estoński, łotewski oraz polski. Pierwsze polskie przekłady ukazały się w "Antologii poezji ukraińskiej" w 1977 roku. Później twórczość Hołoborod´ki prezentowały: "Tygodnik literacki" (1990), periodyk "Zustriczi" (1991), "Więź" (1991), "Powroty nieobecnych" (1990), antologia "Czarnobylski autograf" (1991).
Twórczość.
Wasyl Holoborod´ko zadebiutował jako poeta, ale znane są również jego prace naukowe poświęcone ukraińskiemu folklorowi.

</doc>
<doc id="2708466" url="https://pl.wikipedia.org/wiki?curid=2708466" title="Benedetto Caliari">
Benedetto Caliari

Benedetto Caliari (ur. w 1538 w Weronie, zm. w 1598 w Wenecji) - włoski malarz okresu późnego renesansu, brat Paola Veronesego.
Był synem architekta i kamieniarza Gabriele Caliariego. W 1556 został głównym asystentem i pomocnikiem swojego starszego brata Paola, wykonując iluzjonistyczną architekturę i pejzaże tła we freskach malowanych przez artystę w Wenecji i okolicach. Po śmierci brata w 1588, wraz z jego synami - Carlottem (1570-1596) i Gabrielem (1568-1631) prowadził pracownię Veronesego, kończąc wiele pozostawionych przez niego dzieł.
Malował freski, obrazy o tematyce religijnej i rodzajowej oraz portrety. 

</doc>
<doc id="2708467" url="https://pl.wikipedia.org/wiki?curid=2708467" title="Liga Światowa w Piłce Siatkowej 2011 (statystyki indywidualne)">
Liga Światowa w Piłce Siatkowej 2011 (statystyki indywidualne)

22. edycja Ligi Światowej siatkarzy. W fazie grupowej, która trwała od 27 maja do 1 lipca 2011 r. występowało 16 drużyn podzielonych na cztery grupy. 

</doc>
<doc id="2708470" url="https://pl.wikipedia.org/wiki?curid=2708470" title="Puchar Europy Mistrzów Klubowych w piłce siatkowej (1988/1989)">
Puchar Europy Mistrzów Klubowych w piłce siatkowej (1988/1989)

Puchar Europy Mistrzów Krajowych 1988/1989 – 30. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Faza grupowa.
Grupa A.
Wyniki
Tabela
Grupa B.
Wyniki
Tabela
Turniej finałowy.
 Ateny

</doc>
<doc id="2708471" url="https://pl.wikipedia.org/wiki?curid=2708471" title="Julian Savea">
Julian Savea

Julian Savea (ur. 7 sierpnia 1990 w Wellington) – nowozelandzki rugbysta pochodzenia samoańskiego grający na pozycji w zespołach Hurricanes (Super Rugby) i Welligton (NPC), reprezentant kraju, mistrz świata juniorów z 2010 roku.
Młodość.
Rodzice zawodnika, Masena i Lina, przybyli do Nowej Zelandii z Samoa. Za namową ojca trenował w drużynach juniorskich w lokalnym klubie Oriental Rongotai RFC. Ukończywszy Newtown School oraz Evans Bay Intermediate, w latach 2004–2008 uczęszczał do Rongotai College odrzuciwszy stypendium sportowe w Wellington College. W pierwszej drużynie tej szkoły zadebiutował mając czternaście lat, wcześniej natomiast został objęty programem U-13 regionalnego związku rugby. Prócz rugby zainteresowany był również lekkoatletyką, startując w konkurencjach biegowych, a także ustanawiając kilka rekordów szkoły w konkurencjach technicznych: pchnięciu kulą, skoku w dal czy rzucie dyskiem.
W latach 2007 i 2008 powoływany był do drużyny "Hurricanes Schools" reprezentującej obszar należący do franszyzy Hurricanes, z którą zdobył mistrzostwo kraju U-18 w obu tych latach. Dwukrotnie też nominowany był do "College Sport Wellington Awards" – w 2007 i 2008 roku.
Jeszcze jako uczeń występował również w klubowej i regionalnej drużynie rugby 7. Na krajowych mistrzostwach szkół średnich pierwszy raz wystąpił w wieku szesnastu lat, gdzie zwrócił na niego uwagę Gordon Tietjens, trener reprezentacji rugby siedmioosobowego.
W 2008 roku rozpoczął treningi w Akademii Hurricanes, gdzie był jedynym nadal uczącym się zawodnikiem.
Kariera klubowa.
W seniorskiej drużynie Ories w lokalnych rozgrywkach WRFU zadebiutował 11 kwietnia 2009 roku, a już tydzień później zdobywając pięć przyłożeń wyrównał tym samym rekord ligi. Przez pierwsze dwa sezony występował regularnie w barwach Ories, w 2010 roku otrzymując nagrodę dla zawodnika roku, od 2011 roku natomiast ze względu na inne zobowiązania sportowe pojawia się sporadycznie w rozgrywkach klubowych.
Z drużyną rugby 7 Wellington trzykrotnie – w latach 2009, 2010 i 2012 – wziął udział w New Zealand National Rugby Sevens Tournament. W 2009 roku został nominowany do drużyny juniorskiej regionu, a na boisku w pierwszym zespole pojawił się w następnym roku w przedsezonowym spotkaniu z Canterbury. Oficjalny debiut w rozgrywkach NPC podkreślony przyłożeniem zaliczył w inauguracyjnym meczu sezonu 2010 z Tasman, a kolejne dwa przyłożenia zdobył w następnym meczu przeciw Otago. Ogółem wystąpił w dwunastu z czternastu spotkań zakończonego na półfinale sezonu zdobywając łącznie osiem przyłożeń oraz odbierając wyróżnienie dla najbardziej obiecującego gracza "Wellington Lions" tego roku.
Postawa zaprezentowana w rozgrywkach NPC zapewniła zawodnikowi pierwszy kontrakt z występującą w Super Rugby drużyną Hurricanes. W zespole zadebiutował 18 lutego 2011 roku w pierwszym meczu sezonu z Highlanders. Łącznie podczas niego rozegrał dwanaście spotkań, po czym przedłużył kontrakt o dwa lata – do końca sezonu 2013.
Sezon ITM Cup 2011 nie należał do udanych, zarówno dla zawodnika, jak i drużyny. Savea stracił pewność siebie i miał problemy z grą, w szczególności z obroną oraz wysokimi piłkami, dodatkowo nie zdobywając żadnych punktów w siedmiu meczach, w których zagrał. Przepracowawszy okres przygotowawczy do sezonu 2012 Super Rugby zaczął wykazywać oznaki progresu w przedsezonowych meczach sparringowych. Niemoc w zdobywaniu punktów przełamał dopiero w swoim siedemnastym spotkaniu w barwach Hurricanes, po czym forma zawodnika zaczęła się poprawiać, dzięki czemu znalazł się w kręgu zainteresowań szkoleniowców seniorskiej reprezentacji. Do końca sezonu zdobył łącznie dziewięć przyłożeń, w tej klasyfikacji ustępując jedynie Andre Taylorowi i Bjornowi Bassonowi. Podczas przerwy w rozgrywkach reprezentacyjnych raz pojawił się w barwach Wellington w ITM Cup 2012.
W rozgrywkach Super Rugby w 2013 roku imponował formą, co przynosiło porównania do takich zawodników jak Jonah Lomu czy Tana Umaga, cieniem na sezonie położyły się jednak pozaboiskowe incydenty, przez które raz nie pojawił się w meczowym składzie. Po długich spekulacjach ostatecznie we wrześniu przedłużył o dwa lata kontrakt z Wellington i Hurricanes, choć o jego usługi zabiegali także Crusaders i Chiefs. W maju 2014 roku zaliczył pięćdziesiąty występ w barwach Hurricanes, zaś w całym sezonie znajdował się w czołówce statystyk.
Kariera reprezentacyjna.
Pierwszym narodowym zespołem, w którym znalazł się Savea, była reprezentacja "New Zealand Schools". Występował w niej przez dwa lata – w 2007 i 2008 roku – rywalizując z australijskimi i samoańskimi rówieśnikami. W 2008 roku był również jej kapitanem i występował na pozycji .
W sezonie 2008/2009 zagrał z narodową kadrą rugby siedmioosobowego w sześciu z ośmiu turniejów IRB Sevens World Series zdobywając łącznie osiemnaście przyłożeń. Nie wybrany początkowo do składu na odbywający się w marcu 2009 roku Puchar Świata siódemek, ostatecznie zagrał jednak w tym turnieju z powodu kontuzji innych zawodników. Sezon ten przyniósł mu nominację do "Richard Crawshaw Memorial Sevens Player of the Year" – nagrody dla najlepszego nowozelandzkiego zawodnika rugby 7.
W 2010 roku Savea otrzymał powołanie do reprezentacji U-20 na MŚ juniorów, choć z powodu złych nawyków żywieniowych bliski był wypadnięcia ze składu. Zagrał w czterech z pięciu meczów swojego zespołu: z Samoa, Walią, RPA i Australią. W pierwszych trzech z nich zdobywał odpowiednio cztery, dwa i dwa przyłożenia zwyciężając w tej klasyfikacji oraz wyrównując tym samym osiągnięcie Zaca Guildforda z poprzedniej edycji turnieju, "Baby Blacks" zdobyli natomiast trzeci z rzędu tytuł mistrza świata juniorów. Występy te zyskały mu uznanie ekspertów i nominację, a następnie nagrodę dla najlepszego juniora roku na świecie.
W tym samym sezonie był również przymierzany do występów w zespole, który miał zagrać w turnieju rugby 7 na Igrzyskach Wspólnoty Narodów 2010, jednak ostatecznie nie znalazł się w dwunastce wytypowanej na tę imprezę.
Sezon 2012 Super Rugby przyniósł poprawę jakości gry zawodnika, co pociągnęło za sobą powołanie do seniorskiej reprezentacji na czerwcowe testmecze. Szansę gry otrzymał już w pierwszym spotkaniu z trzymeczowej serii przeciwko Irlandczykom. W zwycięskim meczu na Eden Park 9 czerwca 2012 roku zdobył trzy przyłożenia, zostając siódmym graczem "All Blacks", który zaliczył hat-trick w debiucie. Po dwóch spotkaniach z Irlandczykami wziął udział w połowie meczów zakończonej triumfem inauguracyjnej edycji The Rugby Championship, a następnie w wyprawie do Europy, gdzie prócz meczu z Walijczykami w pozostałych trzech zdobywał po dwa przyłożenia. Ogółem w debiutanckim sezonie wystąpił w dziewięciu meczach zdobywając dwanaście przyłożeń zostając liderem tej klasyfikacji na świecie, jedno z nich uzyskało natomiast nominację do nagrody za przyłożenie roku.
Po dwóch występach przeciw Francuzom odbył pełną, zakończoną triumfem kampanię The Rugby Championship 2013. Listopadowe "tournée" zaburzyła mu infekcja płuc, powrócił jednak do składu na ostatnie dwa mecze. "All Blacks" zwyciężyli we wszystkich czternastu meczach sezonu 2013, zaś Savea zagrał w jedenastu z nich zdobywając siedem przyłożeń.
Opuściwszy pierwsze spotkanie trzymeczowej serii z Anglikami z powodu urazu kolana, w pozostałych dwóch czterokrotnie przyłożył piłkę na polu punktowym rywali. W połowie The Rugby Championship 2014 po dwudziestym piątym testmeczu miał na koncie dwadzieścia sześć przyłożeń, wśród "All Blacks" więcej na tym etapie kariery posiadał tylko Joe Rokocoko.

</doc>
<doc id="2708472" url="https://pl.wikipedia.org/wiki?curid=2708472" title="Juan de las Ruelas">
Juan de las Ruelas



</doc>
<doc id="2708474" url="https://pl.wikipedia.org/wiki?curid=2708474" title="Archibald Paris">
Archibald Paris

Archibald Charles Melvill Paris (ur. 28 maja 1892 na wyspie Portsea, zm. 3 marca 1942 na Oceanie Indyjskim) – brygadier i oficer British Army.
Był synem gen. mjr Archibalda Parisa, oficera Royal Marines, który dowodził 63 Dywizją Royal Naval podczas I wojny światowej i panii Paris (nazwisko rodowe Melvill). 
Paris ukończył Royal Military Academy Sandhurst i wstąpił do Oxfordshire and Buckinghamshire Light Infantry w 1909 roku. Ożenił się z Ruth Norton. Paris służył podczas I wojny światowej i został odznaczony Military Cross w 1917 roku.
Chociaż Paris znany jest przede wszystkim z powodu śmierci na skutek nieszczęśliwych okoliczności związanych z holenderskim statkiem "Rooseboom", który zatonął w pobliżu Sumatry w 1942 roku, to był on także jednym z niewielu brytyjskich dowódców, którzy stoczyli wyrównaną walkę z Japończykami podczas bitwy o Malaje i w czasie późniejszego upadku Singapuru. 
Bitwa o Malaje.
W grudniu 1941 roku brygadier Archibald Paris dowodził indyjską 12 Brygadą Piechoty, która stanowiła część garnizonu singapurskiego. Kiedy bitwa rozpoczęła się w północnych Malajach 12 Brygada Parisa została wysłana do osłaniania odwrotu indyjskiej 11 Dywizji Piechoty, co zakończyło się z sukcesem, do takiego stopnia, że zaskoczyło to Japończyków, powodując ciężkie straty wśród ich większych jednostek. 
Kiedy gen. Percival odwołał gen. mjr Davida Murraya-Lyona z dowództwa 11 Dywizji Piechoty Paris otrzymał to stanowisko i był jej dowódcą do czasu katastrofalnej bitwy nad rzeką Slim, kiedy gen. mjr Berthold Key przejął dowództwo nad 11. Dywizją Piechoty, a Paris powrócił do stanowiska dowódcy 12 Brygady. Paris dowodził 12 Brygadą podczas odwrotu przez Malaje i późniejszej bitwy o Singapur. 
"Rooseboom".
Przed upadkiem Singapuru w lutym 1942 roku Percival próbował uratować personel, który walczył z sukcesem przeciwko Japończykom i Paris był jednym z nich. Paris uciekł na pokładzie holenderskiego statku "Rooseboom", który został zatopiony u wybrzeży Sumatry. Pomimo tego, że zdołał przeżyć zatonięcie okrętu razem z 80 innymi pasażerami w jednej łódce ratunkowej, to nie przeżył on 28 dni dryfowania na łódce przez 100 mil morskich. Przeżyło tylko 5 rozbitków.
Walka o przetrwanie po zatonięciu "Rooseboom" została opisana przez Waltera Gibsona w książce "The boat". Gibson był jednym z rozbitków z batalionu Argyll &amp; Southerland Highlanders: "W trzecią noc po opuszczeniu Padang "Rooseboom" został trafiony torpedą i wkrótce się wywrócił i zatonął, biorąc większość z 500 pasażerów na pokładzie ze sobą i pozostawiając tylko jedną łódź ratunkową. Na łodzi tej, przeznaczonej dla 28 osób, znajdowało się 80 osób ze 135, którzy przeżyli zatonięcie. Reszta trzymała się lin ratunkowych i resztek okrętu pływających w morzu. Najwyższy rangą żołnierz wśród przeżyłych, brygadier Paris, wziął odpowiedzialność za dyscyplinę na łódce, informując jednocześnie rozbitków, że holenderski kapitan "Rooseboom", który także przeżył, przejmuje całkowite dowództwo. Dysciplina była jednak daremna w obliczu niedostatków, które wtedy nastąpiły. Mężczyźni i kobiety oszaleli z powodu pragnienia. Wielu rzucało się za burtę zamiast stawić czoło cierpieniu. Według Gibsona grupa żołnierzy renegatów umieszczała się na dziobie łódki i w nocy wyrzucała słabszych ocalałych za burtę, aby móc przejąć skromne racje, zanim samemu zostało się zaatakowanym i wyrzuconym za burtę. Brygadier Paris halucynował przed wpadnięciem w śpiączkę, z której się już nie obudził. Holenderski kapitan został zabity przez jednego ze swoich inżynierów. Liczba żyjących rozbitków zmniejszała się w olbrzymim tempie. W międzyczasie łódka wylądowała na Sipurze, wyspie koralowej u wybrzeży Sumatry (oddalonej 100 mil od portu w Padang). Przeżył tylko Gibson, chińska dziewczyna, Doris Lin, z którą Gibson zawiązał bliższą więź podczas tych strasznych tygodni i trzech Jawajczyków. Jeden z nich utonął, kiedy próbowali się dostać na ląd. Pozostali Jawajczycy zniknęli. W późniejszym czasie, po zabraniu przez tubylców, Gibson i Doris Lin zostali znalezieni przez japoński patrol. Gibson powrócił do Padang jako jeniec wojenny. Później dowiedział się, że Lin została rozstrzelana przez Japończyków za szpiegostwo."

</doc>
<doc id="2708475" url="https://pl.wikipedia.org/wiki?curid=2708475" title="Ochrona Powietrza i Problemy Odpadów">
Ochrona Powietrza i Problemy Odpadów

Ochrona Powietrza i Problemy Odpadów (początkowo „Ochrona Powietrza”) – polski kwartalnik (początkowo dwumiesięcznik) wydawany od 1967 roku poświęcony problemom inżynierii środowiska, np. metodom i urządzeniom do redukcji emisji zanieczyszczeń powietrza i ilości odpadów, metodom badań ilości zanieczyszczeń środowiska, procesom przemieszczania się i przemian zanieczyszczeń w atmosferze, ich wpływowi na organizmy żywe, metodom utylizacji odpadów lub problemom zarządzania środowiskowego.
Publikowane są oryginalne artykuły naukowo-techniczne, recenzje specjalistycznych książek, sprawozdania z konferencji naukowo-technicznych i zapowiedzi konferencji planowanych. Jest rejestrowane w BazTech (ogólnopolska baza danych o zawartości czasopism technicznych) oraz w "Chemical Abstracts". Ministerstwo Nauki i Szkolnictwa Wyższego przyznało czasopismu 2 punkty.

</doc>
<doc id="2708476" url="https://pl.wikipedia.org/wiki?curid=2708476" title="Jan z Inowrocławia">
Jan z Inowrocławia

Jan z Inowrocławia (ur. ?, zm. ok. 1463) – profesor Uniwersytetu Jagiellońskiego.
Jan pochodził z rodziny mieszczańskiej, z Inowroclawia, był synem Mikołaja.
W 1446 r. zapisał się na Uniwersytet Jagielloński. W 1454 r. został magistrem Wydziału Artystów. Później został profesorem tegoż wydziału.
Mimo że nie studiował na innych wydziałach, to wykładał przedmioty na Wydziale Matematycznym. Prowadził ćwiczenia związane z komentowaniem ksiąg Arytotelesa, dotyczących fizyki i filozofii. W jego zainteresowaniach była także literatura klasyczna, którą zarówno komentował jak i prowadził z niej zajęcia.
Był sympatykiem rodzącego się ruchu humanistycznego. Mimo że nie wyjeżdżał z kraju, to kontaktował się z uczonymi, którzy przebywali za granicą, jak np. z Janem z Kalisza.
Jan z Inowrocławia, był bibliofilem. Zachowało się kilkanaście kodeksów z jego biblioteki. Swój zbiór w testamencie przekazał Kolegium Większego.
W 1462 r. pełnił funkcję dziekana Wydziału Artystycznego. Brak jest jakichkolwiek informacji o dalszych losach Jana, stąd można wnioskować, że ok. 1463 r. zmarł.
Nie zachowały się żadne informacje o twórczości Jana. 
Bibliografia.
W. Szelińska, Jan z Inowrocławia, [w:] Polski Słownik Biograficzny, T. X, Wrocław-Warszawa-Kraków 1962-1964, s. 454.

</doc>
<doc id="2708478" url="https://pl.wikipedia.org/wiki?curid=2708478" title="Bin Laden">
Bin Laden



</doc>
<doc id="2708479" url="https://pl.wikipedia.org/wiki?curid=2708479" title="Tom Kane">
Tom Kane

Tom Kane (ur. 15 kwietnia 1962 w Overland Park, Kansas) – amerykański aktor głosowy.
Najbardziej znany jako głos Mistrza Jedi Yody oraz Admirała Yularena z filmu animowanego "", Pana Zająca z serialu animowanego "Dom dla zmyślonych przyjaciół pani Foster", małpki Darwina z serialu animowanego "Dzika rodzinka" i wielu innych.

</doc>
<doc id="2708480" url="https://pl.wikipedia.org/wiki?curid=2708480" title="Marian Lida">
Marian Lida

Marian Lida (ur. 24 marca 1928 w Tomaszowie Mazowieckim, zm. 18 stycznia 2002 w Krakowie) – polski kompozytor i dyrygent, wieloletni kierownik artystyczny krakowskiego Teatru Muzycznego i krakowskiej sceny operetkowej, autor ponad 60 realizacji operetek, musicali, a także widowisk muzycznych przeznaczonych dla dzieci.
W latach 1952-1954 kierował orkiestrą Zespołu Pieśni i Tańca Krakowiacy, a w 1960 roku został dyrygentem męskiego chóru akademickiego Uniwersytetu Jagiellońskiego.
Od 1961 roku związany z krakowskim Miejskim Teatrem Muzycznym, najpierw jako dyrygent, później kierownik artystyczny. Od 1 lipca 1995 r. do 1 września 1995 r. tymczasowo pełnił obowiązki dyrektora krakowskiej Opery.
Stworzył muzykę do musicali "Miłość szejka" (1969) oraz "Najpiękniejsza" (1972), był także autorem opracowania muzycznego "Café pod Minogą" (1977), musicalu będącego adaptacją powieści Wiecha.
Jest autorem muzyki do dwóch spektakli muzycznych dla dzieci. "Serduszko z lodu" (1984) biło rekordy popularności wśród młodszych widzów krakowskiej sceny operetkowej w latach 1984–2002. Spektakl oparty jest na tekstach Anny Świrszczyńskiej, a całość jest adaptacją baśni "Królowa Śniegu" Hansa Christiana Andersena. Wystawiany był w Krakowie, Gliwicach (1993) i Lublinie (1996). W 1995 w Operetce Śląskiej miała miejsce premiera drugiego utworu dla dzieci – "Kopciuszka" – adaptacji baśni Braci Grimm.

</doc>
<doc id="2708483" url="https://pl.wikipedia.org/wiki?curid=2708483" title="Daniszewo (przystanek kolejowy)">
Daniszewo (przystanek kolejowy)

Daniszewo – zamknięty 1 kwietnia 1994 roku przystanek osobowy w Daniszewie na linii kolejowej nr 34, w województwie mazowieckim, w Polsce.

</doc>
<doc id="2708484" url="https://pl.wikipedia.org/wiki?curid=2708484" title="Jarnuty (przystanek kolejowy)">
Jarnuty (przystanek kolejowy)

Jarnuty – zamknięty 1 kwietnia 1993 roku przystanek osobowy w Jarnutach na linii kolejowej nr 34, w województwie mazowieckim, w Polsce.

</doc>
<doc id="2708485" url="https://pl.wikipedia.org/wiki?curid=2708485" title="Białoząbka dwubarwica">
Białoząbka dwubarwica

Białoząbka dwubarwica, białoząbka łańcuchówka, garbatka łańcuchówka ("Leucodonta bicoloria") – gatunek motyla z rodziny garbatkowatych. Zamieszkuje Palearktykę, od Europy Zachodniej po Wyspy Japońskie. Gąsienice żerują na brzozach i lipach, rzadko na dębach. Osobniki dorosłe są aktywne nocą.
Taksonomia.
Gatunek ten opisany został po raz pierwszy w 1775 roku przez Johanna N.C.M. Denisa i Ignaza Schiffermüllera pod nazwą "Bombyx argentina". Jako miejsce typowe wskazano okolice Wiednia. Jest gatunkiem typowym rodzaju "Leucodonta" wprowadzonego w 1892 roku przez Ottona Staudingera.
Morfologia.
Owad dorosły.
Motyl o stosunkowo delikatnie jak na garbatkowatego zbudowanym ciele i rozpiętości skrzydeł sięgającej od 33 do 38 mm. Głowa jest zaopatrzona w nieowłosione oczy złożone i uwstecznioną ssawkę, natomiast pozbawiona jest przyoczek. Czułki osiągają prawie połowę długości przedniego skrzydła i wykazują znaczny dymorfizm płciowy w budowie, będąc szczeciniastymi u samicy i piłkowanymi u samca. Owłosienie tułowia jest białe, gęste, wełniste, to na tegulach nakrywa nasady skrzydeł. Osiągające od 16 do 18 mm długości skrzydło przedniej pary ma śnieżnobiałe tło, a na nim kilka rdzawopomarańczowych plam oraz mniejszych plamek czarnych, będących pozostałościami po redukcji przepasek wewnętrznych. Na krawędzi tylnej przedniego skrzydła wyrasta ząb z białych i czarnych włosków. Zaokrąglone skrzydło tylnej pary jest śnieżnobiałe, pozbawione wzorów. Owłosienie odwłoka jest silne, białe. 
Stadia rozwojowe.
Jaja są składane w jednowarstwowych, ciasnych klastrach, w których poprzyciskane są do siebie. Nie są przykrywane łuskami z odwłoka samicy. Ich kształt jest półkulisty. Są w większości brudnobiałe z cienkim, przejrzysto-białym chorionem, z wiekiem ciemniejące. Na chorionie brak jest ciemnej plamki w części wierzchołkowej jaja. Powierzchnia chorionu podzielona na słabo lub umiarkowanie rozwinięte żeberka i komórki; nie jest zróżnicowana na część mikropylową i pozostałą. Gąsienica opuszcza jajo wygryzając duży otwór o okrągłym lub łukowatym kształcie w jego wierzchołkowej części.
Gąsienica jest zielona z jasnymi (żółtymi lub białymi) paskami po bokach ciała.
Ekologia i występowanie.
Owad ten zasiedla lasy liściaste, zwłaszcza brzeziny, lasy mieszane, zagajniki, skraje lasów, parki, niezbyt gęsto zadrzewione stoki i torfowiska. Gąsienice są foliofagami żerującymi na liściach brzóz (w tym brzozy brodawkowatej, brzozy dahurskiej i "Betula platyphylla"), lip, a rzadko dębów. Owady dorosłe nie pobierają pokarmu i są aktywne nocą. Przylatują do sztucznych źródeł światła. Loty motyli odbywają się od początku maja do początku lipca, zaś gąsienice żerują od czerwca do sierpnia. Wyrośnięte gąsienice przepoczwarzają się w oprzędach pomiędzy opadłymi liśćmi i tam zimują jako poczwarki.
Gatunek palearktyczny. W Europie znany jest z Irlandii, Wielkiej Brytanii, Francji, Belgii, Luksemburgu, Holandii, Niemiec, Szwajcarii, Austrii, Włoch, Danii, Szwecji, Norwegii, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Rumunii oraz europejskiej części Rosji. Na północ sięga na tym kontynencie po krąg polarny. W 2008 roku ponownie zaobserwowany (po 70 latach) na Wyspach Brytyjskich. W Azji zasięg tego gatunku rozciąga się przez południową Syberię, Koreę i Rosyjski Daleki Wschód po Japonię.

</doc>
<doc id="2708486" url="https://pl.wikipedia.org/wiki?curid=2708486" title="Order Sławy Pracy">
Order Sławy Pracy

Order Sławy Pracy () – radzieckie cywilne odznaczenie państwowe nadawane za zasługi w pracy.
Historia.
Order został ustanowiony dekretem Prezydium Rady Najwyższej ZSRR z dnia 18 stycznia 1974 roku dla nagrodzenia osób, które wyróżniły się w pracy. W dniach 19 lutego 1981 i 25 czerwca 1984 roku wydano dekrety częściowo zmieniające statut orderu, rozszerzające listę osób, które mogły otrzymywać ten order.
Dekretem z dnia 2 marca 1992 roku Prezydium Rady Najwyższej Federacji Rosyjskiej order został zniesiony i przestano go nadawać.
Zasady nadawania.
Order posiadał trzy klasy, w każdej klasie mógł być nadawany tylko raz, przy czym nadanie odbywało się od klasy III a nadanie kolejnego orderu mogło nastąpić tylko w przypadku posiadania orderu niższej klasy.
Order nadawany był pracownikom zakładów przemysłowych, gospodarstw rolnych, transportu, zakładów usługowych a także pracownikom nauki, oświaty i instytucji państwowych za osiągnięcia w pracy, a w szczególności za:
Zgodnie ze statutem osobom wyróżnionym tym orderem wszystkich trzech klas przysługiwały następujące przywileje:
Po raz pierwszy ordery kl. III zostały nadane w dniu 21 sierpnia 1974, gdy nadano 10 orderów klasy III. Pierwsze nadanie orderu kl. II miało miejsce w dniu 23 grudnia 1976, a kl. I w dniu 7 stycznia 1983 roku.
Order nadawany był w jest przez radę odznaczenia i był latach 1974 – 1991, w tym czasie nadano ponad 700 tys. orderów wszystkich klas, w tym
Opis odznaki.
Odznaka odznaczenia wykonana jest ze srebra i ma postać wielokąta foremnego o wysokości 43 mm i szerokości 41 mm. Ramiona wielokąta wykonane są z promieni i w kl. I są pozłacane.
Na awersie w centralnej części jest koło zębate w kolorze naturalnym srebra wewnątrz którego znajduje się rysunek przedstawiający wielki piec hutniczy, zabudowania fabryczne oraz dźwigi budowlane, w dolnej części rysunku jest umieszczony sierp i młot, pozłacany w kl. I i II. Rysunek ten umieszczony jest na tle promieni, w klasie I promienie pokryte są czerwoną emalią, w kl. II – niebieską emalią, a w kl. III nie są pokryte emalią i mają kolor srebrny. Na kole zębatym jest pozłacany napis "ТРУДОВАЯ СЛАВА" (pol. Sława Pracy lub Chwała Pracy). Powyżej koła zębatego jest gwiazda pokryta czerwoną emalią, a poniżej na szarfie pokrytej czerwoną emalią pozłacany napis "CCCP" (pol. ZSRR). Koło zębate w dolnej części otoczone jest kłosami pszenicy, które są pozłacane - wszystkie w kl. I i II, a 2 dolne rzędy w kl. III.
Sierp i młot w kl. I i II oraz w pierwszych seriach orderów kl. III jest wykonany jako odrębny element, przynitowany do orderu za pomocą 2 nitów. W późniejszych seriach orderów klasy III sierp i młot był wybijany łącznie z orderem - stanowił z nim jedną część.
Rewers orderu jest gładki, znajduje się na nim wypukła sygnatura mennicy oraz wyryty numer. Widać na nim również nity mocujące sierp i młot.
Odznakę orderu zaprojektował główny projektant mennicy państwowej ZSRR Goznak – J. M. Jegorow. 
Order zawieszony jest na pięciokątnej blaszce pokrytej wstążką o szer. 24 mm w połowie kolory szarego, a w drugiej żółtego. Przy czym na krawędzi od strony szarej jest cienki pasek koloru żółtego. Natomiast w zależności od klasy na części koloru żółtego znajdują się paski koloru czerwonego, w klasie I – jeden o szer. 5 mm, w kl. II – dwa o szer. 2 mm i w kl. III – trzy o szer. 1 mm.

</doc>
<doc id="2708487" url="https://pl.wikipedia.org/wiki?curid=2708487" title="Wyjustowanie">
Wyjustowanie



</doc>
<doc id="2708488" url="https://pl.wikipedia.org/wiki?curid=2708488" title="Surmia wielkokwiatowa">
Surmia wielkokwiatowa

Surmia wielokwiatowa, surmia okazała, katalpa wytrzymała ("Catalpa speciosa") – gatunek drzewa liściastego z rodziny bignoniowatych. Naturalne występowanie gatunku to obszar środkowo-wschodniej części Ameryki Północnej. W Polsce uprawiana i często jest mylona z innymi uprawianymi gatunkami surmii.
Wymagania.
Wymagania tego gatunku, nie odbiegają znacząco od wymagań surmii żółtokwiatowej i bigoniowej, drzewo wykazuje dużą tolerancję w stosunku do gleby, jest światło- i cieniolubna. Wykazuje się również dużą wytrzymałością na zanieczyszczenia miejskie.

</doc>
<doc id="2708489" url="https://pl.wikipedia.org/wiki?curid=2708489" title="Jelonki (przystanek kolejowy)">
Jelonki (przystanek kolejowy)

Jelonki – zamknięty 1 kwietnia 1993 roku przystanek osobowy w Trynosach na linii kolejowej nr 34, w województwie mazowieckim, w Polsce.

</doc>
<doc id="2708490" url="https://pl.wikipedia.org/wiki?curid=2708490" title="Gocły (przystanek kolejowy)">
Gocły (przystanek kolejowy)

Gocły – przystanek osobowy w Gocłach na linii kolejowej nr 34, w województwie mazowieckim, w Polsce.

</doc>
<doc id="2708491" url="https://pl.wikipedia.org/wiki?curid=2708491" title="Telophorus">
Telophorus

Telophorus – rodzaj ptaka z rodziny dzierzbików (Malaconotidae). 
Występowanie.
Rodzaj obejmuje gatunki występujące w Afryce.
Morfologia.
Długość ciała 18–24 cm, masa ciała 30–76 g.
Systematyka.
Nazewnictwo.
Swainson nie wyjaśnił pochodzenia nazwy rodzajowej, ale bez wątpienia jest to błąd w nazwie, gdyż autor używał później nazwy "Telophonus" (greckie "telos" – „idealny” oraz "phōnē" – „głos”), nadanej w aluzji do niezwykłego śpiewu wykonywanego przez dzierzbika żółtogardłego.
Gatunek typowy.
"Telophorus collaris" = "Turdus zeylonus" 
Podział systematyczny.
Do rodzaju należą następujące gatunki:

</doc>
<doc id="2708492" url="https://pl.wikipedia.org/wiki?curid=2708492" title="Biel (przystanek kolejowy)">
Biel (przystanek kolejowy)

Biel – zamknięty 1 kwietnia 1993 roku przystanek kolejowy w miejscowości Biel na linii kolejowej nr 34, w województwie mazowieckim, w Polsce.

</doc>
<doc id="2708495" url="https://pl.wikipedia.org/wiki?curid=2708495" title="Gucin (przystanek kolejowy)">
Gucin (przystanek kolejowy)

Gucin – zamknięty 1 kwietnia 1993 roku przystanek osobowy w Gucinie na linii kolejowej nr 34, w województwie mazowieckim, w Polsce.

</doc>
<doc id="2708500" url="https://pl.wikipedia.org/wiki?curid=2708500" title="Czynniki elongacyjne">
Czynniki elongacyjne

Czynniki elongacyjne – białka odpowiedzialne za elongację (wydłużanie) syntezowanego łańcucha peptydowego poprzez tworzenie kolejnych wiązań peptydowych w procesie translacji. Na podstawie odczytywanej sekwencji mRNA (kodonów) wiążą odpowiednie kompleksy aminoacylo-tRNA z rybosomem, umożliwiając dobudowywanie kolejnych aminokwasów do syntezowanego białka.
U eukariontów wyróżnia się dwa czynniki elongacyjne:

</doc>
<doc id="2708505" url="https://pl.wikipedia.org/wiki?curid=2708505" title="Czynnik elongacyjny">
Czynnik elongacyjny



</doc>
<doc id="2708511" url="https://pl.wikipedia.org/wiki?curid=2708511" title="Łazarz Baranowicz">
Łazarz Baranowicz



</doc>
<doc id="2708513" url="https://pl.wikipedia.org/wiki?curid=2708513" title="Wimbledon 2012 (gra pojedyncza kobiet)">
Wimbledon 2012 (gra pojedyncza kobiet)

Wimbledon 2012 - gra pojedyncza kobiet – zawody singlowe kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 25 czerwca a 7 lipca na londyńskich kortach All England Lawn Tennis and Croquet Club.

</doc>
<doc id="2708517" url="https://pl.wikipedia.org/wiki?curid=2708517" title="Berthold Wells Key">
Berthold Wells Key

Berthold Wells Key (ur. 19 grudnia 1895, zm. 26 września 1986) – generał major i oficer British Indian Army.
Życiorys.
Urodzony 19 grudnia 1895 roku, był synem dr J.M. Keya. Key uczył się w Dulwich College w Londynie i zaciągnął się do oddzielnej listy armii 1 października 1914 roku. W grudniu 1914 roku zaciągnął się do British Indian Army. 
I wojna światowa.
Key służył w 45. Pułku Sikh podczas I wojny światowej oraz osiągnął stopień kapitana w 1918 roku. Został ranny w Mezopotamii w 1918 roku i otrzymał Military Cross. Oto co napisano za otrzymanie Military Cross: "Za bezprzykładne męstwo i oddanie dla służby nieopodal Shuraimiyah 20 października 1918 roku. Podczas patrolu przez pozycje w Fathah rozkazano mu atakować i zabezpieczyć wzgórze będące w rękach wroga. Pomimo tego, że kompania była narażona na ciężki ogień to osiągnęła ona swój cel z powodzeniem, a następnie Key posuwał się nieustraszenie dalej, by jak najlepiej wykorzystać swoje położenie. Ranny, odmówił poddania się leczeniu dopóki jego kompania nie została wycofana do obozu. Jego zachowanie w walce było wspaniałe." 
W 1917 roku ożenił się z Aileen Leslie (zm. w 1951 roku), córką płk. E.L. Dunsterville’a, z którą miał jednego syna i dwie córki. Jego syn został zabity w akcji we Włoszech podczas II wojny światowej.
Okres międzywojenny.
Po I wojnie światowej Key służył w Afganistanie w 3/11 Batalionie Pułku Sikh na północno-zachodniej granicy. W 1935 roku Key został awansowany do stopnia podpułkownika i od 1936 roku dowodził 2/11 Pułkiem Sikh. W 1937 roku otrzymał Distinguished Service Order za służbę w Waziristanie.
II wojna światowa.
Od 1940 do 13 stycznia 1942 roku Key dowodził 8. Indyjską Brygadą Piechoty na Malajach. Brygada Keya była pierwszą brytyjską jednostką, która stoczyła walkę z Japończykami po ich wylądowaniu w północnych Malajach w grudniu 1941 roku. Kiedy gen. mjr Murray-Lyon został odwołany ze stanowiska dowódcy indyjskiej 11. Dywizji Piechoty Key zastąpił brygadiera Parisa na stanowisku dowódcy dywizji. Okazał on się być zdolnym dowódcą, jednak sytuacja na Malajach była krytyczna i z tego powodu British Army pod dowództwem Percivala skapitulowała w Singapurze 15 lutego 1942 roku wobec o wiele mniejszych sił japońskich.
Resztę wojny Key spędził jako jeniec wojenny w Japonii.
Po wojnie.
Na własną prośbę został adiudantem króla Jerzego VI, a następnie dowódcą różnych dystryktów w Indiach. Przeszedł na emeryturę w styczniu 1949 roku. Gen. mjr Berthold Key zmarł w Sandwich 26 września 1986 roku.

</doc>
<doc id="2708518" url="https://pl.wikipedia.org/wiki?curid=2708518" title="Schronisko na polanie Limierczyki">
Schronisko na polanie Limierczyki

Schronisko na polanie Limierczyki – nieistniejące schronisko górskie, położone w Pieninach na polanie Limierczyki.
Obiekt był prywatną własnością rodziny Orkiszów z Krościenka nad Dunajcem. Jego budowę rozpoczęto w 1920 roku. Działało najprawdopodobniej od 1933 do 1937 roku, kiedy spłonęło.

</doc>
<doc id="2708521" url="https://pl.wikipedia.org/wiki?curid=2708521" title="Przestrzeń Reinkego">
Przestrzeń Reinkego

Przestrzeń Reinkego – zamknięta, szczelinowata przestrzeń w obrębie krtani, pod nabłonkiem struny głosowej. Pozbawiona gruczołów i naczyń chłonnych. Ma znaczenie kliniczne w obrzęku Reinkego.

</doc>
<doc id="2708522" url="https://pl.wikipedia.org/wiki?curid=2708522" title="Odd Grenland Skien">
Odd Grenland Skien



</doc>
<doc id="2708525" url="https://pl.wikipedia.org/wiki?curid=2708525" title="Enrique Peralta Azurdia">
Enrique Peralta Azurdia

Alfredo Enrique Peralta Azurdia (ur. 17 czerwca 1908, zm. 18 lutego 1997) – gwatemalski pułkownik i polityk, wojskowy dyktator kraju w latach 1963 - 1966.
Pełnił funkcje ambasadora w Hawanie (stolicy Kuby), San Salvador (stolicy Salwadoru) i San José (stolicy Kostaryki), ministra rolnictwa (1959–1960) i ministra obrony (1961–1963). W 1963 stanął na czele przewrotu i obalił prezydenta Miguela Ydigorasa Fuentesa w celu niedopuszczenia do demokratycznych wyborów i powrotu Juana Jose Arevalo Bermejo. Chociaż oficjalną przyczyną zamachu Peralta ogłosił komunistyczne sympatie Ydigorasa, to faktycznie kontynuował jego politykę współpracy z USA i terroru wobec osób podejrzanych o związki z tą ideologią. Aby unowocześnić i sformalizować te działania, powołał Narodowe Archiwum Bezpieczeństwa (Archivo Nacional de Seguridad, ANS – urząd prowadzący rejestr domniemanych komunistów w praktyce przeciwników reżimu). Założył także partię o nazwie Partido Institucional Democratico. Przekazując większość stanowisk administracyjnych w Gwatemali wojskowym, doprowadził do umocnienia się dyktatury armii. W późniejszym czasie Peralta wyraził zgodę na zorganizowanie demokratycznych wyborów prezydenckich, w których poniósł nieoczekiwaną klęskę z Julio Cesarem Mendezem Montenegro, szefem Partido Revolucionaro, również popieranym przez rząd amerykański.

</doc>
<doc id="2708526" url="https://pl.wikipedia.org/wiki?curid=2708526" title="Elotuzumab">
Elotuzumab

Elotuzumab – lek biologiczny o działaniu immunosupresyjnym, obecnie (2012) w fazie badań klinicznych w terapii szpiczaka mnogiego, przeciwciała monoklonalne skierowane przeciwko receptorowi CS1 występującymi na powierzchni komórek szpiczaka mnogiego, receptory te są reprezentowane w minimalny sposób na innych komórkach organizmu. Badania prowadzone są przez firmy Bristol-Myers Squibb i Abbott.

</doc>
<doc id="2708527" url="https://pl.wikipedia.org/wiki?curid=2708527" title="Vicente Climent">
Vicente Climent

Vicente Climent Navarro −hiszpański malarz. 
Studiował na Królewskiej Akademii Sztuk Pięknych San Carlos w Walencji. W 1897 r. otrzymał stanowisko profesora rysunku w Escuela de Barcelona.

</doc>
<doc id="2708528" url="https://pl.wikipedia.org/wiki?curid=2708528" title="Schronisko PTT „Na Piaskach” w Pieninach">
Schronisko PTT „Na Piaskach” w Pieninach

Schronisko PTT „Na Piaskach” w Pieninach – nieistniejące schronisko turystyczne Polskiego Towarzystwa Tatrzańskiego, położone w Pieninach, w Szczawnicy na terenie osiedla Piaski.
Historia.
Schronisko zostało uruchomione 1 lipca 1925 przez Oddział Polskiego Towarzystwa Tatrzańskiego „Beskid” w Nowym Sączu. Początkowo wydzierżawiono od magistratu miasta Nowego Sącza dwa pomieszczenia w drewnianym budynku nieopodal mostu na Dunajcu – między Szczawnicą i Krościenkiem. Od 1928 gospodarzem schroniska był Marian Kaszyczko. W obiekcie kontynuowano prace remontowe i adaptacyjne. Od 1931 w pobliżu funkcjonowało schronisko „U Jacka Majerczaka”, prowadzone przez Oddział Pieniński Polskiego Towarzystwa Tatrzańskiego.
Wiosną 1938 Oddział „Beskid” wykupił budynek wraz z parcelą od magistratu miasta Nowego Sącza. 7 marca 1939, w związku ze spłatą zobowiązań powstałych w po wybudowaniu schroniska na Przehybie, Oddział „Beskid” sprzedał nieruchomość Oddziałowi Pienińskiemu PTT za 2 000 zł.
W trakcie II wojny światowej budynek schroniska był oparciem partyzantów oraz osób nielegalnie przekraczających granicę. Po wojnie, od 1950 obiekt był zarządzany przez Polskie Towarzystwo Turystyczno-Krajoznawcze. Stan techniczny obiektu stale się pogarszał. W 1952 uznano, że nie nadaje się on do remontu i został rozebrany.
Oferta.
Schronisko posiadało dwa pomieszczenia i 13 łóżek oraz możliwość noclegu kolejnych 30 osób na siennikach. Oferowało posiłki i napoje w sezonie letnim.
Szlaki turystyczne.
Ze Szczawnicy w 1936 rozchodziły się następujące szlaki turystyczne:

</doc>
<doc id="2708529" url="https://pl.wikipedia.org/wiki?curid=2708529" title="Mistrzostwa Europy w Piłce Ręcznej Kobiet 2014">
Mistrzostwa Europy w Piłce Ręcznej Kobiet 2014

XI Mistrzostwa Europy w Piłce Ręcznej Kobiet – zawody sportowe rangi mistrzowskiej organizowane przez EHF, które odbywały się w dniach 7–21 grudnia 2014 roku na Węgrzech i w Chorwacji. W turnieju wystąpiło szesnaście zespołów, automatycznie do mistrzostw zakwalifikowały się Węgierki i Chorwatki jako gospodarze imprezy. O pozostałe czternaście miejsc rywalizowano w eliminacjach od października 2013 do czerwca 2014 roku. Turniej służył jako jedna z kwalifikacji do Letnich Igrzysk Olimpijskich 2016 oraz Mistrzostw Świata 2015, na które awans uzyskał triumfator zawodów.
Po raz szósty w historii zwyciężyły Norweżki, wygrywając w finale z Hiszpankami 28–25, natomiast w meczu o brązowy medal Szwedki pokonały obrończynie tytułu, Czarnogórki, 25–23.
Sygnał telewizyjny docierał do 145 krajów za pośrednictwem 85 stacji, zawody były również transmitowane w Internecie. Na końcowej konferencji prasowej organizatorzy wyrazili zadowolenie z wyników oglądalności.
Wybór organizatora.
W czerwcu 2009 roku EHF ustaliła ramy czasowe wyboru organizatora oraz samego turnieju. Wstępne zainteresowanie organizacją mistrzostw wyraziły Słowenia, Szwajcaria i Turcja. W upływającym 7 października 2009 roku ostatecznym terminie składania oficjalnych aplikacji swe kandydatury złożyły Słowenia i Turcja. Po akceptacji obu ofert przez Zarząd EHF miały one zostać poddane pod głosowanie podczas X Kongresu EHF w Kopenhadze we wrześniu 2010 roku, jednak w związku z wycofaniem się obu krajów z kandydowania został rozpisany nowy konkurs. Wstępne zainteresowanie do 29 października wyraziły Chorwacja, Islandia, Słowacja, Szwecja, Węgry i ponownie Turcja. Oficjalne kandydatury do 29 stycznia 2011 roku złożyły Słowacja, Turcja i wspólnie Węgry z Chorwacją. Po przeprowadzonych przez EHF inspekcjach została odrzucona aplikacja Słowacji z powodu niemożności zagwarantowania czterech hal o wymaganych parametrach. Pozostałe dwie kandydatury zostały przedstawione Zarządowi EHF, który na spotkaniu 9 kwietnia 2011 roku zdecydował o powierzeniu organizacji mistrzostw Chorwacji i Węgrom.
Obiekty.
Podczas prezentacji logo mistrzostw w połowie grudnia 2012 roku przedstawiono wstępną listę miast, w których odbędą się mistrzostwa – obejmowała ona węgierskie Debreczyn, Veszprém, Győr i Budapeszt oraz chorwackie Varaždin, Zagrzeb, Split i Poreč. W maju 2013 roku potwierdzono listę obiektów, na której nie znalazły się hale z Veszprém i Splitu. Na ostatecznej liście opublikowanej w maju 2014 roku Poreč został zastąpiony przez Osijek.
Mecze fazy grupowej odbędą się w Győr (grupa A), Debreczynie (grupa B), Varaždinie (grupa C) i Osijeku (grupa D). Faza zasadnicza będzie rozgrywana w halach w Debreczynie (grupa I dla zespołów z grup A i B) i Zagrzebiu (grupa II dla zespołów z grup C i D). Decydujące spotkania w ramach fazy finałowej będą odbywać się w Budapeszcie.
Sprzedaż biletów rozpoczęła się w lipcu 2014 roku. Ceny najtańszych wejściówek na fazę wstępną kształtowały się od 6 do 30 euro, wstęp na hale podczas fazy zasadniczej kosztował minimum 11 i 20 euro, zaś na finał 50 euro.
Losowanie grup.
Losowanie grup turnieju głównego odbyło się 19 czerwca 2014 roku w Zagrzebiu o godzinie 13:00. Drużyny rozstawiono na podstawie wyników osiągniętych na Mistrzostwach Europy 2012 i eliminacji do ME 2014.
W wyniku losowania wyłonione zostały cztery grupy po cztery zespoły.
Sędziowie.
Sędziowie zawodów zostali wyznaczeni w połowie lipca 2014 roku i początkowo lista zawierała 15 par sędziowskich, lecz ostatecznie w październiku 2014 roku została ona zredukowana do 12 par sędziowskich. 
Pogrubioną czcionką wyznaczono pary ostatecznie wyznaczone do sędziowania zawodów
Składy.
Szerokie składy liczące maksymalnie dwadzieścia osiem zawodniczek zgodnie z zasadami ustalonymi przez EHF były zgłaszane do 7 listopada 2014 roku. Na dzień przed rozpoczęciem zawodów (6 grudnia dla zespołów z grup A i B oraz 7 grudnia z grup C i D) reprezentacje ogłoszą oficjalne szesnastoosobowe składy, z którego w trakcie turnieju mogą wymienić maksymalnie trzy zawodniczki.
Faza wstępna.
Terminarz zawodów został ogłoszony na początku lipca 2014 roku.
Faza finałowa.
Wszystkie mecze fazy finałowej odbyły się w hali Papp László Budapest Sportaréna w Budapeszcie.
Nagrody indywidualne.
Nagrody indywidualne zdobyły:
Wyboru dokonano 21 grudnia, przed niedzielnymi spotkaniami o brązowy i złoty medal.

</doc>
<doc id="2708531" url="https://pl.wikipedia.org/wiki?curid=2708531" title="Richard Say">
Richard Say

Richard "Rick" Say (ur. 18 maja 1979 w Salmon Arm) - były kanadyjski pływak, specjalizujący się głównie w stylu dowolnym.
2-krotny wicemistrz świata z Montrealu w sztafetach 4 x 100 m stylem dowolnym oraz 4 x 200 m stylem dowolnym oraz brązowy medalista z Melbourne w sztafecie 4 x 200 m stylem dowolnym. Wicemistrz świata na krótkim basenie z Indianapolis na 200 m stylem dowolnym oraz 3-krotny brązowy medalista z Hongkongu i Indianapolis. 3-krotny medalista Igrzysk Wspólnoty Brytyjskiej z Manchesteru, 4-krotny medalista Mistrzostw Pacyfiku, 2-krotny brązowy medalista Igrzysk Panamerykańskich.
3-krotny uczestnik Igrzysk Olimpijskich: z Sydney (7. miejsce na 200 i 15. miejsce na 400 m stylem dowolnym oraz 13. miejsce w sztafecie 4 x 100 m stylem dowolnym i 7. miejsce w sztafecie 4 x 200 m stylem dowolnym), Aten (6. miejsce na 200 m stylem dowolnym i 5. miejsce w sztafecie 4 x 200 m stylem dowolnym) oraz Pekinu (6. miejsce w sztafecie 4 x 100 m stylem dowolnym oraz 5. miejsce w sztafecie 4 x 200 m stylem dowolnym). 

</doc>
<doc id="2708533" url="https://pl.wikipedia.org/wiki?curid=2708533" title="Liga Reńska">
Liga Reńska

Liga Reńska (niem. Rheinische Allianz, fr. "Ligue du Rhin") – unia zawarta we Frankfurcie nad Menem 15 sierpnia 1658 roku na trzy lata pomiędzy elektoratami Kolonii, Trewiru i Moguncji, Hesji-Kassel, Szwecją i Francją w celu zapewnienia wykonalności traktatów westfalskich (1648) i stworzenia przeciwwagi dla wpływów Habsburgów. Umowę wynegocjował kard. Jules Mazarin. W latach 1661 i 1664 sojusz był odnawiany, rozpadł się w 1668 roku.
Liga Reńska służyła przede wszystkim interesom Ludwika XIV, ponieważ przyjęcie przez objęte porozumieniem państwa niemieckie francuskiego protektoratu zapobiegało udzieleniu przez cesarza pomocy hiszpańskim Habsburgom w toczącej się wojnie francusko-hiszpańskiej, będącej w związku z wcześniejszą wojną trzydziestoletnią.

</doc>
<doc id="2708535" url="https://pl.wikipedia.org/wiki?curid=2708535" title="Andrew Hurd">
Andrew Hurd

Andrew Hurd (ur. 12 sierpnia 1982 w Cambridge) – były kanadyjski pływak, specjalizujący się głównie w stylu dowolnym.
Srebrny medalista z Montrealu i brązowy medalista mistrzostw świata z Melbourne w sztafecie 4 x 200 m stylem dowolnym. 2-krotny srebrny medalista Igrzysk Wspólnoty Brytyjskiej z Melbourne, 2-krotny medalista Mistrzostw Pacyfiku.
3-krotny uczestnik Igrzysk Olimpijskich: z Sydney (23. miejsce na 1500 m stylem dowolnym), Aten (13. miejsce na 400 i 18. miejsce na 1500 m stylem dowolnym oraz 5. miejsce w sztafecie 4 x 200 m stylem dowolnym) oraz Pekinu (5. miejsce w sztafecie 4 x 200 m stylem dowolnym).

</doc>
<doc id="2708536" url="https://pl.wikipedia.org/wiki?curid=2708536" title="Chajjim Drukman">
Chajjim Drukman

Chajjim Me’ir Drukman (hebr. חיים דרוקמן, ur. 15 listopada 1932 w Kutach, zm. 25 grudnia 2022 w Jerozolimie) – izraelski rabin i polityk, poseł do Knesetu w latach 1977–1988 z listy Narodowej Partii Religijnej, założyciel i rosz jesziwa jesziwy Or Ecijon.
Życiorys.
Urodził i wychował się w Polsce. Przeżył Holocaust i w 1944 roku wyemigrował do Palestyny. Uczył się w Instytucie Alii w Petach Tikwie oraz w jesziwie organizacji Bene Akiwa w Kefar ha-Ro’e, skąd przeniósł się do jesziwy Merkaz Ha-Raw Kuk w Jerozolimie. W latach 1952–1956 był członkiem krajowej dyrekcji ruchu Bene Akiwa.
W wyborach do Knesetu w 1977 roku został wybrany posłem. Reelekcję zdobył w wyborach z 1981, 1984 i 1999 roku z list Mafdalu i Moraszy. W 1981 został wiceministrem w Ministerstwie ds. Religijnych.
W roku 1990 został dyrektorem Krajowego Urzędu Konwersji, zajmującego się procesami konwersji na judaizm. W 2008 roku jako przewodniczący bejt dinu sfałszował podpis na akcie konwersji, co wywołało halachiczną dyskusję co do legalności owego procesu. Mimo to Drukman pozostał na swoim stanowisku.
W 2012 został odznaczony Nagrodą Izraela.
Zmarł 25 grudnia 2022 roku, wskutek komplikacji COVID-19. Miał 90 lat. 

</doc>
<doc id="2708539" url="https://pl.wikipedia.org/wiki?curid=2708539" title="Agustín Esteve">
Agustín Esteve

Agustín Esteve y Marqués (ur. 12 maja 1753 w Walencji, zm. 1830 tamże) − hiszpański malarz portrecista związany z dworem króla Karola III.
Życiorys.
Prawdopodobnie był synem walencjańskiego rzeźbiarza o takim samym imieniu i nazwisku. Studiował na Królewskiej Akademii Sztuk Pięknych San Carlos w Walencji. W konkursie Królewskiej Akademii Sztuk Pięknych św. Ferdynanda w Madrycie otrzymał w 1772 r. pierwszą nagrodę w kategorii rysunku, a w 1778 r. pierwszą nagrodę w kategorii malarstwa.
Wzorował się na neoklasycznym malarstwie Mengsa oraz wczesnych dziełach Goi, którego często kopiował. W 1780 r. król Karol III mianował go nadwornym malarzem.
Mecenat książąt Osuny.
Do ważnych mecenasów malarza należeli książę i księżna Osuny – Pedro i María Josefa Pimentel y Téllez-Girón, czołowi przedstawiciele hiszpańskiego oświecenia. Roztaczali mecenat nad wieloma naukowcami i artystami epoki. W latach 1797–1807 Esteve namalował dla nich serię portretów członków rodziny i innych dzieł, ostatnim zleceniem był prawdopodobnie zaginiony "Portret konny Ferdynanda VII" z 1814:
Portrety książąt:
Portrety dzieci książąt:
Portrety wnuczek książąt:
Portrety rodziców księżnej:

</doc>
<doc id="2708540" url="https://pl.wikipedia.org/wiki?curid=2708540" title="Laniarius nigerrimus">
Laniarius nigerrimus



</doc>
<doc id="2708541" url="https://pl.wikipedia.org/wiki?curid=2708541" title="Ci wspaniali młodzieńcy w swych szalejących gruchotach">
Ci wspaniali młodzieńcy w swych szalejących gruchotach

Ci wspaniali młodzieńcy w swych szalejących gruchotach (ang. "Monte Carlo or Bust!", znany również jako "Those Daring Young Men in Their Jaunty Jalopies") – brytyjsko-francusko-włoska komedia z 1969 roku w reżyserii Kena Annakina.
Kontynuacja filmu "Ci wspaniali mężczyźni w swych latających maszynach" z 1965 roku.

</doc>
<doc id="2708544" url="https://pl.wikipedia.org/wiki?curid=2708544" title="Chełm i Gdańsk Południe">
Chełm i Gdańsk Południe



</doc>
<doc id="2708546" url="https://pl.wikipedia.org/wiki?curid=2708546" title="Roger Manuel">
Roger Manuel

Roger Manuel (ur. 10 listopada 1988 na Wyspach Cooka) – piłkarz z Wysp Cooka grający na pozycji pomocnika.
Od 2011 roku jest zawodnikiem grającego w najwyższej lidze Wysp Cooka drużynie Tupapa Rarotonga.
W reprezentacji Wysp Cooka rozegrał 4 mecze.

</doc>
<doc id="2708552" url="https://pl.wikipedia.org/wiki?curid=2708552" title="Grzegorz Dzierzgowski">
Grzegorz Dzierzgowski

Grzegorz Dzierzgowski pseud. "Grisza", "Gruby" (ur. 12 sierpnia 1909 w Makowie Mazowieckim, zm. 12 lutego 1964 w Warszawie) – działacz komunistyczny, uczestnik wojny domowej w Hiszpanii, major i oficer polityczny LWP, kierownik Wydziału Wojskowego ZPP, dyplomata.
Życiorys.
Syn Stanisława (właśc. Abrahama Mendla). Podczas nauki w łomżyńskim gimnazjum członek lewicowych kółek szkolnych. Od 1928-1929 działacz Związku Młodzieży Komunistycznej (ZMK)/KZMP i MOPR. 1929 na krótko aresztowany podczas rozwieszania plakatów komunistycznych. Po maturze w 1930 w Belgii, gdzie studiował medycynę w Liège. Od 1931 działacz Patronatów nad więźniami politycznymi; 1935-1937 członek kierownictwa Patronatów w Liège. Działacz Towarzystwa Przyjaźni Belgijsko-Birobidżańskiej. Od 1934 elektrotechnik i działacz Komunistycznej Partii Belgii. Kierował pracą partyjną wśród obcokrajowców w Liège. Dwukrotnie wydalany z Belgii za działalność komunistyczną. Od listopada 1937 w Hiszpanii, gdzie wstąpił do PCE i do Batalionu im. Mickiewicza i walczył na Froncie Aragońskim, pod Leridą, nad Ebro i w Katalonii. Latem 1938 mianowany komisarzem politycznym 1 kompanii batalionu. Wkrótce awansowany na kapitana. W lutym 1939 internowany we Francji, w marcu 1941 przeniesiony do Afryki Północnej, skąd w 1943 wyjechał do ZSRR i współorganizował 1 DP. im. T. Kościuszki. Jesienią 1943 został oficerem politycznym II polskiego szpitala wojskowego w Riazaniu i polskiego szpitala wojskowego w Moskwie, następnie kierownikiem Wydziału Wojskowego ZPP i przedstawicielem WP wobec wojskowych władz radzieckiego okręgu wojskowego. Awansowany na majora, wstąpił do PPR. Przeszedł szlak bojowy od Lenino do Berlina.
W 1946–1947 szef Polskiej Misji Repatriacyjnej w Moskwie. Po powrocie do kraju w grudniu 1947 został dyrektorem Biura Sekretariatu Międzynarodowej Federacji Więźniów Politycznych ( – FIAPP). Następnie pracował w Ministerstwie Handlu Zagranicznego. W 1948–1952 dyrektor naczelny Centrali Handlu Zagranicznego Przemysłu Motoryzacyjnego „Motoimport”, potem Centrali Handlu Zagranicznego „Dalspo”. W 1953–1954 członek polskiej delegacji w Komisji Nadzorczej Państw Neutralnych w Korei. Po powrocie dyrektor naczelny Towarzystwa Handlu Międzynarodowego „Dal”. W 1957–1961 attaché handlowy ambasady PRL w Hanoi. Od 1961 dyrektor handlowy Przedsiębiorstwa Handlu Zagranicznego „Impeko” (do 1963).
Był odznaczony m.in. Krzyżem Komandorskim i Oficerskim Orderu Odrodzenia Polski i Krzyżem Walecznych.

</doc>
<doc id="2708555" url="https://pl.wikipedia.org/wiki?curid=2708555" title="Nikao FC">
Nikao FC



</doc>
<doc id="2708557" url="https://pl.wikipedia.org/wiki?curid=2708557" title="Józef Frankowski">
Józef Frankowski

Józef Frankowski herbu Prus I – podstarości mielnicki w 1784 roku, szambelan Stanisława Augusta Poniatowskiego, sędzia ziemski mielnicki w 1795 roku, poseł ziemi mielnickiej na sejm grodzieński (1793), członek konfederacji grodzieńskiej w 1793 roku, sędzia sądu sejmowego sejmu grodzieńskiego 1793 roku ze stanu rycerskiego.
Poseł na sejm 1786 roku z województwa podlaskiego, sędzia sejmowy.

</doc>
<doc id="2708558" url="https://pl.wikipedia.org/wiki?curid=2708558" title="Propyl">
Propyl



</doc>
<doc id="2708561" url="https://pl.wikipedia.org/wiki?curid=2708561" title="Siergiej Malczenko">
Siergiej Malczenko

Siergiej Malczenko, ros. Сергей Мальченко (ur. 2 listopada 1963) – rosyjski lekkoatleta specjalizujący się w skoku wzwyż. W czasie swojej kariery reprezentował ZSRR. 
Największy sukces w karierze odniósł w 1986 r. w Stuttgarcie, zdobywając tytuł wicemistrza Europy (z wynikiem 2,31; za Igorem Paklinem). W 1988 r. zdobył tytuł halowego mistrza ZSRR (z wynikiem 2,32). W 1989 r. zajął VI miejsce podczas rozegranych w Hadze halowych mistrzostw Europy (z wynikiem 2,24).
Rekordy życiowe:

</doc>
<doc id="2708564" url="https://pl.wikipedia.org/wiki?curid=2708564" title="Grzegorz Sołogub">
Grzegorz Sołogub

Grzegorz Sołogub, "Grzegorz Sołłogub" (ur. 10 maja 1918 w Mołodecznie na Wileńszczyźnie, zm. 25 listopada 1986 w Anglii) – kapitan pilot Wojska Polskiego II RP, kapitan (ang. "Flight Lieutnant") Królewskich Sił Powietrznych, as myśliwski II wojny światowej.
Życiorys.
Był najmłodszym z ośmiorga dzieci Andrzeja Sołoguba, byłego oficera carskiej armii. W 1938 roku, po ukończeniu Gimnazjum Humanistycznego w Mołodecznie, został przyjęty do Szkoły Podchorążych Lotnictwa w Dęblinie (niedoszła XIV promocja). W czasie kampanii wrześniowej został ewakuowany przez Rumunię i Francję do Anglii (18 lutego 1940 roku). Odmówił złożenia przysięgi królowi brytyjskiemu i został odesłany do Francji. Po upadku Francji drugi raz przybył do Wielkiej Brytanii (27 czerwca 1940), gdzie otrzymał numer służbowy 783647. Od kwietnia 1941 w dywizjonie 317. Od 26 maja 1941 roku do 306 dywizjonu myśliwskiego „Toruńskiego”. Awansowany 1 października 1941, otrzymał nowy numer służbowy P-1624. 21 kwietnia 1943 został instruktorem w 58 OTU, a następnie w 61 OTU. 20 października 1943 powrócił do dywizjonu 306. Od 9 lipca 1944 do 20 grudnia 1944 latał w dywizjonie 302, by następnie powrócić do dywizjonu 306, w którym 5 stycznia 1945 objął dowództwo eskadry B.
Po wojnie i demobilizacji pozostał na emigracji. Kupił farmę w Mitcheldean i został farmerem. Zmarł 25 listopada 1986 i został pochowany w Cinderford, Gloucestershire.
Zwycięstwa powietrzne.
Na liście Bajana zajmuje 40. pozycję z wynikiem 5 zestrzeleń pewnych i 1 prawdopodobnie.
Chronologiczny wykaz zwycięskich walk powietrznych:
Zestrzelenia pewne:
Zestrzelenia prawdopodobne:

</doc>
<doc id="2708566" url="https://pl.wikipedia.org/wiki?curid=2708566" title="Piotr Kędziorek">
Piotr Kędziorek

Piotr Kędziorek – polski etnograf, dziennikarz pracujący w Polskim Radiu od 1994 r, głównie związany z Programem II Polskiego Radia.
Autor audycji o tematyce dotyczącej polskiej i zagranicznej muzyki ludowej oraz kultury tradycyjnej. W Polskim Radiu Programie Drugim jest redaktorem prowadzącym piątkowy magazyn „Źródła“ oraz poranne audycje radiowe.
Współtwórca Radiowego Centrum Kultury Ludowej oraz organizator i uczestnik ekspedycji do Polaków na obczyźnie m.in. w Kazachstanie, Ukrainie, Rumunii, czy Gruzji.
Jest jurorem takich konkursów jak: Folkowy Fonogram Roku, Stara Tradycja (w ramach festiwalu Wszystkie Mazurki Świata) i Scena Otwarta (w ramach festiwalu Mikołajki Folkowe).

</doc>
<doc id="2708572" url="https://pl.wikipedia.org/wiki?curid=2708572" title="Tony Jamieson">
Tony Jamieson

Tony Lloyd Jamieson (ur. 7 kwietnia 1977 na Wyspach Cooka) – bramkarz, piłkarz z Wysp Cooka grający w tamtejszym Nikao Rarotonga.
Karierę klubową rozpoczął w 1999 roku w Nikao Rarotonga. W tym czasie zdobył Mistrzostwo Wysp Cooka. W 2001 roku przeszedł do nowozelandzkiego Wellington United. W 2003 roku przeniósł się do fidżyjskiego Nadi FC. W 2004 roku powrócił do Nikao Rarotonga. Podczas tego pobytu 4 razy został mistrzem kraju i 2 razy zdobył Puchar Wysp Cooka. Grał tam do 2008 roku. W tym samym roku dołączył do nowozelandzkiego klubu, Wellington Olympic. Jednak grał tam tylko pół roku. Do 2010 roku był zawodnikiem bez klubu. W 2010 roku powrócił do Nikao Rarotongi.
W reprezentacji Wysp Cooka rozegrał 20 meczów. To jest rekord wszech czasów pod względem rozegranych meczów w reprezentacji Wysp Cooka.

</doc>
<doc id="2708574" url="https://pl.wikipedia.org/wiki?curid=2708574" title="N,N,N',N'-Tetrametyloetylenodiamina">
N,N,N',N'-Tetrametyloetylenodiamina



</doc>
<doc id="2708580" url="https://pl.wikipedia.org/wiki?curid=2708580" title="Mistrzostwa Świata Kobiet w Curlingu 2013">
Mistrzostwa Świata Kobiet w Curlingu 2013

Mistrzostwa Świata Kobiet w Curlingu 2013 rozegrane zostały między 16 a 24 marca 2013 w łotewskiej Rydze, w Volvo Sports Center.
Turniej stanowił kwalifikacje do Zimowych Igrzysk Olimpijskich 2014. Tytułów mistrzowskich broniły Szwajcarki, rok wcześniej złote medale zdobyła Mirjam Ott. Reprezentację tego kraju w 2013 stanowiła ekipa Silvany Tirinzoni, która pokonała Ott w finale Mistrzostw Szwajcarii 2013. Reprezentantki tego kraju uplasowały się na 5. miejscu przegrywając baraż do fazy play-off.
Drugi raz w historii po złote medale sięgnęły Szkotki, pierwszy raz miało to miejsce 11 lat wcześniej gdy triumfowała Jackie Lockhart. Zespół dowodzony przez Eve Muirhead w wyrównanym meczu finałowym pokonał 6:5 Szwedki (Margaretha Sigfridsson). Wcześniejsze dwa mecze tych drużyn w turnieju kończyły się zwycięstwem "Trzech Koron". Brązowe medale przypadły Kanadyjkom (Rachel Homan), które w małym finale zwyciężyły 8:6 nad ekipą Stanów Zjednoczonych (Erika Brown).
Bezpośrednią kwalifikację olimpijską zapewniły sobie reprezentacje Szwecji, Szwajcarii, Wielkiej Brytanii (w mistrzostwach świata występujące jako Szkotki), Kanady, Stanów Zjednoczonych i Danii. Ponadto Rosjanki jako gospodynie i Koreanki, które nie uczestniczyły w tym turnieju ale wystarczyła im liczba punktów uzyskana w roku 2012.
Zawodniczki nagrodę imienia Francis Brodie przyznały Corinnie Scholz.
__BEZSPISU__
Round Robin.
Sesja 1..
16 marca 2013; 14:00
Sesja 2..
16 marca 2013; 19:00
Sesja 3..
17 marca 2013; 9:00
Sesja 4..
17 marca 2013; 14:00
Sesja 5..
17 marca 2013; 19:00
Sesja 6..
18 marca 2013; 8:30
Sesja 7..
18 marca 2013; 13:30
Sesja 8..
18 marca 2013; 18:30
Sesja 9..
19 marca 2013; 8:30
Sesja 10..
19 marca 2013; 13:30
Sesja 11..
19 marca 2013; 18:30
Sesja 12..
20 marca 2013; 8:30
Sesja 13..
20 marca 2013; 13:30
Sesja 14..
20 marca 2013; 18:30
Sesja 15..
21 marca 2013; 8:30
Sesja 16..
21 marca 2013; 13:30
Sesja 17..
21 marca 2013; 18:30
Tie-breaker.
22 marca 2013; 9:00
22 marca 2013; 14:00
Play-off.
1-2.
22 marca 2013; 19:00
3-4.
12 marca 2013; 14:00
Półfinał.
23 marca 2013; 19:00
Mały finał.
24 marca 2013; 9:00
Finał.
24 marca 2013; 14:00

</doc>
<doc id="2708582" url="https://pl.wikipedia.org/wiki?curid=2708582" title="José Benlliure Ortiz">
José Benlliure Ortiz

José Benlliure Ortiz – (nazywany "Peppino") hiszpański malarz portrecista i pejzażysta.
Pochodził z rodziny o tradycjach artystycznych. Był synem malarza José Benlliure y Gil, jego wujowie Juan Antonio Benlliure i Blas Benlliure y Gil byli malarzami, a wuj Mariano Benlliure był rzeźbiarzem.
Urodził się w Rzymie, gdzie jego ojciec był dyrektorem szkoły malarstwa. W Rzymie poznał artystów takich jak José Villegas Cordero, Francisco Pradilla, Antonio Muñoz Degrain, José Moreno Carbonero, Joaquín Sorolla, Manuel Benedito Vives i Eduardo Chicharro. Był uczniem Joaquina Sorolli, któremu towarzyszył w wielu podróżach pomgając przy wystawach.
Zmarł przedwcześnie z powodu infekcji płuc mając zaledwie 32 lata.

</doc>
<doc id="2708596" url="https://pl.wikipedia.org/wiki?curid=2708596" title="Maciej Roch Pietrzak">
Maciej Roch Pietrzak

Maciej Roch Pietrzak (ur. 26 października 1970 roku w Kaliszu) – polski kierowca wyścigowy, Mistrz Polski w torowych samochodowych wyścigach wytrzymałościowych Endurance, II Wicemistrz Polski w wyścigach sprinterskich WSMP,
Wicemistrz Czech w wyścigach długodystansowych samochodów turystycznych.
Polski prawnik – Dziekan Krajowej Izby Syndyków, prezenter radiowy – współtwórca Radia Centrum.
Kariera sportowa.
Zawodnik Automobilkubu Wielkopolskiego. Kierowca wyścigowy i pilot rajdowy. Ze sportem motorowym związany od 1987 roku. Uczeń Zbigniewa Szwagierczka z którym startował w kultowym Rajdzie Barbórki Warszawskiej i w Kryterium Asów Karowa. W roku 2011 startował w serii WSMP-WPP. Od roku 2012 startuje w seriach WSMP-ENDURANCE i WSMP-SPRINT w klasie samochodów super-produkcyjnych (Grupa A) E1-2000.
Życie zawodowe.
Prawnik, doktorant w Katedrze Postępowania Cywilnego na Uniwersytecie Adama Mickiewicza w Poznaniu, Pierwszy Dziekan Krajowej Izby Syndyków. Członek Panelu Doradców w Ministerstwie Gospodarki ds. restrukturyzacji i ratowania przedsiębiorstw oraz wdrożenia „Polityki Drugiej Szansy”. Członek Zespołu Ekspertów przy Ministrze Sprawiedliwości ds. reformy prawa upadłościowego i naprawczego. Członek założyciel Stowarzyszenia Menadżerów Turnaround, członek Stowarzyszenia Praktyków Restrukturyzacji, członek Instytutu Allerhanda, członek europejskiego stowarzyszenia INSOL EUROPE.
Działalność społeczna.
Współzałożyciel dobroczynnego Stowarzyszenia „HOMINI” oraz Stowarzyszenia Strzeleckiego "Bellona". Sędzia sportów strzeleckich klasy III. Członek Polskiego Związku Spadochroniarzy.

</doc>
<doc id="2708598" url="https://pl.wikipedia.org/wiki?curid=2708598" title="Singapur na Letnich Igrzyskach Olimpijskich 1992">
Singapur na Letnich Igrzyskach Olimpijskich 1992

Singapur na Letnich Igrzyskach Olimpijskich 1992 reprezentowało 14 zawodników: jedenastu mężczyzn i trzy kobiety. Był to 10 start reprezentacji Singapuru na letnich igrzyskach olimpijskich.
Skład kadry.
Badminton.
Kobiety
Mężczyźni
Pływanie.
Kobiety
Mężczyźni
Szermierka.
Mężczyźni

</doc>
<doc id="2708602" url="https://pl.wikipedia.org/wiki?curid=2708602" title="Laos na Letnich Igrzyskach Olimpijskich 1992">
Laos na Letnich Igrzyskach Olimpijskich 1992

Laos na Letnich Igrzyskach Olimpijskich 1992 reprezentowało sześciu zawodników (sami mężczyźni). Był to trzeci start reprezentacji Laosu na letnich igrzyskach olimpijskich.
Skład kadry.
Boks.
Mężczyźni
Lekkoatletyka.
Mężczyźni

</doc>
<doc id="2708603" url="https://pl.wikipedia.org/wiki?curid=2708603" title="Herb Jeseníka">
Herb Jeseníka



</doc>
<doc id="2708613" url="https://pl.wikipedia.org/wiki?curid=2708613" title="Vlčice">
Vlčice

Dwie miejscowości w Czechach:

</doc>
<doc id="2708616" url="https://pl.wikipedia.org/wiki?curid=2708616" title="Cry (singel Kelly Clarkson)">
Cry (singel Kelly Clarkson)

Cry – ballada pop-rockowa stworzona przez Jasona Halberta i Marka Townsenda dla Kelly Clarkson na jej czwarty album studyjny "All I Ever Wanted" (2009). Utwór został wydany jedynie w Austrii i Niemczech.
Na potrzeby serialu "Glee" Lea Michele nagrała cover i 1 maja 2012 roku wydała go na singlu.
Historia i wydanie.
Kelly Clarkson chciała wydać utwór „Cry” jako trzeci singel z albumu "All I Ever Wanted", jednak wytwórnia RCA Records zdecydowała, że zostanie nim ballada „Already Gone”. „Cry” wydano jako singel 12 marca 2010 w formacie digital download w Niemczech oraz w systemie airplay w Austrii, 15 marca 2010. Piosenka była jedną z najczęściej odtwarzanych w tamtejszych stacjach radiowych w ciągu tygodnia od jej premiery.
Odbiór singla.
Piosenka otrzymała pozytywne recenzje krytyków muzycznych. Jonathan Keefe z " Slant Magazine" stwierdził, że „korzystanie z elektronicznego wzmocnienia wokalu na albumie jest dużą odpowiedzialnością: pozbawia to naturalnego ciepła w głosie jakie słyszymy w „Cry” czyniąc głos zdystansowanym i metalicznym jak np. w ‘If I Can’t Have You’”. Mike Ragogna z "The Huffington Post" dał pozytywną recenzję utworowi pisząc: „Wokal Kelly Clarkson w każdej balladzie, zwłaszcza w ‘Cry’ (która miała nosić tytuł „Is It Over Yet?”) rozwiewa wszelkie porównania do jej młodszych koleżanek, takich jak gwiazdki Disneya (sorry Miley)”. Ann Powers z "Los Angeles Times" powiedziała, że na albumie "All I Ever Wanted" znajduje się kilka wyciskaczy łez w starym stylu, które Clarkson wychodzą bardzo dobrze, na przykład „Cry”.

</doc>
<doc id="2708619" url="https://pl.wikipedia.org/wiki?curid=2708619" title="Blas Benlliure y Gil">
Blas Benlliure y Gil

Blas Benlliure y Gil – hiszpański malarz.
Pochodził z rodziny o tradycjach artystycznych. Był synem malarza Juan Antonio Benlliure Tomás jego bracia Juan Antonio Benlliure y Gil i José Benlliure y Gil byli malarzami, a brat Mariano Benlliure był rzeźbiarzem. Artystami byli również jego kuzyni Emilio Benlliure Morales i Gerardo Benlliure Morales, nie osiągnęli jednak poziomu braci Benlliure y Gil.
Początkowo malarstwa uczył się u ojca, później w pracowni Franciska Domingo Marqués i Pedra Gonzáleza de Sepúlvedy. Podobnie jak jego bracia wyjechał do Rzymu, gdzie studiowało wielu młodych hiszpańskich artystów epoki. Po powrocie do kraju pracował jako dekorator i restaurator (współpracował z Narodowym Muzeum Sztuki Nowoczesnej), malował głównie scenki franciszkańskie, martwe natury i kompozycje kwiatowe.

</doc>
<doc id="2708621" url="https://pl.wikipedia.org/wiki?curid=2708621" title="Hrabstwo Drew">
Hrabstwo Drew

Hrabstwo Drew (ang. "Drew County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 835.65 mil2 (2 164 km2). Według danych z 2010 r. hrabstwo miało 18 509 mieszkańców. Hrabstwo powstało 26 listopada 1846.

</doc>
<doc id="2708622" url="https://pl.wikipedia.org/wiki?curid=2708622" title="Hrabstwo Desha">
Hrabstwo Desha

Hrabstwo Desha (ang. "Desha County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 819,52 mil2 (2,123 km2). Według danych z 2010 r. hrabstwo miało 13 008 mieszkańców. Hrabstwo powstało 12 grudnia 1838.

</doc>
<doc id="2708623" url="https://pl.wikipedia.org/wiki?curid=2708623" title="Hrabstwo Dallas (Arkansas)">
Hrabstwo Dallas (Arkansas)

Hrabstwo Dallas (ang. "Dallas County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 668,16 mil2 (1731 km2). Według danych z 2010 r. hrabstwo miało 8116 mieszkańców. Hrabstwo powstało 1 stycznia 1845.

</doc>
<doc id="2708624" url="https://pl.wikipedia.org/wiki?curid=2708624" title="Hrabstwo Cross">
Hrabstwo Cross

Hrabstwo Cross (ang. "Cross County") – hrabstwo w stanie Arkansas w Stanach Zjednoczonych.
Obszar całkowity hrabstwa obejmuje powierzchnię 622.33 mil2 (1 612 km2). Według danych z 2010 r. hrabstwo miało 17 870 mieszkańców. Hrabstwo powstało 15 listopada 1862.

</doc>
<doc id="2708632" url="https://pl.wikipedia.org/wiki?curid=2708632" title="Joseph Miitamariki">
Joseph Miitamariki

Miitamariki Joseph (ur. 14 sierpnia 1988 na Wyspach Cooka) – piłkarz z Wysp Cooka grający na pozycji obrońcy w Tupapa Rarotonga
Od 2006 roku gra w Tupapa Rarotonga. Zdobył z tym klubem w 2007 roku mistrzostwo Wysp Cooka.
W barwach reprezentacji Wysp Cooka zadebiutował w 2007 roku. Jak dotąd rozegrał w niej 11 meczów.

</doc>
<doc id="2708634" url="https://pl.wikipedia.org/wiki?curid=2708634" title="Jerzy Popławski">
Jerzy Popławski

Jerzy Popławski (ur. 1 października 1919 w Modelu w powiecie gostynińskim, zm. 21 czerwca 2004 w Buenos Aires) – major pilot Polskich Sił Powietrznych w Wielkiej Brytanii, as myśliwski II wojny światowej.
Życiorys.
Absolwent Szkoły Podchorążych Lotnictwa w Dęblinie, XIII promocja z 1939 roku, lokata 145 (ze 147)
We wrześniu 1939 przez Rumunię i Bejrut dostał się do Francji. Do Wielkiej Brytanii dostał się 26 stycznia 1940 roku i otrzymał numer służbowy 76751. Od 10 września 1940 w 111 dywizjonie RAF. Od 26 września 1940 roku w 229 dywizjonie RAF.
6 listopada 1940 ranny w wypadku podczas lądowania samolotem Hurricane nr P 3898. Od 16 marca 1941 w dywizjonie 308. Od 30 kwietnia 1942 dowódca dywizjonu 308. Od 1 września 1942 instruktor w 58 OTU. Od 17 kwietnia 1943 do 15 lutego 1944 roku dowódca 315 dywizjonu myśliwskiego "Dęblińskiego".
Po wojnie wyemigrował do Argentyny.
Zwycięstwa powietrzne.
Na liście Bajana zajmuje 42. pozycję z wynikiem 5 zestrzeleń pewnych i 2 uszkodzenie.
Zestrzelenia pewne:
Uszkodzenia:

</doc>
<doc id="2708635" url="https://pl.wikipedia.org/wiki?curid=2708635" title="Juan Antonio Benlliure Tomás">
Juan Antonio Benlliure Tomás

Juan Antonio Benlliure Tomás – hiszpański malarz dekoracyjny.
Był głową rodziny artystystów. Jego synowie Juan Antonio, José i Blas Benlliure y Gil byli malarzami, a syn Mariano Benlliure był rzeźbiarzem. Artystami byli również jego bratankowie Emilio Benlliure Morales i Gerardo Benlliure Morales, nie osiągnęli jednak poziomu braci Benlliure y Gil.

</doc>
<doc id="2708637" url="https://pl.wikipedia.org/wiki?curid=2708637" title="Juan Antonio Benlliure">
Juan Antonio Benlliure



</doc>
<doc id="2708639" url="https://pl.wikipedia.org/wiki?curid=2708639" title="Nancy Contreras">
Nancy Contreras

Nancy Llarely Contreras Reyes (ur. 20 stycznia 1978 w Zacatecas) – meksykańska kolarka torowa, czterokrotna medalistka mistrzostw świata.
Kariera.
Pierwszy sukces Nancy Contreras osiągnęła w 1995 roku, podczas mistrzostw świata juniorów w San Marino, gdzie zdobyła srebrny medal w indywidualnym wyścigu na dochodzenie. W tym samym roku, na igrzyskach panamerykańskich w Mar del Plata była trzecia w sprincie indywidualnym, a rok później, podczas igrzysk olimpijskich w Atlancie była ostatnia w tej konkurencji. W 1999 roku brała udział w igrzyskach panamerykańskich w Winnipeg zdobywając srebrny medal w wyścigu na 500 m. W tej samej konkurencji zdobyła złoty medal na mistrzostwach świata w Antwerpii w 2001 roku i srebrny podczas mistrzostw świata w Kopenhadze w 2002 roku, gdzie lepsza była tylko Białorusinka Natalla Cylinska. Ponadto na mistrzostwach świata Stuttgarcie w 2003 roku była druga w wyścigu na 500 m (ponownie wygrała Cylinska), a w sprincie indywidualnym wywalczyła brązowy medal (za Rosjanką Swietłaną Grankowską i Cylinską). W 2004 roku brała udział w igrzyskach olimpijskich w Atenach, gdzie w wyścigu na 500 m była ósma, a na igrzyskach panamerykańskich w Guadalajarze w 2011 roku była trzecia w sprincie drużynowym.

</doc>
<doc id="2708641" url="https://pl.wikipedia.org/wiki?curid=2708641" title="Siergiej Małczenko">
Siergiej Małczenko



</doc>
<doc id="2708655" url="https://pl.wikipedia.org/wiki?curid=2708655" title="Grover Harmon">
Grover Harmon

Grover Harmon (ur. 8 sierpnia 1988 na Wyspach Cooka) – piłkarz z Wysp Cooka grający na pozycji pomocnika w Tupapa Rarotonga.
Od 2011 roku jest zawodnikiem Tupapa Rarotonga.
Pierwszego gola w barwach reprezentacji Wysp Cooka strzelił 26 listopada 2011 w przegranym 2:1 meczu eliminacjach do MŚ 2014 z reprezentacją Tongi. Na dzień dzisiejszy w reprezentacji Wysp Cooka Harmon rozegrał 7 meczów, strzelając w nich jednego gola.

</doc>
<doc id="2708662" url="https://pl.wikipedia.org/wiki?curid=2708662" title="ORK">
ORK



</doc>
<doc id="2708667" url="https://pl.wikipedia.org/wiki?curid=2708667" title="Klaus Just">
Klaus Just

Klaus Just (ur. 29 marca 1964 w Nürtingen) – niemiecki lekkoatleta specjalizujący się w długich biegach sprinterskich. W czasie swojej kariery reprezentował również Republikę Federalną Niemiec.

</doc>
<doc id="2708668" url="https://pl.wikipedia.org/wiki?curid=2708668" title="Fredy Thompson">
Fredy Thompson

Fredy Williams Thompson León (ur. 2 czerwca 1982 w Puerto Barrios) – gwatemalski piłkarz występujący na pozycji defensywnego pomocnika, obecnie zawodnik Comunicaciones.
Kariera klubowa.
Thompson jest wychowankiem zespołu CSD Comunicaciones z siedzibą w stołecznym mieście Gwatemala. Do seniorskiej drużyny został włączony jako osiemnastolatek i szybko został jej podstawowym zawodnikiem. Już podczas swojego debiutanckiego sezonu, Apertura 2000, wywalczył z Comunicaciones wicemistrzostwo Gwatemali, za to już pół roku później, w rozgrywkach Clausura 2001, osiągnął tytuł mistrzowski. W sezonie Clausura 2002 zanotował kolejne wicemistrzostwo kraju, za to później dwukrotnie z rzędu jego drużyna została najlepszą w kraju – podczas rozgrywek Apertura 2002 i Clausura 2003. Później jeszcze czterkrotnie osiągał co rok tytuły wicemistrza Gwatemali – w jesiennych sezonach Apertura 2003, Apertura 2004, Apertura 2005 i Apertura 2006. Barwy Comunicaciones reprezentował ogółem przez siedem lat, przez większość tego czasu pełniąc rolę kapitana zespołu.
Latem 2007 Thompson został w kontrowersyjnych okolicznościach zawodnikiem największego rywala Comunicaciones, CSD Municipal. Spędził tam rok, zdobywając mistrzostwo Gwatemali w sezonie Clausura 2008, jednak nie został zaakceptowany przez kibiców Municipalu i zdecydował się wyjechać za granicę. Podpisał umowę z meksykańskim drugoligowcem Albinegros de Orizaba; w Liga de Ascenso zadebiutował 7 lutego 2009 w wygranym 2:1 spotkaniu z Lobos BUAP. W ciągu następnych kilku miesięcy był podstawowym piłkarzem Albinegros, jednak nie zdołał awansować do wyższej klasy rozgrywkowej.
W lipcu 2009 Thompson zdecydował się powrócić do Comunicaciones, gdzie ponownie został kluczowym graczem i w rozgrywkach Apertura 2009 wywalczył siódme wicemistrzostwo Gwatemali w karierze. W sezonach Apertura 2010 i Clausura 2011 odniósł odpowiednio czwarty i piąty triumf w lidze gwatemalskiej, za to podczas Apertura 2011 po raz kolejny został wicemistrzem kraju.
Kariera reprezentacyjna.
W seniorskiej reprezentacji Gwatemali Thompson zadebiutował 24 marca 2001 w przegranym 1:3 meczu towarzyskim z Trynidadem i Tobago. Kilka tygodni później znalazł się w składzie na Puchar Narodów UNCAF, w którym jego drużyna narodowa ostatecznie zatriumfowała, a on sam rozegrał trzy spotkania. W 2002 roku został za to powołany na Złoty Puchar CONCACAF, gdzie wystąpił we wszystkich dwóch meczach, jednak Gwatemalczycy nie zdołali wyjść z grupy. Rok później po raz kolejny wziął udział w Pucharze Narodów UNCAF, tym razem czterokrotnie pojawiając się na placu gry – jego kadra zajęła wówczas drugie miejsce w rozgrywkach.
W tym samym 2003 roku Thompson został powołany przez meksykańskiego selekcjonera Víctor Manuela Aguado na kolejny Złoty Puchar CONCACAF, gdzie podobnie jak przed dwunastoma miesiącami Gwatemala odpadła w fazie grupowej, za to sam zawodnik wystąpił w dwóch meczach. Był kluczowym piłkarzem reprezentacji podczas eliminacji do Mistrzostw Świata 2006, kiedy to rozegrał aż siedemnaście spotkań, nie zdobywając bramki, jednak Gwatemalczycy nie zakwalifikowali się na mundial. W 2005 roku po raz trzeci wziął udział w Złotym Pucharze CONCACAF, gdzie jego zespół ponownie odpadł z rozgrywek po zaledwie dwóch spotkaniach.
W 2007 roku Thompson znalazł się w składzie na trzeci w swojej karierze Puchar Narodów UNCAF, podczas którego czterokrotnie pojawiał się na boisku, a Gwatemala ukończyła turniej na trzecim miejscu. Pięć spotkań zanotował w eliminacjach do Mistrzostw Świata 2010, ponownie nie zwieńczonych awansem swojej ekipy na światowy czempionat. Premierowego gola w kadrze narodowej strzelił w 83. występie, 4 września 2010 w wygranej 5:0 towarzyskiej konfrontacji z Nikaraguą. Brał udział w eliminacjach do Mistrzostw Świata 2014, wpisując się podczas nich na listę strzelców w spotkaniu z Grenadą (4:1). Pełnił funkcję wicekapitana reprezentacji, za to opaskę kapitańską nosił w razie nieobecności lidera kadry, Carlosa Ruiza.

</doc>
<doc id="2708671" url="https://pl.wikipedia.org/wiki?curid=2708671" title="TIP">
TIP



</doc>
<doc id="2708672" url="https://pl.wikipedia.org/wiki?curid=2708672" title="Wimbledon 2012 (gra podwójna kobiet)">
Wimbledon 2012 (gra podwójna kobiet)

Wimbledon 2012 - gra podwójna kobiet – zawody deblowe kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 25 czerwca a 7 lipca na londyńskich kortach All England Lawn Tennis and Croquet Club.

</doc>
<doc id="2708675" url="https://pl.wikipedia.org/wiki?curid=2708675" title="Campbell Best">
Campbell Best

Campbell Best (ur. 12 marca 1986 na Wyspach Cooka) – piłkarz z Wysp Cooka grający na pozycji napastnika w Tupapa Rarotonga.
Od 2011 roku jest zawodnikiem Tupapa Rarotonga.
Pierwszego gola w reprezentacji Wysp Cooka Best strzelił 22 listopada 2011 w przegranym 2:3 meczu w el. do MŚ 2014 przeciwko reprezentacji Samoa. W tym meczu strzelił także drugiego gola.

</doc>
<doc id="2708679" url="https://pl.wikipedia.org/wiki?curid=2708679" title="University College Dublin">
University College Dublin

University College Dublin (UCD; irl. "Coláiste Ollscoile, Baile Átha Cliath", "COBÁC"), oficjalnie zwany również National University of Ireland, Dublin – uczelnia w Dublinie, stolicy Irlandii, największa w Irlandii z prawie 25 tysiącami studentów.
Historia.
Uniwersytet został założony w 1854 roku jako "Katolicki Uniwersytet Irlandii" z Johnem Henrym Newmanem jako pierwszym rektorem. Pierwotnie był usytuowany w centrum Dublina, jednak większość wydziałów uniwersytetu została przeniesiona 4 kilometry na południe od miasta, do kampusu w Belfield.

</doc>
<doc id="2708681" url="https://pl.wikipedia.org/wiki?curid=2708681" title="Caenopsylla eremita">
Caenopsylla eremita

Caenopsylla eremita – gatunek pcheł zaliczanych do rodziny Leptopsyllidae. Gatunek odkryty i opisany przez Jean-Claude'a Beaucournu oraz polskiego zoologa Kazimierza Kowalskiego. Holotyp pasożytował na gundii "Massoutiera mzabi" mieszkającej w górach Hoggar na południu Algierii.

</doc>
<doc id="2708687" url="https://pl.wikipedia.org/wiki?curid=2708687" title="Jiang Cuihua">
Jiang Cuihua

Jiang Cuihua (; ur. 2 lutego 1975 w Dalian) – chińska kolarka torowa, brązowa medalistka olimpijska i czterokrotna medalistka mistrzostw świata.
Kariera.
Pierwszy sukces Jiang Cuihua osiągnęła w 1998 roku, kiedy na mistrzostwach świata w Bordeaux zdobyła srebrny medal w wyścigu na 500 m, ulegając jedynie Francuzce Félicii Ballanger. W tym samym roku była także druga w sprincie indywidualnym podczas igrzysk azjatyckich w Bangkoku, a na rozgrywanych rok później mistrzostwach świata w Berlinie ponownie zdobyła srebro w wyścigu na 500 m. W 2000 roku wystartowała na igrzyskach olimpijskich w Sydney, gdzie w tej samej konkurencji zajęła trzecie miejsce, ulegając tylko Ballanger oraz Michelle Ferris z Australii. Na mistrzostwach świata w Manchesterze w 2000 roku zdobyła swój trzeci z rzędu srebrny medal w wyścigu na 500 m, tym razem przegrywając tylko z Natallą Markowniczenko z Białorusi. Ponadto Jiang zdobyła w tej konkurencji brązowy medal na mistrzostwach świata Stuttgarcie w 2003 roku. W wyścigu tym lepsze okazały się Natalla Cylinska (dawniej Markowniczenko) oraz Meksykanka Nancy Contreras.

</doc>
<doc id="2708691" url="https://pl.wikipedia.org/wiki?curid=2708691" title="Nikao Rarotonga">
Nikao Rarotonga



</doc>
<doc id="2708692" url="https://pl.wikipedia.org/wiki?curid=2708692" title="Gustavo Moscoso">
Gustavo Moscoso

Gustavo Segundo Moscoso Huencho (ur. 10 sierpnia 1955 w Valdivii) – piłkarz chilijski grający podczas kariery na pozycji napastnika.
Kariera klubowa.
Karierę piłkarską Gustavo Moscoso rozpoczął w klubie Universidad Católica w 1975. W 1983 wyjechał do Meksyku do klubu Puebla FC. Z Pueblą zdobył mistrzostwo Meksyku w 1983 oraz Puchar Meksyku w 1988. W latach 1989–1990 był zawodnikiem Morelii, a w latach 1991–1992 Tigres UANL, w którym zakończył karierę.
Kariera reprezentacyjna.
W reprezentacji Chile Moscoso zadebiutował 6 października 1976 w zremisowanym 0-0 towarzyskim spotkaniu z Urugwajem. 
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Rivas wystąpił we wszystkich trzech meczach z Austrią, RFN (w 89 min. zdobył honorową bramkę dla Chile) i Algierią, który był jego ostatnim meczem w reprezentacji. Od 1976 do 1982 roku rozegrał w kadrze narodowej 21 spotkań, w których zdobył 4 bramki.

</doc>
<doc id="2708695" url="https://pl.wikipedia.org/wiki?curid=2708695" title="HMS Engadine (1911)">
HMS Engadine (1911)

 – okręt-baza wodnosamolotów z okresu I wojny światowej.
Historia.
Okręt został oryginalnie zbudowany jako prom pływający na linii Folkestone–Buologne przez William Denny and Brothers. Został zwodowany 23 września 1911 roku i nazwany imieniem doliny Engadyna w Szwajcarii.
„Engadine”, wraz z siostrzanymi i , został przejęty przez Royal Navy w 1914 roku, a następnie zmodernizowany w Chatham Dockyard. Podczas budowy wymieniono rufowe kominy na dźwigi i hangar, dzięki czemu okręt mógł przenosić cztery wodnosamoloty Short 184. Okręt nie posiadał pokładu startowego; samoloty były spuszczane na dół do morza w celu wystartowania, a następnie podnoszone z wody po wylądowaniu.
Jego samoloty brały udział w nalocie na Cuxhaven w 25 grudnia 1914 roku. Po nieudanym nalocie „Engadine” został przekazany Cunnard Steamship Company, gdzie przeprowadzono dalsze modyfikacje, zastępując między innymi tymczasowe, płócienne hangary stałymi hangarami z solidnymi ścianami.
Po powrocie do służby okręt stacjonował w Granton od lipca do października 1915 roku, a następnie został włączony do Battle Cruiser Fleet (BCF) stacjonującej w Forsyth. Służba „Engadine” jako okrętu lotniczego BCF trwała do końca 1917 roku.
Podczas bitwy jutlandzkiej jeden z jego wodnosamolotów, pilotowany przez porucznika Fredericka S. Rutlanda i jego obserwatora G.S. Trewina, przeprowadził zwiad powietrzny niemieckiej floty. Był to pierwszy przypadek w historii, kiedy samolot przeprowadził zwiad nieprzyjacielskiej floty w akcji. Pod koniec bitwy „Engadine” uratował załogę uszkodzonego , przed wzięciem go na hol. W późniejszym okresie wojny „Engadine” służył na Morzu Śródziemnym. 
W grudniu 1919 roku został sprzedany z powrotem swoim pierwotnym właścicielom South Eastern and Chatham Railway. W następnych latach statek został sprzedany Southern Railway (1923), wyczarterowany Instone Line (1932) i sprzedany Fernandez Hermanos Inc. w 1933 roku.
W 1941 roku nazwa statku została zmieniona na SS „Corregidor” i służył na Filipinach. 17 grudnia 1941 roku statek, mający na swoim pokładzie 1200 pasażerów uciekających z Manili, został zatopiony w pobliżu Corregidoru przez minę, najprawdopodobniej postawioną przez japoński okręt podwodny „I-124”. Amerykańskie kutry typu „PT”; „PT-32”, „PT-34” i „PT-35” uratowały 282 rozbitków, z których siedmiu zmarło później w wyniku odniesionych ran.

</doc>
<doc id="2708699" url="https://pl.wikipedia.org/wiki?curid=2708699" title="NBA Finals Most Valuable Player Award">
NBA Finals Most Valuable Player Award



</doc>
<doc id="2708700" url="https://pl.wikipedia.org/wiki?curid=2708700" title="Bill Russell Finals Most Valuable Player">
Bill Russell Finals Most Valuable Player



</doc>
<doc id="2708703" url="https://pl.wikipedia.org/wiki?curid=2708703" title="MS Rio de Janeiro">
MS Rio de Janeiro

s/s "Rio de Janeiro" – frachtowiec niemiecki, własność kompanii Hamburg Süd z portem macierzystym Hamburg. 
Statek był zbudowany i zwodowany 3 kwietnia 1914 roku jako "Santa Ines" a w 1921 roku przemianowany na "Rio de Janeiro".
Charakterystyka.
5261 BRT; 9331 DWT; wymiary: długość 122,5 m, szerokość 16,8 m, zanurzenie 8,47 m, prędkość – 10,5 węzłów, załoga: 50 osób.
Zbudowany w stoczni Schiffbau &amp; Maschinenfabrik Bremer Vulkan w Vegesack.
Rejsy.
Do wybuchu II wojny światowej pływał na trasie Hamburg – Ameryka Południowa.
7 marca 1940 roku został zarekwirowany do użytku Kriegsmarine dla transportowania wojska, przed Operacją Weserübung, czyli inwazją na Norwegię i Danię, rozpoczętą 9 kwietnia 1940 roku.
Plan inwazji zakładał, że "Rio de Janeiro" ma osiągnąć Bergen natychmiast po zajęciu tego portu przez wojska niemieckie.
Transportowiec przewoził ponad dwustu żołnierzy z 307 niemieckiej dywizji piechoty, stu ludzi z personelu Luftwaffe, osiemdziesiąt koni, działa, pojazdy wojskowe oraz zapasy żywności i amunicji.
Zatopienie.
Statek opuścił Szczecin 6 kwietnia o 3 w nocy. 8 kwietnia o godz 11.15 - na kilka godzin przed rozpoczęciem ataku na Norwegię - statek został (w okolicy Lillesand) zauważony przez polski okręt podwodny ORP "Orzeł".
Kapitan "Rio de Janeiro", wezwany do zatrzymania się i kontroli, zastopował maszyny dopiero po ostrzelaniu z karabinów maszynowych przez wynurzonego "Orła". 
Ponieważ statek zaczął wzywać pomocy przez radio i jednocześnie zwlekał z poddaniem się kontroli został po kilku ostrzeżeniach storpedowany i zatopiony.
Kapitan "Orła" Jan Grudziński zawiadomił Admiralicję brytyjską o zatopieniu idącego na północ transportowca z niemieckim wojskiem. Był to pierwszy sygnał o rozpoczynającej się inwazji na Norwegię.
Wrak.
Wrak statku został zlokalizowany w czerwcu 2015 po sześciu latach poszukiwań przez norweską firmę Agder-Tech AS. Jej szef Vidar Johannesen podaje, że wrak znajduje się na głębokości 135 metrów przed Lillesand. W miejscowości Lillesand Norwegowie postawili pomnik upamiętniający polski okręt ORP "Orzeł".

</doc>
<doc id="2708705" url="https://pl.wikipedia.org/wiki?curid=2708705" title="Andreas Wagenhaus">
Andreas Wagenhaus

Andreas Wagenhaus (ur. 29 października 1964 w Naumburgu) – niemiecki piłkarz występujący na pozycji obrońcy.
Kariera klubowa.
Wagenhaus treningi rozpoczął w 1972 roku w zespole TSG Naumburg. W 1977 roku przeszedł do juniorów Hallescher FC Chemie. W 1983 roku został włączony do jego pierwszej drużyny. W DDR-Oberlidze zadebiutował 27 sierpnia 1983 roku w zremisowanym 2:2 pojedynku z FC Karl-Marx-Stadt. W 1984 roku spadł z zespołem do DDR-Ligi, ale w 1987 roku wrócił z nim do DDR-Oberligi.
W 1989 roku Wagenhaus odszedł do Dynama Drezno, także grającego w DDR-Oberlidze. W 1991 roku, po zjednoczeniu Niemiec, rozpoczął z nim starty w Bundeslidze. Pierwszy mecz zaliczył w niej 3 sierpnia 1991 roku przeciwko 1. FC Kaiserslautern (0:1). W Dynamie spędził 4,5 roku.
Na początku 1994 roku Wagenhaus przeszedł do tureckiego Fenerbahçe SK. W tym samym roku wywalczył z nim wicemistrzostwo Turcji. W połowie 1994 roku wrócił do Niemiec, gdzie został graczem drugoligowego Waldhof Mannheim. Przez 3 lata w jego barwach zagrał 51 razy i zdobył 2 bramki.
W 1997 roku odszedł do szwajcarskiego trzecioligowca FC Gossau. Potem grał jeszcze w niemieckich VfL Halle 96 i SpVgg Lindau oraz austriackich FC Dornbirn 1913 i FC Schwarzach.
Kariera reprezentacyjna.
W reprezentacji NRD Wagenhaus zadebiutował 24 stycznia 1990 roku w przegranym 0:3 towarzyskim meczu z Francją. W drużynie narodowej rozegrał łącznie 3 spotkania, wszystkie w 1990 roku.

</doc>
<doc id="2708706" url="https://pl.wikipedia.org/wiki?curid=2708706" title="LUX">
LUX



</doc>
<doc id="2708708" url="https://pl.wikipedia.org/wiki?curid=2708708" title="Bill Russell NBA Finals Most Valuable Player">
Bill Russell NBA Finals Most Valuable Player



</doc>
<doc id="2708719" url="https://pl.wikipedia.org/wiki?curid=2708719" title="Oksana Griszyna">
Oksana Griszyna

Oksana Jurjewna Griszyna, ros. Оксана Юрьевна Гришина (ur. 27 listopada 1968 w Tule) – rosyjska kolarka torowa, wicemistrzyni olimpijska oraz trzykrotna mistrzyni świata.
Kariera.
Pierwszy sukces Oksana Griszyna osiągnęła w 1990 roku, kiedy zajęła trzecie miejsce w sprincie podczas zawodów Pucharu Świata w Paryżu. Cztery lata później, podczas mistrzostw świata w Palermo Griszyna zajęła trzecie miejsce w tej samej konkurencji, ulegając jedynie swej rodaczce Galinie Jenuchinej oraz Francuzce Félicii Ballanger. W 1996 roku była piąta na igrzyskach olimpijskich w Atlancie, a rok później, podczas mistrzostw świata w Perth zdobyła brązowy medal, ustępując Ballanger i Michelle Ferris z Australii. Największy sukces osiągnęła jednak podczas igrzysk olimpijskich w Sydney w 2000 roku, gdzie w tej samej konkurencji wywalczyła srebrny medal (zwyciężyła Ballanger). Ponadto Rosjanka zdobyła kolejny brązowy medal, tym razem w keirinie, na mistrzostwach świata w Stuttgarcie w 2003 roku. Przed nią na mecie stawiły się jej rodaczka Swietłana Grankowska oraz Australijka Anna Meares.

</doc>
<doc id="2708721" url="https://pl.wikipedia.org/wiki?curid=2708721" title="Edgar Itt">
Edgar Itt

Edgar Itt (ur. 8 czerwca 1967 w Gedern) – niemiecki lekkoatleta specjalizujący się w długich biegach sprinterskich oraz płotkarskich, brązowy medalista olimpijski z Seulu (1988) w biegu sztafetowym 4 x 400 metrów. W czasie swojej kariery reprezentował również Republikę Federalną Niemiec.

</doc>
<doc id="2708728" url="https://pl.wikipedia.org/wiki?curid=2708728" title="Stanisław Komuda">
Stanisław Komuda

Stanisław Komuda – czołowy popularyzator muzyki country w Bydgoszczy i na Pomorzu, autor muzycznych programów radiowych (Polskie Radio Pomorza i Kujaw), inicjator „Pikników Country”. 
W 1985 r. zorganizował w Leśnym Parku Kultury i Wypoczynku w Myślęcinku pierwszy na Pomorzu festiwal muzyki country, który w kolejnych edycjach stał się masową imprezą rozrywkową, organizowaną w Bydgoszczy. Stał się popularną postacią życia muzycznego, nazwaną w publikacjach prasowych „"bydgoskim kowbojem"”.
W latach 80. i 90. mieszkał w Bydgoszczy i pracował w bydgoskim „Famorze”. Udzielał się w klubie jeździeckim, Klubie Turystyki Rowerowej oraz uprawiał strzelectwo.

</doc>
<doc id="2708745" url="https://pl.wikipedia.org/wiki?curid=2708745" title="Trzęsienie ziemi w Baghlan (2012)">
Trzęsienie ziemi w Baghlan (2012)

Trzęsienie ziemi w Baghlan (2012) – trzęsienie ziemi o magnitudzie 5,4, które nastąpiło 11 czerwca 2012 roku o godzinie 9:32 czasu lokalnego, w prowincji Baghlan. W jego wyniku, śmierć poniosło 75 osób, a rannych zostało 13 osób
Trzęsienie.
Wstrząs główny miał magnitudę 5,4 i nastąpił o godzinie 9:32 czasu lokalnego. Pierwsze wstrząsy wtórne odnotowano 25 minut później. Epicentrum trzęsienia ziemi znajdowało się 160 kilometrów na południowy zachód od miasta Fajzabad.
Skutki.
Wstrząsy spowodowały wiele zniszczeń w prowincji Baghlan. Zostało uszkodzonych wiele domów, które w tym regionie najczęściej są budowane z gliny.
Trzęsienie ziemi wywołało liczne lawiny błotne. Jedna z nich całkowicie zniszczyła wioskę Sayi Hazara. Lawina zniszczyła 23 domy znajdujące się w wiosce oraz spowodowała śmierć wszystkich przebywających w nich ludzi. W Sayi Hazarze ocalał zaledwie jeden dom. Większość ofiar w wiosce to kobiety i dzieci; mężczyźni w momencie trzęsienia ziemi pracowali na polach uprawnych. 14 czerwca została odwołana akcja ratownicza w wiosce, gdyż uznano, że po czterech dniach nie ma szans na odnalezienie żywych osób. Znaleziono zaledwie pięć ciał ofiar. Rząd Afganistanu ogłosił miejsce, w którym znajduje się Sayi Hazara miejscem pamięci, natomiast lokalni przywódcy religijni zaproponowali by nazwać zbocze, na którym leżała wioska, „Wzgórzem Męczenników”.

</doc>
<doc id="2708750" url="https://pl.wikipedia.org/wiki?curid=2708750" title="Edita Kubelskienė">
Edita Kubelskienė

Edita Kubelskienė (ur. 1 marca 1974) – litewska kolarka torowa i szosowa, srebrna medalistka torowych mistrzostw świata.
Kariera.
Największym sukcesem w karierze Edity Kubelskienė jest zdobycie srebrnego medalu w wyścigu punktowym na mistrzostwach świata w Stuttgarcie w 2003 roku. W wyścigu tym wyprzedziła ją tylko Rosjanka Olga Slusariewa, a trzecie miejsce wywalczyła Kubanka Yoanka González. Ponadto Kubelskienė zajęła trzecie miejsce w tej konkurencji podczas zawodów w kolumbijskim Cali w 1999 roku. W latach 1999 i 2002 była wicemistrzynią kraju w szosowym wyścigu ze startu wspólnego. Nigdy nie startowała na igrzyskach olimpijskich. 

</doc>
<doc id="2708754" url="https://pl.wikipedia.org/wiki?curid=2708754" title="Yannick Boli">
Yannick Boli

Yannick Boli (ur. 13 stycznia 1988 w Saint-Maur-des-Fossés, Francja) – iworyjski piłkarz, grający na pozycji napastnika. Posiada również obywatelstwo francuskie. Jest bratankiem byłego reprezentanta Francji Basile'a Boliego i Rogera Boliego, piłkarza RC Lens.
Kariera piłkarska.
Kariera klubowa.
Wychowanek klubu Paris Saint-Germain, w którym rozpoczął karierę piłkarską. 
W 2008 został wypożyczony do Le Havre AC. W 2010 przeszedł do Nîmes Olympique. W 1912 występował w zespole Czernomorca Burgas w I lidze bułgarskiej. W lutym 2013 podpisał 2-letni kontrakt z ukraińską Zorią Ługańsk. W końcu sierpnia 2014 przeszedł do Anży Machaczkała. 24 lutego trafił do chińskiego klubu DL Yifang, z którego po około roku przeszedł za darmo do Colorado. W latach 2019-2020 grał w Ratchaburi, a w 2020 przeszedł do Port FC. W 2021 został wypożyczony do Chiangmai United.
Kariera reprezentacyjna.
Tak jak posiada podwójne obywatelstwo francuskie i Wybrzeża Kości Słoniowej, w 2008 roku zdecydował się reprezentować barwy Wybrzeża Kości Słoniowej i z kadrą U-23 wystąpił na Igrzyskach Olimpijskich w Pekinie do której został powołany w marcu przez trenera Gerarda Gili. „Jestem szczęśliwy że posiadam podwójne obywatelstwo francusko-iwuaryjskie i jestem dumny z moich afrykańskich korzeni” powiedział on. „Dużo śledziłem za „słoniami” w ciągu ostatnich kilku lat i czuję się tam w ciekawej sytuacji. Z tego powodu, nie wahałem się przy wyborze koszulki tego kraju."

</doc>
<doc id="2708755" url="https://pl.wikipedia.org/wiki?curid=2708755" title="Let Me Be There">
Let Me Be There

Let Me Be There – piosenka z 1973 roku autorstwa Johna Rostilla, którą nagrała Olivia Newton-John.
W 1973 roku utwór „Let Me Be There”, w wersji Olivii Newton-John, wydany został na singlu. Był to jej pierwszy przebój, który znalazł się w pierwszej dziesiątce głównej listy przebojów w Stanach Zjednoczonych, zajmując 6. miejsce na Hot 100, zestawieniu opracowywanemu przez czasopismo branżowe „Billboard”. W 1973 roku za wykonanie tej piosenki Newton-John została uhonorowana nagrodą Grammy (kategoria "Best Country Vocal Performance, Female").
Wersje innych wykonawców.
Elvis Presley wykonywał tę piosenkę podczas swoich koncertów (1974–1976); wersja na żywo znalazła się na jego albumach "" (1974) i "Moody Blue" (1977) – na obu wydawnictwach pojawiła się ta sama wersja.

</doc>
<doc id="2708759" url="https://pl.wikipedia.org/wiki?curid=2708759" title="Jakubowscy herbu własnego">
Jakubowscy herbu własnego

Jakubowscy herbu Jakubowski Baron – polski ród szlachecki posiadający tytuł baronowski.
Tytuł baronowski (austriacki) otrzymał Wincenty Jakubowski, syn Felicjana, dnia 20 grudnia 1808 roku. Tytuł został potwierdzony dyplomem z dnia 9 sierpnia 1810 roku. Wincenty, żonaty z baronową Franciszką de Convay de Watlerfort zmarł bezpotomnie w 1811 roku.Jakubowscy należeli do średniej szlachty.
Tytuł baronowski w 1832 roku został przelany na jego bratanka, Czesława przez Franciszka Józefa I.

</doc>
<doc id="2708766" url="https://pl.wikipedia.org/wiki?curid=2708766" title="Ralf Lübke">
Ralf Lübke

Ralf Lübke (ur. 17 czerwca 1965 w Mülheim an der Ruhr) – niemiecki lekkoatleta specjalizujący się w biegach sprinterskich, dwukrotny uczestnik letnich igrzysk olimpijskich (Los Angeles 1984, Seul 1988), brązowy medalista olimpijski z Seulu w biegu sztafetowym 4 x 400 metrów. W czasie swojej kariery reprezentował Republikę Federalną Niemiec.

</doc>
<doc id="2708767" url="https://pl.wikipedia.org/wiki?curid=2708767" title="Królowa Apostołów">
Królowa Apostołów



</doc>
<doc id="2708772" url="https://pl.wikipedia.org/wiki?curid=2708772" title="Rochelle Gilmore">
Rochelle Gilmore

Rochelle Gilmore (ur. 14 grudnia 1981 w Sutherland) – australijska kolarka torowa i szosowa, dwukrotna medalistka torowych mistrzostw świata.
Kariera.
Pierwszy sukces osiągnęła w 1999 roku, kiedy została wicemistrzynią świata juniorów w wyścigu punktowym. Trzy lata później, podczas mistrzostw świata w Kopenhadze zdobyła srebrny medal w scratchu, wyprzedziła ją tylko Czeszka Lada Kozlíková, a trzecie miejsce przypadło Rosjance Oldze Slusariewej. W tym samym roku była również druga w wyścigu punktowym na igrzyskach Wspólnoty Narodów w Manchesterze, a podczas mistrzostw świata w Stuttgarcie w 2003 roku ponownie była druga w scratchu, tym razem ustępując tylko Slusariewej. Ponadto była druga w wyścigu punktowym na igrzyskach Wspólnoty Narodów w Melbourne w 2006 roku, a na igrzyskach Wspólnoty Narodów w Delhi w 2010 roku zwyciężyła w szosowym wyścigu ze startu wspólnego. Zdobywała również medale mistrzostw kraju oraz igrzysk Oceanii.

</doc>
