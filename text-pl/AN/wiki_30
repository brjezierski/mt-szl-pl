<doc id="2708774" url="https://pl.wikipedia.org/wiki?curid=2708774" title="Jūnigatsu no Love Songs ~Complete Box~">
Jūnigatsu no Love Songs ~Complete Box~

 – limitowana edycja albumu box set japońskiego artysty Gackta, wydana 13 grudnia 2006 roku. Zawiera on dziewięć różnych wersji poprzednio wydanego utworu "Jūnigatsu no Love song", w tym chiński duet z Leehom Wang i cztery nowe wersje. Box set zawiera również dyfuzor do aromaterapii, a także złotą i srebrną foliową pocztówkę okładek płyt CD.
Lista utworów.
Wszystkie utwory zostały skomponowane i napisane przez Gackt C.

</doc>
<doc id="2708775" url="https://pl.wikipedia.org/wiki?curid=2708775" title="Order Partyzancka Gwiazda (Albania)">
Order Partyzancka Gwiazda (Albania)

Order Partyzancka Gwiazda (alb. "Urdhëri Ylli Partisan") – albańskie odznaczenie wojskowe za zasługi w okresie II wojny światowej.
Historia.
Order został ustanowiony 9 czerwca 1945 roku przez rząd Ludowej Republiki Albanii dla nagrodzenia uczestników walki z włoskim i niemieckim okupantem w latach 1940 – 1945, w szczególności w szeregach Armii Narodowowyzwoleńczej (alb. Ushtria Nacional Çlirimtare).
Sam order nawiązywał do podobnego orderu ustanowionego w 1943 roku w Jugosławii i miał bardzo podobne wygląd i zasady nadawania.
W 1991 roku w związku ze zmianami ustrojowymi w Albanii, order nie został wprowadzony do listy odznaczeń państwowych Albanii.
Zasady nadawania.
Order posiadał trzy klasy i był nadawany uczestnikom walk z okupantem włoskim i niemieckim na terenie Albanii i Jugosławii w szeregach albańskich oddziałów partyzanckich oraz regularnych oddziałów wchodzących w skład Armii Narodowowyzwoleńczej.
Order byli nagradzani głównie dowódcy i oficerowie za wybitne zasługi i osobiste męstwo oraz dowodzenie i organizowanie oddziałów w latach 1940 – 1945. 
Order nadawany był w zwłaszcza w pierwszym okresie po wojnie, a następnie już tylko sporadycznie. Formalnie był nadawany w latach 1945 – 1991, w tym czasie łącznie nadano 246 orderów, w tym:
Opis odznaki.
Odznaka odznaczenia jest pięcioramienna gwiazda pokryta czerwoną emalią umieszczona na dwóch splecionych na dole liściach wawrzynu. 
Order klasy I wykonany jest ze złota, kl. II ze srebra a kl. III z brązu. Oprócz emaliowanej gwiazdy, kolor odznaczenia jest w barwach metalu z którego został wykonany. 
Na rewersie umieszczone jest mocowanie odznaczenia w postaci śruby z nakrętką. 
Order zawieszony był bezpośrednio na mundurze, przy czym ustanowiono baretkę do tego odznaczenia do noszenia wraz z innymi baretkami w kolorze pomarańczowym na którym umieszczono paski w kolorze czerwonym, jeden dla kl. I, dwa dla kl. II i trzy dla klasy III.

</doc>
<doc id="2708777" url="https://pl.wikipedia.org/wiki?curid=2708777" title="Śmierć Edgara Allana Poe">
Śmierć Edgara Allana Poe



</doc>
<doc id="2708779" url="https://pl.wikipedia.org/wiki?curid=2708779" title="Józef Bełza">
Józef Bełza

Józef Bełza (ur. 18 września 1805 w Masłowicach, zm. 24 lipca 1888 w Warszawie) – polski chemik, pionier cukrownictwa w Polsce. 
Rodzina.
Syn Tomasza Bełzy i Antoniny z Rubowskich. 
Początkowo uczył się u księży pijarów w Piotrkowie. Następnie studiował na Królewskim Uniwersytecie Warszawskim, gdzie w 1827 uzyskał stopień magistra prawa, a w 1828 magistra administracji i magistra filozofii. Po ukończeniu studiów pracował jako preparator przy Katedrze Chemii Uniwersytetu. Po 1830 wykładał chemię i technologię w Gimnazjum Warszawskim. W czasie powstania listopadowego był artylerzystą Gwardii Narodowej.
W latach 1836–1858 był profesorem chemii i technologii chemicznej w Instytucie Gospodarstwa Wiejskiego i Leśnictwa w Marymoncie. Był współzałożycielem Szkoły Farmaceutycznej w Warszawie (1840) i profesorem tej uczelni (do 1857). Był współpracownikiem "Encyklopedii Orgelbranda". W 1843 otrzymał szlachectwo.
Był propagatorem produkcji cukru z buraków cukrowych oraz popularyzatorem nauk przyrodniczych.
Pełnił urząd komisarza fabryk przy Komisji Rządowej Spraw Wewnętrznych. W 1860 przeszedł na emeryturę. 
Prace naukowe.
Wraz z profesorami: Andrzejem Radwańskim i Szymonem Pisulewskim wydał dzieło w jednym tomie pt. "Treść nauki przyrodzenia" (Warszawa 1850).
Życie prywatne.
W 1846 poślubił Bogumiłę Augustę Teofilę Ostrowską. Miał z nią pięcioro dzieci, m.in. Władysława – pisarza i Stanisława – prawnika. Spoczywa na cmentarzu Powązkowskim w Warszawie (Kwatera 179, Rząd 1, Miejsce 11/12).

</doc>
<doc id="2708780" url="https://pl.wikipedia.org/wiki?curid=2708780" title="Assunta">
Assunta



</doc>
<doc id="2708782" url="https://pl.wikipedia.org/wiki?curid=2708782" title="Unterfranken">
Unterfranken



</doc>
<doc id="2708783" url="https://pl.wikipedia.org/wiki?curid=2708783" title="Tuchenicze">
Tuchenicze

Tuchenicze, Tiuchenicze (biał. "Цюхінічы", ros. "Тюхиничи") – wieś w obwodzie brzeskim, w rejonie brzeskim, w sielsowiecie motykalskim Białorusi.
Znajduje się tu parafialna cerkiew prawosławna pw. Włodzimierskiej Ikony Matki Bożej.
Geografia.
Miejscowość położona nad rzeką Leśną, między wsiami Skoki, Stara Wieś, Kowerdziaki oraz miastem Brześć.
Historia.
W XIX w. Tuchenicze znajdowały się w gminie Motykały w powiecie brzeskim guberni grodzieńskiej. 
W okresie międzywojennym wieś należała do gminy Motykały w powiecie brzeskim województwa poleskiego.
Po II wojnie światowej w granicach Białoruskiej SRR i od 1991 r. w niepodległej Białorusi.

</doc>
<doc id="2708784" url="https://pl.wikipedia.org/wiki?curid=2708784" title="Order Partyzancka Gwiazda">
Order Partyzancka Gwiazda

Odznaczenia posiadające identyczną nazwę:

</doc>
<doc id="2708788" url="https://pl.wikipedia.org/wiki?curid=2708788" title="Wimbledon 2012 (gra pojedyncza mężczyzn)">
Wimbledon 2012 (gra pojedyncza mężczyzn)

Wimbledon 2012 - gra pojedyncza mężczyzn – zawody singlowe mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 25 czerwca a 8 lipca na londyńskich kortach All England Lawn Tennis and Croquet Club.

</doc>
<doc id="2708792" url="https://pl.wikipedia.org/wiki?curid=2708792" title="Dick Kauma">
Dick Kauma

Dick Kauma (ur. 1 marca 1988 w Nowej Kaledonii) – nowokaledoński piłkarz występujący na pozycji obrońcy w AS Lössi.
W AS Lössi gra od 2012 roku.
Pierwszego gola w reprezentacji Nowej Kaledonii Kauma strzelił 3 czerwca 2012 w przegranym 4:3 meczu podczas Pucharu Narodów Oceanii 2012 z reprezentacją Tahiti.

</doc>
<doc id="2708794" url="https://pl.wikipedia.org/wiki?curid=2708794" title="Chorągiew Konna Gidów">
Chorągiew Konna Gidów

Chorągiew Konna Gidów – oddział jazdy Armii Księstwa Warszawskiego.
Gidami nazywano konne oddziały pełniące funkcje przewodników maszerujących kolumn wojskowych. Oddziały te stanowiły również eskorty wyższych dowódców lub wypełniały zadania kurierów.
Formowanie i działania oddziału.
Chorągiew sformowano w maju 1809 roku. Rozkaz Naczelnego Wodza o sformowaniu stanowił: "„Chcąc dowód mego szacunku i zaufania do Polaków obywateli Galicji, wzywając szlachtę ich młodzież do czynienia służby wojskowej przy moim boku, postanawiam, niezwłocznie utworzyła się w Lublinie chorągiew konną Przewodnich moich, której organizatorem i komendantem mianuję niniejszym mego adiutanta Stanisława Miączyńskiego [...] Spodziewam się, iż młodzież ocenić potrafi zaszczyt być pierwszą zawołaną do oswobodzenia ojczyzny i przyłożenia się do dobra jej i sławy i zasłużę na chlubne walecznych nagrody""
Skład oddziału stanowiło trzech oficerów, sztandarowy, trzynastu podoficerów, dwóch trębaczy i sześćdziesięciu przewodnich. Pochodzili oni z zamożnych rodzin, a służbę pełnili bez żołdu. Każdy z nich miał służącego i trzy konie.
W czasie wojny polsko-austriackiej gidowie stanowili osobistą ochronę Naczelnego Wodza. Byli też wykorzystywani jako konni kurierzy Sztabu Generalnego. 27 listopada 1809 roku oddział został rozformowany, a większość jego żołnierzy otrzymała stopnie oficerskie i pełniła dalszą służbę w innych oddziałach. Dowódca oddziału, Stanisław Miączyński, awansowany został do stopnia podpułkownika i dalej pełnił służbę u boku księcia Poniatowskiego jako jego adiutant.
Umundurowanie.
Mundur gidów wzorowany był na mundurze strzelców konnych. Składał się z ciemnozielonego fraka z karmazynowym kołnierzem i wypustką, białej kamizelki szamerowanej na wzór huzarski złotymi nićmi oraz karmazynowych rajtuzów ze złotym lampasem wpuszczonych w cholewy huzarskich butów. Czapka futrzana z zielono-karmazynową kitą, karmazynową flamą i białymi kordonami. Epolety, guziki oraz sznury naramienne barwy złotej.
Mundur trębacza stanowił kolorystyczną odwrotność gidowych mundurów. Frak był karmazynowy z zielonym kołnierzem i zielone spodnie z żółtym lampasem, bermyca ozdobiona była sznurem żółto-karmazynowym i kitą karmazynowo-zieloną. Akselbanty żółto-karmazynowe.
Biały mundur trębacza wzorowany był na huzarskim. Zamiast czaka noszono czarną bermycę.
Dołman i mentyk zdobiony pętlicami i guzami. Odrębność narodową podkreślano orłami haftowanymi na czaprakach i orłami na szabeltasach trębaczy. Uzbrojenie gidów stanowiły szable i pistolety.

</doc>
<doc id="2708795" url="https://pl.wikipedia.org/wiki?curid=2708795" title="Dzieła Edgara Allana Poe">
Dzieła Edgara Allana Poe



</doc>
<doc id="2708803" url="https://pl.wikipedia.org/wiki?curid=2708803" title="Robert Andrzej Baś">
Robert Andrzej Baś

Robert Andrzej Baś (ur. 9 listopada 1960 w Krakowie) – polski artysta fotografik. Ukończył studia na Wydziale Mechanicznym Politechniki Krakowskiej. Członek rzeczywisty Związku Polskich Artystów Fotografików od 1998 roku – nr legitymacji 764. 
Bibliografia.
" Fotografowie 1946–2006. Słownik biograficzny fotografów polskich ", 

</doc>
<doc id="2708804" url="https://pl.wikipedia.org/wiki?curid=2708804" title="Welcome to My Nightmare Tour">
Welcome to My Nightmare Tour

Welcome to My Nightmare Tour – pierwsza trasa koncertowa Alice Coopera; w jej trakcie odbyły się osiemdziesiąt dwa koncerty.

</doc>
<doc id="2708806" url="https://pl.wikipedia.org/wiki?curid=2708806" title="Zespół przyrodniczo-krajobrazowy „Kolumna-Las”">
Zespół przyrodniczo-krajobrazowy „Kolumna-Las”

Zespół Przyrodniczo-Krajobrazowy „Kolumna-Las” – zespół przyrodniczo-krajobrazowy utworzony w 1993 roku decyzją Rady Miejskiej w Łasku. Jest najstarszą istniejącą tego typu formą ochrony przyrody w województwie łódzkim.
Charakterystyka.
Obszar ma powierzchnię 365 ha i znajduje się w powiecie łaskim w granicach administracyjnych miasta Łask w jego rekreacyjno-wypoczynkowej dzielnicy Kolumnie. Ochroną objęty jest tu starodrzew sosnowy wraz ze znajdującą się tu historyczną, drewnianą zabudową letniskową. Ograniczeniu podlega tu wycinka drzew.
Przebiega tędy czerwony szlak turystyczny: Szlak Okolic Łodzi.

</doc>
<doc id="2708811" url="https://pl.wikipedia.org/wiki?curid=2708811" title="Hrabstwo Fayette (Ohio)">
Hrabstwo Fayette (Ohio)

Hrabstwo Fayette (ang. "Fayette County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 407,09 mil2 (1 054,33 km2). Według danych z 2010 r. hrabstwo miało 29 030 mieszkańców. Hrabstwo powstało 1 marca 1810 roku i nosi imię Marie J. de La Fayettea - generał w wojnie o niepodległość Stanów Zjednoczonych.

</doc>
<doc id="2708815" url="https://pl.wikipedia.org/wiki?curid=2708815" title="Arp 238">
Arp 238



</doc>
<doc id="2708818" url="https://pl.wikipedia.org/wiki?curid=2708818" title="Hrabstwo Fulton (Ohio)">
Hrabstwo Fulton (Ohio)

Hrabstwo Fulton (ang. "Fulton County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 407,32 mil2 (1054,96319005 km2). Według danych z 2010 r. hrabstwo miało 42698 mieszkańców. Hrabstwo powstało 1 kwietnia 1850 roku i nosi imię Roberta Fultona - amerykańskiego wynalazcy i konstruktora statku parowego.

</doc>
<doc id="2708821" url="https://pl.wikipedia.org/wiki?curid=2708821" title="Wacław Młodzianowski">
Wacław Młodzianowski

Wacław Młodzianowski (ur. w Bobrujsku, zm. 30 grudnia 1965 we Wrocławiu) – pułkownik artylerii Wojska Polskiego.
Życiorys.
Urodził się w rodzinie Antoniego i Wandy z Rogalskich. W 1902 wstąpił do Korpusu Kadetów w Pskowie. W 1910 został słuchaczem Konstantynowskiej Szkoły Artylerii w Petersburgu. W 1912 rozpoczął służbę w 35 Brygadzie Artylerii. W 1913 awansował na porucznika, a w 1916 na kapitana. Wziął udział w I wojnie światowej. W grudniu 1917 wstąpił do I Korpusu Polskiego w Rosji.
Od stycznia 1919 służył w Wojsku Polskim, gdzie w 10 pułku artylerii polowej był dowódcą II dywizjonu. Brał z nim udział w wojnie polsko-bolszewickiej.
Urlopowany w latach 1921–1923 studiował na Politechnice Lwowskiej, a później Warszawskiej. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 64. lokatą w korpusie oficerów artylerii, a jego oddziałem macierzystym był nadal 10 pułk artylerii polowej.
Od 15 sierpnia 1923 pełnił obowiązki dowódcy II dywizjonu w 24 pułku artylerii polowej w Jarosławiu. 1 sierpnia 1924 został przesunięty na stanowisko kwatermistrza pułku. 15 czerwca 1925 został przeniesiony do 8 pułku artylerii polowej w Płocku na stanowisko dowódcy III dywizjonu. W okresie od grudnia 1926 do maja 1927 był słuchaczem kursu artyleryjskiego w Toruniu. 12 kwietnia 1927 awansował na podpułkownika ze starszeństwem z dniem 1 stycznia 1927 i 2. lokatą w korpusie oficerów artylerii. W maju 1927 został zastępcą dowódcy 20 pułku artylerii polowej w Prużanie. W styczniu 1930 objął dowództwo 17 pułku artylerii lekkiej w Gnieźnie. 21 grudnia 1932 awansował na pułkownika ze starszeństwem z dniem 1 stycznia 1933 i 6. lokatą w korpusie oficerów artylerii. W kwietniu 1937 został wyznaczony na stanowisko dowódcy artylerii dywizyjnej 26 Dywizji Piechoty w Skierniewicach. W połowie lipca 1939 zostało mu powierzone stanowisko II dowódcy piechoty dywizyjnej 8 Dywizji Piechoty w Modlinie i zadanie zorganizowania Obszaru Warownego „Modlin”.
Od 1 do 9 września 1939 był dowódcą Obszaru Warownego „Modlin”, a następnie do 28 września dowodził artylerią obrony Modlina.
Po kapitulacji przebywał od października 1939 do kwietnia 1945 w niewoli niemieckiej w Oflagu II C Woldenberg, w którym w 1942 pełnił funkcję starszego obozu oraz był komendantem organizacji konspiracyjnej. 
Powrócił do kraju w październiku 1945 i podjął pracę w okolicach Wrocławia w cukrowni Sułkowice. W lutym 1950 przeszedł na rentę. Zmarł 30 grudnia 1965 we Wrocławiu. Został pochowany na Cmentarzu Osobowickim (pole 62, rz. 3 od pola 61, gr. 56). 

</doc>
<doc id="2708822" url="https://pl.wikipedia.org/wiki?curid=2708822" title="Władimir Prosin">
Władimir Prosin

Władimir Prosin, ros. Владимир Просин (ur. 15 sierpnia 1959) – rosyjski lekkoatleta specjalizujący się w długich biegach sprinterskich. W czasie swojej kariery reprezentował Związek Socjalistycznych Republik Radzieckich.
Największy sukces na arenie międzynarodowej odniósł w 1986 r. w Stuttgarcie, zdobywając brązowy medal mistrzostw Europy w biegu sztafetowym 4 x 400 metrów (wspólnie z Władimirem Kryłowem, Arkadijem Korniłowem i Aleksandrem Kuroczkinem). W 1986 r. zajął I miejsce w biegu sztafetowym 4 x 400 metrów oraz VII miejsce w biegu na 400 metrów podczas Igrzysk Dobrej Woli w Moskwie. W 1987 r. startował w finale biegu sztafetowego 4 x 400 metrów podczas mistrzostw świata w Rzymie, jednak drużyna radziecka została w tym biegu zdyskwalifikowana. 
Czterokrotnie zdobył złote medale halowych mistrzostw Związku Radzieckiego w biegu na 400 metrów, w latach 1985, 1987, 1988 oraz 1990.
Rekordy życiowe:

</doc>
<doc id="2708826" url="https://pl.wikipedia.org/wiki?curid=2708826" title="Andrzej Mierzejewski (malarz)">
Andrzej Mierzejewski (malarz)

Andrzej Mierzejewski (ur. 20 czerwca 1915 w Zakopanem, zm. 25 grudnia 1982 w Warszawie) – polski malarz, syn Jacka Mierzejewskiego, brat Jerzego Mierzejewskiego.
W latach 1935–1939 studiował w Akademii Sztuk Pięknych w Warszawie w pracowni prof. Mieczysława Kotarbińskiego. Nie należał do żadnej grupy artystycznej. Jego prace zostały wystawione m.in. w Galerii Zachęta w 1980 oraz w Muzeum Narodowym w Warszawie w 2004.

</doc>
<doc id="2708827" url="https://pl.wikipedia.org/wiki?curid=2708827" title="Hrabstwo Delaware (Ohio)">
Hrabstwo Delaware (Ohio)

Hrabstwo Delaware (ang. "Delaware County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 455,97 mil² (1 180,97 km²). Według danych z 2010 r. hrabstwo miało 174 214 mieszkańców. Hrabstwo powstało 10 lutego 1808 roku, a jego nazwa pochodzi od indiańskiego plemienia Delawarów, którzy zamieszkiwali te tereny.

</doc>
<doc id="2708829" url="https://pl.wikipedia.org/wiki?curid=2708829" title="Min-sik Choi">
Min-sik Choi



</doc>
<doc id="2708835" url="https://pl.wikipedia.org/wiki?curid=2708835" title="Jakubowski (herb baronowski)">
Jakubowski (herb baronowski)

Jakubowski Baron – polski herb baronowski, nadany wraz z tytułem w Galicji.
Opis herbu.
Opis stworzony zgodnie z klasycznymi zasadami blazonowania:
"Na tarczy czterodzielnej: w pierwszej części srebrnej, mur czerwony o trzech rzędach cegieł, na murze pół orła dwugłowego czarnego. W drugiej części czerwonej topór srebrny z drzewcem naturalnym w pas, ptak wzlatujący srebrny z łapami i dziobem czerwonym, a za nim gwiazda złota. W trzeciej części czerwonej topór srebrny z drzewcem naturalnym w pas. W czwartej części błękitem srebrna rzeka w lewo skos z krzyżem srebrnym u góry. Nad tarczą dwa hełmy z klejnotami, na prawym w koronie dwa skrzydła orle czarne, na lewym w koronie trzy pióra strusie."
Tak wyglądał herb według nadania z 1831 roku. Juliusz Karol Ostrowski podał inne klejnoty: prawy pół orła czarnego, lewy topór jakby wbity w koronę. Wedle Ostrowskiego jest to odmiana powstała przy przelaniu tytułu na inną linię rodziny.
Najwcześniejsze wzmianki.
Nadany 20 czerwca 1809, następnie powtórnie 9 sierpnia 1810. Dyplom nie został jednak wydany; nastąpiło to dopiero 11 lutego 1831. O nadanie wystąpili Wincenty i Czesław von Jakubowscy, ale w międzyczasie zmarł Czesław. Wincenty był synem Felicjana, nobilitowanego w 1764 z herbem Topór odmienny.
Symbolika.
Pole I ma upamiętniać zasługi dla cesarza, pole II i III - zasługi na polu chwały rodu Jakubowskich, pole IV - zasługi na polu chwały rodu matki.
Herbowni.
Jedna rodzina herbownych:
Baron Austrii, freiherr von Jakubowski. Wraz z nadaniem obdarowany zyskał zgodę na zmianę nazwiska na Ostrowiec und Jakubowitze-Jakubowski.

</doc>
<doc id="2708836" url="https://pl.wikipedia.org/wiki?curid=2708836" title="Jemna (przystanek kolejowy)">
Jemna (przystanek kolejowy)

Jemna – zlikwidowany przystanek osobowy a dawniej stacja kolejowa w Jemnej na linii kolejowej nr 327, w województwie dolnośląskim, w Polsce.

</doc>
<doc id="2708837" url="https://pl.wikipedia.org/wiki?curid=2708837" title="Grodziszcze (przystanek kolejowy)">
Grodziszcze (przystanek kolejowy)

Grodziszcze – zlikwidowany przystanek osobowy a dawniej stacja kolejowa w na linii kolejowej nr 327, w województwie dolnośląskim, w Polsce.

</doc>
<doc id="2708838" url="https://pl.wikipedia.org/wiki?curid=2708838" title="Ostroszowice (przystanek kolejowy)">
Ostroszowice (przystanek kolejowy)

Ostroszowice – zlikwidowany przystanek osobowy a dawniej stacja kolejowa w Ostroszowicach na linii kolejowej nr 327, w województwie dolnośląskim, w Polsce.

</doc>
<doc id="2708841" url="https://pl.wikipedia.org/wiki?curid=2708841" title="Zbigniew Lachowicz">
Zbigniew Lachowicz

Zbigniew Lachowicz (ur. 1916, zm. 1987) – lekarz, muzyk, kompozytor popularnych piosenek o Bydgoszczy.
Życiorys.
Urodził się w 1916 r. w Warszawie. Zamiłowanie do muzyki wyniósł z domu, gdyż ojciec grał na skrzypcach i posyłał syna na lekcje do konserwatorium. W latach 30. rozpoczął studia medyczne, lecz u progu III roku przerwał je wybuch II wojny światowej. Brał udział w obronie Warszawy jako adiutant oficera, otrzymał medal za odwagę. Po upadku powstania warszawskiego przebywał w obozie przejściowym w Żyrardowie.
W 1945 r. osiedlił się wraz z żoną Jadwigą (bydgoszczanką, poznaną latem 1939 r. w Jastarni) i synem w Bydgoszczy. Mieszkał wraz z rodziną w obszernym mieszkaniu przy ul. Królowej Jadwigi 21, w rodowej kamienicy małżonki. Dom ten przez szereg lat pełnił funkcję salonu artystycznego. Spotykali się w nim ludzie radia i estrady wojskowej, przyjaciele i sympatycy muzyki. W czasie towarzyskich spotkań poznał m.in. znaną w kręgach bydgoskich i warszawskich aktorkę i śpiewaczkę Olę Obarską (szkolną koleżankę jego żony), która zaproponowała mu współpracę przy kompozycji piosenek (tekst – Ola Obarska, muzyka Zbigniew Lachowicz). W ten sposób narodziło się wiele utworów, które podbiły serca zwłaszcza bydgoszczan. Pierwsza z piosenek pt. „"Jedno z miast"” zdobyła I miejsce w plebiscycie bydgoskiej rozgłośni na „Piosenkę miesiąca” (1963). Potem powstały następne, również przez bydgoskie radio nagradzane i popularyzowane: „"Zielono jest w naszej Bydgoszczy"”, „"Zaś ale"”, „"Bydgoszcz jedyne miasto"”. Piosenki te zostały wydane na płycie przez Polskie Nagrania. Orkiestrą dyrygował Edward Czerny, a jako solistka wystąpiła Irena Santor.
Piosenki Zbigniewa Lachowicza były wykonywane na koncertach i na antenie radiowej m.in. przez Jolantę Kubicką, Ewę Sadowską, Lucynę Adamczyk, Tadeusza Woźniakowskiego („"Morze Czarne nie jest czarne"”), Zbigniewa Morissona. Autorami tekstów poza Olą Obarską bywali także: Jerzy Bekker, Leonard Milczyński, Krzysztof Rogoziński. Skomponował także wiele utworów instrumentalnych (marszów) i piosenek („"Wojskowi są zawsze morowi"”) dla Orkiestry Reprezentacyjnej Pomorskiego Okręgu Wojskowego. Prowadząc na co dzień specjalistyczny warsztat ortopedyczny u zbiegu ulic Królowej Jadwigi i Łokietka, nie posiadał profesjonalnego warsztatu kompozytorsko-aranżacyjnego. W zapisywaniu i rozpisywaniu jego kompozycji na poszczególne instrumenty wspomagali go zawodowi muzycy m.in.: Stefan Rachoń, Kazimierz Hilla, Grzegorz Kardaś, Andrzej Mroczyński, Bogdan Ciesielski, Eugeniusz Mik oraz Paweł Billert – wieloletni szef redakcji muzycznej bydgoskiej Rozgłośni Polskiego Radia.
Zmarł w 1987 r. w Bydgoszczy.

</doc>
<doc id="2708844" url="https://pl.wikipedia.org/wiki?curid=2708844" title="Steffen Büttner">
Steffen Büttner

Steffen Büttner (ur. 2 listopada 1963) – niemiecki piłkarz występujący na pozycji obrońcy.
Kariera klubowa.
Büttner treningi rozpoczął w zespole BSF Motor TuR Übigau. W 1977 roku przeszedł do juniorów Dynama Drezno. W 1984 roku został włączony do jego pierwszej drużyny. W DDR-Oberlidze zadebiutował 4 maja 1985 roku w wygranym 2:1 pojedynku z Dynamem Berlin. W tym samym roku zdobył z zespołem Puchar NRD. Po to trofeum ponownie sięgnął w 1990 roku. Z Dynamem wywalczył także 2 mistrzostwa NRD (1989, 1990). W 1991 roku, po zjednoczeniu Niemiec, rozpoczął z zespołem starty w Bundeslidze. Pierwszy mecz zaliczył w niej 3 sierpnia 1991 roku przeciwko 1. FC Kaiserslautern (0:1). W Bundeslidze w barwach Dynama grał przez rok.
W 1992 roku Büttner odszedł do Unionu Berlin z Oberligi, stanowiącej trzeci poziom rozgrywek. W 1993 roku oraz w 1994 wywalczył z nim awans do 2. Bundesligi, jednak z powodu kłopotów finansowych, zespół nie otrzymał licencji na grę w tej klasie rozgrywkowej.
W 1995 roku przeniósł się do zespołu Dresdner SC. Spędził tam 4 lata, a potem odszedł do FV Dresden 06, gdzie w 2001 roku zakończył karierę.
Kariera reprezentacyjna.
W reprezentacji NRD Büttner zadebiutował 28 marca 1990 roku w wygranym 3:2 towarzyskim meczu ze Stanami Zjednoczonymi. W drużynie narodowej rozegrał łącznie 3 spotkania, wszystkie w 1990 roku.

</doc>
<doc id="2708845" url="https://pl.wikipedia.org/wiki?curid=2708845" title="Steffen Buttner">
Steffen Buttner



</doc>
<doc id="2708847" url="https://pl.wikipedia.org/wiki?curid=2708847" title="Willy Spühler">
Willy Spühler

Willy Spühler (ur. 31 stycznia 1902, zm. 31 maja 1990) - szwajcarski polityk, członek Rady Związkowej od 17 grudnia 1959 do 30 stycznia 1970. Kierował następującymi departamentami:
Był członkiem Socjaldemokratycznej Partii Szwajcarii.
Pełnił także funkcje wiceprezydenta (1962, 1967) i prezydenta (1963, 1968) Konfederacji.

</doc>
<doc id="2708849" url="https://pl.wikipedia.org/wiki?curid=2708849" title="Tuka Tisam">
Tuka Tisam

Tuka Tisam (ur. 8 lipca 1986 na Wyspach Cooka) – piłkarz z Wysp Cooka grający na pozycji pomocnika w Nikao Rarotonga.
Karierę rozpoczął w 2004 roku w Mount Albert Grammar School. W tym samym roku przeniósł się do Nikao Rarotonga. Zdobył z tym klubem w tym okresie 3 mistrzostwa kraju oraz dwa puchary kraju. W 2007 roku przeszedł do amerykańskiego San Francisco Seals. W 2010 roku powrócił do Nikao Rarotongi i znowu w 2010 roku zdobył z tym klubem mistrzostwo kraju.
W barwach reprezentacji Wysp Cooka Tisam zadebiutował w 2004 roku. Dotychczas w kadrze rozegrał 10 meczów.

</doc>
<doc id="2708851" url="https://pl.wikipedia.org/wiki?curid=2708851" title="Jakubowski (Kopacz odmienny)">
Jakubowski (Kopacz odmienny)



</doc>
<doc id="2708852" url="https://pl.wikipedia.org/wiki?curid=2708852" title="Zespół przyrodniczo-krajobrazowy „Majowa Góra”">
Zespół przyrodniczo-krajobrazowy „Majowa Góra”

Zespół Przyrodniczo-Krajobrazowy „Majowa Góra” – zespół przyrodniczo-krajobrazowy utworzony Uchwałą Nr XXI/153/94 Rady Miejskiej w Przedborzu z dnia 23 marca 1994 roku, na powierzchni 3,9 ha.
Charakterystyka.
Obszar leży we wsi Wola Przedborska w gminie Przedbórz tuż przy granicach administracyjnych miasta Przedbórz w powiecie radomszczańskim w województwie łódzkim.
Ochronie podlega tu wzgórze Majowa Góra wraz ze znajdującym się na jej stokach kompleksem leśnym. Wzgórze ma wysokość 235 m n.p.m. i zbudowane jest z pochodzących z okresu jury piaskowców. Leży po lewej stronie rzeki Pilicy. W czasie kilkakrotnych badań geologicznych znajdowano tu skamieniałości amonitów. Wzgórze przecina wąwóz będący pozostałością po istniejącym tu od 1817 do lat 60. XX wieku kamieniołomie. Zbocza pokrywa las mieszany z przewagą sosny i domieszką brzozy i dębu. Ponadto na stokach rośnie śliwa tarnina, jarzębina, kalina oraz żarnowiec miotlasty.
Z Majowej Góry rozciąga się widok na Pasmo Przedborsko-Małogoskie. Widać stąd m.in. Bukową Górę oraz Fajną Rybę, będącą najwyższym wzniesieniem województwa łódzkiego. Przebiega tędy ścieżka dydaktyczna po mieście Przedborzu.

</doc>
<doc id="2708858" url="https://pl.wikipedia.org/wiki?curid=2708858" title="Jan Bulas">
Jan Bulas

Jan Bulas (ur. 1878 w Porębie Wielkiej, zm. po 1919) – polski malarz, grafik, poeta.
Życiorys.
Jan Bulas przyszedł na świat 11 stycznia 1878 roku w Porębie Wielkiej, niewielkiej miejscowości koło Mszany Dolnej. Jedynych informacji dotyczących okresu jego dzieciństwa i młodości dostarcza wiersz Bulasa „Autobiografia” (opublikowany we lwowskim tygodniku „Nasz Kraj”) z 1906 roku. Jan miał się parać wieloma zajęciami, sposobił się do profesji kupca. Jako syn ubogich gorczańskich górali nie miał przed sobą szerokich perspektyw. Dorastał pod bokiem Władysława Orkana, któremu najprawdopodobniej zawdzięczał wyjazd na studia najpierw do Zakopanego, a następnie do Krakowa. Ok. 1899 roku Bulas zapisał się do zakopiańskiej Szkoły Przemysłu Drzewnego. Nie ukończył jej, nazwisko Bulasa nie widnieje w księgach absolwentów szkoły. Doświadczenia tam nabyte pozwoliły na realizację dekoracji snycerskiej nowego domu Władysława Orkana, tzw. „Orkanówki”.
W 1901 roku znalazł się w Krakowie. Studia na tamtejszej Akademii Sztuk Pięknych rozpoczął kursem rysunku w pracowni Floriana Cynka. W 1904 roku przeniósł się na zajęcia malarstwa dekoracyjnego, prowadzone przez Stanisława Wyspiańskiego. Z racji przedłużających się nieobecności mistrza w Akademii, kolejne semestry nauki zaliczali za Wyspiańskiego Jan Stanisławski i Józef Mehoffer. Pod koniec studiów Jan Bulas rozpoczął regularną działalność w środowisku artystycznym Krakowa. W latach 1906-1914 wystawił kilkaset obrazów olejnych i pasteli w gmachu Towarzystwa Przyjaciół Sztuk Pięknych. Nawiązał także współpracę ze lwowskim TPSP. Jednorazowo wziął udział w wystawie w Wiedniu i w warszawskiej Zachęcie.
Głównym motywem jego twórczości pozostawały monumentalne, przeskalowane polne kwiaty. Malował także portrety oraz pejzaże, które stanowiły zapis podróży artysty, coraz częstszych po 1908 roku. Właśnie wtedy Jan Bulas odbył pierwszą zagraniczną podróż do Chicago. Nie zachowały się żadne dokumenty poświadczające ten pobyt, dysponujemy jedynie tytułami amerykańskich pejzaży pokazanych po powrocie do kraju. Ówczesna prasa wzmiankuje jedynie, że artysta zadomowił się za oceanem i intensywnie działa na tamtejszym rynku wydawniczym.
Artysta zaciągnął się do Legionów Polskich w 1915 roku. Zanim udał się na front ożenił się w swej rodzinnej parafii. Przebieg służby wojskowej Bulasa nie jest udokumentowany. Malarz miałby być jednym z ochotników, którzy zaciągnęli się do Legionu Wschodniego 16 sierpnia, podczas przemarszu ze Lwowa do Mszany Dolnej. Ostatni list z frontu sygnowany przez Bulasa pochodzi z 1 X 1916 roku. Kolejne wiadomości artysta wysyła z leczniczego zakładu zamkniętego w Kobierzynie. Podczas II wojny światowej żołnierze niemieccy dokonali zagłady tej placówki, zgodnie z wytycznymi akcji T4, mającej na celu eliminację jednostek ułomnych psychicznie i fizycznie. Archiwum szpitala nie ocalało, dlatego nie wiadomo kiedy i z jakiego powodu trafił tam Jan Bulas. Prawdopodobnie trauma doznana na froncie przez wrażliwego artystę zaowocowała depresją. 
Jan Bulas z pewnością nie zmarł w 1917 roku, jak się to powszechnie podaje. Zachowały się jego listy wysłane z zakładu do Orkana, ostatni pochodzi z 1919 roku. Bardzo prawdopodobne, że przeżył jeszcze kilka lat. Istnieje także możliwość, że udało mu się opuścić ten zakład i dożyć późnej starości. Z braku wystarczających źródeł należy uznać datę śmierci malarza za nieznaną.
Twórczość.
Jan Bulas był niezwykle wszechstronnym artystą. Uprawiał malarstwo sztalugowe i monumentalne, grafikę, snycerkę, projektował tkaniny. Jest autorem kilku wierszy i dramatu „Szczęście”, napisanego po zerwaniu znajomości z Orkanem. 
Pierwszą znaną realizacją Bulasa jest dekoracja snycerska Orkanówki wykonana ok. 1904 roku. Składają się na nią proste, kwiatowe motywy znane ze zdobnictwa podhalańskiego, a rozpowszechniane przez zakopiańska Szkołę Przemysłu Drzewnego.
Bohaterami swoich obrazów Bulas uczynił kwiaty i nie jest to przesadne określenie. Jego rośliny rozrastają się do niebotycznych rozmiarów, tworząc fantastyczny świat czystej, biologicznej wegetacji. Portretowane osoby nikną w gąszczu wici, pędów i łodyg. To właśnie monumentalne kwiaty stanowią o wymowie symbolicznej dzieł Bulasa. Artysta szczególnie upodobał sobie rodzime, pospolicie rosnące kwiaty, które przedstawił w kilku cyklach: „Skoszona łąka”, „Kwiat narodowy”, „Uśmiechnięta łąka”, „Kwitnąca łąka”. Powtarzał te kompozycje zarówno w malarstwie, jak i grafice.
Jego twórczość była odbierana rozmaicie, krytyka krakowska zarzucała mu uprawianie „twórczości na metry” i wtórność wobec Wyspiańskiego. Z kolei publiczność lwowska z wielkim entuzjazmem witała każdą kolejną wystawę Bulasa.
W 1909 roku, tuż po powrocie artysty z Chicago, miało miejsce niezwykle przykre zdarzenie. Bulas podał do sądu Mariana Dąbrowskiego, redaktora naczelnego „Głosu Narodu” oraz Feliksa Jasieńskiego za „obrazę czci popełnioną drukiem”. Winnym okazał się być Feliks Jasieński, ukrywający się pod pseudonimem Sczęsny Dołęga, który oczernił Bulasa i jego twórczość. Sprawa zakończyła się polubownie, oskarżenie ostatecznie zostało wycofane. Był to precedens w polskim sądownictwie, po raz pierwszy przedmiotem rozprawy miały stać się wartości czysto artystyczne. Kolegium orzekające o talencie Bulasa składało się z tak znakomitych artystów jak Weiss i Wyczółkowski. Artysta niezrażony tym publicznym afrontem jeszcze w tym samym roku założył w Krakowie Pracownię Malarstwa Dekoracyjnego. 
Około 1912 roku wykonał polichromie w kościele i dworze w Rzepienniku Biskupim. Kościół ozdobił cyklem ukazującym polskich świętych władców i biskupów, wolną przestrzeń wokół postaci pokrył dekoracją roślinną. W nawie znajdują się przedstawienia heraldyczne, a w transepcie sceny Zwiastowania i Modlitwy w Ogrójcu. Dworek rodziny Więckowskich w tej samej miejscowości artysta ozdobił motywami kwiatowymi powtórzonymi z dekoracji kościoła. Jest to jedyna znana realizacja malarstwa monumentalnego Jana Bulasa.
Ostatni znany cykl malarski tego artysty pochodzi z 1914 roku. To Droga Krzyżowa, zespół obrazów olejnych namalowanych dla proboszcza parafii w Niedźwiedziu, gdzie znajduje się do dzisiaj. Nie przedstawia szczególnych wartości artystycznych, ale stanowi cenny przykład zachowanego malarstwa sztalugowego artysty.
Jan Bulas przez całe życie był porównywany do Stanisława Wyspiańskiego. Nieustannie musiał udowadniać wartość swojej twórczości, a także mierzyć się z własnymi kompleksami. Dziś doceniamy ten niepowtarzalny, intymny świat fantastycznych roślin, nie odejmując mu wyjątkowości.
Obrazy Jana Bulasa znajdują się w Muzeum Mazowieckim w Płocku i Muzeum Narodowym w Krakowie. Jego prace pojawiają się regularnie na rynku antykwarycznym. Istnieje dość duże prawdopodobieństwo, że do dziś jego dekoracyjne obrazy wiszą na ścianach galicyjskich domów, zarówno w Krakowie, jak i we Lwowie.

</doc>
<doc id="2708870" url="https://pl.wikipedia.org/wiki?curid=2708870" title="Myron Samuel">
Myron Samuel

Myron Samuel (ur. 19 grudnia 1992) – piłkarz z Saint Vincent i Grenadyn występujący na pozycji napastnika, obecnie zawodnik Avenues United.
Kariera klubowa.
Samuel, kuzyn Shandela, również piłkarza, rozpoczynał swoją karierę w drużynie System 3 FC. Szybko wywalczył sobie miejsce w wyjściowej jedenastce i w pierwszym zespole występował przez dwa lata, po czym odszedł do klubu Avenues United FC. Już w swoim premierowym sezonie w nowej ekipie, 2009/2010, zdobył z nią mistrzostwo Saint Vincent i Grenadyn.
Kariera reprezentacyjna.
W 2011 roku Samuel znalazł się w składzie na eliminacje do Młodzieżowych Mistrzostw Ameryki Północnej. Wystąpił wówczas w dwóch spotkaniach, odpadając ze swoją drużyną już w pierwszej rundzie i nie dostając się na kontynentalny czempionat. W tym samym roku został powołany na turniej kwalifikacyjny do Igrzysk Olimpijskich w Londynie, gdzie rozegrał wszystkie trzy mecze, natomiast jego zespół narodowy ponownie odpadł w rundzie przedwstępnej i nie zdołał awansować na olimpiadę.
W seniorskiej reprezentacji Saint Vincent i Grenadyn Samuel zadebiutował jako piętnastolatek, 15 września 2008 w przegranym 0:3 spotkaniu z Martyniką w ramach Pucharu Karaibów. Dwa dni później, w wygranej 3:1 konfrontacji z Anguillą w tych samych rozgrywkach, strzelił pierwszą bramkę w kadrze narodowej. Wziął udział w eliminacjach do Mistrzostw Świata 2014, podczas których wpisywał się na listę strzelców w obydwóch spotkaniach z Grenadą, zakończonych odpowiednio wynikami 2:1 i 1:1, jednak jego drużyna nie zdołała się zakwalifikować na mundial.

</doc>
<doc id="2708871" url="https://pl.wikipedia.org/wiki?curid=2708871" title="Heart of Courage">
Heart of Courage

„Heart of Courage” – utwór wytwórni muzycznej Two Steps from Hell, z gatunku muzyki filmowej, napisany przez Thomasa J. Bergersena. Utwór pochodzi z demonstracyjnego albumu "Legend" Two Steps from Hell z 2008 roku. W 2010 roku utwór został wydany na debiutanckim albumie studyjnym wytwórni "Invincible".
„Heart of Courage” towarzyszył piłkarzom przy wyjściu na boisko podczas meczów Mistrzostw Europy w Piłce Nożnej w 2012 roku w Polsce i na Ukrainie.
Utwór wykorzystany był również w np. filmie "", programie "Top Gear" oraz w grze komputerowej "Mass Effect 2". 7 lutego 2015 roku stanowił tło muzyczne w czasie "Konwencji Programowej" kandydata partii Prawo i Sprawiedliwość na prezydenta Polski, Andrzeja Dudy.

</doc>
<doc id="2708876" url="https://pl.wikipedia.org/wiki?curid=2708876" title="Cherubin (imię)">
Cherubin (imię)

Cherubin – imię męskie pochodzenia hebrajskiego, por. "kerūb", w liczbie mnogiej "kerūbīm" (co wywodzi się od akadyjskiego "karabu" – „błogosławić”), oznaczające anioła należącego do najwyższego chóru anielskiego. Notowane w Polsce w "Kronice" Wincentego Kadłubka, a także w innych źródłach począwszy od 1228 roku i występujące również współcześnie.
Cherubin imieniny obchodzi 17 września, w dzień wspomnienia bł. Cherubina z Avigliany.
Znane osoby noszące imię Cherubin:
Postaci fikcyjne o imieniu Cherubin:

</doc>
<doc id="2708881" url="https://pl.wikipedia.org/wiki?curid=2708881" title="Trailer Magazine">
Trailer Magazine

Trailer Magazine – miesięcznik o tematyce transportowej, ukazujący się nieprzerwanie od 2002 roku. Wydawany przez spółkę Fabas Polska sp. z o.o. nakładem 14 000 egzemplarzy miesięcznie.

</doc>
<doc id="2708885" url="https://pl.wikipedia.org/wiki?curid=2708885" title="Hypsophrys nematopus">
Hypsophrys nematopus



</doc>
<doc id="2708887" url="https://pl.wikipedia.org/wiki?curid=2708887" title="Bronisław Chojnacki">
Bronisław Chojnacki

Bronisław Chojnacki (przybrane nazwisko: Władysław Biłgorajski), ps. "Dąbrowa", "Sław" (ur. 14 grudnia 1895 w Kobiernikach, zm. 6 lutego 1955 w Sierpcu) – polski nauczyciel, działacz społeczny, polityk, poseł na Sejm w II RP.
Życiorys.
Wykształcenie.
Ukończył 6-klasową średnią szkołę miejską i rządowe Kursy Pedagogiczne (1913–1914) w Płocku, tajne kursy pedagogiczne i uzupełniające Kursy Pedagogiczne Polskiej Macierzy Szkolnej (1917), zdał egzamin na nauczyciela szkół powszechnych w 1919 roku i egzamin na nauczyciela szkół średnich (w 1954 roku). 
Działalność.
Od 1913 roku należał do Związku Strzeleckiego w Płocku, a od 1915 roku był członkiem POW w Drobinie i Mańkowie, w 1917 roku został komendantem POW w Zawidzu, w 1918 roku uczestniczył w rozbrajaniu wojsk niemieckich w powiecie sierpeckim. W czasie wojny polsko-bolszewickiej zgłosił się ochotniczo do Wojska Polskiego – od sierpnia do listopada 1920 roku walczył w 6 pułku piechoty Legionów i w 490 pułku piechoty, w którym walcząc był ranny. 
W latach 1915–1919 był nauczycielem w Żabowie i Zawidzu, później, do 1939 roku, był nauczycielem i kierownikiem szkoły w Susku. Przyczynił się do jej rozbudowy.
Był aktywnym działaczem społecznym. W latach 1924–1935 był prezesem oddziału powiatowego ZNP w Sierpcu oraz członkiem Zarządu Okręgowego ZNP. Organizował i przez wiele lat przewodniczył Zarządowi Powiatowego Centralnego Związku Młodzieży Wiejskiej „Siew”. Był członkiem Rady Gminnej w Białyszewie, Rady Powiatowej w Sierpcu i Rady Nadzorczej Kasy Stefczyka.
Był założycielem i pierwszym prezesem koła powiatowego Związku Oficerów Rezerwy RP, prezesem koła powiatowego Związku Peowiaków i wiceprezesem zarządu powiatowego Związku Strzeleckiego w Sierpcu. W 1928–1935 pełnił funkcję prezesa Rady Powiatowej BBWR, w latach 1937–1939 był członkiem OZN. W 1936 roku organizował, a w latach 1937–1939 prezesował Radzie Towarzystwa Budowy Domu Społecznego im. Józefa Piłsudskiego (obecnie Dom Kultury) w Sierpcu. Był inicjatorem utworzenia Powiatowego Komitetu Funduszu Obrony Narodowej i 1936–1939 jego prezesem. 
W 1935 roku został wybrany 29 047 głosami z listy państwowej w okręgu nr 10 obejmującego powiaty: sierpecki, rypiński i lipnowski. W kadencji tej pracował w komisji oświatowej.
II wojna światowa i po wojnie.
Po wybuchu II wojny światowej był poszukiwany przez Gestapo, ukrywał się na terenie powiatu płockiego, a od września 1941 roku pod przybranym nazwiskiem Władysława Biłgorajskiego prowadził tajne nauczanie w rejonie Grójca. Został aresztowany przez gestapo 16 marca 1943 roku i (pod tymże przybranym nazwiskiem) więziony do końca wojny kolejno w Grójcu, na Pawiaku, od 5 lipca 1943 roku w obozie koncentracyjnym Auschwitz, od 8 czerwca 1944 roku – w Ravensbrück, od 27 czerwca 1944 roku w Karlshagen-Usedom (filia obozu Ravensbrück), od 18 lutego 1945 w Barth (filia obozu Ravensbrück), od 29 marca 1945 roku w Ellrich (filia obozu Mittelbau-Dora), od 10 kwietnia 1945 roku w Bergen-Belsen. 
Po wojnie przebywał w alianckich obozach przejściowych w Celle, Fallingbostel i Geesthacht. W listopadzie 1945 roku wrócił do Polski i podjął pracę nauczyciela w Sierpcu — w Szkole Powszechnej nr 2, a od 1950 roku w liceum ogólnokształcącym (gdzie był nauczycielem biologii). Był członkiem Związku byłych Więźniów Politycznych i ZNP. Nie należał do partii.
Został pochowany na cmentarzu w Sierpcu. 
Życie prywatne.
Był synem Henryka (zarządcy majątku Kobierniki-Srebrna) i Władysławy z domu Kanigowskiej.
Ożenił się z Elżbietą Mieczysławą Chrapkowską (1894–1947), z którą miał 3 synów:
W 1949 roku powtórnie ożenił się z Marią Chrapkowską (1910–1950), siostrą pierwszej żony, absolwentką warszawskiej Szkoły Architektury, komendantką Przysposobienia Wojskowego Kobiet w Sierpcu i Katowicach. Pod pseudonimem Maryla organizowała ona siatkę ZWZ-AK w Katowicach, od 1942 roku przebywała w obozie koncentracyjnym Auschwitz-Birkenau, w styczniu 1945 roku zbiegła z transportu.

</doc>
<doc id="2708889" url="https://pl.wikipedia.org/wiki?curid=2708889" title="Jakubowski III">
Jakubowski III

Jakubowski III – polski herb szlachecki z nobilitacji, odmiana herbu Topór.
Opis herbu.
Opis zgodnie z klasycznymi regułami blazonowania:
"W polu czerwonym na toporze nachylonym nieco w prawo z drzewcem złotym gołąb wzlatujący biały. Za nim gwiazda złota."
"Klejnot: Nad hełmem w koronie trzy pióra strusie."
Tak miał prezentować się herb zgodnie z oryginalnym nadaniem. Według Ostrowskiego herb miał jeszcze trzymacze: z prawej orła, z lewej lwa.
Najwcześniejsze wzmianki.
Nadany konwertytom żydowskim Michałowi, Kazimierzowi i Felicjanowi Jakubowskiemu 24 grudnia 1764.
Herbowni.
Jedna rodzina herbownych (herb własny):
Jakubowski

</doc>
<doc id="2708890" url="https://pl.wikipedia.org/wiki?curid=2708890" title="Tlenosiarczek węgla">
Tlenosiarczek węgla



</doc>
<doc id="2708897" url="https://pl.wikipedia.org/wiki?curid=2708897" title="Święto Zakochanych">
Święto Zakochanych



</doc>
<doc id="2708898" url="https://pl.wikipedia.org/wiki?curid=2708898" title="Dołman">
Dołman



</doc>
<doc id="2708899" url="https://pl.wikipedia.org/wiki?curid=2708899" title="Serhij Łajewski">
Serhij Łajewski

Serhij Łajewski, ukr. Сергій Лаєвський, ros. Сергей Лаевский (ur. 3 marca 1959) – ukraiński lekkoatleta specjalizujący się w skoku w dal. W czasie swojej kariery reprezentował Związek Socjalistycznych Republik Radzieckich.
W 1984 roku zajął III miejsce podczas rozegranych w Moskwie zawodów Przyjaźń-84 (z wynikiem 8,22, za Konstantinem Semkinem i Jaime Jeffersonem). W 1985 roku zdobył brązowy medal halowych mistrzostw Europy w Pireusie (z wynikiem 8,14, za Gyulą Pálóczi i László Szalmą). W 1986 roku zdobył srebrny medal mistrzostw Europy w Stuttgarcie (z wynikiem 8,01, za Robertem Emmijanem). W 1986 roku zajął V miejsce w halowych mistrzostwach Europy w Madrycie (z wynikiem 8,05). W 1987 roku zajął IX miejsce w mistrzostwach świata w Rzymie.
Czterokrotnie zdobył tytuły mistrza Związku Radzieckiego, w latach 1984, 1985, 1986 oraz 1987. Był również halowym mistrzem ZSRR (1985).
Rekordy życiowe:

</doc>
<doc id="2708902" url="https://pl.wikipedia.org/wiki?curid=2708902" title="Mu’ammar Isa Barszim">
Mu’ammar Isa Barszim

Mu’ammar Isa Barszim, "Muamer Aissa Barshim" (ur. 3 stycznia 1994) – katarski lekkoatleta specjalizujący się w skoku wzwyż.
Bez sukcesów startował w 2011 na mistrzostwach świata juniorów młodszych. W 2012 był szósty na halowych mistrzostwach Azji oraz wywalczył mistrzostwo Azji juniorów. Na początku kwietnia 2013 wystartował na mistrzostwach Rady Współpracy Zatoki Perskiej w Dosze, na których zdobył srebro, a jego brat, Mutazz, sięgnął po złoto. W 2014 stanął na najniższym stopniu podium igrzysk azjatyckich w Incheon.
Stawał na podium juniorskich mistrzostw krajów arabskich.
Jego starszy brat Mutazz Isa Barszim także uprawia skok wzwyż, jest rekordzistą Azji i medalistą olimpijskim w tej konkurencji.
Rekordy życiowe: stadion – 2,26 (20 lipca 2014, Sopot); hala – 2,25 (18 lutego 2015, Athlone).

</doc>
<doc id="2708909" url="https://pl.wikipedia.org/wiki?curid=2708909" title="Oberfranken">
Oberfranken



</doc>
<doc id="2708910" url="https://pl.wikipedia.org/wiki?curid=2708910" title="Liu Shiying">
Liu Shiying

Liu Shiying (; ur. 24 września 1993 w Yantai) – chińska lekkoatletka specjalizująca się w rzucie oszczepem.
W 2012 została mistrzynią Azji juniorów oraz wicemistrzynią świata juniorów. W 2015 zdobyła złoty medal mistrzostw Azji. Olimpijka z Rio de Janeiro (2016). Finalistka mistrzostw świata w Londynie (2017). W 2018 zdobyła złoto igrzysk azjatyckich, a rok później została wicemistrzynią świata.
W 2021 sięgnęła po złoto podczas igrzysk olimpijskich w Tokio.
Medalistka mistrzostw Chin.
Rekord życiowy: 67,29 (15 września 2020, Shaoxing).

</doc>
<doc id="2708912" url="https://pl.wikipedia.org/wiki?curid=2708912" title="Sony DT 16-50mm f/2,8 SSM">
Sony DT 16-50mm f/2,8 SSM

Sony DT 16-50mm 2,8 SSM to produkowany przez Sony obiektyw zmiennoogniskowy. Zaprezentowany został wraz z lustrzanką Sony α77 i był sprzedawany w zestawie SLT-A77Q (dla aparatu z GPS: SLT-A77VQ) jako obiektyw podstawowy. Przy powiększeniu 1,5x ekwiwalent długości ogniskowej wynosi 24–74mm będąc odpowiednikiem standardowego zmiennoogniskowego obiektywu pełnoklatkowego.
Jest to pierwszy obiektyw sprzedawany w zestawie z korpusem Sony, posiadający pełne uszczelnienie chroniące przed kurzem i wilgocią. Obiektyw ten jako pierwszy z grupy DT (obiektywów Sony pod matryce APS-C) został wyposażony w silnik ultradźwiękowy Super Sonic wave Motor (SSM) pozwalający na ciche ustawianie ostrości oraz ręczne przeostrzanie bez przełączania na tryb manualnego ustawiania ostrości. Obiektyw dodatkowo posiada parafokalną konstrukcję oraz pierścień ustawiania ogniskowej o kącie obrotu aż 120° dzięki czemu lepiej znajduje zastosowanie w filmowaniu niż alternatywne konstrukcje.
Obiektyw standardowo wyposażony jest w osłonę przeciwsłoneczną ALC-SH117, przednią przykrywkę obiektywu o średnicy 72mm ALC-F72S, oraz tylną przykrywkę obiektywu ALC-R55.

</doc>
<doc id="2708914" url="https://pl.wikipedia.org/wiki?curid=2708914" title="Lawina w Afganistanie (2010)">
Lawina w Afganistanie (2010)



</doc>
<doc id="2708917" url="https://pl.wikipedia.org/wiki?curid=2708917" title="JR Hokkaido">
JR Hokkaido



</doc>
<doc id="2708918" url="https://pl.wikipedia.org/wiki?curid=2708918" title="Hokkaido Railways Company">
Hokkaido Railways Company



</doc>
<doc id="2708919" url="https://pl.wikipedia.org/wiki?curid=2708919" title="Agnieszka Dudzińska (lekkoatletka)">
Agnieszka Dudzińska (lekkoatletka)

Agnieszka Dudzińska (ur. 16 marca 1988 w Radomiu) – polska lekkoatletka specjalizująca się w pchnięciu kulą.
Kariera.
W 2007 zajęła czwartą lokatę na mistrzostwach Europy juniorów, a dwa lata później była siódma podczas młodzieżowych mistrzostw Europy. 
Medalistka seniorskich mistrzostw Polski ma w dorobku jeden złoty (Toruń 2013), jeden srebrny (Bielsko-Biała 2012) oraz jeden brązowy medal (Bydgoszcz 2009). Stawała na podium mistrzostw Polski juniorów (także w hali) oraz młodzieżowych mistrzostw Polski (złoto – Bielsko-Biała 2009; brąz – Kraków 2010). Medalistka mistrzostw Polski AZS (m.in w 2009 oraz 2012).
Okazjonalnie startowała także w rzucie dyskiem – w tej konkurencji zdobywała medale mistrzostw Polsku U23, a jej rekord życiowy wynosi 48,52 (2011). 
Rekordy życiowe w pchnięciu kulą: stadion – 17,36 (1 czerwca 2013, Kalamata); hala – 16,75 (8 lutego 2014, Spała).

</doc>
<doc id="2708921" url="https://pl.wikipedia.org/wiki?curid=2708921" title="JR West">
JR West



</doc>
<doc id="2708923" url="https://pl.wikipedia.org/wiki?curid=2708923" title="JR East">
JR East



</doc>
<doc id="2708924" url="https://pl.wikipedia.org/wiki?curid=2708924" title="JR Central">
JR Central



</doc>
<doc id="2708926" url="https://pl.wikipedia.org/wiki?curid=2708926" title="Szasery">
Szasery

Szasery – ciemne spodnie z lampasami, noszone do ubioru wieczorowego.
W zależności od rodzaju broni lub służby były to spodnie barwy granatowej, zielonej lub czarnej. Lampasy oficerów były zazwyczaj podwójne, często z wypustkami, a podoficerów – pojedyncze. Oficerowie do szaserów zakładali sztyblety i pas salonowy.

</doc>
<doc id="2708927" url="https://pl.wikipedia.org/wiki?curid=2708927" title="Lawina w Afganistanie (2009)">
Lawina w Afganistanie (2009)



</doc>
<doc id="2708933" url="https://pl.wikipedia.org/wiki?curid=2708933" title="Władysław Potocki">
Władysław Potocki

Władysław Jan Potocki przydomek „Spud” (ur. 6 czerwca 1919 w Krakowie, zm. 23 grudnia 1996 w Columbus, Ohio, USA) – kapitan pilot Polskich Sił Powietrznych w Wielkiej Brytanii, major (ang. "Squadron Leader") Królewskich Sił Powietrznych.
Życiorys.
W 1938 ukończył Gimnazjum im. Bolesława Chrobrego w Piotrkowie. Został przyjęty do Szkoły Podchorążych Lotnictwa w Dęblinie, której nie skończył przed wojną (niedoszła XIV promocja). We wrześniu 1939 ewakuował się przez Rumunię i Francję do Anglii, gdzie dotarł w lutym 1940 roku i otrzymał numer służbowy RAF P-1856.
Przeszedł przeszkoleniu w 58 OTU w Grangemouth i w grudniu 1941 został przydzielony do 306 dywizjonu myśliwskiego. 1 maja 1942 został mianowany podporucznikiem. 8 grudnia 1942 został skierowany na odpoczynek od latania operacyjnego i latał w charakterze pilota doświadczalnego w ośrodku badawczym Aircraft and Armament Experimental Establishment - AAEE. Do latania operacyjnego powrócił w 14 stycznia 1943 roku. W lutym 1943 r. ukończył kurs oficerski w Cosford. 23 lutego 1944 roku został oddelegowany na staż do 122 Airfield RAF, gdzie odbył przeszkolenie w pilotowaniu samolotów Mustang Mk. III w warunkach operacyjnych. Na początku marca powrócił do dywizjonu 306. W kwietniu objął stanowisko dowódcy eskadry A dywizjonu 306.
Od początku inwazji w Normandii brał udział w lotach bojowych na osłonę przyczółka. 23 czerwca został zestrzelony ale udało mu się wylądować na terenach zajętych przez oddziały alianckie i jeszcze tego samego dnia powrócił do macierzystej jednostki. W sierpniu ukończył trzecią turę lotów bojowych i odszedł na odpoczynek operacyjny. 
1 sierpnia 1944 roku został przydzielony do dowództwa 2 Polskiego Skrzydła Myśliwskiego. Od 6 kwietnia 1945 do 15 lutego 1946 był dowódcą 315 dywizjonu myśliwskiego. W 1948 został przyjęty do służby w Królewskich Siłach Powietrznych jako pilot testowy. W grudniu 1951 roku ukończył kurs pilotów doświadczalnych w Empire Test Pilots School - ETPS w Boscombe Down z drugą lokatą. Od 1951 roku pracował w Royal Aircraft Establishment - RAE, wykonywał też loty na rzecz Gloster Aircraft Company. Od 1958 roku brał udział w Kanadzie w projekcie CF-105 Arrow, jako szef Zespołu Pilotów Doświadczalnych Avro Canada. W 1959 wyjechał do Stanów Zjednoczonych, pracował jako pilot doświadczalny w North American Rockwell i przy programie Apollo. W wypadku stracił oko i nie mógł już latać. Prowadził z żoną biznes hotelarski. Zmarł w 1996 roku.
Zwycięstwa powietrzne.
Na liście Bajana zajmuje 45. pozycję z wynikiem 4 i 3/4 zestrzeleń pewnych i 1 uszkodzeniem.
Zestrzelenia pewne:
Uszkodzenia:

</doc>
<doc id="2708934" url="https://pl.wikipedia.org/wiki?curid=2708934" title="Henryk Chyb">
Henryk Chyb

Henryk Chyb, ps.: Wołodyjowski (ur. 20 lutego 1898 w Bobrzy, zm. 24 września 1964 w Jaworze) – polski rolnik, działacz chłopski, polityk, poseł na Sejm w II RP.
Życiorys.
Ukończył Kolejową Szkołę Początkową w Kielcach w 1914 roku.
Od 1913 roku był kolporterem tajnej prasy niepodległościowej. Organizował POW, w styczniu 1917 roku został komendantem lokalnym POW w ówczesnej gminie Bobrza. W marcu 1919 roku został powołany do Wojska Polskiego, w którym służył jako szef łączności batalionu w 4 pułku piechoty Legionów, dostał się do niewoli bolszewickiej, zbiegł z obozu jenieckiego w Murmańsku. Przy próbie przekroczenia granicy fińskiej został aresztowany i był więziony w Archangielsku, następnie przebywał w obozie robót przyfrontowych, gdzie chorując na tyfus doznał częściowego paraliżu twarzy i został odesłany do obozu jenieckiego w Petersburgu. Wrócił do Polski w maju 1921 roku i po leczeniu w szpitalu w Kielcach został w sierpniu 1921 roku (w stopniu plutonowego) zwolniony z WP. 
Objął wówczas gospodarstwo po zmarłym ojcu w Bobrzy. Był komendantem oddziału, potem prezesem Związku Strzeleckiego, prezesem Kółka Rolniczego i spółdzielni mleczarskiej, prezesem i rachmistrzem Kasy Stefczyka, członkiem Rady Gminnej i Sejmiku Powiatowego w Kielcach (od 1922 roku), wójtem w Samsonowie. 
W 1916 roku założył koło PSL w Bobrzy, w 1918 roku przystąpił do PSL „Wyzwolenie”, od 1926 roku był członkiem SCh, od 1931 – SL. Od 1933 roku był prezesem koła BBWR w Bobrzy
W 1935 roku został wybrany 31 266 głosami z listy państwowej w okręgu nr 24 obejmującego powiaty: kielecki i włoszczowski. W kadencji tej pracował w komisjach: komunikacji (sesja 1936/37), skarbowej (od grudnia 1937) i specjalnej komisji budowlanej (marzec 1936).
Pod koniec lat 50. pracował jako główny księgowy w Państwowych Zakładach Zbożowych w Jaworze. Był członkiem ZSL. Jego dalsze losy nie są znane.
Życie prywatne.
Pochodził z rodziny chłopskiej. Był synem Jana (zm. 1918, rolnika, więzionego w latach 1914–1917 w Chęcinach, Warszawie i Petersburgu) i Teofili z domu Kleszczowskiej. Ożenił się ze Stanisławą Zwierzchowską.
Był bratem Franciszka Chyba, również posła na Sejm w II RP.

</doc>
<doc id="2708935" url="https://pl.wikipedia.org/wiki?curid=2708935" title="Godziętowy (przystanek kolejowy)">
Godziętowy (przystanek kolejowy)

Godziętowy – przystanek osobowy w Godziętowach na linii kolejowej nr 383, w województwie wielkopolskim, w powiecie ostrzeszowskim, w Polsce.

</doc>
<doc id="2708936" url="https://pl.wikipedia.org/wiki?curid=2708936" title="Trzęsienie ziemi w Afganistanie (2009)">
Trzęsienie ziemi w Afganistanie (2009)



</doc>
<doc id="2708938" url="https://pl.wikipedia.org/wiki?curid=2708938" title="Wimbledon 2012 (gra podwójna mężczyzn)">
Wimbledon 2012 (gra podwójna mężczyzn)

Wimbledon 2012 - gra podwójna mężczyzn – zawody deblowe mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 25 czerwca a 7 lipca na londyńskich kortach All England Lawn Tennis and Croquet Club.

</doc>
<doc id="2708943" url="https://pl.wikipedia.org/wiki?curid=2708943" title="Bukownica Wielkopolska">
Bukownica Wielkopolska

Bukownica Wielkopolska – przystanek osobowy w Bukownicy na linii kolejowej nr 383, w województwie wielkopolskim, w powiecie ostrzeszowskim, w Polsce.

</doc>
<doc id="2708946" url="https://pl.wikipedia.org/wiki?curid=2708946" title="Namysłaki (stacja kolejowa)">
Namysłaki (stacja kolejowa)

Namysłaki – stacja kolejowa w Namysłakach na linii kolejowej nr 383, w województwie wielkopolskim, w powiecie ostrowskim, w Polsce.

</doc>
<doc id="2708947" url="https://pl.wikipedia.org/wiki?curid=2708947" title="George Berkeley">
George Berkeley



</doc>
<doc id="2708949" url="https://pl.wikipedia.org/wiki?curid=2708949" title="Przestrzeń tabel">
Przestrzeń tabel

Przestrzeń tabel () – logiczny kontener (pojemnik), zbudowany z jednego lub więcej fizycznych plików systemu operacyjnego, służący do przechowywania danych w bazach danych takich jak Oracle, czy PostgreSQL. Serwer bazy danych Oracle nie zapisuje danych bezpośrednio w systemie plików, zamiast tego używa przestrzeni tabel jako logicznej struktury składowania danych, zbudowanej z jednego lub więcej plików. Przestrzeń tabel jest to więc fizyczno-logiczna encja, służąca jako repozytorium obiektów.
Przestrzenie tabel pozwalają na:
Struktury składowania danych.
Struktury składowania danych w systemie Oracle dzielą się zasadniczo na dwie kategorie:
System Oracle przydziela logiczną przestrzeń dla wszystkich danych w bazie danych.
Na najniższym poziomie szczegółowości, serwer bazy danych Oracle przechowuje dane w Oracle’owych blokach danych. Jeden Oracle’owy blok danych odpowiada określonej liczbie fizycznych bloków systemu operacyjnego. Rozmiar takiego bloku określa parametr inicjalizacyjny codice_1, mogący przyjmować wartości z zakresu od 2 KB do 32 KB (domyślnie 8 KB), przy czym muszą to być wartości będące wielokrotnością fizycznego rozmiaru na poziomie urządzenia dyskowego. Bloki danych są najmniejszymi jednostkami alokacji pamięci masowej i mają stały, niezmienny rozmiar.
Ekstent jest zbiorem sąsiadujących (ciągłych) bloków bazodanowych, należących do obiektów Oracle’a. Ekstenty, a tym samym zbiór bloków jest tworzony podczas tworzenia obiektu oraz za każdym razem, kiedy dla obiektu wymagana jest dodatkowa przestrzeń.
Segment jest zbiorem ekstentów zaalokowanych dla określonych typów obiektów, np. dla tablic lub indeksów. Dla przykładu, dane tablicy przechowywane są we własnych segmentach typu codice_2, podczas gdy każdy indeks tej tablicy przechowywany jest w osobnym, własnym segmencie typu codice_3. Każdy obiekt w bazie danych Oracle, który konsumuje pamięć masową, składa się z przynajmniej jednego segmentu.
Każdy segment może należeć tylko i wyłącznie do jednej przestrzeni tabel. Tym samym, wszystkie ekstenty są również przechowywane w jednej przestrzeni tabel. Jednak na poziomie fizycznym, jeden plik danych może zawierać od jednego do wielu ekstentów. Stąd, wewnątrz przestrzeni tabel przechowywane są segmenty, zawierające ekstenty mogące pochodzić z różnych plików danych. Dla przykładu, jeden ekstent może być przechowywany w pliku , podczas gdy inny ekstent może być przechowywany w pliku .
Rodzaje przestrzeni tabel.
W systemie Oracle występują trzy typy przestrzeni tabel:
Tryby przestrzeni tabel.
Tryb przestrzeni tabel określa dostępność do danych się w niej znajdujących. Administrator bazy danych może ustawić następujące tryby:
Wbudowane przestrzenie tabel.
Wszystkie bazy danych Oracle muszą posiadać systemową przestrzeń tabel o nazwie , a od wersji Oracle 10g także przestrzeń tabel o nazwie . Trzecią, niezbędną do działania bazy danych Oracle przestrzenią tabel jest TBS .
SYSTEM.
Każda baza danych Oracle, niezależnie od wersji, posiada systemową przestrzeń tabel (ang. "System Tablespace"), występującą zawsze pod nazwą . Jest ona tworzona automatycznie w trakcie tworzenia każdej nowej bazy Oracle. System Oracle używa tej przestrzeni tabel do zarządzania bazą danych. Zawiera ona następujące struktury:
Właścicielem wszystkich obiektów przechowywanych w przestrzeni tabel jest użytkownik uprzywilejowany .
Przestrzeń tabel jest skonstruowana i zarządzana jak każda inna przestrzeń tabel w systemie Oracle. Wymaga jednak wyższego poziomu uprawnień, a także w niektórych aspektach objęta jest szczególnymi restrykcjami. Dla przykładu, nie można zmienić nazwy ani usunąć tej przestrzeni tabel.
SYSAUX.
Od wersji 10g, firma Oracle wprowadziła drugą, obligatoryjną przestrzeń tabel o nazwie (skrót od ang. "auxiliary tablespace"). Udostępnia ona centralne miejsce dla metadanych, które we wcześniejszych wersjach były przechowywane w TBS .
Do wersji Oracle 9i, wiele funkcji systemu Oracle (takich jak np.: katalog odtwarzania menedżera RMAN, Ultra Search, Data Mining, XDB, OLAP i inne), wymagało przygotowania dla nich osobnych przestrzeni tabel. Przestrzeń tabel składuje wszystkie dodatkowe funkcje systemu Oracle w jednym miejscu, które od wersji 10g staje się ich domyślną przestrzenią tabel. Pozwala to na zredukowanie przestrzeni tabel tworzonych domyślnie podczas tworzenia nowej bazy danych oraz przyczynia się do zwiększenia wydajności poprzez zrównoleglenie dostępu do danych słownikowych.
Wielkość przestrzeni tabel zależy od rozmiaru komponentów, które zajmują (ang. "occupy") tą przestrzeń tabel. Listę komponentów w TBS , określanych jako rezydenci (ang. "occupants"), wraz z wykorzystaniem zajmowanej przestrzeni można przeglądać za pomocą perspektywy . Minimalna wielkość przestrzeni tabel podczas tworzenia bazy danych to 400 MB.
UNDO.
W systemie Oracle 9i wprowadzono automatyczny system zarządzania segmentami wycofania (ang. "rollback segments"), uwzględniając jednocześnie w strukturze bazy predefiniowany typ przestrzeni tabel – . Segmenty codice_4 przechowywane i zarządzane przez przestrzeń tabel służą m.in. do:
Przestrzeń tabel typu o nazwie jest automatycznie tworzona podczas tworzenia bazy danych z użyciem kreatora "Database Configuration Assistant" (DBCA). W przypadku innego sposobu tworzenia bazy danych, przestrzeń tabel należy utworzyć ręcznie.
Baza danych Oracle może zawierać wiele przestrzeni tabel typu , ale w danym momencie aktywna i używana może być tylko jedna przestrzeń tabel tego typu. Kiedy instancja bazodanowa próbuje otworzyć bazę danych, baza danych Oracle wybiera pierwszą dostępną przestrzeń tabel . Nazwę przestrzeni tabel określa się w parametrze inicjalizacyjnym .
TEMP.
Tymczasowa przestrzeń tabel, w odróżnieniu od wcześniej wymienionych przestrzeni tabel, nie jest przestrzenią obligatoryjną i niezbędną w każdej bazie danych Oracle. Jednakże staje się ona obowiązkowa, gdy przestrzeń tabel zarządzana jest lokalnie. Jest często tworzona na etapie tworzenia bazy danych pod nazwą .
Tymczasowe przestrzenie tabel są wykorzystywane do wykonywania pewnego typu operacji, które nie mieszczą się w pamięci:
Tymczasowe przestrzenie tabel mogą poprawiać współbieżność wielu operacji sortowania, które nie mieszczą się w pamięci. Pozwala to uniknąć przydzielania i usuwania przestrzeni w trwałych przestrzeniach tabel, dzięki czemu ogranicza fragmentację oraz zwiększa efektywność operacji I/O. System Oracle dynamicznie tworzy segmenty tymczasowe i zwalnia przypisaną do nich przestrzeń w chwili, gdy nie są już potrzebne.
Fizyczne pliki z których składa się przestrzeń tabel , w przeciwieństwie do plików danych ("data files"), nazywane są plikami tymczasowymi (ang. "tempfiles"). Pliki tego rodzaju są pomijane w czasie wykonywania backupu z wykorzystaniem menedżera RMAN.
Domyślne przestrzenie tabel.
Przestrzenie tabel w bazie danych Oracle w chwili ich tworzenia, obrazowo mogą zostać porównane do pustych pojemników na dane. W momencie, kiedy tworzony jest obiekt w schemacie użytkownika, a wydane przez użytkownika polecenie DDL nie zawiera jawnie wyspecyfikowanej przez niego przestrzeni tabel, serwer bazy danych Oracle zapisze taki obiekt w domyślnej przestrzeni tabel takiego użytkownika.
Określenie domyślnej przestrzeni tabel dla użytkownika bazy danych może odbyć się w czasie jego tworzenia, poleceniem SQL lub może zostać później zmienione poleceniem SQL . Poniższy przykład polecenia przedstawia przypisanie użytkownikowi domyślnej przestrzeni tabel oraz tymczasowej przestrzeni tabel :
CREATE USER jan
 IDENTIFIED BY password
 DEFAULT TABLESPACE dane_ts
 TEMPORARY TABLESPACE temp_ts;
W przypadku pominięcia klauzuli podczas tworzenia nowego schematu użytkownika poleceniem , dla takiego użytkownika użyta zostanie domyśla przestrzeń tabel bazy danych. Podobnie, jak ma to miejsce w przypadku tworzenia użytkownika, domyślną przestrzeń tabel dla całej bazy danych, definiuje się w momencie tworzenia bazy danych poleceniem , ale może także ona zostać później zmieniona poleceniem .
Każdy użytkownik bazy danych ma również przypisaną domyślną tymczasową przestrzeń tabel. Zwykle istnieje jedna tego rodzaju przestrzeń tabel, z której korzystają wszyscy użytkownicy. Domyślnie ustawia się ją na poziomie bazy danych, dzięki czemu wszyscy nowi użytkownicy dysponują tą samą tymczasową przestrzenią tabel, o ile nie określi się innej w poleceniach lub .
Aktualnie ustawioną domyślną trwałą przestrzeń oraz domyślną tymczasową przestrzeń tabel na poziomie bazy danych w systemie Oracle można obejrzeć korzystając z perspektywy , w sposób jak przedstawiono poniżej.
SELECT property_name, property_value
 FROM DATABASE_PROPERTIES
 WHERE PROPERTY_NAME LIKE UPPER('%tablespace%');
Przykładowy wynik powyższego polecenia:
 PROPERTY_NAME PROPERTY_VALUE
 DEFAULT_PERMANENT_TABLESPACE USERS
 DEFAULT_TEMP_TABLESPACE TEMP
Rodzaje plików przestrzeni tabel.
Przestrzenie tabel mogą być tworzone i używane jako "przestrzenie tabel z dużymi plikami" (ang. "bigfile tablespace") (w skrócie BFT), które składają się z bardzo dużego, pojedynczego pliku zamiast wielu małych. Tradycyjny i domyślny typ przestrzeni tabel określany jest jako "przestrzenie tabel z małymi plikami" (ang. "smallfile tablespace") (w skrócie SFT). Typy BTF oraz SFT są nierozróżnialne pod względem wykonywanych instrukcji SQL, które nie odnoszą się bezpośrednio do plików danych lub plików tymczasowych.
Zastosowanie przestrzeni tabel z dużymi plikami znacznie powiększa maksymalną pojemność bazy danych Oracle. Maksymalny rozmiar pliku bazy danych oraz jej maksymalną wielkość można obliczyć w poniższy sposób.
Maksymalny rozmiar pliku jest iloczynem wielkości bloku określonego parametrem inicjalizacyjnym codice_1 oraz maksymalnej liczby bloków:
Maksymalny rozmiar bazy danych, to iloczyn maksymalnego rozmiaru pliku oraz limitu maksymalnej liczby plików, które można utworzyć:
Znając fizyczne limity oprogramowania bazodanowego Oracle, maksymalny rozmiar bazy danych w wersji Oracle 11g:

</doc>
<doc id="2708951" url="https://pl.wikipedia.org/wiki?curid=2708951" title="Ludwig von Moos">
Ludwig von Moos

Ludwig von Moos (ur. 31 stycznia 1910, zm. 26 listopada 1990) - szwajcarski polityk, członek Rady Związkowej od 17 grudnia 1959 do 31 grudnia 1971. Kierował departamentem sprawiedliwości i policji (1960-1971).
Był członkiem CVP.
Pełnił także funkcje wiceprezydenta (1963, 1968) i prezydenta (1964, 1969) Konfederacji.

</doc>
<doc id="2708952" url="https://pl.wikipedia.org/wiki?curid=2708952" title="Tablespace">
Tablespace



</doc>
<doc id="2708953" url="https://pl.wikipedia.org/wiki?curid=2708953" title="Białoruska Partia Lewicy &quot;Sprawiedliwy świat&quot;">
Białoruska Partia Lewicy &quot;Sprawiedliwy świat&quot;



</doc>
<doc id="2708954" url="https://pl.wikipedia.org/wiki?curid=2708954" title="Białoruska Partia Kobiet &quot;Nadzieja&quot;">
Białoruska Partia Kobiet &quot;Nadzieja&quot;



</doc>
<doc id="2708955" url="https://pl.wikipedia.org/wiki?curid=2708955" title="Mistrzostwa Polski Juniorów w Lekkoatletyce 2012">
Mistrzostwa Polski Juniorów w Lekkoatletyce 2012

66. Mistrzostwa Polski Juniorów w Lekkoatletyce – zawody lekkoatletyczne dla sportowców do lat 20 organizowane pod egidą Polskiego Związku Lekkiej Atletyki, które odbywały się od 22 do 24 czerwca 2012 w Białymstoku. Białystok był gospodarzem tej imprezy także w 2010 roku, kiedy to odbyły się 64. Mistrzostwa Polski Juniorów.

</doc>
<doc id="2708957" url="https://pl.wikipedia.org/wiki?curid=2708957" title="Plażowe Igrzyska Azjatyckie 2012">
Plażowe Igrzyska Azjatyckie 2012

III Plażowe Igrzyska Azjatyckie były rozgrywane w chińskim mieście Haiyang w dniach 16 - 22 czerwca 2012 r.
Uczestnicy.
43 z 45 krajów Azji uczestniczyło w tych igrzyskach. Wyjątek stanowią Korea Północna i Mjanma, których przedstawiciele uczestniczyli w ceremonii otwarcia . Sportowcy z Kuwejtu startowali pod flagą olimpijską i nazwą "Niezależni Sportowcy Olimpijscy", ponieważ Kuwejcki Komitet Olimpijski został w styczniu 2010 zawieszony, z powodu ingerencji politycznej.

</doc>
<doc id="2708959" url="https://pl.wikipedia.org/wiki?curid=2708959" title="Katering">
Katering



</doc>
<doc id="2708961" url="https://pl.wikipedia.org/wiki?curid=2708961" title="Maximiliano Hernández Martínez">
Maximiliano Hernández Martínez

Maximiliano Hernández Martínez (wym. [ernạndes martịnes]; ur. 21 października 1882 w San Matías, zm. 15 maja 1966 w Jamastrán) – generał armii Salwadoru, który sprawował dyktatorskie rządy w tym państwie od 1931 do 1944.
Życiorys.
Dojście do władzy.
Pełnił funkcję szefa sztabu armii i ministra wojny rządzie prezydenta Arturo Araujo, którego poparł w wyborach prezydenckich w marcu 1931 zorganizowanych przez odchodzącego prezydenta Pío Romero Bosque w celu powiększenia swoich wpływów politycznych, co udało mu się po tym osiągnąć. W 1931 na drodze wojskowego zamachu stanu obalił go po spadku popularności jego rządów spowodowanym przez światowy kryzys ekonomiczny oraz niewypłacaniu pensji żołnierzom od ponad miesiąca przez rząd. Władzę po Araujo przejęła zaakceptowana przez USA junta, w której Maximiliano Hernandez został wiceprezydentem, po czym zobowiązał się przeprowadzić wolne wybory. Odniósł w nich zwycięstwo i rządził przez dwie kadencje, zapoczątkowując trwający przez ponad 40 lat okres autorytaryzmu wojskowego w historii Salwadoru.
Powstanie w 1932.
Po objęciu urzędu prezydenta w dniu 4 grudnia 1931 Hernandez musiał już w styczniu następnego roku zmierzyć się z powstaniem chłopów zachodniosalwadorskich, Indian pochodzących przeważnie z plemienia Pipil oraz członków Komunistycznej Partii Salwadoru (PCS). Hernandez już wcześniej znał plany tego zrywu, toteż aresztował bez problemu przywódców PCS, w tym Farabundo Martiego, po czym krwawo stłumił całą rebelię, doprowadzając do śmierci ludzi w liczbie od 10 000 do 30 000, po czym przystąpił do eliminacji przywódców ich wodzów: 1 lutego 1932 rozstrzelał Farabundo Martiego i pozostałych liderów PCS, to samo spotkało Feliciano Amę – wodza plemienia Izalco – oraz Francisco Sáncheza – chłopskiego dowódcę z departamentu Sonsonate. Brutalne stłumienie buntu przez Hernandeza, któremu pomogła oligarchia ziemska, wynikało z pragnienia prowadzenia przezeń proamerykańskiej polityki, z którą wiązała się realizacja działań przeciwko wszelkim ruchom lewicowym. Przyczynił się w ten sposób do rychłego i systematycznego procesu wynarodowienia Indian.
Prezydentura.
Hernandez po stłumieniu rebelii umocnił zaprowadzoną przez siebie w kraju militarną dyktaturę z sobą na czele, czerpiąc ze wzorów faszystowskich i brutalnie rozprawiając się z przeciwnikami politycznymi, których szeregi złożone były głównie ze zwolenników komunizmu i chrześcijańskiej demokracji. Od 28 sierpnia 1934 do 1 marca 1935 był odsuwany od władzy przez samozwańczego wojskowego Andresa Ignacio Menendeza, lecz i tym razem utrzymał się przy władzy. Maximiliano Hernandez był wegetarianinem i teozofem wierzącym w reinkarnację i większe obciążenie moralne w przypadku zabiciu mrówki niż człowieka, zaś jednym z jego irracjonalnych zarządzeń wewnątrzkrajowych było zaklejenie czerwonym papierem wszystkich latarni ulicznych na terenie całego państwa w celu zapobiegnięcia epidemii odry. W polityce zagranicznej realizował politykę pogłębienia stosunków dyplomatycznych z państwami faszystowskimi.
W gospodarce dążył do zniwelowania konsekwencji kryzysu ekonomicznego rozpoczętego w Salwadorze po spadku światowych cen kawy za czasów prezydenta Arturo Araujo. W tym celu unieważnił długi posiadaczy plantacji i założył Bank Hipoteczny – państwową instytucję finansową, która udzielała plantatorom kredytów, jednak z powodu charakteru swoich rządów jego osoba stała się tak niepopularna, iż w maju 1944 kraj znalazł się w stanie paraliżu z powodu powszechnego strajku siedzącego: pracownicy zjawiali się w miejscach pracy, lecz nie wykonywali żadnej roboty. Zniszczyło to plany Hernandeza odnośnie do przystąpienia do kolejnych wyborów prezydenckich, które to posunięcie wiązałoby się ze złamaniem konstytucji zabraniającej reelekcji. Armia usunęła go z urzędu prezydenta podczas kolejnego zamachu stanu, jednak jego dyktatorska polityka była kontynuowana przez następnych wojskowych prezydentów. Hernandez ustąpił i uciekł do Gwatemali, a następnie wyemigrował do Hondurasu. Tam został zadźgany przez swego kierowcę, Cipriano Moralesa, którego ojciec padł ofiarą reżimu Hernandeza.

</doc>
<doc id="2708962" url="https://pl.wikipedia.org/wiki?curid=2708962" title="Mirosław Wojciechowski (pilot)">
Mirosław Wojciechowski (pilot)



</doc>
<doc id="2708964" url="https://pl.wikipedia.org/wiki?curid=2708964" title="Blythe Auffarth">
Blythe Auffarth

Blythe Auffarth (ur. 23 kwietnia 1985 w Pleasant Valley) – amerykańska aktorka.

</doc>
<doc id="2708966" url="https://pl.wikipedia.org/wiki?curid=2708966" title="Paweł Danowski">
Paweł Danowski

Paweł Danowski (ur. 29 czerwca 1898 w Budnem, zm. 14 października 1960 w Białymstoku) – polski nauczyciel, działacz chłopski, polityk, poseł na Sejm w II RP.
Życiorys.
Ukończył 6 klas gimnazjum.
Podczas I wojny światowej (w latach 1915–1918) pracował jako nauczyciel w Goniądzu. Od 1916 roku był członkiem komisji szacunkowej przy RGO. Od stycznia 1919 roku do września 1920 roku służył w wojsku jako pisarz kancelarii 1. pułku artylerii ciężkiej w Warszawie. Od 1921 roku pracował na roli, a od 1934 roku był wójtem gminy Ruda i prezesem oddziału Związku Rezerwistów w Przychodach.
W 1935 roku został wybrany 37 411 głosami z listy państwowej w okręgu nr 40 obejmującego powiaty: białostocki miejski, białostocki i szczuczyński. W kadencji tej należał do Parlamentarnej Grupy Białostockiej (w której był zastępcą sekretarza). Pracował w komisji oświatowej (od sesji 1936/37). W marcu 1936 roku został wybrany do specjalnej komisji budowlanej.
Po II wojnie światowej pracował od 1950 roku w służbie melioracyjnej, m.in. jako kierownik sekcji finansowo-księgowej Rejonowego Kierownictwa Robót Wodno-Melioracyjnych w Grajewie. Bezpartyjny
Życie prywatne.
Był synem Józefa i Pauliny; żona – Helena.

</doc>
<doc id="2708969" url="https://pl.wikipedia.org/wiki?curid=2708969" title="Only the Horses">
Only the Horses

"Only the Horses" - drugi singel z czwartego albumu amerykańskiej grupy pop dance Scissor Sisters zatytułowanego "Magic Hour". Utwór został wydany za pośrednictwem iTunes Store 13 kwietnia 2012 w Europie, a 13 maja ukazał się fizycznie w Wielkiej Brytanii.
Teledysk do singla ukazał się 19 kwietnia 2012 roku, a jego reżyserią zajęli się Hiro Murai i Lorenzo Fonda.

</doc>
<doc id="2708970" url="https://pl.wikipedia.org/wiki?curid=2708970" title="Brat zakonny">
Brat zakonny



</doc>
<doc id="2708971" url="https://pl.wikipedia.org/wiki?curid=2708971" title="Ksiądz diecezjalny">
Ksiądz diecezjalny



</doc>
<doc id="2708972" url="https://pl.wikipedia.org/wiki?curid=2708972" title="Siostry zakonne">
Siostry zakonne



</doc>
<doc id="2708973" url="https://pl.wikipedia.org/wiki?curid=2708973" title="Dwór Władysława Reymonta w Kołaczkowie">
Dwór Władysława Reymonta w Kołaczkowie



</doc>
<doc id="2708978" url="https://pl.wikipedia.org/wiki?curid=2708978" title="Koszykówka na Plażowych Igrzyskach Azjatyckich 2012">
Koszykówka na Plażowych Igrzyskach Azjatyckich 2012

Podczas III Plażowych Igrzysk Azjatyckich rozegrano dwa turnieje koszykarskie: kobiecy i męski. Turnieje odbywały się w dniach od 17 do 19 czerwca 2012 r. W rozgrywkach brały udział drużyny złożone z trzech zawodników + jeden rezerwowy.

</doc>
<doc id="2708980" url="https://pl.wikipedia.org/wiki?curid=2708980" title="Jakubowski odmiana Topora (herb szlachecki)">
Jakubowski odmiana Topora (herb szlachecki)



</doc>
<doc id="2708983" url="https://pl.wikipedia.org/wiki?curid=2708983" title="Enrique Castillo">
Enrique Castillo

Enrique Castillo (ur. 10 grudnia 1949 w Calexico) – amerykański aktor.
Najbardziej znany z roli Montany w filmie "Więzy krwi".

</doc>
<doc id="2708989" url="https://pl.wikipedia.org/wiki?curid=2708989" title="Jewgienij Kazimirczik">
Jewgienij Kazimirczik



</doc>
<doc id="2708993" url="https://pl.wikipedia.org/wiki?curid=2708993" title="Atlas Polskich Strojów Ludowych">
Atlas Polskich Strojów Ludowych

Atlas Polskich Strojów Ludowych – seria wydawnicza Polskiego Towarzystwa Ludoznawczego, ukazująca się od 1949 roku. W ramach serii publikowane są zeszyty, które stanowią szczegółowe opracowanie strojów ludowych z poszczególnych regionów Polski. Jak dotąd wydanych zostało 48 zeszytów.
Początki.
Początek serii datuje się na rok 1949, kiedy z inicjatywy Józefa Gajka wyszedł pierwszy zeszyt Atlasu Polskich Strojów Ludowych. Był to "Strój Górali Szczawnickich" autorstwa Romana Reinfussa.
Cele.
Celem utworzenia Atlasu było zestawienie powtarzających się typów ubioru oraz wyznaczenie czasu i miejsca ich występowania. Wszystkie zeszyty Atlasu zostały pogrupowane według następujących regionów:
Każdy ze strojów miał zostać wyodrębniony ze względu na swoje cechy charakterystyczne, które pozwalały na oddzielenie go od strojów z obszarów sąsiednich. Celem wydania był opis strojów zarówno odświętnych i obrzędowych, a także ubioru codziennego stosowanego przy pracach domowych i polowych. Zadaniem autorów było też uwzględnienie zróżnicowania stroju w zależności od wieku, stanu majątkowego użytkownika czy pór roku. W czasie, gdy ukazywały się kolejne zeszyty Atlasu, organizowano konferencje podczas których analizowano dotychczasowe wydania. Dążeniem zespołu wydawniczego było także opracowanie szczegółowej instrukcji dla przyszłych autorów monografii. Ostateczną jej wersję stworzył Józef Gajek wraz z pomocą Romana Reinfussa w 1952 roku. Jeszcze w tym samym roku została ona wydrukowana w czasopiśmie „Lud” pod tytułem "Metodyka monograficznego opracowywania strojów ludowych". W uwagach wstępnych do instrukcji Gajek wskazał błędy widoczne w wydanych dotąd zeszytach. Jak pisał, dotyczyły one niewłaściwego powiązania opracowywanej grupy etnograficznej z wyłącznie jednym typem stroju.
Układ wewnętrzny poszczególnych zeszytów.
Według zaleceń Józefa Gajka każdy zeszyt Atlasu Polskich Strojów Ludowych miał mieć następujący schemat:
Treść każdego z rozdziałów została szczegółowo omówiona w instrukcji, aby uniknąć rozbieżności pomiędzy zawartością poszczególnych zeszytów i ułatwić pracę autorom monografii.
Szczegółowa zawartość poszczególnych zeszytów.
Rozdział I. Obecny stan stroju ludowego na badanym obszarze
Rozdział II. Zarys historyczny rozwoju stroju ludowego
Rozdział III. Zasięg badanego stroju
Rozdział IV. Ogólny opis stroju męskiego
Rozdział V. Szczegółowy opis stroju męskiego
Rozdział VI. Ogólny opis stroju kobiecego
Rozdział VII. Szczegółowy opis stroju kobiecego
Rozdział VIII. Wytwórcy i materiały
Rozdział IX. Zdobiny: hafty, koronki, aplikacje, szamerunki itp.
Materiały, na podstawie których powstawały kolejne zeszyty, pochodziły w dużej mierze z badań terenowych autorów, a także innych pracowników naukowych i studentów. Pozwalały one na weryfikację i uaktualnienie źródeł już istniejących oraz poszerzenie dotychczasowej wiedzy na temat stroju ludowego w Polsce.
Stan obecny.
Wydane zeszyty.
Spis poszczególnych zeszytów "Atlasu Polskich Strojów Ludowych", wydanych w kolejności chronologicznej:
Instrukcja wydawnicza została zaktualizowana w 2009 roku, lecz w dalszym ciągu bazuje na zaleceniach Józefa Gajka. Układ wewnętrzny poszczególnych zeszytów nieco zmodyfikowano – odwrócona została kolejność I i II rozdziału, by w pierwszej kolejności czytelnik mógł zaznajomić się z historią rozwoju danego stroju, a dopiero później poznać jego stan obecny. Drugą zmianą było wydzielenie osobnego rozdziału o tkaninach stosowanych przy wyrobie określonego stroju (rozdział IX), w którym powinny znaleźć się informacje o wszystkich używanych tkaninach, łącznie z opisem przemian jakie zachodziły na tym polu. W schemacie zamieszczono też dodatkowy rozdział – Rekonstrukcje (rozdział XI). Jest on poświęcony nie tylko dokonanym już rekonstrukcjom, ale także wskazówkom, co do dalszych działań w tym kierunku. Znaleźć tu można przykładowe zestawienia poszczególnych elementów stroju oraz sugerowane kompozycje kolorystyczne.
Obecnie, oprócz wydań nowych zeszytów, ukazują się zeszyty specjalne oraz cyfryzowane są archiwalne zeszyty. W roku 2013 podpisano umowę z Polskim Instytutem Antropologii, dzięki której archiwalne numery APSL (po uzyskaniu zgód autorów lub ich spadkobierców) są umieszczane w bibliotece cyfrowej.
W latach 2013–2015 Redakcja realizowała projekt badawczy "ATLAS POLSKICH STROJÓW LUDOWYCH: kontynuacja prac wydawniczych, przeprowadzenie badań terenowych i kwerend źródłowych oraz cyfryzacja materiałów źródłowych i udostępnienie ich w Internecie" realizowany w ramach Narodowego Programu Rozwoju Humanistyki.
Redakcja.
Od 2011 roku redakcja Atlasu Polskich Strojów Ludowych mieści się w Poznaniu. W jej skład wchodzą następujące osoby:
Sekcja Stroju Ludowego.
W roku 2012 powstała Sekcja Stroju Ludowego, powołana uchwałą Zarządu Głównego PTL.
Skład Zarządu Sekcji:

</doc>
<doc id="2708994" url="https://pl.wikipedia.org/wiki?curid=2708994" title="Zespół przyrodniczo-krajobrazowy „Mogilno”">
Zespół przyrodniczo-krajobrazowy „Mogilno”

Zespół Przyrodniczo-Krajobrazowy „Mogilno” – zespół przyrodniczo-krajobrazowy ustanowiony Rozporządzeniem Nr 48/2001 Wojewody Łódzkiego z dnia 8 sierpnia 2001 roku (publikacja: Dziennik Urzędowy Województwa Łódzkiego Nr 162, poz. 2240).
Charakterystyka.
Obszar zespołu leży w województwie łódzkim w powiecie pabianickim na terenie gminy Dobroń. Nazwa pochodzi od najbliższych wsi: Mogilna Dużego i Mogilna Małego oraz leśnictwa Mogilno (nadleśnictwo Kolumna, RDPL w Łodzi), na którego terenie się znajduje. Zespół zlokalizowany jest w kompleksie leśnym Las Karolewski w oddziałach leśnych 7g, 98b, 99, 109a, b, c, d, 110 i 111 i zajmuje powierzchnię 68,53 ha.
Przedmiotem ochrony jest tu rozległa śródlądowa wydma eoliczna wraz z porastającym ją borem sosnowym pełniącym tu funkcję lasu glebochronnego.

</doc>
<doc id="2708995" url="https://pl.wikipedia.org/wiki?curid=2708995" title="Astroscopus">
Astroscopus

Astroscopus – rodzaj morskich ryb okoniokształtnych z rodziny skaberowatych (Uranoscopidae).
Występują w wodach u wybrzeży obu Ameryk. Dorastają do 60 cm długości.
Klasyfikacja.
Gatunki zaliczane do tego rodzaju:

</doc>
<doc id="2708996" url="https://pl.wikipedia.org/wiki?curid=2708996" title="Māris Bružiks">
Māris Bružiks

Māris Bružiks (ur. 25 sierpnia 1962 w Pļaviņas) – łotewski lekkoatleta specjalizujący się w trójskoku, uczestnik letnich igrzysk olimpijskich w Barcelonie (1992). W czasie swojej kariery reprezentował również Związek Socjalistycznych Republik Radzieckich.

</doc>
<doc id="2708999" url="https://pl.wikipedia.org/wiki?curid=2708999" title="Lewitacja magnetyczna">
Lewitacja magnetyczna

Lewitacja magnetyczna – jeden z rodzajów lewitacji, zjawiska w fizyce polegającego na unoszeniu ciał bez kontaktu mechanicznego z podłożem. Lewitacja magnetyczna zachodzi pod wpływem sił i oddziaływań pola magnetycznego i elektromagnetycznego, które równoważą siłę wynikającą z grawitacji lub innych czynników.
Lewitacja magnetyczna znajduje zastosowanie do zawieszenia bezkontaktowego elementów ruchomych urządzeń i systemów w zakresie przemieszczeń liniowych (np. zawieszenie pojazdów trakcyjnych) oraz obrotowym (np. łożyska magnetyczne). Stosowana jest również w fizyce wysokich energii.
Rodzaje lewitacji magnetycznej.
Lewitację magnetyczną można sklasyfikować z zależności od rodzaju i źródła pola magnetycznego w jakim powstaje oraz rodzaju materiałów jakie biorą udział w procesie lewitacji. Można wyróżnić:
Lewitacja magnetostatyczna.
Lewitację powstającą w stałym polu magnetycznym (magnetostatycznym) nazywa się lewitacją statyczną. Zgodnie z twierdzeniem Earnshawa w statycznym układzie magnetycznym nie da się wytworzyć stabilnego układu sił magnetycznych umożliwiających lewitację. Oddziaływania magnetyczne ferromagnetyków (czyli również magnesów trwałych) dla uzyskania punktu równowagi wymagają osiągnięcia lokalnego minimum energii. Dla takich materiałów energia formula_1 wyznaczana jest na podstawie wewnętrznych momentów dipolowych formula_2 oraz indukcji formula_3 według zależności:
Energia osiąga lokalne minimum jeżeli laplasjan energii jest większy od zera. Jednak zgodnie z równaniem Laplace’a w bezźródłowym polu magnetycznym (w którym nie ma ładunków elektrycznych, nieruchomych lub w postaci przepływu prądu) laplasjan energii jest zawsze zerowy (zerują się laplasjany indukcji magnetycznej w każdym z kierunków oddzielnie):
W związku z tym nie występują lokalne maksima i minima energii, a jedynie punkty siodłowe. Układy lewitacji statycznej wymagają w związku z tym dodatkowej stabilizacji. Jest ona realizowana na różne sposoby, między innymi poprzez siły żyroskopowe oraz w układach z aktywnie sterowanymi elektromagnesami.
Stabilna lewitacja w polu magnetycznym statycznym jest możliwa w układach w których występują paramagnetyki i diamagnetyki. Przykładem diamagnetyku, który może lewitować w stałym polu magnetycznym jest grafit. Szeroką rodzinę materiałów diamagnetycznych wykorzystywanych w układach lewitacji statycznej stanowią materiały nadprzewodnikowe, które w stanie nadprzewodnictwa, na skutek zjawiska Meissnera wykazują idealny diamagnetyzm.
Do wytworzenia lewitacji magnetycznej konieczne są odpowiednio silne pola magnetyczne. Rozwój technologii materiałowej w zakresie magnesów trwałych pozwala na ich stosowanie w układach lewitacji. Dodatkowo pola wytwarzane przez magnesy trwałe są odpowiednio wzmacniane. Często spotykaną techniką wzmacniania pola magnetycznego na potrzeby lewitacji jest stosowanie magnesów w układzie Halbacha. Jest to taki płaski układ magnesów, w którym bieguny magnetyczne na jednej płaszczyźnie dodają się, wzmacniając pole magnetyczne, a na drugiej redukują, osłabiając to pole. Układ Halbacha stosowany jest też do lewitacji w łożyskach magnetycznych o ułożeniu cylindrycznym.
Quasi-lewitacja.
Zgodnie z twierdzeniem Earnshawa możliwym do uzyskania stanem lewitacji magnetostatycznej jest równowaga chwiejna. Oznacza to, że obiekt lewitujący nie jest w stanie znaleźć stabilnego położenia. Wystarczy jednak zablokowanie (unieruchomienie) jednego ze stopni swobody takiego obiektu, aby podlegał on stabilnej lewitacji. Realizuje się to najczęściej poprzez więzy mechaniczne. Przykładem takiego układu jest łożysko magnetyczne, dla którego stabilizacja promieniowa odbywa się poprzez siły magnetyczne, natomiast stabilizacja osiowa otrzymywana jest poprzez mechaniczne podparcie wału. Taki rodzaj lewitacji najczęściej nazywany jest quasi-lewitacją. Zablokowanie niestabilnego stopnia swobody realizowane jest w niektórych rozwiązaniach poprzez siły aerodynamiczne (np. wentylatory) lub siły hydrodynamiczne (wirniki pomp). Ten typ lewitacji określany jest jako lewitacja hybrydowa (magneto-aerodynamiczna lub magneto-hydrodynamiczna).
Lewitacja ze stabilizacją żyroskopową.
Lewitacja magnetyczna może być stabilna w układzie dwóch magnesów cylindrycznych, jeżeli magnes lewitujący umieszczony jest na wale i wiruje z odpowiednią prędkością obrotową. Zjawisko to odkryte zostało w latach siedemdziesiątych XX wieku przez Roya M. Harrigana. Proces stabilizacji odbywa się poprzez siły żyroskopowe. Dzięki wirowaniu, wał na którym umieszczony jest magnes poddawany próbie przewrócenia na bok podlega jedynie zjawisku precesji. Tym samym dolna część wirującego wału wraz z magnesem utrzymywana jest przez siły magnetyczne równoważone przez grawitację, natomiast górna część wału podlega równowadze sił magnetycznych i żyroskopowych.
Do unoszenia magnesu wystarczy w podstawie magnes o górnym biegunie jednoimiennym względem dolnego bieguna magnesu wirującego. W praktyce stosuje się jednak układy złożone magnesów, ułatwiające stabilizację magnesu wirującego. Istotnym parametrem, koniecznym do uzyskania stabilnej lewitacji jest prędkość wirowania, gdyż równowaga sił magnetycznych i żyroskopowych zachodzi jedynie w wąskim jej zakresie.
Zjawisko stabilizacji żyroskopowej zostało opatentowane, a model demonstracyjny lewitacji ze stabilizacją żyroskopową znany jest pod handlową nazwą "Levitron" (sprzedawany jako zabawka naukowa).
Lewitacja diamagnetyków.
Twierdzenie Earnshawa odnosi się do statycznych układów bezźródłowych, w których moment dipolowy nie zależy od położenia, jak ma to miejsce w przypadku ferromagnetyków. W materiałach paramagnetycznych i diamagnetycznych sumaryczny moment magnetyczny, określany jako magnetyzacja formula_6 indukowany jest przez zewnętrzne pole magnetyczne i jest on proporcjonalny do indukcji tego pola formula_3
gdzie formula_9 jest stałą większą od zera dla paramagnetyków i mniejszą od zera dla diamagnetyków. W związku z tym energia układu wyraża się zależnością:
W tym wypadku można wykazać, że:
co oznacza, że dla paramagnetyków i diamagnetyków energia może osiągać lokalne minima i maksima (dla paramagnetyków wyłącznie maksima, a dla diamagnetyków wyłącznie minima). Lokalne maksima energii występują wyłącznie w przestrzeni materiałów, wobec czego nie jest możliwa stabilna lewitacja. Da się jednak znaleźć lokalne minima i uzyskać stabilną lewitację dla diamagnetyków.
Jednym z materiałów o najsilniejszych właściwościach diamagnetycznych w temperaturze pokojowej jest grafit. I tak na przykład można uzyskać stabilną lewitację lekkich płatków grafitu nad silnymi magnesami stałymi. Dla bardzo silnych pól magnetycznych można doprowadzić do unoszenia się przedmiotów z jednej strony cięższych, z drugiej zaś o mniejszej podatności magnetycznej (np. ciała zawierające wodę). Kryterium lewitacji diamagnetyków określa zależność:
gdzie:
Po podstawieniu do wzoru parametrów materiałowych kryterium lewitacji dla grafitu spełnione jest dla wartości 375 T²/m, a dla wody 1400 T²/m.
Lewitacja nadprzewodnikowa.
Materiały nadprzewodnikowe wykazują właściwości idealnego diamagnetyzmu, co oznacza, że w stanie nadprzewodnictwa wypychają pole magnetyczne ze swego wnętrza. Zjawisko to zostało odkryte w 1933 przez W. Meissnera i nazwane jego imieniem. Nadprzewodniki umożliwiają stabilną lewitację nawet dla słabych pól magnetycznych, przy czym wysokość na jakiej nadprzewodnik lewituje nad źródłem pola magnetycznego zależy od wielkości tego pola. Cecha ta nie jest jednak jedyną, która zdecydowała o bardzo korzystnych właściwościach nadprzewodników w układach lewitacji.
Drugą cechą decydującą o stabilności lewitacji nadprzewodnikowej jest pułapkowanie strumienia w nadprzewodnikach (zamrażanie pola magnetycznego). Zjawisko to występuje dzięki defektom sieci krystalicznej nadprzewodników II rodzaju. Podczas wprowadzania takiego nadprzewodnika w obecności zewnętrznego pola magnetycznego w stan nadprzewodnictwa na skutek defektów sieci dochodzi do uwięzienia pola magnetycznego wewnątrz nadprzewodnika (tak zwanego pułapkowania strumienia). W wyniku tego procesu nadprzewodnik zachowuje w swojej strukturze kształt pola, przy którym został wprowadzony w stan nadprzewodnictwa i zawsze dąży do położenia początkowego. Umożliwia to nie tylko lewitację nadprzewodnika nad magnesami trwałymi, ale również utrzymywanie stabilnej lewitacji nadprzewodnika w każdym innym położeniu względem magnesu (nadprzewodnik może być podwieszony pod magnesem lub umieszczony z boku). Ten typ zjawiska lewitacji magnetycznej występuje tylko w nadprzewodnikach i dotyczy wyłącznie monokryształów (pułapkowanie strumienia nie występuje w nadprzewodnikach, które są spiekami). Ta cecha nadprzewodników spowodowała, że nadprzewodniki II rodzaju znalazły zastosowanie w układach zawieszenia magnetycznego pojazdów trakcyjnych (Supratrans) oraz w łożyskach nadprzewodnikowych.
Lewitacja ze stabilizacją aktywną.
Często stosowaną metodą lewitacji magnetycznej w układach statycznych jest lewitacja stabilizowana w układzie aktywnym z elektromagnesem. Stabilizacja aktywna polega na sterowaniu elektromagnesu z układu sprzężenia zwrotnego połączonego z czujnikiem położenia. W zależności od położenia elementu lewitującego (jest nim najczęściej ferromagnetyk lub magnes trwały) względem czujnika prąd w uzwojeniu elektromagnesu regulowany jest zarówno w zakresie wartości, jak i kierunku (przez co możliwe jest zarówno wytworzenie siły przyciągającej, jak i odpychającej). Detekcja obiektu lewitującego realizowana jest poprzez czujniki pola magnetycznego (czujnik Halla) lub czujniki optyczne (najczęściej są to czujniki podczerwieni).
Rozwój układów lewitacyjnych rozpoczął się w XX w. Na początku wieku Emile Blachelet, mając na uwadze twierdzenie Earnshawa, zbudował układ lewitacji statycznej z elektromagnesem, w którym regulował wartość prądu oraz załączał i wyłączał układ z odpowiednią częstotliwością. Jego wynalazek został opatentowany w 1912 i zastosowany do niewielkiego urządzenia do transportowania poczty. Rozwiązanie to pokazało jednak możliwość zastosowania tego typu stabilizacji do układów o większych gabarytach i wadze. W 1934 Hermann Kemper zastosował wynalazek Blacheleta na większą skalę, patentując urządzenie, które nazwał jednotorowym pojazdem bez kół. Dało to początek rozwojowi kolei magnetycznej. W 1979 na I Międzynarodowych Targach Transportu w Hamburgu zaprezentowano prototyp pociągu Transrapid z torowiskiem o długości 908 m. Pierwszy komercyjny pociąg Maglev ruszył w Birmingham w 1984.
Układy lewitacyjne ze stabilizacją aktywną są współcześnie jednymi z najczęściej stosowanych układów lewitacyjnych w praktyce, w szczególności w łożyskach magnetycznych maszyn wysokoobrotowych oraz w zawieszeniach pojazdów na poduszce magnetycznej. Stosuje się je również w układach wymagających tłumienia drgań.
Wadą tych rozwiązań jest jednak względnie mała sprawność układów, związana ze znacznym rozproszeniem pola magnetycznego oraz stratami mocy powstającymi na skutek niezerowej rezystancji uzwojeń. Eliminacja rozproszenia może być przeprowadzona poprzez zastosowanie rdzenia magnetycznego. Wadą tego rozwiązania jest jednak oddziaływanie pomiędzy magnesem a samym rdzeniem (siła przyciągająca rdzeń ferromagnetyczny do magnesu występuje, nawet jeśli uzwojenie elektromagnesu nie jest zasilane), przez co do wytworzenia sił odpychających konieczne jest wymuszanie w uzwojeniu znacznie większych prądów.
Lewitacja elektromagnetyczna.
Lewitacja w zmiennym polu magnetycznym zachodzi w wyniku oddziaływania sił powstających w układach pól elektromagnetycznych wytwarzanych przez prądy zmienne. Siła oddziaływania jednego układu elektromagnetycznego na układ z nim sąsiadujący może zostać opisana zależnością:
gdzie:
Dla układów sztywnych posiadających oś symetrii wypadkowa siła działa między układami jedynie w kierunku osi z a równanie opisujące siłę oddziaływanie redukuje się do postaci:
Prądy wytwarzające pola składowe mogą pochodzić z niezależnych źródeł. Najczęściej są to jednaj prądy wytwarzane wzajemnie (jeden prąd jest wytwarzany przez drugi) jako prądy wirowe powstające na zasadzie indukcji magnetycznej w ośrodku przewodzącym prąd.
Lewitacja w zmiennym polu magnetycznym zachodzi najczęściej pomiędzy cewką wytwarzającą zmienne pole magnetyczne (wzbudnikiem), a znajdującym się w tym polu materiałem przewodzącym (wsadem). Lewitacja powstaje na skutek oddziaływania zmiennego pola magnetycznego wzbudnika z polem magnetycznym wytworzonym przez prądy wirowe wsadu. Lewitacja ta zachodzi zawsze tam, gdzie siła odpychania pól magnetycznych równoważy się z siłą grawitacji wsadu lub będzie od niej większa. Ze względu na rotacyjny charakter prądów wirowych luźno zawieszony element lewitujący wiruje nad wzbudnikiem. Ze względu na powstawanie prądów wirowych w materiale rezystywnym element lewitujący ulega silnemu nagrzewaniu. Bardzo często proces lewitacji połączony jest z procesem topienia indukcyjnego materiału. Zjawisko to często wykorzystywane jest w sposób praktyczny (w zaawansowanej technologii materiałowej).
Lewitacja elektromagnetyczna może zachodzić w wyniku występowania pól magnetycznych zmiennych w czasie (prądy wytwarzane przez prądy przemienne wysokiej częstotliwości) lub w wyniku pól zmiennych w przestrzeni (element ruchomy przemieszcza się z dużą szybkością względem elementu nieruchomego). Dla pól zmiennych w przestrzeni elementem ruchomym może być zarówno źródło pola statycznego (na przykład magnes trwały), jak i przewodnik prądu, w którym powstaną prądy wirowe. Należy pamiętać, że lewitacja elektromagnetyczna zachodzi pod wpływem zmiennego pola magnetycznego (w odróżnieniu od lewitacji magnetycznej ze stabilizacją aktywną, gdzie elektromagnes zasilany jest prądem stałym regulowanym poprzez sprzężenie zwrotne).
Lewitacja w polu magnetycznym zmiennym w czasie.
Lewitacja elektromagnetyczna w polu zmiennym w czasie jest najbardziej rozpowszechnionym typem lewitacji elektromagnetycznej. Dla uzyskania stabilnej lewitacji, należy tak ukształtować pole magnetyczne, aby element lewitacyjny znajdował się w polu magnetycznym o mniejszym natężeniu, a siła grawitacji (lub inna siła niepochodząca od pola magnetycznego) działa w kierunku pola o większym natężeniu.
Przykładem może być układ dwóch wzbudników cylindrycznych. Wzbudnik wewnętrzny wytwarza pole unoszące element lewitujący, natomiast wzbudnik zewnętrzny wytwarza pole uniemożliwiające jego przemieszczenie na bok. Pole magnetyczne wymagane do lewitacji elektromagnetycznej może być też wytworzone przez jeden wzbudnik z uzwojeniami rozłożonymi na powierzchni odwróconego stożka. Lewitacja powstanie na skutek prądów wirowych indukowanych w sferze oddziałujących z prądami wzbudnika. Wytworzona siła działać będzie w kierunku środka sfery, unosząc ją nad wzbudnikiem i jednocześnie stabilizując w osi symetrii.
Lewitacja w polu magnetycznym zmiennym w przestrzeni.
Siły lewitacji elektromagnetycznej mogą być wytworzone przez zmienne pole magnetyczne. Zmiana pola może następować nie tylko w czasie, ale również w przestrzeni. Lewitacja tego typu może być wytwarzana w układzie magnesów trwałych lub elektromagnesów prądu stałego przemieszczanych z dużą prędkością w pobliżu materiału przewodzącego. Takie rozwiązanie stosowane jest w niektórych systemach zawieszeń pojazdów trakcyjnych.
Zastosowania lewitacji magnetycznej.
Współcześnie coraz szerzej rozwijane są zastosowania lewitacji magnetycznej w przemyśle. Główny obszar zastosowań to łożyska magnetyczne. Mimo złożonej struktury sterowania w przypadku łożysk stabilizowanych stosowane w silnikach wysokoobrotowych (szczególnie w przypadkach, gdzie łożyska klasyczne, nawet ceramiczne wykazują zbyt duże tarcie), w układach małych napędów z silnikami bezszczotkowymi (w tej grupie szeroką gamę stanowią zastosowania biomedyczne) oraz w układach w których konieczne jest utrzymywanie materiału bez kontaktu z jakimkolwiek materiałem. Intensywne rozwijane są też prace w zakresie lewitacji nadprzewodnikowej, w zakresie pojazdów trakcyjnych oraz łożysk w układach obrotowych (np. w elektromechanicznych magazynach energii).

</doc>
<doc id="2709001" url="https://pl.wikipedia.org/wiki?curid=2709001" title="Fitzwilliam College">
Fitzwilliam College

Fitzwilliam College (pot. Fitz, Fitzbilly) – jedno z kolegiów będących częścią Uniwersytetu Cambridge. 
Jego początki sięgają roku 1869 i związane są z powstaniem Zarządu Studentów Nienależących do żadnego z college'u (eng. Non-Collegiate Student Board), którego założeniem było danie studentom z mniej zamożnych rodzin możliwości studiowania na uniwersytecie. Pierwszą siedzibą był Fitzwilliam Hall znajdujący się naprzeciwko Fitzwilliam Museum w centrum Cambridge. Fitz uzyskał status kolegium w roku 1966. Pierwsze kobiety przyjęto w roku 1978.

</doc>
<doc id="2709003" url="https://pl.wikipedia.org/wiki?curid=2709003" title="Siergiej Łajewski">
Siergiej Łajewski



</doc>
<doc id="2709005" url="https://pl.wikipedia.org/wiki?curid=2709005" title="Zespół przyrodniczo-krajobrazowy „Dobroń”">
Zespół przyrodniczo-krajobrazowy „Dobroń”

Zespół Przyrodniczo-Krajobrazowy „Dobroń” – zespół przyrodniczo-krajobrazowy ustanowiony Rozporządzeniem Nr 48/2001 Wojewody Łódzkiego z dnia 8 sierpnia 2001 roku (publikacja: Dziennik Urzędowy Województwa Łódzkiego Nr 162, poz. 2240).
Charakterystyka.
Obszar ten leży w województwie łódzkim w powiecie pabianickim na terenie gminy Dobroń. Zespół zlokalizowany jest w nadleśnictwie Kolumna (RDPL w Łodzi) w leśnictwie Mogilno w oddziałach leśnych 124, 125, 126, 127, 129, 130, 131, 132, 133 i 134 zajmując powierzchnię 221,36 ha.
Przedmiot ochrony stanowią tu wydmy śródleśne oraz torfowiska w różnych fazach sukcesji. Na terenach tych występują liczne populacje gatunków roślin w tym: rosiczka okrągłolistna, przygiełka biała, długosz królewski, grzybienie północne, turzyca nitkowata, widłak goździsty, widłak jałowcowaty, widłak torfowy.
Pierwotnie na tym obszarze miał powstać rezerwat przyrody Dobroń.

</doc>
<doc id="2709007" url="https://pl.wikipedia.org/wiki?curid=2709007" title="Baktalórántháza VSE">
Baktalórántháza VSE

Baktalórántháza Városi Sportegyesület (Baktalórántháza Városi SE, Baktalórántháza VSE, BVSE) – węgierski klub piłkarski z siedzibą w mieście Baktalórántháza. W sezonie 2011/2012 klub uczestniczy w rozgrywkach Nemzeti Bajnokság III.

</doc>
<doc id="2709008" url="https://pl.wikipedia.org/wiki?curid=2709008" title="Hołówki Duże (przystanek kolejowy)">
Hołówki Duże (przystanek kolejowy)

Hołówki Duże – przystanek osobowy w Hołówkach Dużych na linii kolejowej nr 32, w województwie podlaskim, w powiecie białostockim, w Polsce.
W roku 2017 przystanek obsługiwał 0-9 pasażerów na dobę.
Budynek dworca z roku 1965 został wyburzony pod koniec 2015 roku.
W 2019 roku przebudowano przystanek. Wykonawcą robót był Torpol SA. Prace realizowano w ramach inwestycji "Prace na linii kolejowej nr 32 na odcinku Białystok – Bielsk Podlaski (Lewki)" finansowanego ze środków programu operacyjnego Polska Wschodnia.
Dojazd do dworca.
Do przystanku można dojechać bezpośrednio autobusami Białostockiej Komunikacji Miejskiej – linia „200”.

</doc>
<doc id="2709009" url="https://pl.wikipedia.org/wiki?curid=2709009" title="Wydawnictwo Naukowo-Techniczne">
Wydawnictwo Naukowo-Techniczne



</doc>
<doc id="2709010" url="https://pl.wikipedia.org/wiki?curid=2709010" title="Zimnochy (przystanek kolejowy)">
Zimnochy (przystanek kolejowy)

Zimnochy – przystanek osobowy w Zimnochach-Świechach na linii kolejowej nr 32, w województwie podlaskim, w powiecie białostockim, w Polsce.
W roku 2017 przystanek obsługiwał 0–9 pasażerów na dobę.
W 2019 roku przebudowano przystanek. Wykonawcą robót był Torpol SA. Prace realizowano w ramach inwestycji "Prace na linii kolejowej nr 32 na odcinku Białystok – Bielsk Podlaski (Lewki)" finansowanego ze środków programu operacyjnego Polska Wschodnia.

</doc>
<doc id="2709011" url="https://pl.wikipedia.org/wiki?curid=2709011" title="NHL (2012/2013)">
NHL (2012/2013)

Sezon NHL 2012/2013 – 95. sezon rozgrywek National Hockey League, a 96. jej działalności. Pierwsze mecze sezonu odbyły się 19 stycznia 2013. W tym dniu odbyło się trzynaście spotkań w tym konfrontacja: Chicago Blackhawks oraz obrońcy tytułu mistrzowskiego Los Angeles Kings. Sezon zasadniczy zakończy się 28 kwietnia 2013 roku. Faza play-off i ostatni mecz sezonu miał miejsce 24 czerwca 2013.
Wydarzenia przedsezonowe.
NHL Entry Draft 2012.
W dniach 22–23 czerwca 2012 roku w stanie Pensylwania w mieście Pittsburgh w hali Consol Energy Center odbędzie się pięćdziesiąty w historii draft, w którym drużyny NHL mogą wybrać zawodników, którzy urodzili się pomiędzy 1 stycznia 1992 a 14 września 1994 roku. Z numerem pierwszym wybranym został Rosjanin Nail Jakupow, pochodzący z klubu Sarnia Sting, prawoskrzydłowy ten został wybrany przez drużynę Edmonton Oilers. Łącznie zostało wybranych 211 graczy z 11 państw: 98 z Kanady, 56 ze Stanów Zjednoczonych, Szwecji, Rosji, Finlandii, Czech, Szwajcarii, Łotwy, Danii, Białorusi i Francji.
Był to drugi w historii draft w tym mieście. Poprzednio w 1997 w Mellon Arena jako pierwszy wybrany został Joe Thornton.
Porozumienie z KHL.
W lipcu 2012 roku zostało podpisane tzw. Memorandum Zrozumienia (ang. Memorandum of Understanding) pomiędzy władzami KHL i NHL. Treść umowy potwierdza potrzebę respektowania zawodowych kontraktów hokeistów w obu ligach i zobowiązuje obie strony do śledzenia zestawu procedur mających na celu uniknięcie sytuacji konfliktowych powstałych podczas transferowania zawodników z jednej ligi do drugiej. Pierwsza umowa tego typu została podpisana przed poprzednim sezonem w dniu 30 czerwca 2011 roku. Nowy protokół parafowali prezydent KHL, Aleksandr Miedwiediew i zastępca komisarza NHL, Bill Daly. Zapisy umowy są ważne do 30 czerwca 2013 roku.
Porozumienie zawiera osiem punktów, które określają, że ligi będą wymieniać dane na temat wszelkich graczy, którzy mają obowiązujące kontrakty z klubami KHL i NHL:
Lokaut.
Rozpoczęcie sezonu było uzależnione od podpisania nowej umowy tzw. CBA, która obowiązywała od 2005 do 15 września 2012 roku. 16 września 2012 roku komisarz ligi, Gary Bettman ogłosił lokaut. Po wygaśnięciu Zbiorowego Układu Pracy, nie powiodły się pertraktacje właścicieli 30 klubów ze Związkiem Zawodowym Graczy (NHLPA) w sprawie podziału zysków, przez co nie została podpisana nowa umowa. Na początku października 2012 roku oficjalnie odwołano 82 mecze sezonu, które miały być rozegrane w dniach 11–24 października. Pod koniec października, w wyniku braku porozumienia, odwołano mecze do 30 listopada. W listopadzie przedłożono odwołanie do 14 grudnia. Ostatecznie zakończył się 6 stycznia 2013 roku. Ostatecznie odwołano 625 spotkań, które miały się odbyć do 14 stycznia, stanowi to 50,8 procent gier planowanych na sezon zasadniczy, w tym NHL Winter Classic. Mecz gwiazd planowany w Columbus odbędzie się w tym mieście w 2014 lub 2015 roku.
Zakończenie lokautu nastąpiło na początku stycznia 2013 roku. 9 stycznia właściciele klubów podpisali nową umowę zbiorową, a 11 stycznia w powszechnym głosowaniu na zapisy umowy zgodzili się zawodnicy ligowi. Umowa obowiązuje na okres dziesięciu lat.
Sezon regularny.
Początkowo inaugurujące spotkania planowano na 11 października 2012 roku. W tym dniu odbyć się miały cztery spotkania. Jednak z powodu lockoutu pierwsze spotkania odbyły się 19 stycznia 2013 roku.
Po raz pierwszy od sześciu lat nie odbyło się rozpoczęcie sezonu meczami w Europie. Na dzień 27 stycznia 2013 roku w Columbus w hali Nationwide Arena planowano rozegrać NHL All-Star Game jednak z powodu lokautu anulowano. Sezon zasadniczy zakończy się 27 kwietnia 2013 roku.
Wskutek długotrwałego lokautu zmianom uległ terminarz meczów. Zdecydowano, iż każda drużyna rozegra w sezonie zasadniczym 48 spotkań, w tym 18 z rywalami w dywizji oraz 30 z zespołami z własnej konferencji. Tym samym nie będzie rywalizacji pomiędzy zespołami z różnych konferencji. Początek sezonu wyznaczono na 19 stycznia 2013 roku, wówczas odbyło się trzynaście meczów inauguracyjnych.
Ceremonia rozpoczęcia sezonu odbyła się w hali obrońcy tytułu Los Angeles Kings – Staples Center. W meczu tym padła pierwsza bramka sezonu, którą dla drużyny gości (Chicago Blackhawks) zdobył Patrick Kane.
Najlepszy start w sezonie zasadniczym odniosła drużyna San Jose Sharks, która zwyciężyła w pierwszych siedmiu spotkaniach sezonu, ustanawiając rekord organizacji. Zawodnik tej drużyny – Patrick Marleau w pierwszych czterech meczach sezonu zdobył najmniej dwie bramki w spotkaniu. Passa ta jest wyrównaniem najdłuższej takiej passy w historii NHL. Ostatni raz wyczyn ten miał miejsce w sezonie 1917/1918, kiedy to również Cy Denneny w czterech pierwszych meczach zdobył przynajmniej dwie bramki. Marleau jako pierwszy zawodnik w historii drużyny z San Jose uzyskując w pierwszych pięciu meczach przynajmniej jedną bramkę.
22 lutego 2013 roku zespół Chicago Blackhawks ustanowił rekord ligi w ilości nieprzegranych meczów w regulaminowym czasie gry od początku sezonu zasadniczego. W kolejnych 17 spotkaniach drużyna czternastokrotnie zwyciężyła oraz trzykrotnie przegrała po serii rzutów karnych. Dotychczasowy rekord należał do drużyny Anaheim Ducks, został ustanowiony w sezonie 2006/2007. Drużyna z Kalifornii nie przegrała wtedy 16 kolejnych spotkań. Ostatecznie seria zakończyła się 8 marca meczem z Colorado Avalanche, uzyskując serię 24 meczów bez porażki w regulaminowym czasie gry.
6 kwietnia zespół Chicago Blackhawks jako pierwszy z grona drużyn uczestniczących w rywalizacji o awans do fazy rozgrywek posezonowych, zapewniła sobie w nich występ. Stało się to po zwycięstwie nad drużyną z Nashville.
Pierwotny termin zakończenia rozgrywek zasadniczych uległ zmianie. Początkowo planowano zakończyć sezon 27 kwietnia, jednak z powodu zamachu podczas maratonu w Bostonie terminy trzech meczów przeniesiono m.in. mecz pomiędzy Bostonem a Ottawą dzień po planowanym zakończeniu sezonu zasadniczego.
Zwycięzcą sezonu zasadniczego została drużyna Chicago Blackhawks, kończąc go z dorobkiem 77 punktów. Jest to lepszy wynik w porównaniu do również skróconego przez lokaut sezonu 1994/1995. Najskuteczniejszym zawodnikiem został Martin St. Louis, który w wieku 37 lat stał się najstarszym zdobywcą Art Ross Memorial Trophy. Zawodnik ten również najczęściej asystował w zdobywaniu bramek (43 razy). Królem strzelców oraz zdobywcą po raz trzeci Maurice Richard Trophy został Aleksandr Owieczkin.
Tytuły indywidualne.
Lista zawodników wyróżnionych przez ligę NHL:
Statystyki.
Statystyki zaktualizowane po wszystkich 720 meczach:
Zawodnicy z pola:
Bramkarze:
Play-off.
Rozstawienie.
Po zakończeniu sezonu zasadniczego 16 zespołów zapewniło sobie start w fazie play-off. Drużyna Chicago Blackhawks zdobywca Presidents’ Trophy uzyskała najlepszy wynik w lidze zdobywając w 48 spotkaniach 77 punktów. Jest to najwyżej rozstawiona drużyna. Kolejne miejsce rozstawione uzupełniają mistrzowie dywizji: Pittsburgh Penguins, Anaheim Ducks, Montreal Canadiens, Vancouver Canucks oraz Washington Capitals.
Drzewko playoff.
Po zakończeniu sezonu zasadniczego rozpocznie się walka o mistrzostwo ligi w fazie playoff, która rozgrywana będzie w czterech rundach. Drużyna, która zajęła wyższe miejsce w sezonie zasadniczym w nagrodę zostaje gospodarzem ewentualnego siódmego meczu. Z tym, że zdobywca Presidents’ Trophy (w tym wypadku Chicago Blackhawks) zawsze jest gospodarzem siódmego meczu. Wszystkie cztery rundy rozgrywane są w formuje do czterech zwycięstw według schematu: 2-2-1-1-1, czyli wyżej rozstawiony rozgrywa mecze: 1 i 2 oraz ewentualnie 5 i 7 we własnej hali. Niżej rozstawiona drużyna rozgrywa mecze w swojej hali: trzeci, czwarty oraz ewentualnie szósty.

</doc>
<doc id="2709012" url="https://pl.wikipedia.org/wiki?curid=2709012" title="Gregorowce (przystanek kolejowy)">
Gregorowce (przystanek kolejowy)

Gregorowce – stacja kolejowa w Gregorowcach na linii kolejowej nr 32, w województwie podlaskim, w powiecie bielskim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="2709014" url="https://pl.wikipedia.org/wiki?curid=2709014" title="Podbiele (przystanek kolejowy)">
Podbiele (przystanek kolejowy)

Podbiele – przystanek osobowy w Koszkach na linii kolejowej nr 32, w województwie podlaskim, w powiecie bielskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2709015" url="https://pl.wikipedia.org/wiki?curid=2709015" title="Quacquarelli Symonds">
Quacquarelli Symonds

Quacquarelli Symonds, skrótowiec QS – firma specjalizująca się w zakresie szkolnictwa wyższego i studiów zagranicznych, założona w 1990 przez Nunzio Quacquarelliego. Najbardziej znana jest z publikowania co roku Światowych Rankingów Uniwersyteckich QS.
Ma biura w Londynie (główna siedziba znajduje się w Hampstead), Nowym Jorku, Paryżu, Singapurze, Stuttgarcie, Bostonie, Waszyngtonie, Sydney, Szanghaju, Johannesburgu i Alicante.
Ranking uniwersytetów.
W 2004 firma Quacquarelli Symonds, współpracując z „The Times”, po raz pierwszy opublikowała ranking uczelni na świecie (pod nazwą "Times Higher Education–QS World University Rankings"). Współpraca obu instytucji trwała do ogłoszenia rankingu w 2009 – od 2010 opracowują one własne zestawienia. W 2011 Światowe Rankingi Uniwersyteckie QS zostały podane do ogólnej wiadomości on-line.

</doc>
<doc id="2709019" url="https://pl.wikipedia.org/wiki?curid=2709019" title="Szlifierz (obraz Goi)">
Szlifierz (obraz Goi)

Szlifierz (hiszp. "El afilador") – obraz hiszpańskiego malarza Francisco Goi znajdujący się w zbiorach Muzeum Sztuk Pięknych w Budapeszcie.
Opis obrazu.
Po młodzieńczym okresie, w którym Goya malował obrazy w duchu rokoka oraz projekty gobelinów dla królewskiego dworu, tematyka jego prac coraz częściej zaczęła dotykać codziennych wydarzeń. Bohaterami jego prac były postacie z ludu, a ich wymowa coraz bardziej wiązała się z walką o wolność i prawa. Pod wpływem wojny wyzwoleńczej toczonej przeciwko Napoleonowi, w twórczości Goi pojawili się pierwsi proletariusze, przedstawieni w sposób daleki od sielskiej atmosfery. Oprócz "Szlifierza" przykładem tej tematyki są płótna: "List", "Dziewczyna z dzbanem" oraz późniejsza "Kuźnia".
Goya użył płótna przedstawiającego pierwotnie martwą naturę, bukiet kwiatów w wazonie. Przedstawił wędrownego szlifierza noży podczas pracy. Jego warsztatem pracy jest specjalny wózek, przypominający taczkę i wyposażony w kamień szlifierski poruszany nogą. W dolnej części wózka znajduje się półokrągły zbiornik zawierający wodę chłodzącą kamień i obrabiane ostrza. Mężczyzna ma proste rysy twarzy, jest barczysty i przygarbiony, ma na sobie rozpiętą i zniszczoną koszulę, która odsłania nagi tors. Nie odrywając się od pracy patrzy w oczy widza. Tło obrazu jest nieokreślone, bez widocznych szczegółów.
Malarz ukazał prostego człowieka z ludu zajętego ciężką pracą. Trudno określić, czy ostrzony przedmiot jest zwykłym nożem, czy jak podejrzewają interpretatorzy hiszpańscy, częścią uzbrojenia. Być może jest to rzemieślnik pracujący na potrzeby armii w czasie wojny z Francją.
Obraz jest nowatorski pod względem technicznym, delikatny sposób kładzenia farby stanowi zapowiedź dzieł impresjonistów. Natomiast temat i szacunek dla pracy prostego człowieka zapowiadają dzieła realistów XIX wieku.
Proweniencja.
Obraz został wymieniony w spisie dobytku Goi sporządzonym w 1812 roku po śmierci jego żony. Następnie znajdował się w kolekcji księcia Aloysa von Kaunitz-Rietberga z Wiednia, który prawdopodobnie kupił go od malarza, kiedy był ambasadorem w Madrycie w latach 1815–1817. W 1820 kolekcja księcia została zlicytowana, a wraz z nią "Szlifierz" i "Nosicielka wody". Oba obrazy trafiły do kolekcji Esterházych, a w 1871 roku do Muzeum Sztuk Pięknych w Budapeszcie.

</doc>
<doc id="2709025" url="https://pl.wikipedia.org/wiki?curid=2709025" title="NHL Entry Draft 2012">
NHL Entry Draft 2012

NHL Entry Draft 2012 – 50. draft w historii. Odbył się w dniach 22–23 czerwca 2012 w roku w hali Consol Energy Center amerykańskim mieście Pittsburgh w stanie Pensylwania. Drużyny z NHL mogli wybrać zawodników, którzy urodzili się pomiędzy 1 stycznia 1992 a 14 września 1994 roku.
Mimo iż w poprzednim sezonie najsłabszą drużyną została drużyna Columbus Blue Jackets, jednak po zwycięstwie w loterii draftu jako pierwszego zawodnika wybierać będzie Edmonton Oilers. Będzie to trzecie z rzędu wybieranie pierwszego zawodnika draftu przez tę drużynę.
Łącznie wybrano 211 zawodników w 7 rundach. Z pierwszym numerem wydraftowany został występujący na pozycji prawego skrzydłowego - Rosjanin Nail Jakupow. Jako drugi wybrany został kanadyjski obrońca Ryan Murray, który przeszedł do Columbus Blue Jackets. Trzecim zawodnikiem draftu był amerykański center Alex Galchenyuk, który przeszedł do Montreal Canadiens.
Ranking skautów.
Według scoutów największe szanse na pierwszy numer w drafcie miał Nail Jakupow wśród hokeistów grających w ligach północnoamerykańskich, zaś z grających w ligach europejskich Filip Forsberg. Wśród bramkarzy wymieniano najczęściej Malcolma Subbana z zawodników amerykańskich oraz Andriej Wasilewski z bramkarzy europejskich.
Draft 2012.
Runda 1.
Adnotacje do rundy 1.
1.* Pittsburgh Penguins uzyskało miejsce w pierwszej rundzie draftu w wyniku wymiany z dnia 22 czerwca 2012 roku. Rezultatem tej wymiany były przenosiny Jordana Staala do Carolina Hurricanes w zamian za Brandona Suttera i Briana Dumoulina.
2.* Washington Capitals uzyskało miejsce w pierwszej rundzie draftu w wyniku wymiany z dnia 1 lipca 2011 roku. Rezultatem tej wymiany były przenosiny Siemiona Warłamowa do Colorado Avalanche w zamian za wybór drużyny z Colorado w drugiej rundzie draftu 2012 lub 2013.
3.* Buffalo Sabres uzyskało miejsce w pierwszej rundzie draftu wobec drużyny Calgary Flames w wyniku wymiany z dnia 22 czerwca 2012 roku. Rezultatem tej wymiany był wybór w pierwszej rundzie (21. miejsce) oraz w drugiej rundzie draftu 2012 (42. miejsce).
4.* Tampa Bay Lightning uzyskało miejsce w pierwszej rundzie draftu w wyniku wymiany z dnia 21 lutego 2012 roku. Rezultatem tej wymiany były przenosiny Kyle'a Quincey do Detroit Red Wings w zamian za Sébastiena Piché.
5.* Calgary Flames uzyskało miejsce w pierwszej rundzie draftu wobec drużyny Buffalo Sabres w wyniku wymiany z dnia 22 czerwca 2012 roku. Rezultatem tej wymiany był wybór w pierwszej rundzie (14. miejsce) oraz w drugiej rundzie draftu 2012 (42. miejsce).

</doc>
<doc id="2709027" url="https://pl.wikipedia.org/wiki?curid=2709027" title="Tadeusz Przegaliński">
Tadeusz Przegaliński

Tadeusz Stanisław Przegaliński (ur. 13 maja 1924 w miejscowości Biereciszki, zm. 19 listopada 2012 w Koszalinie) – działacz społeczny, żołnierz 2. Korpusu PSZ, uczestnik walk o Monte Cassino, sybirak.
Życiorys.
Urodził się 13 maja 1924 w miejscowości Biereciszki, w powiecie lidzkim województwa nowogródzkiego. Ojciec Zdzisław (1891–1942) – żołnierz Legionów Piłsudskiego, uczestnik wojny polsko-bolszewickiej 1920 – był technikiem-specjalistą budowy gorzelni. Matka Paulina (1883–1975), z domu Mikiel – była gospodynią domową.
Do 1939 roku ukończył 7 klas szkoły powszechnej. Uczył się kolejno w trzech miejscowościach na pograniczu województwa nowogródzkiego oraz wileńskiego – Raków, Wiazyń oraz Lebiedziewo. Przeprowadzki były wymuszane charakterem pracy jego ojca. Po ukończeniu nauki w szkole podstawowej pracował w gorzelni w miejscowości Malinowszczyzna, pow. Mołodeczno.
9 lipca 1940 jego ojciec na podstawie donosu obywateli narodowości żydowskiej został aresztowany przez funkcjonariuszy NKWD. Początkowo przebywał w więzieniu w Mołodecznie, gdzie Tadeusz odwiedził go w marcu 1941. Decyzją trzyosobowego kolegium z dnia 22 marca 1941 na podstawie art. 72 i 74 Kodeksu Karnego Białoruskiej SRR został skazany na karę ośmiu lat pozbawienia wolności za swoją działalność niepodległościową oraz udział w walkach z Armią Czerwoną. Początkowo karę odbywał w Uchtiżemłagu w Komi ASRR. Z kolei został zesłany do Buzułuku w obwodzie czkałowskim, następnie do łagru w miejscowości Turtkul w Karakałpackiej ASRR w Uzbekistanie. Po ośmiu miesiącach wyczerpującej pracy w łagrze zmarł w tej miejscowości w dniu 7 stycznia 1942. Rodzina dowiedziała się o tym fakcie dopiero po zakończeniu wojny. Postanowieniem Prokuratury Białoruskiej SRR z 13 czerwca 1989 Zdzisław Przegaliński został zrehabilitowany.
W październiku 1940 Przegalińscy jako rodzina wroga narodu radzieckiego – decyzją administracyjną władz radzieckich zostali wysiedleni z zajmowanego majątku Malinowszczyzna. Zamieszkali w miejscowości Turzec, następnie w jeszcze gorszych warunkach we wsi Bojary.
20 czerwca 1941 Tadeusz Przegaliński wraz z matką i siostrami został deportowany w głąb Związku Radzieckiego. Rodzina została wywieziona do miejscowości Czarysz, w rejonie Ust’-Kałmanskim Kraju Ałtajskiego. Pracował w sowchozie Czarysz nad rzeką o tej samej nazwie. Od 17 lipca 1941 był zatrudniony w warsztatach remontowych, następnie jako traktorzysta.
W dniu 30 marca 1942 wraz z trzema kolegami podjął udaną ucieczkę z sowchozu. 10 kwietnia 1942 wszyscy przedostali się do jednego z ośrodków stacjonowania Armii Polskiej w miejscowości Gʻuzor w Uzbekistanie. Tadeusz Przegaliński został przyjęty do służby w pododdziale spadochroniarzy w batalionie specjalnym Armii generała Andersa w miejscowości Yangiyoʻl. W sierpniu 1942 z Krasnowodska Armia została ewakuowana do Iranu. W październiku 1942 – już w Iraku – został skierowany do nowo sformowanego 15 Pułku Ułanów Poznańskich. W Kirkuku został skierowany na kurs sanitarny o specjalności ratownictwo pancerne. Kolejno stacjonował w Transjordanii, Palestynie i Egipcie. W czasie pobytu w Egipcie – w Ismailii ukończył rozpoczęty jeszcze w Iraku kurs sanitarny i został awansowany na stopień starszego ułana.
W początku 1944 pułk przerzucono do Włoch. Tadeusz Przegaliński brał udział w walkach nad rzekami Sangro i Rapido.
13 maja 1944 – w dniu swych dwudziestych urodzin – starszy ułan Tadeusz Przegaliński rozpoczął udział w walkach o Monte Cassino. Wykazał się tam niezwykłą odwagą. Jego czyn opisał Melchior Wańkowicz w swojej książce "„Bitwa o Monte Cassino”":
Za ten czyn bojowy został odznaczony Krzyżem Walecznych.
Z wniosku dowództwa pułku:
Pod Monte Cassino walczył do 25 maja 1944. Po zakończeniu walk o klasztor przeszedł z 15 Pułkiem cały szlak bojowy poprzez Ankonę, Bolonię i Linię Gotów. Swój udział w walkach z Niemcami zakończył w październiku 1944 w Civitella di Romagna.
W styczniu 1945 wraz z pułkiem został przerzucony do Egiptu. Przebywał na urlopie w Palestynie, następnie przeszedł kurs artylerii przeciwlotniczej w Sant’Elpidio a Mare we Włoszech.
W czerwcu 1946 wraz z pułkiem przeniósł się do Wielkiej Brytanii. Początkowo stacjonował w miejscowości Brownings Camp, następnie w Sevenoaks. We wrześniu 1946 został zdemobilizowany. Wyprowadził się do Szkocji, gdzie pracował fizycznie.
Po podróży morskiej z obozu Cannock koło Glasgow – 25 lutego 1948 przybył do Gdyni. Zamieszkał w Łagowie, w późniejszym województwie zielonogórskim, gdzie spotkał się z rodziną, która wróciła już z ZSRR, wkrótce podjął pracę fizyczną w tartaku. W czerwcu 1948 przeprowadził się do rodziny w Sławnie, gdzie pracował w Urzędzie Telekomunikacyjnym oraz w Banku Rolnym. W styczniu 1951 roku przyjechał do Koszalina. Pracował w Okręgowym Związku Zawodowym.
1 października 1951 roku podjął pracę w Zarządzie Wojewódzkim PCK w Koszalinie, gdzie pracował do 1974 jako główny księgowy, a od 1974 na stanowisku sekretarza Zarządu Wojewódzkiego PCK. Pracując zawodowo, w 1962 ukończył naukę w Technikum Ekonomicznym w Koszalinie i uzyskał tytuł technika-ekonomisty. 15 maja 1982 przeszedł na emeryturę.
Od 1994 roku był członkiem Związku Sybiraków w Koszalinie. Od 2004 roku należał też do Światowego Związku Żołnierzy Armii Krajowej. Mimo wcześniejszych starań, dopiero w 1962 – po uzyskaniu odpowiednich rekomendacji został przyjęty do Związku Bojowników o Wolność i Demokrację. W latach 1953–1982 był członkiem PZPR. W 1963 ukończył dwuletnie studium na Wieczorowym Uniwersytecie Marksizmu-Leninizmu przy Komitecie Wojewódzkim PZPR w Koszalinie. Działał w organizacjach kombatanckich, brał czynny udział w licznych uroczystościach państwowych. Mieszkał w Koszalinie. Był ostatnim żyjącym w Koszalinie uczestnikiem Bitwy o Monte Cassino.
Został uhonorowany licznymi odznaczeniami państwowymi, resortowymi, bojowymi i kombatanckimi. Decyzją Krajowej Rady Reprezentantów PCK z 28 czerwca 2005 został Członkiem Honorowym PCK.
17 września 2001 decyzją Prezydenta RP został mianowany na pierwszy stopień oficerski – podporucznika. Na podstawie decyzji Ministra Obrony Narodowej z 12 marca 2003 awansował na stopień porucznika WP.
Zmarł po długiej i ciężkiej chorobie w dniu 19 listopada 2012 w Koszalinie.
Pochowany został 22 listopada 2012 w II Alei Zasłużonych Cmentarza Komunalnego w Koszalinie (AZ-2, strona lewa, grób nr 1).
Rodzina.
Od 1954 był żonaty z Marią Teresą Karoliną, z domu Świrską (1932–2011). Miał z nią dwóch synów – Rolanda Tadeusza (ur. 1955) i Jerzego Stanisława (ur. 1957).
Dwie siostry Tadeusza Przegalińskiego również były członkiniami Związku Sybiraków. Jedna – Wanda Przegalińska-Olencka (ur. 1922) – mieszkała w Sławnie, druga – Zofia Wasielkiewicz (1927–2009) – w Koszalinie. Obie już nie żyją. Za działalność niepodległościową i udział w powstaniach narodowych decyzją władz carskich byli deportowani na Syberię również jego dziadek i pradziadek ze strony ojca.

</doc>
<doc id="2709038" url="https://pl.wikipedia.org/wiki?curid=2709038" title="Peschel">
Peschel

Peschel:

</doc>
<doc id="2709042" url="https://pl.wikipedia.org/wiki?curid=2709042" title="77 Bombay Street">
77 Bombay Street

77 Bombay Street – zespół założony w 2007 przez czterech braci Mattiego, Joego, Esrę oraz Simri-Ramon'a Buchli w szwajcarskim kantonie Gryzonia, grający indie rock i folk rock.
Życiorys.
Czterej bracia: Matt (1982), Joe (1984), Esra (1986) i Simri-Ramon Buchli (1990), wychowali się w dziesięcioosobowej rodzinie w Bazylei. W 2001 rodzina przeniosła się do Adelaide w Australii przy ulicy "77 Bombay Street", stąd nazwa zespołu. Następnie czterej bracia przeprowadzili się do Scharans w Domleschg, gdzie w 2007 założyli zespół.
W 2009 wygrali "Little Prix Walo" i "MyCokemusic Contest". Otrzymali złotą i platynową płytę.

</doc>
<doc id="2709046" url="https://pl.wikipedia.org/wiki?curid=2709046" title="Ołtarz z Isenheim">
Ołtarz z Isenheim

Ołtarz z Isenheim – gotycko-renesansowe retabulum ołtarzowe, wykonane w latach 1506–1515 dla kościoła klasztornego Antonitów w Isenheim koło Colmaru w Alzacji (Francja). Jest to retabulum szafiaste złożone z korpusu z predellą oraz dwóch par skrzydeł. Ołtarz ten jest chef d'oeuvre Matthiasa Grünewalda, twórcy malowanych kwater i Niklausa von Hagenau, autora rzeźb korpusu ołtarza. Obecnie retabulum jest eksponowane w Musée d'Unterlinden w Colmarze.
Dzieje.
Zakon Szpitalny Świętego Antoniego Pustelnika znani jako Antonianie powstał około 1070 w Saint-Antoine en Viennoise, w niewielkiej wiosce między Valence i Grenoble. Zakon ten został założony przez francuskiego rycerza Gastona des Valloire z wdzięczności za uzdrowienie syna z ergotyzmu, zwanego ogniem św. Antoniego. Zakon ten wywodzi się z mendykanckich Augustianów, ale celem Antonianów była opieka nad osobami chorymi, głównie na ergotyzm. Źródłem tej choroby jest trujący dla człowieka sporysz żyta zawierający buławinkę czerwoną. Objawem ergotyzmu jest m.in. palenie, stąd też ta choroba nazywana jest ogniem św. Antoniego.
Klasztor Antoniatów w alzackim Isenheim znajdował się na dawnym rzymskim trakcie łączącym Moguncję z Bazyleą. W średniowieczu trakt ten był ważnym szlakiem pielgrzymkowym do Santiago de Compostela a także do Rzymu, stąd też odwiedzający Isenheim pielgrzymi modlili się w szpitalnej kaplicy gdzie znajdował się ołtarz. Na co dzień kaplica służyła do liturgii prowadzonej przez zakonników. Ufundowanie ołtarza o niezwykle bogatym programie ikonograficznym miało na celu nie tylko kult patrona zakonu lecz przede wszystkim dla duchowego uzdrowienia pacjentów.
Retabulum Grünewalda powstało na miejscu starszego retabulum. Źródła poświadczają, iż klasztor w Isenheim posiadał już „Ołtarz Orliaco“, w formie tryptyku, gdzie na rewersach skrzydeł znajdowało się przedstawienie Zwiastowania Marii. Na lewym skrzydle namalowano Marię, na prawym archanioła Gabriela. Po otwarciu skrzydeł ukazywały się modlącym scena Adoracji Dzieciątka przez Marię oraz postaci świętego Antoniego i Johanna de Orliaco (Jeana d’Orliaco) ówczesnego jednego z przełożonych opactwa. W szafie znajdowała się figura Marii dłuta Nicolasa de Haguenau, która jest obecnie prezentowana w paryskim Luwrze. Jednym z twórców ołtarza miał być Martin Schongauer, który w 1475 roku miał na zlecenie przeora namalować cztery postaci.
Nie wiadomo dokładnie kiedy powstała koncepcja nowego ołtarza. Nie zachowały się dokumenty dotyczące zlecenia Grünewaldowi prac nad nowym retabulum. Istnieją przypuszczenia że ołtarz powstawał etapami. Około 1490 roku miał powstać obecny korpus z predellą i nieistniejącymi skrzydłami. W późniejszym okresie przeor Guido Guersi następca Johanna de Orlier zlecił rozbudowę retabulum dodając dwie pary skrzydeł z malowanymi kwaterami.
Struktura ołtarza z Isenheim.
Ołtarz z Isenheim jest retabulum szafiastym w formie poliptyku. Składa się z korpusu z predellą z dwoma parami skrzydeł ruchomych i jedną nieruchomych. Dzięki takiej strukturze program ikonograficzny został podzielony na trzy autonomiczne części – odsłony. Prezentacja poszczególnych scen była podporządkowane roku liturgicznemu. W dni pasyjne eksponowano pierwszą odsłonę (ołtarz całkowicie zamknięty), w niedziele drugą (po otwarciu pary zewnętrznych skrzydeł) zaś w święta widoczny był korpus z rzeźbionymi figurami – rdzeń retabulum. W obecnej przestrzeni muzealnej mimo wykorzystania gotyckiego wnętrza dawnego kościoła Dominikanek retabulum jest eksponowane nie jako całość ale trzy odrębne części wedle pierwotnego układu odsłon.
Pierwsza odsłona – ołtarz zamknięty.
Podczas Adwentu i Wielkiego Postu retabulum było zamknięte, jednakże ze względu na treść malowideł tworzy pierwszą odsłonę, o pasyjnej wymowie. Na awersach nieruchomych skrzydeł namalowane są pełnopostaciowe wizerunki świętych Antoniego – patrona zakonu i Sebastiana. Pośrodku monumentalna scena Ukrzyżowania gdzie pośrodku znajduje się ukrzyżowany Jezus. Po Jego prawicy u stóp krzyża stoi Jan Ewangelista, który podtrzymuje omdlewającą Marię. Bliżej krzyża klęczy Maria Magdalena. Po lewicy stoi Jan Chrzciciel, u jego stóp Baranek Boży, atrybut świętego. Dopełnieniem "Ukrzyżowania" jest scena "Opłakiwania Chrystusa przy grobie" mieszcząca się na zewnętrznych skrzydłach predelli. W partiach bocznych pierwszej odsłony przedstawiono świętych Sebastiana i Antoniego. Obaj są patronami chorych i kalek; Sebastian jest uzdrowicielem od dżumy, a Antoni od ergotyzmu.
Grupa Ukrzyżowania.
Licząca 269 centymetrów wysokości i 307 centymetrów szerokości scena "Ukrzyżowania Jezusa" ze względu na strukturę retabulum szafiastego jest podzielona na dwie części, przy czym podział nie narusza kompozycji i jednolitości sceny. Spójność tej kompozycji została uzyskana dzięki odpowiedniemu modelunkowi światłocieniowemu krzyża oraz przede wszystkim namalowanemu w ciemnozielonych tonacjach tłu, które nie jest bynajmniej jednolite, widoczne są fragmenty rozległego krajobrazu. Scena ta charakteryzuje się niezwykła ekspresją i dramatyzmem. Ciało Chrystusa jest konwulsyjnie powyginane: głowa silnie opada w dół, przybite jednym gwoździem nogi uginają się pod ciężarem korpusu ciała, który jest mocno wygięty do przodu, a przez to ramiona i mięśnie przebitych dłoni są mocno rozciągnięte. Obraz ciała Chrystusa ilustruje całokształt męki, którą przeżył, począwszy od pierwszych ran zadanych w ogrodzie Oliwnym, poprzez biczowanie, koronowanie cierniem, niesienie krzyża, aż po cierpienie na Golgocie. Wizerunek ten ukazuje kulminacyjny moment agonii, co uwidocznione jest w ogólnym, bardzo ekspresyjnym zarysie wychudzonego ciała (silnie rozciągnięte ręce i dłonie, powyginane palce, głowa opadnięta na ramię, mocno wyeksponowana talia), jak i w szczegółach (opuchnięte oczy, skurcze policzków, bolesny grymas na ustach). Na całym okaleczonym ciele widoczne są rozmaite obrażenia, w wielu miejscach jest pokryte guzowatymi krostami, skrzepami krwi i ranami kłutymi. Układ ran jest stylizowany, natomiast od strony anatomicznej zachowano niemal w pełni realizm ludzkiego ciała bez większej ingerencji stylizacji. Z przebitego włócznią boku wypływa gęsty strumień krwi. Biodra są owinięte częściowo podartym i postrzępionym perizonium, w przedniej części jest ono związane w supeł. Jezus ma na głowie koronę cierniową, której niektóre gałęzie i kolce sięgają ramion. W kontekście tradycji ikonograficznej nietypowy układ ma krzyż – jego pozioma belka jest przytwierdzona do pionowej od tyłu, zaś tabliczka z inskrypcją INRI nie jest przytwierdzona do belki krzyża, a zawieszona na łańcuszkach.
Dramatyzm męki i śmierci krzyżowej Chrystusa potęguje współcierpienie obecnych u Jego stóp najbliższych. Ubrana w zieloną suknię, całkowicie przykrytą białym welonem i płaszczem Maria na widok umęczonego Syna omdlewa. Jej silnie wygięte do tyłu ciało podtrzymuje odziany w szkarłatny płaszcz Jan Ewangelista. Na jego twarzy widoczny jest grymas bólu. Pod krzyżem klęczy Maria Magdalena, która współcierpiąc w sposób bardzo wymowny modli się do Chrystusa. Twarz ma na wpół przysłoniętą welonem, z którego wyłaniają się lokowate kosmyki blond włosów. Odziana jest w obfity czerwony płaszcz. Fałdy płaszcza przybierają bardzo dynamiczne układy. Po przeciwnej stronie stoi Jan Chrzciciel, który w sposób wymowny wskazuje prawą ręką na Jezusa. W lewej dłoni trzyma otwartą księgę. U stóp Baranek Boży, z którego boku wypływa do kielicha krew. Swoją przednią prawą racicą podtrzymuje mały krzyż, swój wzrok kieruje w stronę Ukrzyżowanego, w sposób dobitny został tu wyrażony pasyjny wymiar ofiary z jagnięcia które wcześniej, w Starym Testamencie nawiązuje do ofiary złożonej Bogu podczas Paschy (Wj 12, 1-11). W przedstawieniu z Isenheim Baranek Boży symbolizuje ofiarę Jezusa na krzyżu, którą złożył dla odkupienia ludzkości zapowiedzianą przez proroka Izajasza (Iz 53, 7).
Opłakiwanie.
Kontynuacją ekspresyjnej i dramatycznej sceny Ukrzyżowania jest ukazane na dwóch skrzydłach predelli przedstawienie Opłakiwania Chrystusa. Podobnie jak powyżej, dopełnieniem przedstawienia jest namalowana w ciemnych tonacjach sceneria krajobrazowa. Lewe skrzydło wypełnia otwarty grób, przed którym leży korona cierniowa. Po prawej stronie grobu stoi Maria Magdalena. Obok, już w obrębie prawego skrzydła stoi Matka Boska, pogrążoną w bólu, co w sposób dobitny zostało wyrażone w konwulsyjnie złożonych dłoniach. Na głowie Maria ma białą chustę, która zakrywa jej oczy. Obok Marii leży martwy Chrystus, na całym ciele, (które na wysokości bioder jest przysłonięte białym perizonium) widoczne są rozmaite rany. Po prawej stronie pochyla się ku Chrystusowi Jan Chrzciciel, który podnosi Jego ciało.
Święty Sebastian.
Z dwu stron środkowej sceny Ukrzyżowania, na dwóch podłużnych tablicach namalowani są święci Sebastian i Antoni Pustelnik.
Pierwszy z nich stoi na ozdobnym postumencie, nieco pokrytym gałęziami winnej latorośli. Rośliny przykrywają także kapitel i górną część trzonu kolumny stojącej za świętym, którego ciało jest przeszyte kilkoma strzałami. Mimo atrybutów męczeństwa, Święty Sebastian został tu namalowany, jako pełny życia, młody, silny mężczyzna. Malarz ukazał go w ruchu, "en trois quarts", ma skierowaną ku prawej stronie pozę ciała i wydatnie podniesione złożone ręce, wzrok swój kieruje w przeciwległą stronę, co pogłębia dynamizm ciała. Na prawym ramieniu ma zarzucony obfity, czerwony płaszcz. Święty Sebastian stoi w ciemnym pomieszczeniu z dużym oknem, zza którego wyłania się rozległy, nizinny krajobraz z polami i drzewami. Ponad horyzontem utrzymane w bladoniebieskich tonacjach niebo i unoszące się anioły, które zmierzają w stronę świętego, by podarować mu diadem.
Święty Antoni Pustelnik.
Na niskim, ozdobnym postumencie, nieco przykrytym gałęziami winnej latorośli stoi patron klasztoru Isenheim, święty Antoni Pustelnik. Tło tworzy wnętrze; w prawym górnym narożu, obok pilastra znajduje się duże, oszklone gomółkami okno, zza którego wyłania się demon, który tłucze gomółki, próbując się wkraść do pomieszczenia świętego. W ten sposób artysta zapowiada scenę, która pojawi się na prawym skrzydle trzeciej odsłony. Święty Antoni został tu ukazany jako zakonnik w sędziwym wieku. Ubrany jest w ciemnozielone i czerwone szaty, na głowie ma czerwony czepiec. Szczegółowo oddane zostały tu rysy twarzy, które według niektórych historyków sztuki są identyczne dla ówczesnego przeora klasztoru, Guida Guersiego.
Druga odsłona.
Po otwarciu skrzydeł zewnętrznych ruchomych ukazuje się druga odsłona, prezentowana w dni powszechne. Dramatyzm i doloryzm wyeksponowane w pasyjnych scenach pierwszej odsłony kontrastują z mocnym ładunkiem radości, zdumienia, niezwykłości które emanują w trzech scenach drugiej odsłony, których główną myślą przewodnią jest Wcielenie. Pośrodku mieści się podwójna scena – Madonna z Dzieciątkiem i muzykujący aniołowie, oraz "Zwiastowanie" (po lewej) i "Zmartwychwstanie" (po prawej).
Trzecia odsłona – ołtarz całkowicie otwarty.
Po całkowitym otwarciu retabulum pojawiają się przedstawienia tworzące trzecią odsłonę zwaną świąteczną, która była prezentowana dnia 17 stycznia, święto patrona opactwa w Isenheim. Odsłona ta łączy elementy rzeźby, snycerstwa, (które przypisywane są Niklausowi von Hagenau) oraz malarstwa.
Stanowiący rdzeń retabulum, korpus ołtarza jest podzielony pionowo za pomocą smukłych kolumienek na trzy części, co jest dostosowane do trzech monumentalnych figur świętych Augustyna, Antoniego i Hieronima. U stóp autora Wulgaty leży lew, zaś obok ubranego w strój biskupi Augustyna (dzierżącego w prawej ręce pastorał) klęczy duchowny-donator, który jest identyfikowany z osobą ówczesnego przeora klasztoru z Isenheim Johannem de Orliaco, zleceniodawcy rzeźbionej części retabulum. U stóp tronującego i dzierżącego laskę z "crux commissa" (w formie greckiej litery "T" – "Tau") św. Antoniego Pustelnika klęczą mieszczanin i chłop, którzy ofiarują świętemu zwierzęta hodowlane (koguta i świnię). Ponad postaciami gęste wici liściastych gałęzi wplecionych w maswerki. Pośród liści widoczne są symbole Czterech Ewangelistów.
Na predelli pełnoplastyczne popiersia tronującego Chrystusa w otoczeniu Dwunastu Apostołów.
Na skrzydłach bocznych kolejne malowidła Grünewalda – "Kuszenie świętego Antoniego" oraz "Spotkanie świętego Antoniego ze świętym Pawłem"

</doc>
<doc id="2709047" url="https://pl.wikipedia.org/wiki?curid=2709047" title="Paul Luiz van Eijk">
Paul Luiz van Eijk

Paul Luiz van Eijk (ur. 16 marca 1986 w Nowej Zelandii) – piłkarz z Wysp Cooka grający na pozycji obrońcy w Nikao Rarotonga. Posiada także obywatelstwo nowozelandzkie.
Karierę rozpoczął w 2004 roku w nowozelandzkim Auckland Grammar School. W 2004 roku przeniósł się do grającego na Wyspach Cooka Nikao Rarotonga.
Z tym klubem 6 razy został mistrzem kraju i 2 razy zdobył puchar kraju.
W reprezentacji Wysp Cooka zadebiutował w 2004 roku. Łącznie w niej rozegrał 7 meczów.

</doc>
<doc id="2709048" url="https://pl.wikipedia.org/wiki?curid=2709048" title="Jamie McAllister">
Jamie McAllister

James Reynolds "Jamie" McAllister (ur. 28 kwietnia 1978 w Glasgow) – szkocki piłkarz grający na pozycji obrońcy w Yeovil Town, 1-krotny reprezentant kraju.

</doc>
<doc id="2709051" url="https://pl.wikipedia.org/wiki?curid=2709051" title="Astroscopus guttatus">
Astroscopus guttatus



</doc>
<doc id="2709052" url="https://pl.wikipedia.org/wiki?curid=2709052" title="David Clarkson">
David Clarkson

David Clarkson (ur. 10 września 1985 w Bellshill, Szkocja) – szkocki piłkarz grający na pozycji napastnika. Jest bratankiem Phila O'Donnella.
Kariera piłkarska.
Kariera klubowa.
Zadebiutował w lokalnym klubie Motherwell F.C. w grudniu 2002 roku strzelając pierwszą bramkę. Strzelił 13 bramek dla Motherwell w sezonie 2007/2008. W dniu 29 czerwca 2009 roku dołączył do klubu piłkarskiego Bristol City F.C. podpisując trzyletni kontrakt. W 2011 został wypożyczony do Brentford F.C. W latach 2012-2014 bronił barw Bristol Rovers F.C. 8 września 2014 zasilił skład Dundee F.C., a 25 czerwca 2015 wrócił do Motherwell. W maju 2016 odszedł do St. Mirren F.C., gdzie zakończył karierę piłkarza w roku 2017.
Kariera reprezentacyjna.
30 maja 2008 zadebiutował w narodowej reprezentacji Szkocji w meczu towarzyskim z Czechami. Wcześniej występował w młodzieżowej reprezentacji Szkocji.

</doc>
<doc id="2709055" url="https://pl.wikipedia.org/wiki?curid=2709055" title="Podosobowość">
Podosobowość

Podosobowość (ang. "subpersonality") – wyodrębniona, autonomiczna część osobowości, zdolna do funkcjonowania jako osoba.
Według Johna Rowana, istnieje ponad dwadzieścia
synonimów podosobowości: subosobowości, stany ego, Głosy, podsystemy Ja, subtożsamości, stany tożsamości, drugie osobowości, głębsze potencjały itd.
Podosobowości przeważnie są zupełnie normalne, lecz czasem mogą stanowić problem. Zdarza się to najczęściej wtedy, gdy zdecydowanie zaprzeczamy ich posiadaniu. Wyparcie, rozszczepienie i zaprzeczanie – to częste przyczyny problemów z podosobowościami. Podosobowości przekształcają się, mogą się pojawiać i znikać, dzielić na dwie albo łączyć w jedną.
W skrajnym przypadku w wyniku występowania podosobowości dochodzi do sprzecznych zachowań, jakby psychika była rządzona przez dwa lub kilka ośrodków (osobowość mnoga/wieloraka). W ujęciu Johna Rowana podosobowości są to stany zupełnie normalne, które można określić jako jedną z pozycji na kontinuum:
Odmienne stany świadomości &gt; nastroje &gt; PODOSOBOWOŚCI &gt; opętanie &gt; osobowość wieloraka
Źródła podosobowości.
Istnieje co najmniej sześć źródeł podosobowości.
Różne role życiowe wyzwalają różne podosobowości. Podobnie działają różne uwarunkowania społeczne. Nawet dzieci mogą odgrywać inne role w szkole, a inne w domu. Niektóre role, np. rola matki i rola nauczyciela – wiążą się nierozerwalnie z tworzeniem się podosobowości.
Jeżeli dwie lub kilka stron toczy w naszym wnętrzu spory (np. chciałbym, ale...), powtarza się to często i są one bardzo żywotne – to żeby je zrozumieć, trzeba określić tożsamość każdej z nich. Zjawisko takie często spotyka się w terapii Gestalt i w psychodramie. Podobna sytuacja ma miejsce wtedy, gdy nasze ciało, lub jakieś jego części zdają się działać tak, jakby były naszym przeciwnikiem. Można je także traktować jako podosobowości, kierujące się własnymi motywami.
Zdarza się, że identyfikujemy się ze sławną osobistością lub z podziwianą grupą i przejmujemy ich charakterystyczne cechy. Te wyobrażone wizerunki mogą pochodzić zarówno z teraźniejszości, jak i z przeszłości. Niektórzy terapeuci instalują w sobie wyobrażony wizerunek pacjenta, aby lepiej dostroić się do niego – co może mieć niekorzystny wpływ na terapeutę. W ten sposób postępują też aktorzy grający według szkoły Stanisławskiego.
Różne szkoły psychologiczne zajmujące się badaniem nieświadomości opisały zjawiska, które są podosobowościami lub często można je tak traktować.
Wszystkie te zjawiska prawdopodobnie wywodzą się z wczesnych doświadczeń w rodzinie. Niektóre traumy, mogące prowadzić do gwałtownej obrony w postaci rozszczepienia wewnątrz osobowości, mogły się zdarzyć w trakcie narodzin, lub przed narodzinami (pisze o tym m.in. Grof).
Z nieświadomości kulturowej wywodzi się patrypsychika, czyli "wewnętrzna konstelacja patriarchalnych wzorców". Podobne zjawisko, to "Wredny Ojciec", czyli nienawidzące siebie Ja – wewnętrzny głos dominacji w człowieku, gloryfikujący hierarchię i patriarchat.
Według Junga z nieświadomości zbiorowej wywodzą się archetypy, jak np. Cień, który okazuje się być jedną z podosobowości. Archetyp Animy jest także pojawiającą się dość powszechnie podosobowością.

</doc>
<doc id="2709060" url="https://pl.wikipedia.org/wiki?curid=2709060" title="Ikona Matki Bożej &quot;Cierpiąca&quot;">
Ikona Matki Bożej &quot;Cierpiąca&quot;



</doc>
<doc id="2709061" url="https://pl.wikipedia.org/wiki?curid=2709061" title="Ikona Matki Bożej &quot;Godne Jest&quot;">
Ikona Matki Bożej &quot;Godne Jest&quot;



</doc>
<doc id="2709063" url="https://pl.wikipedia.org/wiki?curid=2709063" title="Ikona Matki Bożej &quot;Karmiąca Mlekiem&quot;">
Ikona Matki Bożej &quot;Karmiąca Mlekiem&quot;



</doc>
<doc id="2709064" url="https://pl.wikipedia.org/wiki?curid=2709064" title="Ikona Matki Bożej &quot;Siedmiostrzelna&quot;">
Ikona Matki Bożej &quot;Siedmiostrzelna&quot;



</doc>
<doc id="2709065" url="https://pl.wikipedia.org/wiki?curid=2709065" title="Ikona Matki Bożej &quot;Władająca&quot;">
Ikona Matki Bożej &quot;Władająca&quot;



</doc>
<doc id="2709066" url="https://pl.wikipedia.org/wiki?curid=2709066" title="Ikona Matki Bożej &quot;Łagodząca Złe Serca&quot;">
Ikona Matki Bożej &quot;Łagodząca Złe Serca&quot;



</doc>
<doc id="2709067" url="https://pl.wikipedia.org/wiki?curid=2709067" title="Ikona Matki Bożej &quot;Życiodajne Źródło&quot;">
Ikona Matki Bożej &quot;Życiodajne Źródło&quot;



</doc>
<doc id="2709068" url="https://pl.wikipedia.org/wiki?curid=2709068" title="Poddębicki Zespół Przyrodniczo-Krajobrazowy">
Poddębicki Zespół Przyrodniczo-Krajobrazowy

Poddębicki Zespół Przyrodniczo-Krajobrazowy – zespół przyrodniczo-krajobrazowy ustanowiony Uchwałą Nr X/51/07 Rady Miejskiej w Poddębicach z dnia 26 czerwca 2007 roku "w sprawie ustanowienia zespołu przyrodniczo-krajobrazowego pod nazwą „Poddębicki Zespół Przyrodniczo-Krajobrazowy”".
Charakterystyka.
Obszar ten leży w województwie łódzkim w powiecie poddębickim w granicach administracyjnych miasta Poddębice zajmując powierzchnię 5,7707 ha.
Zespół ustanowiony jest celem ochrony walorów widokowych i estetycznych. Obejmuje następujące obiekty:
Przebiegają tędy:

</doc>
<doc id="2709069" url="https://pl.wikipedia.org/wiki?curid=2709069" title="Kabaddi plażowe na Plażowych Igrzyskach Azjatyckich 2012">
Kabaddi plażowe na Plażowych Igrzyskach Azjatyckich 2012

Podczas III Plażowych Igrzysk Azjatyckich rozegrano dwa turnieje w plażowej odmianie kabaddi: kobiecy i męski. Turnieje odbywały się w dniach od 19 do 22 czerwca 2012 r. 

</doc>
<doc id="2709072" url="https://pl.wikipedia.org/wiki?curid=2709072" title="2012 European Black Album Tour">
2012 European Black Album Tour

2012 European Black Album Tour – krótka europejska trasa koncertowa zespołu Metallica, która odbyła się w 2012 roku. Większą część trasy stanowiły występy na rockowych festiwalach.

</doc>
<doc id="2709073" url="https://pl.wikipedia.org/wiki?curid=2709073" title="Zespół przyrodniczo-krajobrazowy „Niemysłów”">
Zespół przyrodniczo-krajobrazowy „Niemysłów”

Zespół Przyrodniczo-Krajobrazowy „Niemysłów” – zespół przyrodniczo-krajobrazowy ustanowiony Rozporządzeniem Wojewody Sieradzkiego Nr 419 z dnia 22 kwietnia 1996 roku (Dz. U. Woj. Sieradzkiego Nr 7, poz. 39 z dn. 22 maja 1996 r.).
Charakterystyka.
Obszar ten leży w województwie łódzkim w powiecie poddębickim na terenie gminy Poddębice. Najbliższe wsie to Niemysłów i Krępa
Zespół znajduje się w oddziale 213 g leśnictwa Niemysłów, nadleśnictwa Poddębice (RDLP w Łodzi) zajmując powierzchnię 4,52 ha.
Ochroną objęty jest tu stary drzewostan dębowo-sosnowy.

</doc>
<doc id="2709074" url="https://pl.wikipedia.org/wiki?curid=2709074" title="Nikołaj Zielinski">
Nikołaj Zielinski

Nikołaj Dmitrijewicz Zielinski (), ur. w Tyraspolu, zm. 31 lipca 1953 w Moskwie – rosyjski i radziecki chemik organiczny, jeden z twórców katalizy organicznej i petrochemii, członek Akademii Nauk ZSRR.
Życiorys.
W wieku 10 lat rozpoczął naukę w szkole powiatowej w Tyraspolu i po dwuletnim okresie przygotowawczym wstąpił do Odeskiego Gimnazjum im. Richelieu. Po jego ukończeniu w 1880 roku rozpoczął studia w Noworosyjskim Uniwersytecie w Odessie na wydziale matematyczno-fizycznym. Po jego ukończeniu (w 1884) obronił pracę magisterską (w 1889) i doktorską (1891). W latach 1893–1953 był profesorem Uniwersytetu Moskiewskiego (z wyjątkiem lat 1911–1917, kiedy to wraz z grupą wykładowców opuścił uniwersytet w proteście przeciw polityce ministra oświaty narodowej Lwa Kasso). W 1935 aktywnie uczestniczył w organizacji instytutu chemii organicznej Akademii Nauk ZSRR, w którym następnie kierował szeregiem laboratoriów. Od 1953 roku instytut ten nosi jego imię. Autor ponad 40 prac z dziedziny chemii organicznej, związanych głównie z krakingiem ropy naftowej.
Jego badania nad adsorpcją, doprowadziły w 1915 roku do skonstruowania maski przeciwgazowej z pochłaniaczem węglowym. Zielinski nie opatentował swojego wynalazku. W 1916 maska ta została zaakceptowana przez państwa Ententy jako stały element uzbrojenia armii. Obecnie jest to najbardziej popularny typ maski przeciwgazowej na świecie.
Był jednym z organizatorów Ogólnozwiązkowego Towarzystwa Chemicznego im. D. Mendelejewa i jego (od 1941) honorowym członkiem.
Jego uczniami byli wybitni chemicy radzieccy: Alieksiej Bałandin, Leonid Wereszczagin, Siergiej Namiotkin, Aleksander Niesimiejanow, Iosif Mamiedaliew, Borys Michaiłow, Witalij Longinow, Lew Czugajew, i in.
Pochowany na Cmentarzu Nowodziewiczym w Moskwie.
Pamięć.
Ma ulice swojego imienia w Moskwie i innych miastach Rosji. W rodzinnym domu Zielinskiego w Tyrasopolu, obecnie na terenie Mołdawii, istnieje poświęcone mu muzeum. W mieście tym znajduje się również jego pomnik. W 1961 roku, w 100 rocznicę urodzin Zielinskiego, poczta ZSRR wydała okolicznościowy znaczek.
Publikacje.
Publikacje naukowe Zielinskiego zostały wydane w zbiorach: "Izbarannyje trudy", t. 1-2, Moskwa – Leningrad, 1941 i "Sobranie trudow", t. 1-4, Moskwa 1954–1960.

</doc>
<doc id="2709092" url="https://pl.wikipedia.org/wiki?curid=2709092" title="Winewo">
Winewo

Winewo (bułg. "Винево") – wieś w południowej Bułgarii, w obwodzie Chaskowo, w gminie Minerałni bani.

</doc>
<doc id="2709098" url="https://pl.wikipedia.org/wiki?curid=2709098" title="Hrabstwo Erie (Ohio)">
Hrabstwo Erie (Ohio)

Hrabstwo Erie (ang. "Erie County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 626,15 mil2 (1 621,72 km2). Według danych z 2010 r. hrabstwo miało 77 079 mieszkańców. Hrabstwo powstało 16 marca 1838 roku, a jego nazwa pochodzi od indiańskiego plemienia Erierów, którzy zamieszkiwali tereny wzdłuż Wielkich Jezior.
Sąsiednie hrabstwa.
Na północy hrabstwo graniczy na Jeziorze Erie z kanadyjskimi hrabstwami Essex, Chatham-Kent oraz Ontario.

</doc>
<doc id="2709110" url="https://pl.wikipedia.org/wiki?curid=2709110" title="Hrabstwo Fairfield (Ohio)">
Hrabstwo Fairfield (Ohio)

Hrabstwo Fairfield (ang. "Fairfield County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 508,60 mil2 (1 317,27 km2). Według danych z 2010 r. hrabstwo miało 146 156 mieszkańców. Hrabstwo powstało 9 grudnia 1800 roku.

</doc>
<doc id="2709112" url="https://pl.wikipedia.org/wiki?curid=2709112" title="Jerzy Lesław Wyrozumski">
Jerzy Lesław Wyrozumski



</doc>
<doc id="2709119" url="https://pl.wikipedia.org/wiki?curid=2709119" title="Welcome (album)">
Welcome (album)

Welcome – ósmy album studyjny polskiej grupy rockowej SBB wydany przez zachodnioniemiecką wytwórnię płytową Spiegelei-Intercord, a nagrany w studiu Polskiego Radia w Opolu. Uważany jest za jedno z największych osiągnięć grupy.

</doc>
<doc id="2709121" url="https://pl.wikipedia.org/wiki?curid=2709121" title="Manchester United F.C. w sezonie 2012/2013">
Manchester United F.C. w sezonie 2012/2013

Sezon 2012/13 był dla Manchesteru United 21. sezonem w Premier League i 38. sezonem z rzędu w najwyższej klasie rozgrywkowej w Anglii.
Rozpoczęcie sezonu przypadło na 20 sierpnia 2012 w Premier League. Tytuł mistrzowski zapewnili sobie 22 kwietnia 2013 po meczu z Aston Villa.
W Europie United walczyli w Lidze Mistrzów 17. sezon z rzędu. Odpadli z rywalizacji w 1/8 finału w dwumeczu z Realem Madryt w kontrowersyjnych okolicznościach.
Oprócz tego rywalizowali w dwóch krajowych pucharach, w Pucharze Anglii: przegrana z Chelsea w szóstej rundzie i Pucharze Ligi: przegrana również z Chelsea w piątej rundzie po dogrywce.
8 maja 2013 roku manager United, sir Alex Ferguson, zapowiedział, że po 27 latach spędzonych na Old Trafford odchodzi na emeryturę po sezonie. Dzień później klub ogłosił, że od 1 lipca managerem będzie David Moyes wcześniej pracujący w Evertonie.
Transfery.
Przyszli
Odeszli

</doc>
<doc id="2709126" url="https://pl.wikipedia.org/wiki?curid=2709126" title="Stefan Dąbrowski (1882–1945)">
Stefan Dąbrowski (1882–1945)

Stefan Dąbrowski (ur. 25 kwietnia 1882 w Strzebielinie, zm. 16 listopada 1945 w Wielkim Donimierzu) – polski ziemianin, prawnik, działacz społeczny, polityk, poseł na Sejm w II RP.
Życiorys.
Był synem Augustyna i Teresy Pauliny z domu Żelewskiej. Ukończył gimnazjum w Wejherowie i studia prawnicze na uniwersytetach w Monachium i Królewcu.
W czasie studiów działał w Polskim Towarzystwie Akademickim „Vistula” w Monachium i w stowarzyszenia studentów polskich w Królewcu.
Po studiach od 1910 roku praktykował jako referendariusz w Kassel. Od 1911 roku prowadził majątek w Donimierzu. Był założycielem i prezesem kółka rolniczego w Szemudzie, a w okresie 1912–1913 polskim delegatem w komitecie wyborczym w Szemudzie. Doradzał w zakresie obrony prawnej Polaków; w 1912 roku rozparcelował 900 morgów swojego majątku między rolników Polaków.
W czasie I wojny światowej służył w batalionie wejherowskim 61. pułku piechoty armii niemieckiej, w latach 1915–1918 przebywał w niewoli rosyjskiej.
W latach 1919–1920 był polskim delegatem powiatowym przy landraturze w Wejherowie, gdzie zabiegał o spolszczenie administracji powiatowej. Od 1920 roku pracował jako komisaryczny starosta w Wejherowie, następnie (do 1922 roku) radca wojewódzki w Toruniu. Był członkiem Sejmiku i Wydziału Powiatowego w Wejherowie oraz Sejmiku i Wydziału Wojewódzkiego przy Starostwie Krajowym w Toruniu.
Działał w PSL „Piast”, z którym zerwał w 1930 roku i przeszedł do Narodowo-Chłopskiego Stronnictwa Agrarnego (późniejsze Chłopskie Stronnictwo Rolnicze).
W 1928 roku został wybrany z ramienia PSL „Piast” (lista nr 25) w okręgu nr 29 obejmującego powiat tczewski. W kadencji tej należał do klubu PSL „Piast”. Pracował w komisjach budżetowej i prawniczej. W 1930 roku został ponownie wybrany, tym razem z ramienia Bezpartyjnego Bloku Współpracy z Rządem (lista nr 1) z tego samego okręgu wyborczego. W tej kadencji należał do klubu BBWR. Pracował w komisji rolnej.
W cza­sie II wojny światowej został usunięty z majątku, który przejął niemiecki powiernik. Mieszkał wraz z ro­dziną kolejno w sąsiednich miejscowościach. Po wojnie powrócił do Donimierza, lecz ma­jątku nie odzyskał.
Został pochowany na cmentarzu parafial­nym w Szemudzie.
Życie prywatne.
W 1919 roku ożenił się z Heleną May, córką kupca i działacza społecznego w Wejherowie, z którą miał czworo dzieci: Halinę, Jana, Woj­ciecha i Zofię. Brat Dąbrowskiego, Roman (kupiec wej­herowski), został jesienią 1939 roku zamordowany przez hitlerowców w lasach piaśnickich.

</doc>
<doc id="2709127" url="https://pl.wikipedia.org/wiki?curid=2709127" title="Stefan Dąbrowski (1895–1945)">
Stefan Dąbrowski (1895–1945)

Stefan Dąbrowski (ur. 13 grudnia 1895 w Żabnie, zm. 10 sierpnia 1945 w Murnau am Staffelsee) – polski ziemianin, rolnik, działacz chłopski, polityk, poseł na Sejm w II RP.
Życiorys.
Był synem Karola Władysława i Stanisławy Cecylii z domu Zawadzkiej. Ukończył gimnazjum w Lublinie i Gimnazjum im. Pawła Chrzanowskiego w Warszawie (zdał maturę w 1914 roku). Ukończył 6 semestrów w SGGW w Warszawie.
Od 1918 roku walczył w WP na froncie ukraińskim, w wojnie polsko-bolszewickiej w 1920 roku służył w 1 pułku Ułanów Krechowieckich. 
Po wojnie pracował we własnym majątku w Żabnie, następnie od 1928 roku w Kowalewicach. Był członkiem Związku Ziemian i zarządu Okręgowego Towarzystwa Organizacji i Kółek Rolniczych, członkiem Wydziału Powiatowego, w latach 30. – członkiem Rady Wojewódzkiej oraz od 1934 radcą Izby Rolniczej w Warszawie. Od 1928 roku był prezesem Rady Powiatowej BBWR w Krasnymstawie.
W 1935 roku został wybrany 20 774 głosami z listy państwowej w okręgu nr 8 obejmującego powiaty: pułtuski, radzymiński i mińsko-mazowiecki. W kadencji tej należał do Koła Parlamentarnego OZN. Pracował w komisji budżetowej (od 1937 roku), rolnej, zdrowia publicznego i opieki społecznej. Od marca 1936 roku był członkiem specjalnej Komisji ds. samorządu społecznego.
W kampanii wrześniowej 1939 roku brał udział w walkach na Lubelszczyźnie, gdzie dostał się do niewoli radzieckiej, skąd zbiegł, ale dostał się do niewoli niemieckiej i do końca wojny przebywał w oflagu Murnau. Popełnił samobójstwo w Murnau am Staffelsee cztery miesiące po wyzwoleniu obozu, będąc śmiertelnie chory na gruźlicę.

</doc>
<doc id="2709128" url="https://pl.wikipedia.org/wiki?curid=2709128" title="Zoratypidae">
Zoratypidae



</doc>
<doc id="2709129" url="https://pl.wikipedia.org/wiki?curid=2709129" title="Zoratypus">
Zoratypus



</doc>
<doc id="2709132" url="https://pl.wikipedia.org/wiki?curid=2709132" title="Urazowe uszkodzenie mózgu">
Urazowe uszkodzenie mózgu

Urazowe uszkodzenie mózgu (, ), zwane również urazem wewnątrzczaszkowym – uszkodzenie mózgu na skutek działania zewnętrznej siły (urazu). Uszkodzenia można klasyfikować ze względu na ostrość obrażeń, mechanizm powstania (zamknięte np. wskutek uderzenia, lub otwarte np. rana postrzałowa), lub inne czynniki (np. lokalizacje urazu bądź obszar obrażeń). Sformułowanie „uraz głowy” zwykle odnosi się do urazowego uszkodzenia mózgu. Jest to jednak pojęcie mające szersze znaczenie, ponieważ obejmuje także urazy innych organów niż mózg (np. skóry głowy, lub czaszki).
Urazowe uszkodzenie mózgu jest jednym z głównych powodów śmierci oraz niepełnosprawności na świecie, szczególnie wśród dzieci i młodzieży. Do przyczyn należą upadki, wypadki komunikacyjne oraz skutki przemocy. Zmniejszenie liczby przypadków polega na stosowaniu zabezpieczeń w transporcie (np. pasy bezpieczeństwa, kaski), przestrzegania przepisów drogowych i bezpieczeństwa. Pomocne są również kampanie edukacyjne zwiększające bezpieczeństwo na drogach.
Uraz mózgu może być spowodowany bezpośrednim uderzeniem lub samym przyspieszeniem. Pierwotnemu uszkodzeniu towarzyszą również różnorodne zjawiska, wywołujące przez pierwsze minuty, a nawet dni, dodatkowe uszkodzenia mózgu. Są to przede wszystkim uszkodzenia układu krwionośnego, a także wzmożone ciśnienie śródczaszkowe, które przyczyniają się do zwiększenia rozległości pierwotnego uszkodzenia.
Objawy.
Najczęstszym objawem są zaburzenia świadomości, mogące trwać od kilku sekund do wielu miesięcy. W łagodnych przypadkach chory pamięta, jak przebiegał wypadek i okres tuż przed nim, skarży się na bóle i zawroty głowy, zaburzenia równowagi, nudności i wymioty. Objawy te utrzymują się od kilku dni do paru miesięcy. Stłuczenia i zranienia mózgu mogą być przyczyną niedowładów lub porażeń kończyn, uszkodzeń nerwów czaszkowych, zaburzeń mowy i otępienia. Później często występują objawy rzekomonerwicowe – drażliwość, zmęczenie, zaburzenia koncentracji, snu i zmiany zachowania.
Skale urazu.
Jedną z używanych skal do opisu ciężkości urazu czaszkowo-mózgowego w oparciu o wyniki badań tomografii komputerowej jest skala Marshalla.

</doc>
<doc id="2709137" url="https://pl.wikipedia.org/wiki?curid=2709137" title="Cornelius Stewart">
Cornelius Stewart

Cornelius Stewart (ur. 7 października 1989 w Kingstown) – piłkarz z Saint Vincent i Grenadyn występujący na pozycji pomocnika.
Kariera klubowa.
Stewart, pochodzący ze stołecznego miasta Kingstown, uczęszczał do Kingstown Anglican Primary School i Intermediate High School, gdzie po raz pierwszy miał styczność z futbolem. W wieku 12 lat dołączył do grup młodzieżowych drużyny System 3 FC i spędził w nich następne kilka lat. Do seniorskiego zespołu trafił w 2005 roku jako szesnastolatek i niebawem został podstawowym piłkarzem ekipy. Już w pierwszym sezonie, 2005/2006, zdobył ze swoim klubem wicemistrzostwo Saint Vincent i Grenadyn. W 2007 roku przeszedł do Hope International FC, jednak z powodu przerwania rozgrywek ogólnokrajowej ligi występował jedynie w turniejach regionalnych.
W 2009 roku Stewart wyjechał do Kanady, gdzie podpisał umowę z Vancouver Whitecaps Residency, grającym w czwartej lidze amerykańskiej – USL Premier Development League. Drużyna ta pełniła funkcję rezerw grającego dwie klasy wyżej Vancouver Whitecaps, do którego młody zawodnik został włączony na czas trwania sezonu 2010. W USSF Division 2 Professional League zadebiutował 16 maja w zremisowanym 0:0 spotkaniu z Montreal Impact, natomiast premierowego gola zdobył 23 maja w wygranej 2:0 konfrontacji z Rochester Rhinos. Dotarł również ze swoim klubem do finału rozgrywek o mistrzostwo Kanady – Canadian Championship. Po roku powrócił do Residency, gdzie rozegrał sezon 2011, po czym odszedł z drużyny.
Kariera reprezentacyjna.
W 2011 roku Stewart został powołany na turniej kwalifikacyjny do Igrzysk Olimpijskich w Londynie, gdzie rozegrał wszystkie trzy mecze, natomiast jego zespół narodowy odpadł w rundzie przedwstępnej i nie zdołał awansować na olimpiadę.
W seniorskiej reprezentacji Saint Vincent i Grenadyn Stewart zadebiutował 13 stycznia 2008 w przegranym 0:1 meczu towarzyskim z Gujaną. Wystąpił w jednym meczu w ramach eliminacji do Mistrzostw Świata 2010, na które jego drużyna narodowa nie zdołała się zakwalifikować. Pierwszą bramkę w kadrze strzelił 6 października 2010 w wygranej 7:0 konfrontacji z Montserratem podczas Pucharu Karaibów. Wziął także udział w eliminacji do Mistrzostw Świata 2014, dwukrotnie wpisując się na listę strzelców – w pojedynkach z Grenadą (2:1) i Belize (1:1).

</doc>
<doc id="2709140" url="https://pl.wikipedia.org/wiki?curid=2709140" title="Order Partyzanckiej Gwiazdy (Jugosławia)">
Order Partyzanckiej Gwiazdy (Jugosławia)

Order Partyzancka Gwiazda (sr. "Орден партизанске звезде", chor. "Orden partizanske zvijezde", słow. "Red partizanske zvezde", maced. "Орден на партизанската ѕвезда") – jugosłowiańskie odznaczenie wojskowe za zasługi w czasie II wojny światowej.
Historia.
Order został ustanowiony 15 sierpnia 1943 roku przez Josipa Broz Tito – Naczelnego Dowódcę Wojsk Ludowowyzwoleńczych i Oddziałów Partyzanckich Jugosławii dla nagrodzenia dowódców, oficerów i żołnierzy za zasługi w czasie walk z okupantami. 
Order posiadał trzy klasy:
W dniu 1 marca 1961 roku ustawą zmieniono nazwy klas i ustalając nazwę na Order Partyzanckiej Gwiazdy kl. I, kl. II i kl. III. 
Nadawanie orderu zakończono w 1973 roku.
Zasady nadawania.
Order nadawany był uczestnikom walk z okresu II wojny światowej z okupantami. Nadawany był dowódcom, oficerom i żołnierzom walczącym w szeregach oddziałów partyzanckich na terenie Jugosławii. Nadawano go również cudzoziemcom walczącym na terenie Jugosławii.
Order nadawany był w latach 1943–1973 i w tym czasie nadano łącznie 12 542 w tym:
Opis odznaki.
Odznaka orderu wykonana jest ze srebra, w klasie I pozłacana, w pozostałych klasach w kolorze naturalnym.
Odznaka odznaczenia w klasie I jest pięcioramienna gwiazda pokryta czerwoną emalią umieszczona na złotym wieńcu z liści laurowych. Krawędzie gwiazdy są złocone.
Odznaką odznaczenia w klasie II jest pięcioramienna gwiazda pokryta czerwoną emalią umieszczona na srebrnym wieńcu z liści laurowych. Krawędzie gwiazdy są w kolorze srebrnym.
Odznaką odznaczenia w klasie III jest pięcioramienna gwiazda pokryta czerwoną emalią umieszczona na dwóch skrzyżowanych karabinach. Karabiny i krawędzie gwiazdy są w kolorze srebrnym. 
Na rewersie umieszczone jest mocowanie odznaczenia w postaci śruby z nakrętką. 
Order zawieszony był bezpośrednio na mundurze, przy czym w 1961 roku ustanowiono baretkę do tego odznaczenia do noszenia wraz z innymi baretkami w kolorze czerwonym w klasie I, w kl. II z dwoma żółtymi paskami a w klasie III z czterema żółtymi paskami.

</doc>
<doc id="2709143" url="https://pl.wikipedia.org/wiki?curid=2709143" title="Trzeci gabinet Stanleya Bruce’a">
Trzeci gabinet Stanleya Bruce’a

Trzeci gabinet Stanleya Bruce’a (ang. "Third Bruce Ministry") – dziewiętnasty gabinet federalny Australii, urzędujący od 29 listopada 1928 do 22 października 1929. Podobnie jak dwa poprzednie gabinety Bruce’a, miał charakter koalicyjny. Tworzyły go Nacjonalistyczna Partia Australii (NPA), kierowana przez premiera, oraz Partia Wiejska (CPA), której liderem był Earle Page.
Gabinet powstał po wyborach w 1928, w których najwięcej mandatów w Izbie Reprezentantów uzyskała wprawdzie Australijska Partia Pracy (ALP), jednak po zsumowaniu mandatów NPA i CP koalicja nadal dysponowała bezwzględną większością. Urzędował do przedterminowych wyborów w 1929, w których ALP zyskała zdecydowaną przewagę w Izbie i utworzyła gabinet Jamesa Scullina.

</doc>
<doc id="2709144" url="https://pl.wikipedia.org/wiki?curid=2709144" title="Bavaria Slavica">
Bavaria Slavica

Bavaria Slavica – łaciński termin historiograficzny określający badania nad obszarem osiedleńczym słowiańskich grup ludnościowych w Niemczech na terenie dzisiejszej północno-wschodniej Bawarii. Bavaria Slavica jest częścią większego projektu naukowego o nazwie Germania Slavica.
Historia.
Słowianie połabscy osiedlili się na wschód od Łaby pomiędzy VI a IX wiekiem, przybywając znad Dunaju i z Czech. We wczesnym średniowieczu zamieszkiwali tereny Górnej Frankonii i Górnego Palatynatu obok miejscowej ludności frankijskiej. Ich obecność na obszarze spływu rzek Men, Regnitz i Naab potwierdzają również źródła pisane z VIII-X wieku, zwące ich Wendami.
Kolonizacja wewnętrzna Słowian na tym terenie oraz rozbudowa osiedli postępowała w X i XI wieku w kierunku górnego Menu, po przybyciu kolejnych słowiańskich osadników. W wyniku procesu germanizacji Słowianie ci porzucili swój język oraz kulturową tradycję w XI wieku.
Źródła.
Najwcześniejsze wzmianki o Słowianach nad górnym Menem pochodzą z 741 i mają związek z utworzeniem biskupstwa würzburskiego. Około 800 roku Karol Wielki zlecił biskupowi Würzburga Bernwelfowi wybudować 14 misyjnych kościołów dla schrystianizowanych Słowian nad Menem i rzeką Regnitz: "...ut in terra sclavorum, qui sedent inter Moinum et Radentiam fluvios, qui vocantur Moinvinidi et Radanzvinidi..." Kapitularz diedenhofeński z 805 wymienia miejscowości Hallstadt, Forchheim, Premberg koło Burglengenfeld oraz Ratyzbony jako miejsca pobierania ceł z handlu między Frankami a Słowianami.
W 893 źródła pierwszy raz wzmiankują Słowian z Górnego Palatynatu.
Z okresu od VIII do X wieku pochodzi wiele wzmianek o miejscowościach leżących w „Kraju Słowian” w związku z nadaniami ziemi dla klasztoru w Fuldzie oraz kościołów w Würzburgu i w Ansbach. Podczas tworzenia biskupstwa bamberskiego w 1007 wyraźnie wskazuje się na chrystianizację mieszkających tam Słowian. Unikanie przez Słowian płacenia dziesięciny oraz ciągłe praktykowanie zwyczajów pogańskich były przedmiotem troski zwierzchnich władz kościelnych podczas bamberskiego synodu diecezjalnego w 1059; podczas następnego synodu w 1087 roku Słowianie nie byli już wspominani. Przekazy pisane koncentrują się na terenie wokół Bambergu, rzadko wspominając regiony bardziej oddalone.
Źródła onomastyczne.
W wielu nazwach miejscowości i rzek w Górnej Frankonii identyfikuje się słowiańskie rdzenie lub części nazw. Można z nich wnioskować o zasięgu osadnictwa słowiańskiego, choć na nazewnictwo miejscowe mogły wpłynąć również zachowywanie nazw starszych i późniejszy zanik nazw słowiańskich. Część nazw miejscowych zawiera określenie "Windisch" (na przykład Windisch Eschenbach) lub kończy się na "-wind" lub "-winden", część jest związana z niemiecką nazwą osobową lub tytułem, jak opat lub biskup. Historycy posiłkujący się źródłowymi badaniami onomastycznymi uznają regionalne czy też miejscowe nazwy "Winden" lub "Wenden" na terenie Bawarii za wskazanie obecności Słowian w danym regionie.
Źródła archeologiczne.
Odmiennie niż na obszarach położonych dalej na zachód, w północno-wschodniej Bawarii w grobach umieszczano przedmioty takie jak ubranie, biżuteria i pożywienie. Te zwyczaje pochówku różnią się od chrześcijańskich i wykazują jeszcze pogańskie relikty. Znaleziska archeologiczne, szczególnie naczynia ceramiczne z typowymi zdobieniami w kształcie fal oraz biżuteria metalowa, wykazują ścisłe związki z zamieszkanymi przez Słowian terenami Europy środkowo-wschodniej. Zostały wytworzone w tej samej tradycji i mają bliskie związki przede wszystkim z serbskim obszarem pomiędzy Łabą a Soławą oraz z Czechami. Wykopaliska nastręczają trudności w dokładnym datowaniu – przyporządkowanie chronologiczne określa się na szeroki zakres około 1000 lat. Wykopaliska wskazują tylko określony obszar, w którym żyła słowiańska ludność, bez możliwości ustalenia pochodzenia ani czasu przybycia poszczególnych grup.
Według niemieckich historyków wspólne użytkowanie przez Franków i Słowian cmentarzy w czasach karolińsko-ottońskich potwierdza przypuszczenie, że integracja słowiańskich przybyszów przebiegała w dużej mierze pokojowo.

</doc>
<doc id="2709150" url="https://pl.wikipedia.org/wiki?curid=2709150" title="Zespół przyrodniczo-krajobrazowy „Parki Złoczewskie”">
Zespół przyrodniczo-krajobrazowy „Parki Złoczewskie”

Zespół Przyrodniczo-Krajobrazowy „Parki Złoczewskie” – zespół przyrodniczo-krajobrazowy ustanowiony w 2004 roku na powierzchni całkowitej 4,04 ha.
Charakterystyka.
Obszar ten leży w województwie łódzkim w powiecie sieradzkim w granicach administracyjnych miasta Złoczew, w zasięgu nadleśnictwa Złoczew (RDLP w Łodzi).
Zespół ustanowiony jest celem ochrony walorów przyrodniczych znajdującego się w Złoczewie parku. Złożenie parkowe pochodzi z przełomu XVIII i XIX wieku i jest przykładem prowincjonalnego miejskiego ogrodu przypałacowego, o układzie kwaterowym. 
Na terenie parku znajduje się 9 drzew będących pomnikami przyrody: osiem okazów wiązów i pojedynczy jesion.

</doc>
<doc id="2709151" url="https://pl.wikipedia.org/wiki?curid=2709151" title="Hrabstwo Huron (Ohio)">
Hrabstwo Huron (Ohio)

Hrabstwo Huron (ang. "Huron County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 494,52 mil2 (1280,79 km2). Według danych z 2010 r. hrabstwo miało 59 626 mieszkańców. Hrabstwo powstało 7 marca 1809 roku, a jego nazwa pochodzi od indiańskiego plemienia Huronów.

</doc>
<doc id="2709152" url="https://pl.wikipedia.org/wiki?curid=2709152" title="Narine">
Narine



</doc>
<doc id="2709156" url="https://pl.wikipedia.org/wiki?curid=2709156" title="Michael Mark">
Michael Mark

Michael Mark (ur. 21 kwietnia 1986) – grenadyjski piłkarz występujący na pozycji obrońcy, obecnie zawodnik Eagles Super Strikers.
Kariera klubowa.
Mark swoją karierę piłkarską rozpoczynał w zespole Eagles Super Strikers.
Kariera reprezentacyjna.
W seniorskiej reprezentacji Grenady Mark zadebiutował 7 grudnia 2008 w wygranej 4:2 spotkaniu z Barbadosem, wchodzącym w skład Pucharu Karaibów. Rok później znalazł się w składzie na Złoty Puchar CONCACAF, gdzie wystąpił w jednym spotkaniu, natomiast jego drużyna po trzech porażkach odpadła już w fazie grupowej. Wziął także udział w pięciu meczach eliminacji do Mistrzostw Świata 2014, na które Grenadyjczycy ostatecznie się nie zakwalifikowali.

</doc>
<doc id="2709159" url="https://pl.wikipedia.org/wiki?curid=2709159" title="Rambert (imię)">
Rambert (imię)

Rambert, Rambart, (Ronbert) – imię męskie pochodzenia germańskiego, notowane w Polsce od 1308 roku (po raz pierwszy w formie "Rambertus"). Drugi człon imienia, "-bert", pochodzi od germ. "berhta" – „jasny”. Człon pierwszy stanowi wariant członu "ragin", "ragan", wywodzącego się od gockiego "ragin" – „rada”; "Ram-" może jednak także stanowić skrócenie staro-wysoko-niemieckiego członu imion złożonych "hraban" – „kruk”. Różni badacze odnoszą się w zróżnicowany sposób do pochodzenia członu pierwszego imienia. Kohlheimowie człon pierwszy określają jako pochodzący od "hraban" i oznaczający „kruk”. Tej kwalifikacji przeczy jednak zamienność formy imienia Rambert, pod którą znanych jest dwóch średniowiecznych świętych tego imienia, z formami Regnobert/Ragnebert/Reinbert. Z kolei Fros i Sowa przychylają się ku pochodzeniu pierwszego członu od "ragin", podając, iż Rambert stanowi skrócenie imienia Ragnebert (Ragnobert), z drugiej strony jednak określają imię Rambert jako synonimiczne do Bertrama.
Niektóre możliwe staropolskie zdrobnienia to m.in. Ramek, Ramko, Ramk, Ramiesz, Ramisz, Ramszyk, Ramusz, Ronisz, Romiesz
Rambert imieniny obchodzi:

</doc>
<doc id="2709160" url="https://pl.wikipedia.org/wiki?curid=2709160" title="Osjakowski Zespół Przyrodniczo-Krajobrazowy">
Osjakowski Zespół Przyrodniczo-Krajobrazowy

Osjakowski Zespół Przyrodniczo-Krajobrazowy – zespół przyrodniczo-krajobrazowy ustanowiony w 1998 roku.
Charakterystyka.
Obszar ten leży w województwie łódzkim w jednostkach administracyjnych:
Zajmuje całkowitą powierzchnię 2492 ha, z czego 2485 ha w zasięgu nadleśnictwa Wieluń, a pozostałe 7 ha w zasięgu nadleśnictwa Złoczew.
Przedmiotem ochrony zespołu jest fragment doliny rzeki Warty na odcinku pomiędzy Załęczańskim Parkiem Krajobrazowym a Parkiem Krajobrazowym Międzyrzecza Warty i Widawki. Zespół obejmuje także ujściowy odcinek doliny rzeki Wężnicy.
Teren ten jest ostoją ptaków wodno-błotnych. Stwierdzono tu występowanie 230 gatunków, z czego 145 to gatunki lęgowe. Ponadto teren charakteryzuje także bogata szata roślinna. Stwierdzono występowanie tu ponad 1000 gatunków roślin naczyniowych tworzących około 230 zbiorowisk roślinnych.

</doc>
<doc id="2709162" url="https://pl.wikipedia.org/wiki?curid=2709162" title="Vypsaná fiXa">
Vypsaná fiXa

Vypsaná fiXa – czeska grupa muzyczna powstała w 1994 roku w Pardubicach. W twórczości grupy można znaleźć elementy punkowe i folkowe, chociaż twórczość zespołu wymyka się prostym podziałom na nurty muzyczne. Charakteryzuje się surrealistycznymi tekstami, zaskakującymi zmianami tempa utworów, melodyjnością nawiązująca do słowackich i morawskich korzeni (wielogłosowe partie wokalne, zaśpiewy).
Członkowie zespołu.
Grupa nagrała osiem płyt długogrających, pierwsza z nich, zatytułowana "Lunapark", ukazała się w 1998 roku. W 2012 roku nagrali ścieżkę dźwiękową do filmu Cztery słońca w reżyserii Bohdana Slámy.

</doc>
<doc id="2709163" url="https://pl.wikipedia.org/wiki?curid=2709163" title="Nicko Williams">
Nicko Williams

Nicko Williams (ur. 24 października 1989) – grenadyjski piłkarz występujący na pozycji obrońcy.
Kariera reprezentacyjna.
W 2011 roku Williams został powołany do reprezentacji Grenady U-23 na turniej kwalifikacyjny do Igrzysk Olimpijskich w Londynie, gdzie rozegrał dwa mecze, natomiast jego zespół narodowy odpadł w rundzie przedwstępnej i nie zdołał awansować na olimpiadę.
W seniorskiej reprezentacji Grenady Williams zadebiutował 2 września 2011 w przegranym 0:3 spotkaniu z Belize w ramach eliminacji do Mistrzostw Świata 2014. Podczas kolejnego meczu, z Gwatemalą w tych samych rozgrywkach, strzelił bramkę samobójczą, a jego drużyna przegrała ostatecznie 1:4 i nie zdołała zakwalifikować się na mundial.

</doc>
<doc id="2709166" url="https://pl.wikipedia.org/wiki?curid=2709166" title="Lyndon Joseph">
Lyndon Joseph

Lyndon Joseph (ur. 10 marca 1990) – grenadyjski piłkarz występujący na pozycji pomocnika.
Kariera reprezentacyjna.
W seniorskiej reprezentacji Grenady Joseph zadebiutował 2 września 2011 w przegranym 0:3 spotkaniu z Belize wchodzącym w skład eliminacji do Mistrzostw Świata 2014. Podczas przegranego 1:4 meczu z Gwatemalą w tych samych rozgrywkach strzelił bramkę samobójczą, a Grenadyjczycy nie zdołali się zakwalifikować na mundial.

</doc>
<doc id="2709170" url="https://pl.wikipedia.org/wiki?curid=2709170" title="Park zamknięty">
Park zamknięty

Park zamknięty, parking zamknięty (fr. "Parc fermé") – w wyścigach i rajdach samochodowych, wydzielone miejsce w okolicach alei serwisowowej lub strefy, do którego po treningu kwalifikacyjnym oraz po zakończeniu każdego wyścigu odstawiane są samochody, które pozostają tam pod nadzorem sędziów bez dostępu osób trzecich.
Park zamknięty rozwiązywany jest przez Zespół Sędziowski nie wcześniej niż po upływie 30 minut od zakończenia biegu. W tym czasie mogą być zgłaszane protesty, w szczególności co do niezgodności technicznej pojazdów konkurentów z regulaminami technicznymi danej serii wyścigowej. W przypadku formalnego uznania prawidłowości złożenia protestu i jego opłacenia, ZSS (Zespół Sędziów Sportowych) nakazuje rozbiórkę oprotestowanego układu samochodu lub całego auta. Obowiązek rozbiórki ciąży na zawodniku który został oprotestowany. Rozbiórka odbywa się pod nadzorem sędziów i delegatów technicznych.
W przypadku stwierdzenia nieprawidłowości ZSS nakłada na zawodnika karę do dyskwalifikacji włącznie. W przypadku stwierdzenia zgodności elementów samochodu z regulaminami technicznymi zawodnik otrzymuje „rekompensatę” finansową pochodzącą z opłaty uiszczonej przez zawodnika, który złożył nieuzasadniony protest.

</doc>
<doc id="2709176" url="https://pl.wikipedia.org/wiki?curid=2709176" title="Zespół przyrodniczo-krajobrazowy „Góry Wapienne”">
Zespół przyrodniczo-krajobrazowy „Góry Wapienne”

Zespół Przyrodniczo-Krajobrazowy „Góry Wapienne” – zespół przyrodniczo-krajobrazowy ustanowiony w 1995 roku uchwałą Rady Gminy w Burzeninie.
Charakterystyka.
Obszar ten leży w województwie łódzkim w powiecie sieradzkim na terenie gminy Burzenin na południowy zachód od wsi Burzenin, przy drodze do Szynkielowa. W całości leży w granicach Parku Krajobrazowego Międzyrzecza Warty i Widawki. Zajmuje powierzchnię 3,64 ha.
Obejmuje on fragment krawędzi doliny rzeki Warty, gdzie odsłonięte zostały górnojurajskie wapienie i margle. Florystycznie, stanowisko to jest cenne ze względu na występowanie tu muraw kserotermicznych oraz muraw psammofilnych. Ponadto w południowej części znajdują się okazy jałowca pospolitego.

</doc>
<doc id="2709177" url="https://pl.wikipedia.org/wiki?curid=2709177" title="Calexico">
Calexico



</doc>
<doc id="2709181" url="https://pl.wikipedia.org/wiki?curid=2709181" title="Ławeczka ks. Piotra Wawrzyniaka w Śremie">
Ławeczka ks. Piotra Wawrzyniaka w Śremie

Pomnik-ławeczka ks. Piotra Wawrzyniaka w Śremie – pomnik w formie ławeczki mieszczący się przy promenadzie nadwarciańskiej. 
Historia.
Ławeczka została odsłonięta 15 listopada 2010 o godz. 16:00 na promenadzie nad Wartą, przy której już 27 czerwca 2010 odsłonięto pomnik-ławeczkę Heliodora Święcickiego. Pomniki te mają być zaczątkiem promenady upamiętniającej wybitnych mieszkańców Śremu. 
Pomnik ks. Piotra Wawrzyniaka (1849-1910) powstał z inicjatywy Towarzystwa im. Ks. Piotra Wawrzyniaka, w ramach obchodów 160 rocznicy urodzin i 100 rocznicy śmierci księdza, przy wsparciu Spółdzielczego Banku Ludowego im. Ks. P. Wawrzyniaka.
Autorem pomnika jest rzeźbiarz Krzysztof Jakubik, twórca m.in. poznańskiego pomnika Hipolita Cegielskiego. 
Pomnik przedstawia postać księdza w kapeluszu, z książką na kolanach, siedzącego na kamiennej ławce. Obok stoi granitowa stela z napisem: "Ks. Piotr Wawrzyniak / 1849 - 1910 / Organicznik / Twórca spółdzielczości bankowej".
Pomnik-ławeczka jest drugim pomnikiem zasłużonego mieszkańca Śremu, obok pomnika przy kościele parafialnym Najświętszego Serca Jezusa.

</doc>
<doc id="2709182" url="https://pl.wikipedia.org/wiki?curid=2709182" title="Latario Minns">
Latario Minns



</doc>
<doc id="2709185" url="https://pl.wikipedia.org/wiki?curid=2709185" title="The Charlatans (amerykański zespół muzyczny)">
The Charlatans (amerykański zespół muzyczny)

The Charlatans – pierwszy zespół psychedeliczny w historii muzyki popularnej.
Grupa została utworzona w 1964 roku w San Francisco. Jej członkowie zamieszkiwali dzielnicę Haight-Ashbury. Główne nurty muzyczne mające wpływ na twórczość zespołu to: jug band, country i blues.
Po zarejestrowaniu materiału dla wytwórni Kama Sutra w 1966 roku – który został wydany jako "The Amazing Charlatans" dopiero w 1996 roku – grupa przeżywała kłopoty organizacyjne przez trzy lata. Po tym czasie wydano album "The Charlatans" w 1969 roku. Krótko potem zespół rozpadł się. Działalność zespołu miała spory wpływ na wiele innych legendarnych kapel psychedelicznych tj. The Grateful Dead czy Big Brother &amp; The Holding Company. Styl zespołu jest przykładem wczesnego brzmienia sceny San Francisco.

</doc>
<doc id="2709188" url="https://pl.wikipedia.org/wiki?curid=2709188" title="Ryszard Schubert">
Ryszard Schubert

Ryszard Schubert (ur. 2 lipca 1949) – polski prozaik.
Nie miał wykształcenia polonistycznego, zajmował się handlem na targowisku w Poznaniu. 
W jego utworach można m.in. spotkać zwroty z gwary poznańskiej.
Henryk Bereza określił taki sposób pisania jako „społeczny autentyzm językowy”.
Twórczością Schuberta zajmowali się m.in. Henryk Bereza i Donat Kirsch.
W 1975 roku otrzymał Medal Młodej Sztuki.

</doc>
<doc id="2709189" url="https://pl.wikipedia.org/wiki?curid=2709189" title="Borkowo (Szamarzewo)">
Borkowo (Szamarzewo)

Borkowo – przysiółek wsi Szamarzewo w Polsce położony w województwie wielkopolskim, w powiecie wrzesińskim, w gminie Kołaczkowo.
W latach 1975–1998 przysiółek należał administracyjnie do województwa poznańskiego.
Zabytki i osobliwości.
Na terenie przysiółka znajduje się zabytkowy zespół dworski zbudowany po 1920, w skład którego wchodzi dwór i park (nr rej.: 2649/A z 15.07.1998).
W południowej części wsi, na Kanale Kołaczkowskim, utworzono sztuczny zbiornik wodny Borkowo.

</doc>
<doc id="2709190" url="https://pl.wikipedia.org/wiki?curid=2709190" title="Mistrzostwa Europy w Piłce Nożnej 2004 (eliminacje)">
Mistrzostwa Europy w Piłce Nożnej 2004 (eliminacje)

W eliminacjach do Mistrzostw Europy w Piłce Nożnej 2004 wzięło udział 50 reprezentacji narodowych. Do mistrzostw kwalifikowały się drużyny, które zajęły pierwsze miejsce w jednej z dziesięciu grup oraz zwycięzcy barażów, które były meczami pomiędzy wicemistrzami grup. Portugalia jako gospodarz mistrzostw została automatycznie zakwalifikowana do finałów.
Podział na koszyki.
Podział został przeprowadzony 25 stycznia 2002 roku. Reprezentacja Francji została zakwalifikowana do pierwszego koszyka jako obrońca tytułu mistrza. Pozostałe reprezentacje zostały przydzielone do koszyków na podstawie średniej liczbie punktów na mecz podczas kwalifikacji do Mistrzostw Europy w 2000 roku oraz Mistrzostw Świata 2002.
Grupy.
Legenda
Pkt - punkty
M - mecze
Z - zwycięstwa
P - porażki
R - remisy
Br+ - bramki strzelone
Br- - bramki stracone
+/- - różnica bramek
Najlepsi strzelcy.
9 goli
7 goli
6 goli
5 goli

</doc>
<doc id="2709198" url="https://pl.wikipedia.org/wiki?curid=2709198" title="Pójdźmy wszyscy do stajenki">
Pójdźmy wszyscy do stajenki

Pójdźmy wszyscy do stajenki – polska kolęda, której początki datuje się na XVII wiek.
Tekst tej kolędy pochodzi z XVIII wieku, melodia zaś z XIX. Posiada charakter marszowy. Znany jest tekst 14 zwrotkowy z inną melodią zanotowany w kantyczkach karmelitańskich z XVIII wieku. Autor nie jest znany.

</doc>
<doc id="2709199" url="https://pl.wikipedia.org/wiki?curid=2709199" title="Arkadij Korniłow">
Arkadij Korniłow

Arkadij Korniłow, ros. Аркадий Корнилов (ur. 25 lutego 1963) – rosyjski lekkoatleta specjalizujący się w długich biegach sprinterskich. W czasie swojej kariery reprezentował Związek Socjalistycznych Republik Radzieckich.
Największy sukces na arenie międzynarodowej odniósł w 1986 r. w Stuttgarcie, zdobywając brązowy medal mistrzostw Europy w biegu sztafetowym 4 x 400 metrów (wspólnie z Władimirem Prosinem, Władimirem Kryłowem i Aleksandrem Kuroczkinem). W 1987 r. startował w biegu eliminacyjnym i półfinałowym w konkurencji biegu sztafetowego 4 x 400 metrów podczas mistrzostw świata w Rzymie (w finale, w którym drużyna radziecka została zdyskwalifikowana, nie startował). 
Rekordy życiowe:

</doc>
<doc id="2709201" url="https://pl.wikipedia.org/wiki?curid=2709201" title="Mędrcy świata, monarchowie">
Mędrcy świata, monarchowie

Mędrcy świata, monarchowie – polska kolęda, której źródła sięgają XVII wieku. Treść kolędy nawiązuje do wydarzenia z dzieciństwa Jezusa Chrystusa, opisanego przez świętego Mateusza (Mt 2,1-12).
Słowa napisał Stefan Bortkiewicz, melodię skomponował ks. Zygmunt Odelgiewicz (1820–1899).

</doc>
<doc id="2709220" url="https://pl.wikipedia.org/wiki?curid=2709220" title="Jazep Sażycz">
Jazep Sażycz



</doc>
<doc id="2709223" url="https://pl.wikipedia.org/wiki?curid=2709223" title="Jan Zygmunt Dąbrowski">
Jan Zygmunt Dąbrowski

Jan Zygmunt Dąbrowski (ur. 26 stycznia 1890 w Koniuchach, zm. wiosną 1940 w Charkowie) – doktor praw, pułkownik audytor Wojska Polskiego, sędzia Najwyższego Sądu Wojskowego w Warszawie. Ofiara zbrodni katyńskiej.
Życiorys.
Syn Jana i Heleny. W 1909 zdał maturę w gimnazjum we Lwowie. Następnie studiował na Wydziale Prawa Uniwersytetu Lwowskiego. W 1917 uzyskał tytuł doktora praw.
Od 5 września 1914 walczył w szeregach Legionów Polskich. Od 14 listopada 1918 w Dowództwie Żandarmerii Polowej we Lwowie na stanowisku szefa Oddziału II. 10 maja 1919 awansował na kapitana. 18 czerwca 1919 został sędzią śledczym w Tymczasowej Nadzwyczajnej Komisji Rewizyjnej Sejmu Ustawodawczego. 6 sierpnia 1920 został zatwierdzony z dniem 1 kwietnia 1920 w stopniu majora w Korpusie Sądowym, w „grupie byłych Legionów Polskich”. W 1921 wykonując obowiązki we wspomnianej komisji pozostawał na ewidencji Oddziału VI Sztabu Ministerstwa Spraw Wojskowych.
3 maja 1922 został zweryfikowany w stopniu majora ze starszeństwem z dniem 1 czerwca 1919 i 54. lokatą w korpusie oficerów sądowych. W 1923 pełnił służbę w Wojskowym Sądzie Okręgowym Nr X w Przemyślu na stanowisku „sędziego śledczego dla spraw szczególnej wagi”. 1 kwietnia 1924 został przeniesiony do Wojskowego Sądu Okręgowego Nr VI we Lwowie na stanowisko sędziego śledczego. W 1928 w Departamencie Sprawiedliwości Ministerstwa Spraw Wojskowych w Warszawie zajmuje stanowisko referenta. 14 kwietnia 1930 Prezydent RP mianował go prokuratorem przy wojskowych sądach okręgowych, a Minister Spraw Wojskowych zatwierdził na stanowisku prokuratora przy Wojskowym Sądzie Okręgowym Nr IV w Łodzi. 2 grudnia 1930 został mianowany podpułkownikiem ze starszeństwem z dniem 1 stycznia 1931 i 6. lokatą w korpusie oficerów sądowych. 26 lutego 1931 został przeniesiony do Prokuratury przy Wojskowym Sądzie Okręgowym Nr VI we Lwowie na stanowisko prokuratora. Trzy lata później został przeniesiony na równorzędne stanowisko w Prokuraturze przy Wojskowym Sądzie Okręgowym Nr V w Krakowie. 31 sierpnia 1935 Prezydent RP zwolnił go ze stanowiska prokuratora przy wojskowych sądach okręgowych i mianował sędzią orzekającym w wojskowych sądach okręgowych, a minister spraw wojskowych przeniósł z Prokuratury przy WSO Nr V do Wojskowego Sądu Okręgowego Nr V na stanowisko szefa sądu. Na pułkownika awansował ze starszeństwem z dniem 1 stycznia 1936 w korpusie oficerów sądowych. W 1937 został mianowany sędzią Najwyższego Sądu Wojskowego w Warszawie.
W 1937 był członkiem wydziału honorowego klubu LKS Pogoń Lwów.
W czasie kampanii wrześniowej 1939 był szefem służby sprawiedliwości Armii „Modlin”, a następnie Armii gen. Przedrzymirskiego. Po agresji ZSRR na Polskę z 17 września 1939 dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2709227" url="https://pl.wikipedia.org/wiki?curid=2709227" title="Aleksandr Kuroczkin">
Aleksandr Kuroczkin

Aleksandr Kuroczkin, ros. Александр Курочкин (ur. 23 lipca 1961) – kazachski lekkoatleta specjalizujący się w długich biegach sprinterskich. W czasie swojej kariery reprezentował Związek Socjalistycznych Republik Radzieckich.
W 1984 r. wystąpił podczas rozegranych w Moskwie zawodów "Przyjaźń-84", zajmując I miejsce w sztafecie 4 x 400 metrów oraz III miejsce w biegu na 400 metrów. Największy sukces na arenie międzynarodowej odniósł w 1986 r. w Stuttgarcie, zdobywając brązowy medal mistrzostw Europy w biegu sztafetowym 4 x 400 metrów (wspólnie z Władimirem Prosinem, Władimirem Kryłowem i Arkadijem Korniłowem). W 1986 r. zajął I miejsce w biegu sztafetowym 4 x 400 metrów oraz V miejsce w biegu na 400 metrów podczas Igrzysk Dobrej Woli w Moskwie. W 1987 r. startował w finale biegu sztafetowego 4 x 400 metrów podczas mistrzostw świata w Rzymie, jednak drużyna radziecka została w tym biegu zdyskwalifikowana. 
Trzykrotnie zdobył złote medale mistrzostw Związku Radzieckiego w biegu na 400 metrów, w latach 1986, 1987 oraz 1988.
Rekord życiowy w biegu na 400 metrów: 45,52 – Moskwa 17/08/1984 (rekord Kazachstanu)

</doc>
<doc id="2709228" url="https://pl.wikipedia.org/wiki?curid=2709228" title="Tatiana Czernowa">
Tatiana Czernowa



</doc>
<doc id="2709231" url="https://pl.wikipedia.org/wiki?curid=2709231" title="Martigny">
Martigny

Martigny – miasto i gmina w południowo-zachodniej Szwajcarii, w kantonie Valais, w dystrykcie Martigny, położone przy ujściu rzeki Dranse do Rodanu, ok. 10 km od granicy francusko-szwajcarskiej. W 2010 roku gmina liczyła 16 143 mieszkańców. Przeważająca część mieszkańców (85,1%) jest francuskojęzyczna.
Miasto istniało już w czasach rzymskich, nosząc wówczas nazwę Octodurum. Do dnia dzisiejszego zachowały się liczne pozostałości z tego okresu, m.in. amfiteatr, łaźnie, świątynie i domy mieszkalne. W Martigny działa Fundacja Pierre’a Gianadda ("Fondation Pierre Gianadda"), do której należy muzeum galo-rzymskie, muzeum motoryzacji, galeria sztuki oraz odbywają się walki krów.
W mieście znajduje się stacja kolejowa.
Współpraca.
Miejscowość partnerska:

</doc>
<doc id="2709234" url="https://pl.wikipedia.org/wiki?curid=2709234" title="Championnat provincial de curling masculin 2012">
Championnat provincial de curling masculin 2012

Championnat provincial de curling masculin 2012, turniej wyłaniający mistrzów Quebecu mężczyzn w curlingu. Zawody odbyły się w dniach 24-29 stycznia 2012 w Jonquière, na lodowisku Club de Curling Kénogami.
W tej edycji turnieju zrezygnowano z wykorzystywania systemu kołowego, wprowadzono metodę triple knockout z 12 drużynami. Obrońca tytułu François Gagné odpadł w ostatnim meczu rundy C przegrywając z Jean-Michel Ménardem. Nowym mistrzem prowincji został Robert Desjardins, który w finale pokonał Philippe Lemay'ego. W Tim Hortons Brier 2012 reprezentacja Quebecu uplasowała się na 9. miejscu.
Runda A.
A1.
Pokonany do B1
A2.
Pokonany do B2
A3.
Pokonany do B3
A4.
Pokonany do B4
A5.
Pokonany do B4
A6.
Pokonany do B1
A7.
Pokonany do B2
A8.
Pokonany do B3
A9.
Pokonany do B6
A10.
Pokonany do B10
A11.
Pokonany do B9
Runda B.
B1.
Przegrany A1-przegrany A6; pokonany do C1
B2.
Przegrany A7-przegrany A2; pokonany do C1
B3.
Przegrany A3-przegrany A8; pokonany do C2
B4.
Przegrany A4-przegrany A5; pokonany do C3
B5.
Wygrany B1-przegrany A10; pokonany do C2
B6.
Wygrany B2-przegrany A9; pokonany do C3
B7.
Wygrany B3-wygrany B4; pokonany do C5
B8.
Wygrany B5-wygrany B6; pokonany do C5
B9.
Wygrany B7-przegrany A11; pokonany do C4
B10.
Wygrany B8-wygrany B9; pokonany do C
Runda C.
C1.
Przegrany B1-przegrany B2
C2.
Przegrany B3-przegrany B5
C3.
Przegrany B4-przegrany B6
C4.
Przegrany B9-wygrany C1
C5.
Przegrany B7-przegrany B8
C6.
Wygrany C2-wygrany C3
C7.
Wygrany C4-wygrany C5
C8.
Wygrany C6-przegrany B10

</doc>
<doc id="2709235" url="https://pl.wikipedia.org/wiki?curid=2709235" title="Florilegium – Pieśni św. Franciszka">
Florilegium – Pieśni św. Franciszka

Florilegium – Pieśni św. Franciszka – kantata złożona z piętnastu "róż" (kwiatków), opiewająca życie św. Franciszka i św. Klary z Asyżu, zakończona Pieśnią słoneczną (albo Pochwałą stworzeń), skomponowana przez Romana Kołakowskiego z okazji jubileuszu 800-lecia zatwierdzenia Reguły św. Franciszka i powstania Zakonu Braci Mniejszych (1209-2009).
Prawykonanie kantaty miało miejsce w czasie V Międzynarodowego Festiwalu "Pax et Bonum per Musicam", 4 X 2008, w kościele pw. św. Antoniego we Wrocławiu (Karłowice). Jej centralne wykonanie odbyło się 24 VI 2009 w kościele pw. św. Krzyża we Wrocławiu (Ostrów Tumski), w czasie głównych obchodów jubileuszu franciszkańskiego (deszcz uniemożliwił jej realizację w plenerze przed archikatedrą wrocławską).
Napisanie kantaty i jej wykonanie zostały zlecone przez Fundację Pax et Bonum z Wrocławia.

</doc>
<doc id="2709239" url="https://pl.wikipedia.org/wiki?curid=2709239" title="Octodurum">
Octodurum



</doc>
<doc id="2709240" url="https://pl.wikipedia.org/wiki?curid=2709240" title="Cerkiew św. Mikołaja w Dolicach">
Cerkiew św. Mikołaja w Dolicach

Cerkiew pod wezwaniem Świętego Mikołaja – prawosławna cerkiew filialna w Dolicach. Należy do parafii Świętych Apostołów Piotra i Pawła w Stargardzie, w dekanacie Szczecin diecezji wrocławsko-szczecińskiej Polskiego Autokefalicznego Kościoła Prawosławnego.
Położenie.
Świątynia mieści się we wsi Dolice w gminie Dobrzany, w powiecie stargardzkim, w województwie zachodniopomorskim. 
Historia.
Obiekt wzniesiono w 1896 r. (w miejscu dawnego kościoła szachulcowego) jako świątynię protestancką; od 1945 r. należy do prawosławnych.
Cerkiew służyła ludności przesiedlonej m.in. w wyniku Akcji „Wisła”. Nabożeństwa zaprzestano odprawiać w 1968 r. ze względu na zbyt małą liczbę wiernych, a część wyposażenia przewieziono do cerkwi w Stargardzie oraz w Gryficach. Budowla była w złym stanie technicznym. W 2011 r. została zabezpieczona przed dalszymi uszkodzeniami. W latach 2011–2012 wyremontowano wieżę (z pokryciem), wymieniono konstrukcje dachowe (wraz z pokryciem i elementami blaszanymi), założono instalację odgromową, przemurowano pinakle i narożniki oraz naprawiono pęknięcia w murach. W 2013 r. naprawiono stolarkę okienną, wykonano nową stolarkę drzwiową oraz okiennice na wieży. Dotychczasowy remont został przeprowadzony dzięki wsparciu finansowemu Zachodniopomorskiego Konserwatora Zabytków (ogółem 50 tys. zł), Ministerstwa Kultury i Dziedzictwa Narodowego (100 tys. zł), Powiatu Stargardzkiego (20 tys. zł), Gminy Dobrzany (20 tys. zł) oraz ze środków własnych parafii. W 2014 r. poddano pracom konserwatorskim elewację cerkiewnej wieży. W 2015 r. wykonywano prace remontowe wewnątrz obiektu (położenie nowych tynków, prace konserwatorskie przy istniejących malowidłach, naprawa i konserwacja posadzki). W 2016 r. trwał remont i konserwacja zewnętrznych ścian cerkwi. Generalny remont świątyni zakończono w 2017 r.; 22 października tegoż roku cerkiew została poświęcona przez metropolitę warszawskiego i całej Polski Sawę oraz arcybiskupa wrocławskiego i szczecińskiego Jerzego. Tego samego dnia w cerkwi odsłonięto tablicę upamiętniającą 70. rocznicę Akcji „Wisła”.
W 2021 r. cerkiew otrzymała dzwon, poświęcony 29 sierpnia przez arcybiskupa Jerzego.
Obiekt wpisano do rejestru zabytków 19 marca 1991 r. pod nr A-1178.
Cerkiew św. Mikołaja w Dolicach jest jedyną wiejską świątynią prawosławną w województwie zachodniopomorskim.
Architektura.
Budowla murowana, neogotycka, nieorientowana, salowa, na planie prostokąta. Od strony północnej pięcioboczna przesklepiona apsyda, oszkarpowana (podobnie jak nawa). Od południa wieża na planie kwadratu, zwieńczona strzelistym hełmem z iglicą, ozdobiona kolistymi wnękami i ostrołukowymi okienkami. Po bokach wieży pinakle (kamienne, dekoracyjne wieżyczki mieszczące się na dachu).

</doc>
<doc id="2709243" url="https://pl.wikipedia.org/wiki?curid=2709243" title="Na szczytach władzy">
Na szczytach władzy

Na szczytach władzy (ang. "The Powers That Be", 1992-1993) – amerykański serial komediowy stworzony przez Davida Crane'a i Martę Kauffman.
Światowa premiera serialu miała miejsce 7 marca 1992 roku na kanale NBC. Ostatni odcinek został wyemitowany 16 stycznia 1993 roku. W Polsce serial nadawany był dawniej na antenie TVP1.

</doc>
<doc id="2709245" url="https://pl.wikipedia.org/wiki?curid=2709245" title="Pipelining">
Pipelining



</doc>
<doc id="2709246" url="https://pl.wikipedia.org/wiki?curid=2709246" title="Pipelining HTTP">
Pipelining HTTP

Pipelining – cecha komunikacji z użyciem protokołów, polegająca na wysyłaniu jednocześnie kilku żądań, bez czekania na odpowiedź przed wysłaniem następnego zlecenia. Zwiększona jest dzięki temu wydajność w środowiskach z połączeniami o dużych opóźnieniach. Pipelining wykorzystują (opcjonalnie) m.in. HTTP, POP3 i SMTP.
Pipelining HTTP został dość wcześnie zastosowany w przeglądarce Opera. W 2005 roku popularne stało się "przyspieszanie" przeglądarek Internetowych Mozilla oraz Mozilla Firefox poprzez włączenie w nich obsługi pipeliningu, co jednak mogło spowodować błędy w wyświetlaniu niektórych stron.

</doc>
<doc id="2709247" url="https://pl.wikipedia.org/wiki?curid=2709247" title="Gabinet Jamesa Scullina">
Gabinet Jamesa Scullina

Gabinet Jamesa Scullina (ang. "Scullin Ministry") – dwudziesty gabinet federalny Australii, urzędujący od 22 października 1929 do 6 stycznia 1932. Był gabinetem jednopartyjnym, tworzonym przez Australijską Partię Pracy (ALP). 
Gabinet powstał po przedterminowych wyborach w 1929, w których rządząca dotąd koalicja Nacjonalistycznej Partii Australii i Partii Wiejskiej przegrała z ALP, uzyskując dwukrotnie mniej mandatów w Izbie Reprezentantów. Urzędowanie gabinetu Scullina przypadło na najtrudniejszy pod względem wydarzeń gospodarczych i społecznych okres wielkiego kryzysu. Niezadowolenie z pogarszającej się sytuacji było główną przyczyną porażki ALP w kolejnych wyborach w 1931, po których do władzy powróciła zreorganizowana w nowe struktury prawica, która utworzyła pierwszy gabinet Josepha Lyonsa.
Gabinet Scullina był jedynym lewicowym gabinetem federalnym Australii w całym dwudziestoleciu międzywojennym. Zasiadało w nim trzech przyszłych premierów Australii: Joseph Lyons, Frank Forde i Ben Chifley. 

</doc>
<doc id="2709249" url="https://pl.wikipedia.org/wiki?curid=2709249" title="Jakubowski odmiana Kopacz">
Jakubowski odmiana Kopacz



</doc>
<doc id="2709252" url="https://pl.wikipedia.org/wiki?curid=2709252" title="Hrabstwo Lorain">
Hrabstwo Lorain

Hrabstwo Lorain (ang. "Lorain County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 923,02 mil2 (2 390,63 km2). Według danych z 2010 r. hrabstwo miało 301 356 mieszkańców. Hrabstwo powstało 26 grudnia 1822 roku, a jego nazwa została mu nadana przez pierwszych osadników na tych terenach i pochodzi od księstwa Lotaryńskiego.
Sąsiednie hrabstwa.
Na północy hrabstwo graniczy na Jeziorze Erie z kanadyjskimi hrabstwami Chatham-Kent oraz Ontario

</doc>
<doc id="2709258" url="https://pl.wikipedia.org/wiki?curid=2709258" title="Shortest Path Bridging">
Shortest Path Bridging



</doc>
<doc id="2709259" url="https://pl.wikipedia.org/wiki?curid=2709259" title="Jakubowski (herb szlachecki)">
Jakubowski (herb szlachecki)

Jakubowski – polski herb szlachecki z nobilitacji, odmiana herbu Topacz.
Opis herbu.
Opis zgodnie z klasycznymi regułami blazonowania: 
Najwcześniejsze wzmianki.
Nadany 10 grudnia 1765 Wojciechowi Jakubowskiemu.
Herbowni.
Jedna rodzina herbownych (herb własny):

</doc>
<doc id="2709262" url="https://pl.wikipedia.org/wiki?curid=2709262" title="Gra pojedyncza mężczyzn w tenisie ziemnym na Letnich Igrzyskach Olimpijskich 1912">
Gra pojedyncza mężczyzn w tenisie ziemnym na Letnich Igrzyskach Olimpijskich 1912

Rywalizacja w grze pojedynczej mężczyzn w tenisie ziemnym na V Letnich Igrzyskach Olimpijskich w Sztokholmie trwała od 28 czerwca do 5 lipca. W turnieju startowało 49 zawodników z 12 krajów. Złoty medal zdobył Charles Winslow, a srebrny Harold Kitson, obaj pochodzili ze Związku Południowej Afryki. Brązowy medal przypadł Oscarowi Kreuzerowi z Cesarstwa Niemieckiego.

</doc>
<doc id="2709263" url="https://pl.wikipedia.org/wiki?curid=2709263" title="Bocskai FC">
Bocskai FC

Bocskay Football Club (Bocskay FC, także Bocskai FC) – nieistniejący już węgierski klub piłkarski z siedzibą w mieście Debreczyn.
Klub nazwano od nazwiska przywódcy antyhabsburskiego powstania, księcia Siedmiogrodu Stefana Bocskaya (1557–1606).
Historia.
Lata 1926–1940.
Klub powstał w 1926, gdy w wyniku reform związkowych liga stała się profesjonalna i do rozgrywek na najwyższym szczeblu mogły dołączyć kluby spoza Budapesztu. W kadrze Bocskay FC znaleźli się głównie zawodnicy z miejscowych klubów mających status amatorskich: Debreceni VSC, Debreceni Kereskedelmi Alkalmazottak SE i Debreceni TE. W 1940 roku podział ligowy na ligę klubów profesjonalnych i amatorskich został zniesiony. BFC doznał zapaści finansowej i w 1941 klub został definitywnie rozwiązany.

</doc>
<doc id="2709266" url="https://pl.wikipedia.org/wiki?curid=2709266" title="Bartłomiej Stein">
Bartłomiej Stein

Bartłomiej Stein, lub Bartholomäus Stein lub Barthel Stein (ur. 1477 w Brzegu, zm. 1520 we Wrocławiu) – śląski geograf i kronikarz, kierownik wrocławskiej szkoły katedralnej na początku XVI wieku.
Jest autorem opisu Wrocławia pt. "Descriptio Totius Silesiae et Civitatis Regiae Vratislaviensis" ("Opis Całego Śląska i Królewskiego Miasta Wrocławia").

</doc>
<doc id="2709272" url="https://pl.wikipedia.org/wiki?curid=2709272" title="Derek Redmond">
Derek Redmond

Derek Anthony Redmond (ur. 3 września 1965 w Bletchley) – brytyjski lekkoatleta specjalizujący się w długich biegach sprinterskich, uczestnik letnich igrzysk olimpijskich w Barcelonie (1992).
Były mąż brytyjskiej pływaczki Sharron Davies.

</doc>
<doc id="2709275" url="https://pl.wikipedia.org/wiki?curid=2709275" title="FIS Ladies Grand Tournee 2000">
FIS Ladies Grand Tournee 2000

FIS Ladies Grand Tournee 2000 (niem. "2. FIS-Ladies-Grand-Tournee") – druga edycja FIS Ladies Winter Tournee, przeprowadzona w sezonie 1999/2000 na skoczniach w Niemczech i Austrii. 
Początek turnieju nastąpił 5 lutego 2000, podczas zawodów drużynowych na skoczni w Breitenbergu. Następnego dnia, rozegrano konkurs indywidualny na tym samym obiekcie. Po raz trzeci skoczkinie rywalizowały 9 lutego w Saalfelden. Kolejne zmagania zostały rozegrane w Schönwaldzie, a turniej zakończył się 13 lutego konkursem na obiekcie w Baiersbronn. 
Pierwszy konkurs drużynowy wygrała reprezentacja Austrii w składzie: Magdalena Kubli, Sandra Kaiser, Eva Ganster, Daniela Iraschko. Pierwszą rywalizację indywidualną wygrała Eva Ganster, a w trzech kolejnych zawodach zwyciężyła Daniela Iraschko. Drugą zwyciężczynią turnieju została Daniela Iraschko, która zdobyła najwięcej punktów w klasyfikacji łącznej FIS Ladies Grand Tournee. Na drugim stopniu podium w generalnej klasyfikacji turnieju stanęła Eva Ganster, a na trzecim – Heidi Roth.
W cyklu wystartowało łącznie 30 zawodniczek z ośmiu narodowych reprezentacji.
Tło.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską.
Spośród zawodniczek startujących w FIS Ladies Grand Tournee w 2000 roku, dwadzieścia cztery brało udział w pierwszej edycji turnieju. Wśród zawodniczek sklasyfikowanych w pierwszej dwudziestce poprzedniej edycji, zabrakło tylko dziewiętnastej Molly Stone. Zwyciężczynią FIS Ladies Grand Tournee 1999 była Sandra Kaiser przed Karlą Keck i Danielą Iraschko.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Grand Tournee zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty,i analogicznie za każdy metr poniżej punktu K minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Grand Tournee w 2000 przeprowadzone zostały na pięciu skoczniach narciarskich – Baptist-Kitzlinger-Schanze w Breitenbergu, Bibergschanze w Saalfelden, Adlerschanze w Schönwaldzie oraz Große Ruhestein w Baiersbronn. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Grand Tournee byli kolejno: w dwóch pierwszych konkursach – Alois Uhrmann, Adi Eder, Hans-Georg Schmidt oraz Fritz Bischoff. Sędzią technicznym podczas wszystkich zawodów turnieju był Austriak Johannes Vouk, a jego asystentami byli kolejno: w dwóch konkursach w Breitenbergu – Günter Riedel, w Saalfelden – Rolf Feuchtenberger, a w Schönwaldzie i Baiersbronn – Uli Forner.
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Grand Tournee 2000 wraz z zajmowanymi przez nich miejscami na wieży sędziowskiej.
Przebieg zawodów.
Breitenberg.
Pierwszy konkurs (drużynowy).
Pierwszą konkurencją drugiej edycji FIS Ladies Grand Tournee były zawody drużynowe na skoczni normalnej w Breitenbergu, które odbyły się 5 lutego. W konkursie wystartowało siedem drużyn – pięć reprezentacji narodowych i dwie drużyny mieszane. Po pierwszej kolejce skoków na prowadzeniu była reprezentacja Austrii. Najdalej skoczyła Magdalena Kubli, która uzyskała 70 metrów. Tuż za Austriaczkami znajdowały się ekipy Niemiec i Japonii. Najdalej w drugiej kolejce – 72 metry – skoczyła reprezentantka Austrii, Sandra Kaiser, dzięki czemu ekipa austriacka utrzymała się na prowadzeniu. W trzeciej turze najdłuższy skok oddała Eva Ganster (Austria), która uzyskała o metr lepszy rezultat niż wcześniej wspomniana Kaiser. Pozostałe zawodniczki uzyskały rezultaty słabsze o kilka metrów od Ganster, w wyniku czego reprezentacja Austrii umocniła się na prowadzeniu. W ostatniej grupie pierwszej serii najdalej skoczyła Daniela Iraschko (76,0 m) i Austriaczki umocniły się na pozycji lidera. Skok o 7,5 metra krótszy oddała Heidi Roth, co pozwoliło awansować Niemkom na drugie miejsce. Na trzecie miejsce spadły Japonki, które startowały we trzy.
Najdłuższym skokiem piątej kolejki okazało się 69,5 metra Magdaleny Kubli, co pozwoliło reprezentacji Austrii powiększyć przewagę punktową nad pozostałymi ekipami. Osiem metrów bliżej od Austriaczki lądowała Kristin Schmidt, dzięki czemu Niemki pozostały wiceliderem konkursu. W szóstej kolejce najdalej skoczyła Izumi Yamada (Japonia), która uzyskała 72,5 metrów przy wysokich notach za styl. Pół metra krócej skoczyła reprezentantka Austrii, Sandra Kaiser. W przedostatniej, siódmej kolejce najdalej skoczyła Austriaczka Eva Ganster. Po tej rundzie, na drugim miejscu za prowadzącymi Austriaczkami pozostawały Niemki, które z przewagą dwóch punktów wyprzedzały Japonki. W ostatniej, ósmej kolejce, a zarazem w całym konkursie, najdalej skoczyła reprezentantka Austrii, Daniela Iraschko (77,5 m), która w nieoficjalnej klasyfikacji indywidualnej zajęła pierwsze miejsce. Dzięki temu reprezentacja Austrii utrzymała pierwsze miejsce w końcowej klasyfikacji zawodów. Na drugim miejscu uplasowała się reprezentacja Niemiec, a na trzecim reprezentacja Japonii.
Podczas konkursu padał deszcz, a temperatura wynosiła +4,0 °C. 
Drugi konkurs (indywidualny).
Pierwszy z konkursów indywidualnych, przeprowadzony w ramach FIS Ladies Grand Tournee, odbył się 6 lutego na obiekcie normalnym w Breitenbergu. W pierwszej serii konkursowej trzem zawodniczkom udało się osiągnąć odległość powyżej punktu konstrukcyjnego, umieszczonego na 75 metrze. Pierwszą, która tego dokonała, była Eva Ganster, która skoczyła 76,5 metra. Półtora metra bliżej lądowała Daniela Iraschko i Sandra Kaiser. Wcześniej wspomniane trzy zawodniczki i Heidi Roth uzyskały notę łączną za skok powyżej 100 punktów. Po pierwszej serii liderką była Eva Ganster, przed Danielą Iraschko i Sandrą Kaiser.
W serii finałowej odległość większą lub równą punktowi konstrukcyjnemu skoczni uzyskały podobnie jak w pierwszej serii trzy zawodniczki. Pierwszą której udało się uzyskać taki rezultat była Heidi Roth (czwarta po pierwszej serii), która skoczyła 78 metrów, dzięki temu skokowi wyprzedziła trzecią po pierwszej serii Sandrę Kaiser, która oddała nieco gorszy skok niż rywalka (74,5 m). Drugą zawodniczką która uzyskała rezultat powyżej punktu K była Daniela Iraschko (81,0 m), a skacząca zaraz po niej Eva Ganster skoczyła o półtora metra bliżej niż jej rodaczka. Przewaga z pierwszej serii wystarczyła, aby utrzymać prowadzenie. Zawody wygrała Ganster przed Iraschko i Roth.
Podczas konkursu padał deszcz, a temperatura wynosiła +9,0 °C.
Saalfelden.
Drugimi zawodami rozegranymi w ramach FIS Ladies Grand Tournee był konkurs w Saalfelden, które odbyły się 9 lutego. W pierwszej serii konkursowej, żadnej zawodniczce nie udało się osiągnąć odległość powyżej punktu konstrukcyjnego, umieszczonego na 85 metrze. Najbliżej osiągnięcia była Daniela Iraschko która uzyskała 76,0 metrów. Trzy i pół metra bliżej lądowała Eva Ganster. Trzecią odległością było 68 metrów Magdaleny Kubli, która uzyskała taką samą notę jak Sandra Kaiser (66,0 m). Po pierwszej serii liderką była Daniela Iraschko, przed Evą Ganster i ex aequo Magdaleną Kubli i Sandrą Kaiser.
W serii finałowej odległość większą lub równą punktowi konstrukcyjnemu skoczni uzyskała Daniela Iraschko. Skoczyła 90 metrów co było zdecydowanie najlepszą odległością drugiej serii, a także całego konkursu. Za swój skok uzyskała notę 120,5 punktu (o 31 punktów więcej niż druga zawodniczka drugiej serii – Karla Keck). Druga po pierwszej serii Eva Ganster uzyskała skok tylko o pół metra gorszy niż w pierwszej serii, co pozwoliło jej utrzymać drugą pozycję w klasyfikacji łącznej konkursu. Na trzecią pozycję awansowała Karla Keck, ponieważ Magdalena Kubli i Sandra Kaiser popsuły swoje skoki. 
Podczas konkursu było pochmurno i wietrznie.
Schönwald.
Trzy dni po konkursie w Saalfelden, przeprowadzony został trzeci konkurs FLGT, na skoczni Adlerschanze (K-85) w Schönwaldzie. W pierwszej serii jedna zawodniczka – Daniela Iraschko, uzyskała odległość powyżej punktu konstrukcyjnego, umieszczonego na 85 metrze. Austriaczka skoczyła na 88,5 metra, czyli o 12,5 metra więcej, niż plasujące się ex aequo na drugim miejscu Eva Ganster i Yoshiko Kasai. Na prowadzeniu po pierwszej serii była Iraschko, o 28,5 punktu przed Ganster i Kasai, i o 30,5 punktu przed Ayumi Watase.
W serii finałowej podobnie jak w pierwszej, tylko Danieli Iraschko udało się uzyskać odległość powyżej punktu konstrukcyjnego. Reprezentantka klubu WSV Eisenerz, skoczyła na odległość 90 metrów, co okazało się również najdalszą odległością całego konkursu. Drugą odległością drugiej serii było 75 metrów Izumi Yamady, a trzecią 74,5 metra Karli Keck. Zawody wygrała prowadząca po pierwszej serii Daniela Iraschko, drugie miejsce ze stratą 64,5 punktu zajęła Eva Ganster, a trzecie Ayumi Watase (67,5 punktu straty).
Podczas konkursu było pochmurno i bezwietrznie, temperatura powietrza wynosiła –4,0 °C
Baiersbronn.
Ostatni konkurs FIS Ladies Grand Tournee 2000 przeprowadzono 13 lutego na skoczni Große Ruhestein w Baiersbronn. W pierwszej serii konkursowej jedna zawodniczka – Daniela Iraschko przekroczyła punkt konstrukcyjny, uzyskując 87,5 metra. Drugą odległość serii uzyskała Eva Ganster (77,5 m), a trzecią ex aequo – Ayumi Watase i Heidi Roth (76,0 m). Powyżej 70 metrów skoczyły także: Izumi Yamada (74,5 m), Anette Sagen (74,0 m), Magdalena Kubli (72,0 m). Liderką po pierwszej rundzie była Iraschko, na drugim miejscu plasowała się Ganster, a na trzecim – Watase.
Jako pierwsza w serii finałowej, granicę 70 metrów przekroczyła Lindsey Van, która skoczyła 71,5 metra. Odległościowo lepsze rezultaty osiągnęło sześć zawodniczek – Karla Keck (72,0 m), Izumi Yamada (72,5 m), Magdalena Kubli (73,5 m), Eva Ganster (74,5 m), Heidi Roth (78,5 m) oraz Daniela Iraschko (87,5 m). Zawody wygrała zatem Iraschko z przewagą 48,0 punktu nad drugą skoczkinią konkursu, Ganster oraz z przewagą 50,5 punktu nad trzecią Heidi Roth. Dzięki temu Iraschko wygrała klasyfikację łączną FIS Ladies Grand Tournee z przewagą ponad stu pięćdziesięciu punktów.
Podczas zawodów było pochmurno, a temperatura wynosiła –1,0 °C.
Klasyfikacja generalna turnieju.
Poniżej znajduje się końcowa klasyfikacja FIS Ladies Grand Tournee 2000 po przeprowadzeniu czterech konkursów. Łącznie, w tej edycji FIS Ladies Grand Tournee sklasyfikowanych zostało 30 zawodniczek z ośmiu państw.
Składy reprezentacji.
Poniższa tabela zawiera składy wszystkich ośmiu reprezentacji, które uczestniczyły w FIS Ladies Grand Tournee 2000. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.

</doc>
<doc id="2709276" url="https://pl.wikipedia.org/wiki?curid=2709276" title="FIS Ladies Grand Prix 2001">
FIS Ladies Grand Prix 2001

FIS Ladies Grand Prix 2001 (niem. "3. FIS-Ladies-Grand-Prix") – trzecia edycja FIS Ladies Winter Tournee, przeprowadzona w sezonie 2000/2001 na skoczniach w Niemczech i Austrii. 
Początek turnieju nastąpił 27 stycznia 2001, podczas zawodów indywidualnych na skoczni w Schönwaldzie. Następnego dnia, rozegrano drugi konkurs indywidualny na tym samym obiekcie. Po raz trzeci skoczkinie rywalizowały 31 stycznia w Breitenbergu. Kolejne zmagania indywidualne i drużynowe miały być rozegrane w Saalfelden, jednak nie odbyły się. 
Wszystkie konkursy indywidualne wygrała Daniela Iraschko. Natomiast wyniki konkursu drużynowego zostały ustalone na podstawie wyników czterech najlepszych zawodniczek z każdego kraju, w trzech konkursach. Zwyciężczynią trzeciej edycji turnieju została Daniela Iraschko, która zdobyła najwięcej punktów w klasyfikacji łącznej FIS Ladies Grand Prix. Na drugim stopniu podium w generalnej klasyfikacji turnieju stanęła Henriette Smeby, a na trzecim – Eva Ganster.
W cyklu wystartowało łącznie 32 zawodniczki z ośmiu narodowych reprezentacji.
FIS Ladies Grand Prix.
Tło.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską. 
Spośród zawodniczek startujących w FIS Ladies Grand Prix w 2001 roku, dwadzieścia brało udział w drugiej edycji turnieju. Wśród zawodniczek sklasyfikowanych w pierwszej dwudziestce poprzedniej edycji, na stracie zabrakło tylko Szwedek: dziewiętnastej Cathariny Tikki i dwudziestej Lindy Eriksson. Na starcie zabrakło Sandry Kaiser, pierwszej zwyciężczyni turnieju z 1999 roku. Zwyciężczynią FIS Ladies Grand Tournee 2000 była Daniela Iraschko przed Evą Ganster i Heidi Roth.
Program turnieju.
Przed rozpoczęciem FIS Ladies Grand Prix 2001 podany został oficjalny program serii treningowych, próbnych i konkursowych oraz innych wydarzeń bezpośrednio związanych z turniejem. Poniższa tabela przedstawia szczegółowy wykaz tych wydarzeń, zgodny z pierwotnym planem organizacji turnieju.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Grand Prix zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty,i analogicznie za każdy metr poniżej punktu K minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Grand Prix w 2001 przeprowadzone zostały na dwóch skoczniach narciarskich – Adlerschanze w Schönwaldzie oraz Baptist-Kitzlinger-Schanze w Breitenbergu. Oba obiekty były skoczniami normalnymi.
Jury.
Głównymi dyrektorami konkursów w ramach FIS Ladies Grand Tournee byli kolejno: Hans Göppert, Bischoff Fritz i Alois Uhrmann. Sędzią technicznym podczas wszystkich zawodów turnieju, był Austriak Johannes Vouk. Asystentami Vouka kolejno byli: w dwóch konkursach w Schönwaldzie Uli Forner, a w Breitenbergu Walter Vogel.
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Grand Prix 2001 wraz z zajmowanymi przez nich miejscami na wieży sędziowskiej.
Przebieg zawodów.
Schönwald.
Pierwszy konkurs (indywidualny).
Pierwszy z konkursów indywidualnych, przeprowadzony w ramach FIS Ladies Grand Prix, odbył się na obiekcie normalnym w Schönwaldzie. W pierwszej serii konkursowej dwóm zawodniczkom udało się osiągnąć odległość powyżej, bądź równą punktu konstrukcyjnego, umieszczonego na 85 metrze. Pierwszą, która tego dokonała, była Henriette Smeby, która skoczyła 85,0 metrów. Dziesięć metrów dalej lądowała Daniela Iraschko, jednak nie ustała swojego skoku. Gdyby udało się ustać jej skok, pobiła by rekord skoczni należący do Roberta Křeneka, który w marcu 1998 roku skoczył 93,5 metra. Notę łączną powyżej 100 punktów uzyskały jeszcze tylko dwie zawodniczki: Lindsey Van (102,5 punktu) i Eva Ganster (104,5 punktu). Po pierwszej serii liderką była Henriette Smeby, z pięcioma punktami przewagi nad Danielą Iraschko, i 11,5 punktu nad trzecią Evą Ganster.
Jako pierwsza w serii finałowej, skok 80 metrowy oddała Eva Ganster, która skoczyła dokładnie 80,0 metrów. Dzięki temu skokowi awansowała na drugą pozycję w klasyfikacji łącznej konkursu. Odległościowo lepszy rezultat osiągnęła tylko Iraschko (90,0 m). Prowadząca po pierwszej serii Henriette Smeby, uzyskała nieco gorszy rezultat niż Austriaczki, przez co spadła o dwie pozycje w klasyfikacji łącznej konkursu. Zawody wygrała Iraschko przed Ganster i Smeby.
Podczas zawodów temperatura wynosiła –1,0 °C.
Drugi konkurs (indywidualny).
Drugimi zawodami rozegranymi w ramach FIS Ladies Grand Prix był konkurs w Schönwaldzie. Pierwotnie zawody miały odbyć się na skoczni Große Ruhestein w Baiersbronn, jednak nie zostały rozegrane. W pierwszej serii jedna zawodniczka – Daniela Iraschko, uzyskała odległość powyżej punktu konstrukcyjnego, umieszczonego na 85 metrze. Austriaczka skoczyła 92,5 metra, czyli o 14,5 metra więcej, niż plasująca się na drugim miejscu Magdalena Kubli, i metr krócej niż rekord skoczni. Na prowadzeniu po pierwszej serii była Iraschko, o 33,5 punktu przed Kubli, i o 34,0 punkty przed Lindsey Van.
W serii finałowej podobnie jak w pierwszej, jednej zawodniczce – Danieli Iraschko udało się uzyskać odległość powyżej punktu konstrukcyjnego. Reprezentantka klubu WSV Eisenerz, skoczyła na odległość 91 metrów. Drugą odległością drugiej serii było 79 metrów Lindsey Van, a trzecią 78,0 metrów uzyskały trzy zawodniczki Eva Ganster, Henriette Smeby i Magdalena Kubli. Zawody wygrała prowadząca po pierwszej serii Daniela Iraschko, drugie miejsce ze stratą 60,5 punktu zajęła Lindsey Van, a trzecie Magdalena Kubli (62,5 punktu straty).
Podczas zawodów było słonecznie, a temperatura wynosiła –2,0 °C.
Breitenberg.
Trzy dni po konkursie w Schönwald, przeprowadzony został trzeci konkurs FLGT, na skoczni Baptist-Kitzlinger-Schanze (K-75) w Breitenbergu. W pierwszej serii dwóm zawodniczkom udało się uzyskać odległość powyżej punktu konstrukcyjnego, umieszczonego na 75 metrze. Najdalej skoczyła Daniela Iraschko (82,0 m). Drugą odległość serii uzyskała Henriette Smeby (76,0 m) i plasowała się na drugim miejscu. Trzecie miejsce po pierwszej serii zajmowała natomiast Eva Ganster po skoku na 74,5 metra. Pół metra lepszy rezultat uzyskała Izumi Yamada, jednak uzyskała nieco gorsze noty niż Ganster.
W serii finałowej wystartowało trzydzieści jeden zawodniczek, spośród których dziewięć osiągnęło odległość 70 metrów, natomiast cztery osiągnęły odległość powyżej punktu konstrukcyjnego umieszczonego na 75 metrze. Pierwszą, która tego dokonała, była Izumi Yamada, która uzyskała 75,0 metrów. Rezultat ten został poprawiony przez drugą zawodniczkę pierwszej serii, Henriette Smeby. Do końca konkursu Smeby wyprzedziła tylko Daniela Iraschko, po skoku na 78,5 metra. Zwyciężczynią konkursu została zatem Iraschko, a na kolejnych stopniach podium stanęły Smeby i Ganster.
Podczas konkursu padał śnieg, a temperatura powietrza wynosiła +2,0 °C.
Saalfelden.
Konkurs indywidualny.
Konkurs indywidualny który miał się odbyć 3 lutego 2001 roku, na skoczni Bibergschanze w Saalfelden został odwołany.
Konkurs drużynowy.
Konkurs drużynowy który miał się odbyć 4 lutego 2001 roku, na skoczni Bibergschanze w Saalfelden także został odwołany. Jednak organizatorzy zdecydowali aby wyniki konkursu drużynowego, zostały ustalone na podstawie wyników czterech najlepszych zawodniczek z każdego kraju, w trzech konkursach indywidualnych.
Klasyfikacja generalna turnieju.
Poniżej znajduje się końcowa klasyfikacja FIS Ladies Grand Prix 2001 po przeprowadzeniu trzech konkursów. Łącznie, w tej edycji FIS Ladies Grand Prix sklasyfikowane zostało 32 zawodniczki z ośmiu państw.
Składy reprezentacji.
Poniższa tabela zawiera składy wszystkich ośmiu reprezentacji, które uczestniczyły w FIS Ladies Grand Prix 2001. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.

</doc>
<doc id="2709277" url="https://pl.wikipedia.org/wiki?curid=2709277" title="FIS Ladies Grand Prix 2002">
FIS Ladies Grand Prix 2002

FIS Ladies Grand Prix 2002 (niem. "4. FIS-Ladies-Grand-Prix") – czwarta edycja FIS Ladies Winter Tournee, przeprowadzona w sezonie 2001/2002 na skoczniach w Niemczech i Austrii. 
Początek turnieju nastąpił 30 stycznia 2002, podczas zawodów indywidualnych na skoczni w Saalfelden. Trzy dni później rozegrano konkurs w Breitenbergu, a następnego dnia na tym samym obiekcie odbyły się zawody drużynowe. Kolejne zmagania zostały rozegrane w Baiersbronn, a turniej zakończył się 9 lutego w Schönwaldzie. 
Pierwsze dwa konkursy indywidualne wygrała Daniela Iraschko. W trzecich zmaganiach – drużynowych najlepsza okazała się reprezentacja Austrii, która wystąpiła w składzie: Verena Floss, Magdalena Kubli, Eva Ganster, Daniela Iraschko. Przedostatnie zawody indywidualne wygrała Helena Olsson, a w ostatnim konkursie triumfowały ex aequo Eva Ganster i Helena Olsson. 
Zwyciężczynią czwartej edycji turnieju została po raz trzeci Daniela Iraschko, która zdobyła najwięcej punktów w klasyfikacji łącznej FIS Ladies Grand Prix. Na drugim stopniu podium cyklu stanęła Anette Sagen, a na trzecim – Helena Olsson.
W cyklu wystartowało łącznie 41 zawodniczek z dziewięciu narodowych reprezentacji.
Przed FIS Ladies Grand Prix.
Tło.
Do 1998 roku Międzynarodowa Federacja Narciarska nie organizowała żadnych konkursów kobiecych. Zdarzało się jednak, że skoczkinie startowały w roli przedskoczków w zawodach mężczyzn lub występowały jako zawodniczki, ale nie były klasyfikowane. W styczniu 1998 w Sankt Moritz odbyły się nieoficjalne mistrzostwa świata juniorek, które są uznawane za pierwsze międzynarodowe zawody kobiece. W marcu tego samego roku odbyły się natomiast pierwsze seniorskie zawody kobiet pod egidą Międzynarodowej Federacji Narciarskiej – dwa konkursy Pucharu Kontynentalnego w Schönwaldzie. W kolejnym sezonie po raz pierwszy zorganizowano FIS Ladies Grand Tournee, będący pierwszym międzynarodowym cyklem zawodów kobiet, rozgrywanym przez Międzynarodową Federację Narciarską.
Spośród zawodniczek startujących w FIS Ladies Grand Prix w 2002 roku, dwadzieścia pięć brało udział w poprzedniej – trzeciej edycji turnieju. Wśród zawodniczek sklasyfikowanych w pierwszej dwudziestce poprzedniej edycji, na stracie zabrakło tylko jedenastej Karli Keck, dwunastej Yoshiko Kasai, osiemnastej Elizabeth Szotyori (Stany Zjednoczone) i dziewiętnastej Cariny Hils (Niemcy). W FIS Ladies Grand Prix 2001 zwyciężyła Daniela Iraschko, drugie miejsce zajęła Henriette Smeby, a trzecie Eva Ganster. W edycji z 2002 roku zabrakło Sandry Kaiser, zwyciężczyni pierwszej edycji turnieju.
W poprzednich edycjach turnieju dwukrotnie zwyciężała Daniela Iraschko (2000, 2001) i raz jej rodaczka Sandra Kaiser (1999). Austriaczka Eva Ganster dwukrotnie stawała na podium klasyfikacji łącznej turnieju (druga w 2000 roku, trzecia w 2001). Latem także był rozgrywany turniej na podobieństwo FLGP - FIS Sommer Ladies Tournee, latem 2001 roku odbyła się pierwsza edycja tego turniej. Zwyciężyła Daniela Iraschko, przed Evą Ganster i Ayumi Watase.
Program turnieju.
Przed rozpoczęciem FIS Ladies Grand Prix 2002 podany został oficjalny program serii treningowych, próbnych i konkursowych oraz innych wydarzeń bezpośrednio związanych z turniejem. Poniższa tabela przedstawia szczegółowy wykaz tych wydarzeń, zgodny z pierwotnym planem organizacji turnieju.
Zasady.
Zasady obowiązujące w FIS Ladies Grand Tournee są takie same, jak podczas zawodów Pucharu Świata, czy Pucharu Kontynentalnego.
Do klasyfikacji generalnej FIS Ladies Grand Prix zaliczane były noty punktowe zdobyte przez zawodniczki podczas konkursów.
Skoki oceniane były w taki sam sposób, jak podczas zawodów Pucharu Świata, czy Pucharu Kontynentalnego. Za osiągnięcie odległości równej punktowi konstrukcyjnemu zawodniczka otrzymywała 60 punktów. Za każdy dodatkowy metr uzyskiwała dodatkowo 2 punkty, natomiast za każdy metr poniżej punktu K – minus 2 punkty. Ponadto, styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwie skrajne noty (najwyższa i najniższa) nie wliczane były do noty końcowej.
Skocznie.
Konkursy FIS Ladies Grand Prix w 2002 przeprowadzone zostały na czterech skoczniach narciarskich – Bibergschanze w Saalfelden, Baptist-Kitzlinger-Schanze w Breitenbergu, Große Ruhestein w Baiersbron oraz Adlerschanze w Schönwaldzie. Wszystkie obiekty były skoczniami normalnymi.
Jury.
Głównymi dyrektorami konkursów w ramach FIS Ladies Grand Tournee byli kolejno: Adi Eder, Alois Uhrmann, ponownie Alois Uhrmann, Bischoff Fritz i Uli Gasche. Sędzią technicznym podczas wszystkich zawodów turnieju był Austriak Johannes Vouk, a jego asystentami byli kolejno: w dwóch konkursach w Breitenbergu – Walter Vogel, w Baiersbronn – Wilfried Birkenstamm, a w Schönwaldzie – Uli Forner.
W poniższej tabeli znajduje się zestawienie wszystkich sędziów, którzy oceniali styl skoków podczas konkursów FIS Ladies Grand Prix 2002 wraz z zajmowanymi przez nich miejscami na wieży sędziowskiej.
Przebieg zawodów.
Saalfelden.
Pierwszy z konkursów indywidualnych, przeprowadzony w ramach FIS Ladies Grand Prix, odbył się na obiekcie normalnym w Saalfelden. W pierwszej serii konkursowej dwóm zawodniczkom udało się osiągnąć odległość powyżej, bądź równą punktu konstrukcyjnego, umieszczonego na 85 metrze. Pierwszą która tego dokonała, była skacząca z numerem 29 Anette Sagen, która skoczyła na 90,5 metra. Trzy metry dalej lądowała Daniela Iraschko, co okazało się najdalszą odległością całego konkursu. Notę łączną powyżej 100 punktów uzyskały jeszcze tylko cztery zawodniczki: Ayumi Watase (101,0 punktów), Helena Olsson (107,5 punktu), Henriette Smeby (110,0 punktów) i Eva Ganster (110,5 punktu). Po pierwszej serii liderką była Iraschko, z jedenastoma punktami przewagi nad Sagen, i dwudziestoma dwoma punktami nad trzecią Evą Ganster.
Jako pierwsza w serii finałowej, skok 80 metrowy oddała Helena Olsson, która skoczyła 85,0 metrów. Dzięki temu skokowi awansowała na trzecią pozycję w klasyfikacji łącznej konkursu. Odległościowo lepszy rezultat osiągnęła Sagen (89,5 m) i Iraschko (91,5 m). Prowadząca po pierwszej serii Austriaczka, dzięki najlepszemu skokowi w drugiej serii, utrzymała prowadzenie i powiększyła przewagę nad drugą Sagen, z jedenastu do szesnastu i pół punktu. Na trzecim miejscu ze stratą czterdziestu jeden punktów, uplasowała się Szwedka Helena Olsson.
Podczas zawodów było słonecznie, a temperatura wynosiła –2,5 °C.
Breitenberg.
Pierwszy konkurs (indywidualny).
Drugimi zawodami rozegranymi w ramach FIS Ladies Grand Prix był konkurs indywidualny w Breitenbergu. W pierwszej serii trzem zawodniczkom udało się, uzyskać odległość powyżej punktu konstrukcyjnego, umieszczonego na 75 metrze. Pierwszą która tego dokonała, była skacząca z 39 numerem Helena Olsson - uzyskała odległość 75,0 metrów. Skacząca tuż po niej Anette Sagen, skoczyła 3 metry dalej. Natomiast pół metra gorszy rezultat uzyskała Daniela Iraschko, jednak uzyskała nieco lepsze noty sędziowskie niż Sagen. Po pierwszej serii na prowadzeniu była Iraschko, przed Sagen i Ganster.
W serii finałowej, pięciu zawodniczkom udało się uzyskać odległość powyżej 75 metrów. Pierwsza, która tego dokonała, była trzynastoletnia Ann-Kathrin Reger. Odległościowo lepsze rezultaty uzyskały, tylko trzy zawodniczki : Anette Sagen (80,0 m), Helena Olsson (80,5 m) i Daniela Iraschko (83,5 m). Wynik Austriaczki był o metry lepszy, niż rekordowy rezultat z października 1999 roku Yūty Watase, jednak rekordy należące do kobiet nie są uznawane. Zawody wygrała prowadząca po pierwszej serii Daniela Iraschko, drugie miejsce ze stratą 9,1 punktu zajęła Anette Sagen, a trzecie Helena Olsson (15,1 punktu straty).
Podczas konkursu było pogodnie.
Drugi konkurs (drużynowy).
Trzecią konkurencją czwartej edycji FIS Ladies Grand Prix były zawody drużynowe na skoczni normalnej w Breitenbergu, które odbyły się 3 lutego. W konkursie wystartowało dziesięć drużyn - osiem reprezentacji narodowych i dwie drużyny mieszane. Po pierwszej kolejce skoków, na prowadzeniu była reprezentacja Japonii. Najdalej skoczyła Rieko Kanai, która uzyskała 71,5 metra. Tuż za Japonkami znajdowały się dwie ekipy Niemiec. Najdalej w drugiej kolejce – 72 metry – skoczyła reprezentantka Austrii, Magdalena Kubli. Na prowadzeniu pozostała ekipa japońska. W trzeciej turze najdłuższy skok oddała Eva Ganster (Austria), która uzyskała o trzy metry lepszy rezultat niż wcześniej wspomniana Kubli. Reprezentantka Japonii Ayumi Watase, uzyskała tylko pół metra gorszy rezultat od Ganster, w wyniku czego reprezentacja Japonii utrzymała się na prowadzeniu. W ostatniej grupie pierwszej serii najdalej skoczyła Daniela Iraschko (77,5 m), dzięki czemu Austriaczki wyszły na pozycję lidera. Skok o 5,5 metra krótszy oddała Jessica Jerome, co pozwoliło awansować pierwszej drużynie mieszanej na drugie miejsce. Na trzecie miejsce, spadły Japonki ponieważ nieco gorszy skok oddała Izumi Yamada.
Najdłuższym skokiem piątej kolejki okazały się 73,0 metry Rieko Kanai, co pozwoliło reprezentacji Japonii awansować na drugą pozycję. Osiem i pół metra bliżej od Kanai lądowała Verena Floss, dzięki czemu Austria pozostała liderem konkursu. W szóstej kolejce najdalej skoczyła Magdalena Kubli, która uzyskała 75,0 metrów. Pięć i pół metra krócej skoczyła reprezentantka Niemiec, Ulrike Gräßler. W przedostatniej - siódmej kolejce najdalej skoczyła Austriaczka Eva Ganster. Po siódmej kolejce za prowadzącymi Austriaczkami, na drugim miejscu plasowały się Niemki, które z przewagą siedmiu i trzech dziesiątych punktu, wyprzedzały mieszaną drużynę Słowenek i Amerykanek. W ostatniej, ósmej kolejce a zarazem w całym konkursie, najdalej skoczyła reprezentantka Austrii, Daniela Iraschko (80,5 m), która w nieoficjalnej klasyfikacji indywidualnej zajęła pierwsze miejsce. Dzięki temu reprezentacja Austrii utrzymała pierwsze miejsce w końcowej klasyfikacji zawodów. Na drugim miejscu uplasowała się pierwsza reprezentacja Niemiec, a na trzecim mieszana drużyna Słowenii i Stanów Zjednoczonych, jednak startowała ona poza konkurencją. W związku z powyższym na trzecim miejscu ulokowała się reprezentacja Norwegii.
Podczas konkursu było słonecznie.. 
Baiersbronn.
Trzy dni po konkursie drużynowym w Breitenbergu, przeprowadzony został trzeci indywidualny konkurs FLGP, na skoczni Große Ruhestein (K-85) w Baiersbronn. W pierwszej serii trzem zawodniczkom udało się uzyskać odległość powyżej punktu konstrukcyjnego, umieszczonego na 85 metrze. Najdalej skoczyła Daniela Iraschko i Anette Sagen (85,5 m). Drugą odległość serii uzyskała Helena Olsson (85,0 m), jednak dzięki bardzo dobrym notom za styl, plasowała się przed wcześniej wspomnianymi zawodniczkami. Na prowadzeniu po pierwszej serii była Olsson, o 1,5 punktu przed Ganster i o dwa punkty przed Sagen.
W serii finałowej wystartowało dwadzieścia dziewięć zawodniczek, spośród których siedemnaście osiągnęło odległość 70 metrów, natomiast cztery osiągnęły odległość powyżej punktu konstrukcyjnego umieszczonego na 85 metrze. Pierwszą, która tego dokonała, była Eva Ganster, która uzyskała 85,0 metrów. Rezultat ten został poprawiony przez trzecią zawodniczkę pierwszej serii, Anette Sagen (86,0 m). Prowadząca po pierwszej serii Szwedka Helena Olsson, uzyskała o trzy metry lepszy rezultat niż wcześniej wspomniana Norweżka. Zwyciężczynią konkursu została zatem Olsson, a na kolejnych stopniach podium stanęły Iraschko i Sagen.
Podczas konkursu temperatura powietrza wynosiła +0,5 °C.
Schönwald.
Ostatni konkurs FIS Ladies Grand Prix 2002 przeprowadzono 9 lutego na skoczni Adlerschanze w Schönwaldzie. Pierwsza zawodniczką która uzyskała rezultat 70 metrowy była Angelika Kühorn (71,0 m). Niemka pozostawała na pierwszej pozycji aż do skoku 12. zawodniczki konkursu, Michaeli Schmidt, która skoczyła 75,0 metrów, dzięki czemu została nową liderką konkursu z przewagą 12,5 punktu nad drugą w klasyfikacji Kühorn. Dwanaście kolejnych zawodniczek, nie zdołało uzyskać rezultatu powyżej 75 metrów, dopiero skacząca z numerem 24. Izumi Yamada wylądowała na 79 metrze, dzięki czemu wyszła na 9,5 punktowe prowadzenie. Japonka utrzymywała się na prowadzeniu przez trzy kolejne skoki. Startująca z 28. numerem Austriaczka Eva Ganster uzyskała 88,0 metrów, przy dziewiętnasto punktowych notach za styl, co pozwoliło jej objąć prowadzenie z dużą przewagą ponad 20 punktów. Skacząca po niej Szwedka Helena Olsson lądowała 4 metry dalej, jednak dzięki słabszym notom za styl została sklasyfikowana ex aequo z Austriaczką Ganster. Ostatnia zawodniczka - Anette Sagen również uzyskała rezultat 90 metrowy (90,5 metra), jednak podobnie jak Szwedka dostała gorsze noty za styl. Po pierwszej serii pierwsze miejsce zajmowała Eva Ganster ex aequo z Heleną Olsson, a trzecie miejsce przypadało Anette Sagen.
Druga seria została przerwana, w związku z upadkiem Szwajcarki Rosemarie Wenk. Wyniki po pierwszej serii, zostały uznane za wyniki ostateczne.
Podczas zawodów było pochmurno, temperatura wynosiła 5 °C i wiał południowo-zachodni wiatr.
Klasyfikacja generalna turnieju.
Poniżej znajduje się końcowa klasyfikacja FIS Ladies Grand Prix 2002 po przeprowadzeniu czterech konkursów. Łącznie, w tej edycji FIS Ladies Grand Prix sklasyfikowanych zostało 41 zawodniczek z dziewięciu państw.
Składy reprezentacji.
Poniższa tabela zawiera składy wszystkich dziewięciu reprezentacji, które uczestniczyły w FIS Ladies Grand Prix 2002. W nawiasie obok nazwy kraju podana została liczba zawodniczek z poszczególnych państw. W tabeli przedstawiono wyniki zajmowane przez zawodniczki we wszystkich konkursach oraz miejsca w poprzedniej edycji turnieju.

</doc>
<doc id="2709279" url="https://pl.wikipedia.org/wiki?curid=2709279" title="Jakubowski (herb z nobilitacji 1764)">
Jakubowski (herb z nobilitacji 1764)



</doc>
<doc id="2709280" url="https://pl.wikipedia.org/wiki?curid=2709280" title="Jakubowski II">
Jakubowski II

Jakubowski II – polski herb szlachecki z nobilitacji, odmiana herbu Topór.
Opis herbu.
Opis zgodnie z klasycznymi regułami blazonowania:
"W polu czerwonym topór srebrny z rękojeścią złotą, przed nim takiż półksiężyc rogami w lewo."
"Klejnotu brak."
Najwcześniejsze wzmianki.
Nadany neoficie żydowskiemu (frankiście) Sebastianowi Jakubowskiemu, podporucznikowi adiutantowi w dywizji pierwszej litewskiej w 1790.
Herbowni.
Jedna rodzina herbownych (herb własny):
Jakubowski

</doc>
<doc id="2709281" url="https://pl.wikipedia.org/wiki?curid=2709281" title="Jakubowski Baron (herb szlachecki)">
Jakubowski Baron (herb szlachecki)



</doc>
<doc id="2709283" url="https://pl.wikipedia.org/wiki?curid=2709283" title="Hrabstwo Noble (Ohio)">
Hrabstwo Noble (Ohio)

Hrabstwo Noble (ang. "Noble County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 404,59 mil2 (1 047,88 km2). Według danych z 2010 r. hrabstwo miało 14 645 mieszkańców. Hrabstwo powstało 1 kwietnia 1851 roku.

</doc>
<doc id="2709287" url="https://pl.wikipedia.org/wiki?curid=2709287" title="Nemzeti SC">
Nemzeti SC

Nemzeti Sport Club (Nemzeti SC, NSC) – nieistniejący już węgierski klub piłkarski z siedzibą w Budapeszcie.

</doc>
<doc id="2709296" url="https://pl.wikipedia.org/wiki?curid=2709296" title="Hrabstwo Paulding (Ohio)">
Hrabstwo Paulding (Ohio)

Hrabstwo Paulding (ang. "Paulding County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 418,90 mil2 (1 084,95 km2). Według danych z 2010 r. hrabstwo miało 19 614 mieszkańców. Hrabstwo powstało 1 kwietnia 1820 roku i nosi imię Johna Pauldinga - członka milicji stanu Nowy Jork, który brał udział w ujęciu Johna Andréa, brytyjskiego szpiega podczas wojny o niepodległość Stanów Zjednoczonych.

</doc>
<doc id="2709298" url="https://pl.wikipedia.org/wiki?curid=2709298" title="Ewa Laurance">
Ewa Laurance

Ewa Laurance, dawniej Ewa Mataya-Laurance, wcześniej Ewa Mataya, urodzona jako Ewa Svensson (ur. 26 lutego 1964 w Gävle) – profesjonalna zawodniczka bilardu kieszeniowego, amerykanka szwedzkiego pochodzenia. W 2004 roku dołączyła do amerykańskiej "Hall of Fame". Nazywana była "pierwszą damą bilardu". Aktualnie (2012) jest komentatorem ESPN.

</doc>
<doc id="2709299" url="https://pl.wikipedia.org/wiki?curid=2709299" title="Budapesti MÁVAG">
Budapesti MÁVAG

Budapesti MÁVAG – nieistniejący już węgierski klub piłkarski z siedzibą w Budapeszcie.

</doc>
<doc id="2709303" url="https://pl.wikipedia.org/wiki?curid=2709303" title="Szkolna skala ocen w Polsce">
Szkolna skala ocen w Polsce

Szkolna skala ocen w Polsce – obowiązująca w polskiej oświacie skala opisowa, stopniowa lub procentowa, w zależności od rodzaju szkoły lub uczelni wyższej, służąca ocenianiu stanu wiedzy uczniów.
Ocena opisowa.
W klasach 1–3 publicznej szkoły podstawowej stosuje się ocenę opisową. Ministerstwo Edukacji Narodowej 19 kwietnia 1999 roku rozporządzeniem wprowadziło ją do szkół publicznych. Jest to model oceniania bez stopni, ale klasyfikujący do następnej wyższej klasy.
Ocenianie opisowe pojawiało się już na początku XX wieku w programach edukacyjnych szkół eksperymentalnych. Celem szkół o nachyleniu 'progresywistycznym' było wspieranie indywidualnego rozwoju dziecka jako nadrzędne wobec realizacji określonego programu nauczania.
Ocenę opisową stosuje się stale w szkołach o alternatywnym profilu nauczania: Montessori oraz Steinera. Opisowa ocena pojawia się na zakończenie każdego trymestru/semestru w całym przebiegu szkoły. Pod koniec klasy 3 uczniowie Montessori otrzymują w testach kompetencji oceny punktowe.
Skala stopniowa.
Zasady ogólne.
Sześciostopniowa cyfrowa skala ocen obowiązuje przy ocenianiu rocznym, końcowym oraz semestralnym począwszy od II etapu edukacyjnego, to jest klasy IV szkoły podstawowej. Sposób oceniania bieżącego oraz śródrocznego określają statuty szkół.
Skala sześciostopniowa nie obejmuje szkoły wyższej. Osoba kształcąca się na studiach otrzymuje oceny w 4 stopniowej skali; tj. od "2" (niedostateczny, stopień negatywny) do "5" (bardzo dobry); stosuje się też oceny "3+" i "4+ albo oceny połówkowe 3,5; 4,5, a nawet 5.5."
W II połowie XX w. w Polsce we wszystkich rodzajach szkół publicznych oraz stopniach nauczania obowiązywała czterostopniowa skala obejmująca następujące oceny: stopień bardzo dobry – 5, stopień dobry – 4, stopień dostateczny – 3, stopień niedostateczny – 2.
Od 1991 roku powyższa skala została poszerzona, dodano ocenę 1 (niedostateczną) i ocenę 6 (celującą). Ocena 2 stała się od tej chwili oceną pozytywną o nazwie "mierna" (od roku szkolnego 1999/2000 zmieniono nazwę oceny 2 na "dopuszczająca").
Dla wszystkich szkół podstawowych, ponadpodstawowych i szkół ponadgimnazjalnych dla oceniania rocznego, semestralnego i końcowego, skala ocen jest następująca:
Oceny od 2 do 6 są pozytywne, ocena 1 jest negatywna.
Od roku 1999 szkoły mają obowiązek stosowania skali ocen 1-6 do klasyfikacji rocznej i końcowej (na zakończenie danej szkoły) oraz wpisywania na świadectwach promocyjnych i ukończenia szkoły. Powyższa skala nie jest stosowana jedynie w klasyfikacji rocznej oraz śródrocznej w klasach I-III szkoły podstawowej. Uczniowie tych klas otrzymują oceny opisowe.
Szkoła ma prawo ustalić inną skalę ocen dla oceniania bieżącego oraz klasyfikacji śródrocznej. Skala i formy oceniania są określane w wewnątrzszkolnym systemie oceniania, który jest częścią statutu szkoły. W praktyce jednak w większości polskich szkół stosuje się również w ocenianiu bieżącym oceny w skali 1-6, jednak dopuszcza także oceny z "plusem" lub "minusem". Czasem spotyka się także oceny z dwoma minusami, najczęściej jest to ocena dopuszczająca ("2="), nieformalny stopień zaliczający.
Aby uczeń otrzymał promocję do następnej klasy, musi uzyskać co najmniej ocenę dopuszczającą (2) ze wszystkich obowiązkowych zajęć. W przypadku uzyskania oceny niedostatecznej (1) uczeń ma prawo zdawać egzamin poprawkowy lub uzyskać prawo do warunkowej promocji. Egzaminu poprawkowego nie zdają uczniowie klas programowo najwyższych. Jeżeli uczeń nie zdał egzaminu poprawkowego albo do niego nie przystąpił (chyba że nieobecność była usprawiedliwiona i wyznaczono drugi termin egzaminu poprawkowego), albo otrzymał ocenę niedostateczną z więcej niż 2 przedmiotów, nie otrzymuje promocji i powtarza klasę. Rada pedagogiczna może wyrazić zgodę na egzamin poprawkowy z 2 przedmiotów w uzasadnionych przypadkach (np. długotrwała choroba).
Szkoły artystyczne.
W szkole artystycznej uczeń otrzymuje promocję do klasy programowo wyższej, a w przypadku szkoły policealnej – na semestr programowo wyższy, jeżeli otrzymał roczne oceny klasyfikacyjne wyższe od stopnia dopuszczającego z następujących zajęć edukacyjnych:
Religia i etyka.
W przypadku przedmiotów: religia i etyka ocena niedostateczna nie wpływa na otrzymanie promocji do następnej klasy. Ocenę z tych przedmiotów ustala się według skali przyjętej w danej klasie.
Zachowanie.
Niezależnie od skali stopniowej oceniającej poziom przyswojonej wiedzy wyróżnia się skalę ocen z zachowania, na którą składają się przymiotniki określające rodzaj zachowania. Nie powinna być ona utożsamiana z liczbami 1-6 charakteryzującymi poziom osiągnięć edukacyjnych.
Oceny z zachowania (od najwyższej do najniższej):
Niektóre szkoły wprowadzają punktowy system oceniania zachowania. System ten jest ustalany przez szkołę i powinien być zamieszczony w dokumentach szkoły. System punktowy ustalany jest na podstawie Rozporządzenia MEN z 10 czerwca 2015 r.
System oceniania SP nr 1 w Elblągu: uczeń na początku semestru otrzymuje 100 punktów – odpowiednik oceny dobrej z zachowania. Liczba punktów w ciągu roku zwiększa się lub zmniejsza w zależności od zachowania i zasług ucznia oraz od upomnień.
System oceniania zachowania Liceum Konarskiego w Oświęcimiu: 0-15 punktów – zachowanie naganne, 16-20 -nieodpowiednie, 24-29- poprawne, 30-35- dobre, 36-42- bardzo dobre, 43-50- wzorowe.
System oceniania zachowania w klasach 4-8 Szkoły Podstawowej nr 1 im. Adama Mickiewicza w Elblągu: powyżej 200 p. – wzorowe, 150-199 – b.dobre, 100-149 – dobre, 60-99 – poprawne, 10-59 – nieodpowiednie, mniej niż 10 – naganne.
Zachowanie słuchacza w szkole policealnej, szkole dla dorosłych i studenta w szkole wyższej nie podlega ocenie.

</doc>
<doc id="2709304" url="https://pl.wikipedia.org/wiki?curid=2709304" title="Karamanci">
Karamanci

Karamanci (bułg. "Караманци") – wieś w południowej Bułgarii, w obwodzie Chaskowo, w gminie Minerałni bani.
Mieszkańcy zajmują się wyłącznie rolnictwem.

</doc>
<doc id="2709308" url="https://pl.wikipedia.org/wiki?curid=2709308" title="Ralf Hauptmann">
Ralf Hauptmann

Ralf Hauptmann (ur. 20 września 1968 w Eberswalde) – niemiecki piłkarz występujący na pozycji pomocnika.
Kariera klubowa.
Hauptmann treningi rozpoczął w zespole BSG Stahl Riesa. W 1981 roku przeszedł do juniorów Dynama Drezno. W 1987 roku został włączony do jego pierwszej drużyny. W DDR-Oberlidze zadebiutował 17 października 1987 roku w zremisowanym 2:2 pojedynku z FC Karl-Marx-Stadt. W 1989 roku, a także w 1990 wywalczył z zespołem mistrzostwo NRD. W 1990 roku zdobył z nim również Puchar NRD. W 1991 roku, po zjednoczeniu Niemiec, rozpoczął z zespołem starty w Bundeslidze. Pierwszy mecz zaliczył w niej 3 sierpnia 1991 roku przeciwko 1. FC Kaiserslautern (0:1). W Bundeslidze w barwach Dynama grał przez 2 lata.
W 1993 roku Hauptmann odszedł do 1. FC Köln, także grającego w Bundeslidze. Zadebiutował tam 7 sierpnia 1993 roku w przegranym 0:2 spotkaniu z 1. FC Kaiserslautern. W 1998 roku spadł z zespołem do 2. Bundesligi, ale w 2000 roku wrócił z nim do Bundesligi. W 1. FC Köln występował jeszcze przez rok.
W 2001 roku Hauptmann przeniósł się do Chemnitzer FC z Regionalligi Nord. W 2003 roku zakończył tam karierę.
Kariera reprezentacyjna.
W reprezentacji NRD Hauptmann zadebiutował 22 marca 1989 roku w zremisowanym 1:1 towarzyskim meczu z Finlandią. W latach 1989–1990 w drużynie narodowej rozegrał łącznie 4 spotkania.

</doc>
<doc id="2709315" url="https://pl.wikipedia.org/wiki?curid=2709315" title="Krasnogwardiejsk">
Krasnogwardiejsk



</doc>
<doc id="2709317" url="https://pl.wikipedia.org/wiki?curid=2709317" title="Kizył-Arwat">
Kizył-Arwat



</doc>
<doc id="2709318" url="https://pl.wikipedia.org/wiki?curid=2709318" title="Niebit-Dag">
Niebit-Dag



</doc>
<doc id="2709319" url="https://pl.wikipedia.org/wiki?curid=2709319" title="Biezmiein">
Biezmiein



</doc>
<doc id="2709321" url="https://pl.wikipedia.org/wiki?curid=2709321" title="Kunia-Urgiencz">
Kunia-Urgiencz



</doc>
<doc id="2709323" url="https://pl.wikipedia.org/wiki?curid=2709323" title="World’s Finest Comics">
World’s Finest Comics

World’s Finest Comics – miesięcznik komiksowy dla dzieci i młodzieży o przygodach Supermana, Batmana i innych postaci.
Wydawany był co miesiąc przez DC Comics w USA w latach 1941–1986. Ukazały się 323 numery.

</doc>
<doc id="2709324" url="https://pl.wikipedia.org/wiki?curid=2709324" title="Tomomi Morita">
Tomomi Morita

 - były japoński pływak, specjalizujący się głównie w stylu grzbietowym.
2-krotny brązowy medalista Igrzysk Olimpijskich z Aten na 100 m stylem grzbietowym oraz w sztafecie 4 x 100 m stylem zmiennym (oprócz tego 5. miejsce na 200 m grzbietem), uczestnik Igrzysk Olimpijskich w Pekinie (10. miejsce na 100 m stylem grzbietowym). 3-krotny medalista mistrzostw świata z Barcelony, Montrealu i Melbourne w sztafecie 4 x 100 m stylem zmiennym. 4-krotny medalista Mistrzostw Pacyfiku.

</doc>
<doc id="2709326" url="https://pl.wikipedia.org/wiki?curid=2709326" title="Agena Target Vehicle">
Agena Target Vehicle

Agena Target Vehicle – zmodyfikowana wersja stopnia rakietowego Agena D (podobne wykorzystywano do wystrzelenia sond kosmicznych Ranger i Mariner). Był to górny stopień rakiety nośnej Atlas Agena D, którym – po umieszczeniu na orbicie – mogli sterować kontrolerzy z Ziemi albo załoga statku Gemini. Orientację Ageny można było kontrolować za pomocą silniczków na sprężony azot, umieszczonych w tylnej części rakiety.
W programie Gemini wystrzelono sześć stopni rakietowych Agena, z których cztery osiągnęły orbitę okołoziemską i były wykorzystywane w manewrach dokowania. Wszystkie starty odbyły się z platformy startowej nr 14 kosmodromu Cape Canaveral Air Force Station.
Misje GATV.
Agena została odpowiednio zmodyfikowana przez NASA i wyposażona w urządzenia umożliwiające ponowne uruchomienie silnika, węzeł cumowniczy, pulpit kontrolny oraz łącza elektryczne, które pozwalały załodze na ograniczoną kontrolę. W Agenie zainstalowano nadajnik i odbiornik radiowy przeznaczony do współpracy z urządzeniami radiolokacyjnymi statku załogowego.

</doc>
<doc id="2709327" url="https://pl.wikipedia.org/wiki?curid=2709327" title="Ihráč">
Ihráč

Ihráč () – wieś (obec) na środkowo-zachodniej Słowacji, w kraju bańskobystrzyckim, w powiecie Żar nad Hronem.
Położenie.
Ihráč leży w Górach Kremnickich, w wąskiej dolinie Ihráčskiego Potoku, ok. 6 km na południowy wschód od Kremnicy. Zabudowania w formie ulicówki ciągną się od ok. 460 do ok. 550 m n.p.m. Centrum wsi leży na wysokości 490 m n.p.m. Od północnego wschodu nad wsią wznosi się szczyt "Chlm" (też: "Horný chlm", "Chom"; 1012 m n.p.m.). Przez wieś biegnie lokalna droga z Kremnicy przez Nevoľné i Jastrabą do Trnavý Hory w dolinie Hronu.
Historia.
Pierwsze wzmianki o wsi pochodzą z 1388 r., gdy należała ona do feudalnego „państwa” zamku Šášov. W końcu XVII w. przeszła na własność komory górniczej w Bańskiej Bystrzycy. Nazwa wsi zmieniała się z biegiem lat: "Graach" (1388), "Jehracz" (1773), "Ihráč" (1808), "Hráč" (1920), "Ihráč" (od 1927).
Mieszkańcy znajdowali zatrudnienie przy wydobyciu i przeróbce rud w rejonie Kremnicy, zajmowali się wyrębem drewna, paleniem węgla drzewnego i hodowlą. W XIX w. częste były sezonowe migracje do prac polowych na Nizinie Węgierskiej (słow. pospolicie "Dolná zem"). W 1905 r. na terenie wsi (w miejscu zw. "Roveň") prowadzono próbną eksploatację tufów trachitowych.
W czasie słowackiego powstania narodowego jesienią 1944 r. mieszkańcy aktywnie wspierali walczące oddziały powstańcze, za co później faszyści część wsi wypalili. Z rąk niemieckich wieś została wyzwolona w nocy z 2 na 3 kwietnia 1945 r.
W 1966 r. wieś posiadała 398 ha ziemi wykorzystywanej rolniczo, w tym 90 ha gruntów ornych. Obecnie pozostały z tego głównie pastwiska, a mieszkańcy wsi pracują przeważnie w leśnictwie oraz w zakładach Żaru nad Hronem i Kremnicy.
Atrakcje turystyczne.
Na terenie wsi, tuż nad jej centrum, znajduje się pomnik przyrody Ihráčske kamenné more (lokalnie zwane "Liška"). We wsi również początek znakowanego kolorem zielonym szlaku turystycznego, który przez "Dolný chlm" (812 m n.p.m.) i "Chlmový grúň" (1076 m n.p.m.) prowadzi do schroniska Hostinec pod głównym grzbietem Gór Kremnickich (ok. 3 godz.).

</doc>
<doc id="2709328" url="https://pl.wikipedia.org/wiki?curid=2709328" title="Giorgos Karangunis">
Giorgos Karangunis



</doc>
<doc id="2709341" url="https://pl.wikipedia.org/wiki?curid=2709341" title="Takashi Yamamoto (pływak)">
Takashi Yamamoto (pływak)

 - były japoński pływak, specjalizujący się głównie w stylu motylkowym.
Wicemistrz olimpijski z Aten na 200 m stylem motylkowym oraz brązowy medalista w sztafecie 4 x 100 m stylem zmiennym (oprócz tego 9. miejsce na 100 m delfinem), uczestnik Igrzysk Olimpijskich z Atlanty (13. miejsce na 100 i 20. miejsce na 200 m stylem motylkowym oraz 5. miejsce w sztafecie 4 x 100 m stylem zmiennym) i Sydney (5. miejsce na 100 i 9. miejsce na 200 m stylem motylkowym). Wicemistrz świata z Hongkongu na 200 m motylkiem. 4-krotny medalista Mistrzostw Pacyfiku, 7-krotny medalista Igrzysk Azjatyckich (w tym 6 złotych medali).

</doc>
<doc id="2709343" url="https://pl.wikipedia.org/wiki?curid=2709343" title="Digwidźajsinhdźi">
Digwidźajsinhdźi



</doc>
<doc id="2709345" url="https://pl.wikipedia.org/wiki?curid=2709345" title="Dobry Maharadża">
Dobry Maharadża



</doc>
<doc id="2709347" url="https://pl.wikipedia.org/wiki?curid=2709347" title="Daisuke Hosokawa">
Daisuke Hosokawa

 – były japoński pływak, specjalizujący się głównie w stylu dowolnym.
3-krotny medalista mistrzostw świata z Barcelony, Montrealu i Melbourne w sztafecie 4 x 100 m stylem zmiennym (srebro w Melbourne i brązy w Barcelonie i Montrealu). 8-krotny medalista Igrzysk Azjatyckich (w tym 4 złote medale). Wicemistrz Uniwersjady z Izmiru w sztafecie 4 x 200 m stylem dowolnym.

</doc>
<doc id="2709348" url="https://pl.wikipedia.org/wiki?curid=2709348" title="Gheorghe Argeșanu">
Gheorghe Argeșanu

Gheorghe Argeșanu (ur. 28 lutego 1883, zm. 26 lub 27 listopada 1940) – rumuński generał kawalerii i polityk.
Brał udział w I wojnie światowej, jako dowódca 1. dywizji kawalerii, a następnie 11. dywizji piechoty. Od marca do października 1938 zajmował stanowisko ministra obrony, a od 21 do 28 września 1939 – premiera. Drugą funkcję objął w dniu zamordowania Armanda Calinescu przez członków Żelaznej Gwardii, w odwet za którego śmierć zainicjował prześladowania i egzekucje działaczy tej organizacji. Po abdykacji Karola II i dojściu do władzy Żelaznej Gwardii został uwięziony i zamordowany przez jej członków.

</doc>
<doc id="2709359" url="https://pl.wikipedia.org/wiki?curid=2709359" title="Hrabstwo Defiance">
Hrabstwo Defiance

Hrabstwo Defiance (ang. "Defiance County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 414,19 mil2 (1 072,74 km2). Według danych z 2010 r. hrabstwo miało 39 037 mieszkańców. Hrabstwo powstało 7 kwietnia 1845 roku, a jego nazwa pochodzi od fortu Defiance.

</doc>
<doc id="2709363" url="https://pl.wikipedia.org/wiki?curid=2709363" title="Lwiwśka pywowarnia">
Lwiwśka pywowarnia

Lwiwśka pywowarnia (ukr. Львівська пивоварня, "Browar Lwowski") – ukraiński browar należący do międzynarodowego koncernu Carlsberg.
Historia.
I Rzeczpospolita.
Początki browarnictwa na terenie Lwowa datuje się co najmniej na pierwszą połowę XV wieku (pierwsza wzmianka pochodzi z roku 1425). W 1533 król Polski Zygmunt I Stary wydał dekret, na mocy którego na otwarcie we Lwowie browaru niezbędne było odpowiednie zezwolenie. Historia samego Browaru Lwowskiego sięga zaś roku 1715. Wówczas to książę Stanisław Potocki przekazał jezuitom działkę w Kleparowie na Krakowskim Przedmieściu wydając jednocześnie wymaganą zgodę na prowadzenie browaru. W ten sposób powstał pierwszy we Lwowie browar o przemysłowym charakterze. Jeszcze w XVIII wieku piwo z lwowskiego browaru eksportowane było do Niemiec, co wówczas było synonimem wysokiej jakości.
Galicja i II Rzeczpospolita.
Po I rozbiorze Polski i zajęciu Lwowa przez Austriaków, oraz kasacie zakonu pod koniec XVIII wieku, browar przeszedł w ręce prywatne, a z czasem został przekształcony w spółkę akcyjną. W połowie XIX wieku plasował się w pierwszej trójce był największym przedsiębiorstwem w swojej kategorii w regionie oraz jednym z trzech największych w Austro-Węgrzech. Produkował m.in. piwa "Bawar", "Porter Іmperial", czy "Exportowе". Właścicielem browaru w drugiej połowie XIX wieku był lwowski przedsiębiorca i filantrop Robert Doms, na którego cześć browar w 2007 roku otworzył restaurację o nazwie Chmielowy Dom Roberta Domsa (Хмільний дім Роберта Домса, "Chmilnyj dim Roberta Domsa"), wcześniej znaną jako Zołotyj kołos.
W 1896 roku zakład przejęło założone przez Jana Kleina Lwowskie Towarzystwo Akcyjne Browarów, które wytwarzało 15% piwa produkowanego w całej Monarchii Austro-Węgierskiej. Znakiem towarowym nowego przedsiębiorstwa była monogram w kształcie charakterystycznej kotwicy. W tym samym roku pod kierownictwem inżyniera Michała Ulmana rozpoczęły się prace nad rozbudową browaru, które trwały do roku 1912. Wybudowano wówczas nową słodownię, warzelnię, fermentownię oraz pomieszczenia do filtracji. W zakładzie działała też najnowocześniejsza w Austro-Węgrzech rozlewnia kapslująca 5 tysięcy butelek na godzinę.
W okresie międzywojennym przedsiębiorstwo produkowało między innymi następujące marki: "Bok", "Eksport", "Leżak", "Marcowe", "Podwójne słodowe", czy "Porter Imperial". Reklamowano je hasłami „Lwowskie piwo to jest klasa, robi z chłopa super asa”, „Sto lat żyje, kto lwowskie piwo pije”, „Prawdziwy smakosz pija tylko piwo lwowskie”, czy „Kto chce żyć bez troski, pije piwo Lwowskie”.
We wrześniu 1939 r., na początku II wojny światowej, firma przeszła pod zarząd sowiecki, a dotychczasowe logo z kotwicą zmieniono na szklankę ze spienionym piwem i pięcioramienną gwiazdę. W latach 1941–1942 browar nosił nazwę "Staatsbrauerei Lemberg".
Po zajęciu miasta w 1944 r. sowieckie wojska zastały na kominie nad budynkiem browaru biało-czerwoną flagę, której miejscowi nie chcieli ściągnąć, a żołnierze sowieccy nie potrafili. W efekcie wojsko strzelało do flagi przez dwa tygodnie, póki nie została zniszczona.
Ukraińska Socjalistyczna Republika Radziecka.
W 1964 roku browar znacjonalizowano i włączono do Lwowskiego Przedsiębiorstwa Państwowego Przemysłu Spożywczego „Kołos” (Львівське державне підприємство харчової промисловості «Колос»), które skupiało pięć browarów zachodniej Ukrainy. Do pierwszoplanowych produktów przedsiębiorstwa w okresie ZSRR należały piwa Lwiwiśke oraz Żyhuliwśke.
Carlsberg.
W 1993 roku „Kołos” został sprywatyzowany i przekształcony w spółkę akcyjną. W sierpniu 1999 roku akcje spółki nabyło skandynawskie przedsiębiorstwo Baltic Beverages Holding, aktywne na rynkach krajów postradzieckich. W latach 2001–2008 akcje Baltic Beverages stopniowo nabywał koncern Carlsberg, którego spółka-córka, Sławutycz (Carlsberg Ukraine) kontroluje obecnie Browar Lwowski, jak również obiekty w Kijowie i w Zaporożu.
Od 1999 roku grupa Carlsberg zainwestowała w rozwój Browaru Lwowskiego przeszło 35 milionów dolarów, które zostały przeznaczone zarówno na modernizację sprzętu, jak i na szkolenie pracowników w specjalnych ośrodkach w Danii i Szwecji.
W 2005 roku, przy okazji 290-lecia istnienia przedsiębiorstwa otwarto Muzeum browarnictwa.
Produkty Browaru Lwowskiego eksportowane są na Białoruś, do Hiszpanii, Izraela, Kanady, Mołdawii, Polski, Włoch, USA.
W 2007 roku browar zatrudniał od 220 do 250 osób.

</doc>
<doc id="2709367" url="https://pl.wikipedia.org/wiki?curid=2709367" title="Nazar Bajramow">
Nazar Bajramow



</doc>
<doc id="2709368" url="https://pl.wikipedia.org/wiki?curid=2709368" title="Ruslan Mingazov">
Ruslan Mingazov



</doc>
<doc id="2709369" url="https://pl.wikipedia.org/wiki?curid=2709369" title="Tahiri Elikana">
Tahiri Elikana

Tahiri Elikana (ur. 14 września 1988 na Wyspach Cooka) – piłkarz z Wysp Cooka grający w tamtejszym Avatiu Rarotonga na pozycji obrońcy
Karierę rozpoczął w 2011 roku w Avatiu Rarotonga.
W reprezentacji Wysp Cooka zadebiutował w 2011 roku. Rozegrał w niej 7 meczów.

</doc>
<doc id="2709371" url="https://pl.wikipedia.org/wiki?curid=2709371" title="Ayıbasar">
Ayıbasar

Ayıbasar (również: "Ayıbazar") – wieś w rejonie Laçın w Azerbejdżanie.

</doc>
<doc id="2709372" url="https://pl.wikipedia.org/wiki?curid=2709372" title="Yosleyder Cala">
Yosleyder Cala

Yosleyder Cala (ur. 22 października 1984 w Ciego de Ávila) – kubański siatkarz występujący na pozycji przyjmującego. Posiada również obywatelstwo amerykańskie. 
Sukcesy klubowe.
Brązowy medalista Mistrzostw Grecji:
Mistrzostwo Francji:
Superpuchar Polski:
Klubowe Mistrzostwa Świata:

</doc>
<doc id="2709374" url="https://pl.wikipedia.org/wiki?curid=2709374" title="Vismia">
Vismia

Vismia – rodzaj roślin okrytonasiennych z rodziny dziurawcowatych.
Do rodzaju "vismia" zaliczanych jest około 80 gatunków:

</doc>
<doc id="2709376" url="https://pl.wikipedia.org/wiki?curid=2709376" title="Wjaczesław Gorpiszin">
Wjaczesław Gorpiszin



</doc>
<doc id="2709377" url="https://pl.wikipedia.org/wiki?curid=2709377" title="Ayybazar">
Ayybazar



</doc>
<doc id="2709380" url="https://pl.wikipedia.org/wiki?curid=2709380" title="Dmitrij Kuzelew">
Dmitrij Kuzelew



</doc>
<doc id="2709390" url="https://pl.wikipedia.org/wiki?curid=2709390" title="Kościół w Jaworkach">
Kościół w Jaworkach



</doc>
<doc id="2709392" url="https://pl.wikipedia.org/wiki?curid=2709392" title="Eliea">
Eliea

Eliea – rodzaj roślin okrytonasiennych z rodziny dziurawcowatych. Obejmuje w zależności od ujęcia trzy gatunki lub tylko jeden – "Eliea articulata". Rośliny te są endemitami Madagaskaru.

</doc>
<doc id="2709394" url="https://pl.wikipedia.org/wiki?curid=2709394" title="Tupapa FC">
Tupapa FC

Tupapa Maraerenga Football Club – klub piłkarski z Wysp Cooka. Obecnie gra w I lidze Wysp Cooka, a także w Pucharze Wysp Cooka. Do tej pory drużyna 7 razy była mistrzem kraju i 4 razy zdobywcą Pucharu Kraju.

</doc>
<doc id="2709395" url="https://pl.wikipedia.org/wiki?curid=2709395" title="Hrabstwo Gallia">
Hrabstwo Gallia

Hrabstwo Gallia (ang. "Gallia County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 471,13 mil2 (1 220,24 km2). Według danych z 2010 r. hrabstwo miało 30 934 mieszkańców. Hrabstwo powstało 25 marca 1803 roku, a jego nazwa pochodzi od łacińskiej nazwy Francji, z której pochodzili pierwsi osadnicy na tych terenach, będący w znacznej części rojalistami uciekającymi przed rewolucją francuską.

</doc>
<doc id="2709396" url="https://pl.wikipedia.org/wiki?curid=2709396" title="Tupapa Football Club">
Tupapa Football Club



</doc>
<doc id="2709397" url="https://pl.wikipedia.org/wiki?curid=2709397" title="Tupapa Rarotonga">
Tupapa Rarotonga



</doc>
<doc id="2709401" url="https://pl.wikipedia.org/wiki?curid=2709401" title="Powstanie w Bolonii">
Powstanie w Bolonii

Powstanie w Bolonii – jeden z epizodów Wiosny Ludów, który miał miejsce w 8 sierpnia 1848 roku.
Marcowe austriackie powstanie w Mediolanie zapoczątkowało serię rebelii w innych miastach włoskich. Dnia 7 sierpnia 1848 r. doszło do demonstracji studenckich w Bolonii, które dzień później przerodziły się w zbrojne powstanie. W mieście doszło do utarczek z wojskiem austriackim. Ostatecznie, liczący 3 tysiące ludzi garnizon austriacki dowodzony przez generała Ludwika Waldena opuścił miasto i wycofał się na północ kraju.

</doc>
<doc id="2709403" url="https://pl.wikipedia.org/wiki?curid=2709403" title="John Michael Quijano">
John Michael Quijano

John Michael Quijano (ur. 2 września 1990 na Wyspach Cooka) – piłkarz z Wysp Cooka grający na pozycji pomocnika w Nikao Rarotonga.
W Nikao Rarotonga gra od 2011 roku.
W reprezentacji Wysp Cooka zadebiutował w 2007 roku. Rozegrał w niej jak na razie 7 meczów.

</doc>
<doc id="2709406" url="https://pl.wikipedia.org/wiki?curid=2709406" title="Pentadesma">
Pentadesma

Pentadesma – rodzaj roślin okrytonasiennych z rodziny kluzjowatych. Przedstawiciele rodzaju występują w rejonie Zatoki Gwinejskiej.
Do rodzaju "Pentadesma" zaliczanych jest osiem gatunków:

</doc>
<doc id="2709407" url="https://pl.wikipedia.org/wiki?curid=2709407" title="Lazaros Christodoulopoulos">
Lazaros Christodoulopoulos



</doc>
<doc id="2709408" url="https://pl.wikipedia.org/wiki?curid=2709408" title="Janet.Remixed">
Janet.Remixed

Janet Remixed (pisany jako janet. Remixed) – siódmy album amerykańskiej artystki Janet Jackson w jej dotychczasowej dyskografii a drugi zawierający zremiksowane wersje utworów. Album został wydany 13 marca 1995 przez firmę Virgin Records.
Informacje.
Podobnie jak w przypadku pierwszego wydawnictwa "Control - The Remixes" (1987), "Janet Remixed" nigdy nie zostało oficjalnie wydane w jej rodzimej Ameryce. Zremiksowane utwory pochodzą z wydanej dwa lata wcześniej płyty janet., album został wydany w trzech wersjach, każda z wersji różniła się ilością piosenek.Wersja CD (nazywana standardową) zawierała tylko 11 piosenek, wersja albumu wydana na kasecie zawierała 14 utworów a pełną wersją albumu jest dwupłytowe wydawnictwo winylowe zawierające 15 utworów. Album oprócz zremiksowanych utworów Jackson zawierał także trzy dodatkowe utwory zarejestrowane podczas sesji nagraniowej albumu janet. a wydanych później jako "strony B" singli z płyty. Piosenkami tymi były "And on and On", "70's Love Groove" i "One More Chance" - ten ostatni wydany pierwotnie jako strona B singla "If" znalazł się wyłącznie na wersji kasetowej i winylowej albumu "Janet Remixed".
Album nie był promowany żadnym wydawnictwem singlowym, a jedynym utworem prezentowanym przez stacje radiowe była piosenka "And on and On".
Lista utworów.
Edycja podstawowa (CD):
Edycja wydana na kasecie magnetofonowej – zawiera dodatkowo:
Podwójna edycja winylowa – zawiera dodatkowo:

</doc>
<doc id="2709410" url="https://pl.wikipedia.org/wiki?curid=2709410" title="Hrabstwo Pike (Ohio)">
Hrabstwo Pike (Ohio)

Hrabstwo Pike (ang. "Pike County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 443,94 mil2 (1 149,81 km2). Według danych z 2010 r. hrabstwo miało 28 709 mieszkańców. Hrabstwo powstało 1 lutego 1815 roku i nosi imię Zebulona Pikea - amerykańskiego odkrywcy i generała.

</doc>
<doc id="2709411" url="https://pl.wikipedia.org/wiki?curid=2709411" title="Sam na sam">
Sam na sam



</doc>
<doc id="2709412" url="https://pl.wikipedia.org/wiki?curid=2709412" title="Santomasia">
Santomasia

Santomasia – monotypowy rodzaj roślin okrytonasiennych z rodziny dziurawcowatych. Jedynym przedstawicielem gatunku jest Santomasia steyermarkii . Gatunek ten włączany jest do rodzaju dziurawiec "Hypericum" pod nazwą "Hypericum steyermarkii" 

</doc>
<doc id="2709413" url="https://pl.wikipedia.org/wiki?curid=2709413" title="0079-0088">
0079-0088

0079–0088 – kompilacja japońskiego artysty Gackta, wydana 19 grudnia 2007 roku. Album składa się z ośmiu utworów, które wcześniej znalazły się na ścieżkach dźwiękowych filmów "Mobile Suit Zeta Gundam" lub były coverami piosenek z poprzednich seriali anime "Gundam". Album osiągnął 6 pozycję w rankingu Oricon i pozostał na listach przebojów przez 9 tygodni. Sprzedano egzemplarzy.
Lista utworów.
Wszystkie utwory zostały skomponowane i napisane przez Gackt C (oprócz AM-1, M-5, M-9).

</doc>
<doc id="2709414" url="https://pl.wikipedia.org/wiki?curid=2709414" title="Przystań (przystanek kolejowy)">
Przystań (przystanek kolejowy)

Przystań – przystanek osobowy w Przystani na linii kolejowej nr 259, w województwie warmińsko-mazurskim, w powiecie węgorzewskim, w Polsce.

</doc>
<doc id="2709417" url="https://pl.wikipedia.org/wiki?curid=2709417" title="Józef Balcerak">
Józef Balcerak

Józef Balcerak (ur. 7 marca 1915 w Warszawie, zm. 3 września 1991) − polski dziennikarz i działacz jazzowy, jedna z najważniejszych postaci w historii polskiego ruchu jazzowego.
Życiorys.
Przed II wojną światową był współpracownikiem Małego Przeglądu (1927–1937) i pracownikiem przemysłu filmowego (1933–1938). W czasie wojny został wywieziony w głąb ZSRR. Wrócił do Polski, będąc korespondentem wojennym 4 Pomorskiej Dywizji Piechoty, kontynuując szlak bojowy do Berlina.
Był założycielem i długoletnim redaktorem naczelnym miesięcznika „Jazz”, którego pierwszy numer ukazał się w roku 1956. Miesięcznik „Jazz” był pierwszym w Europie Wschodniej pismem poświęconym muzyce jazzowej. Było to źródło wiedzy o jazzie zarówno dla początkujących melomanów, jak i dla wyrobionych słuchaczy. Józef Balcerak z powodzeniem dbał o to, aby poziom merytoryczny pisma utrzymywał się na wysokim poziomie.
Balcerak był stałym współpracownikiem Jazz Museum and The Jazz Archive Uniwersytetu Nowoorleańskiego, był także honorowym obywatelem Nowego Orleanu.
Jest autorem książki „Magia Jazzu”.

</doc>
<doc id="2709420" url="https://pl.wikipedia.org/wiki?curid=2709420" title="Kamionek Wielki (przystanek kolejowy)">
Kamionek Wielki (przystanek kolejowy)

Kamionek Wielki – przystanek osobowy w Kamionku Wielkim na linii kolejowej nr 259, w województwie warmińsko-mazurskim, w powiecie węgorzewskim, w Polsce.

</doc>
<doc id="2709423" url="https://pl.wikipedia.org/wiki?curid=2709423" title="Taylor Saghabi">
Taylor Saghabi

Taylor Saghabi (ur. 25 grudnia 1990 na Wyspach Cooka) – piłkarz z Wysp Cooka grający na pozycji napastnika w australijskim West Ryde Rovers.
W West Ryde Rovers gra od 2011 roku.
W reprezentacji Wysp Cooka Saghabi zadebiutował w 2011 roku. Dotychczas w tej reprezentacji zagrał w 7 meczach w których strzelił 2 gole.

</doc>
<doc id="2709425" url="https://pl.wikipedia.org/wiki?curid=2709425" title="Radzieje Węgorzewskie">
Radzieje Węgorzewskie

Radzieje Węgorzewskie – dawniej stacja kolejowa, od 1945 przystanek osobowy w Radziejach na linii kolejowej nr 259, w województwie warmińsko-mazurskim, w powiecie węgorzewskim, w Polsce.

</doc>
<doc id="2709427" url="https://pl.wikipedia.org/wiki?curid=2709427" title="Jastrabá">
Jastrabá

Jastrabá (węg. "Karvaly") – wieś gminna (słow. "obec") na środkowo-zachodniej Słowacji, w kraju bańskobystrzyckim, w powiecie Żar nad Hronem. Powierzchnia: 10,824 km², 542 mieszkańców (31.12.2016).
Położenie.
Jastrabá leży w dolince prawostronnego dopływu Ihráčskiego Potoku, w tej części Gór Kremnickich, która na słowackich mapach figuruje jako "Jastrabská vrchovina", ok. 10 km na południowy wschód od Kremnicy. Centrum wsi leży na wysokości 415 m n.p.m., a jej obszar rozciąga się od 321 m n.p.m. (w dolinie Ihráčskiego Potoku) do 683 m n.p.m. (szczyt dominującej nad wsią od północnego zachodu Jastrabskiej Skały). Przez wieś biegnie lokalna droga z Bartošovej Lehôtki w dolinie Kremnickiego Potoku do wsi Trnavá Hora w dolinie Hronu.
Historia.
Znaleziska archeologiczne z terenu wsi potwierdzają ciągłość osadnictwa od późnego neolitu do końca doby rzymskiej. Pierwsze wzmianki o wsi (pod nazwą "Bezstrebe") pochodzą z 1487 r. Później występowała jako "Istrebe" (1559), "Jastreby" (1773) czy "Jastrabie" (1920). Pierwotnie była w rękach arcybiskupów ostrzyhomskich, w 1776 r. na mocy decyzji cesarzowej Marii Teresy przeszła na własność nowego biskupstwa bańskobystrzyckiego.
W 1601 r. wieś miała młyn i 61 domów, w 1715 r. liczyła 40 poddanych, a w roku 1828 – 67 domów i 427 mieszkańców. W 1867 r. we wsi założono szkołę. Mieszkańcy zajmowali się uprawą roli i pasterstwem, a w okresie letnim wędrowali do prac polnych na Nizinę Węgierską i do Austrii. Podstawowymi roślinami uprawnymi były owies, żyto, jęczmień, fasola, bób, groch, kapusta, buraki pastewne, od początku XIX w. również ziemniaki i koniczyna. Od 1818 r. przez 3 lata na terenie Jastrabej wydobywano niewielkie ilości węgla. W latach 1869–1872 wielu mieszkańców znalazło zatrudnienie przy budowie linii kolejowej ze Zwolenia do Vrútek, która przebiega tuż powyżej górnego końca wsi, a później na kolei. W 1890 r. we wsi panowała cholera, a latem 1910 r. część jej zabudowy zniszczył wielki pożar.
W okresie tłumienia słowackiego powstania narodowego faszyści zajęli wieś 8 września 1944 r. Po trzytygodniowych walkach pozycyjnych Jastrabá została wyzwolona z ich rąk przez armię rumuńską 31 marca 1945 r.
W latach powojennych mieszkańcy pracowali na kolei, w założonej w 1959 r. miejscowej spółdzielni rolniczej oraz w zakładach przemysłowych Kremnicy, Zwolenia i Żaru nad Hronem.
Postacie związane z miejscowością.
We wsi żyli i pracowali ksiądz Karol Anton Medvecký (1875–1937) – znany historyk, etnograf i publicysta oraz Peter Tomkuljak (1838–1894) – publicysta i zbieracz ludowych pieśni.

</doc>
<doc id="2709428" url="https://pl.wikipedia.org/wiki?curid=2709428" title="Caraipa">
Caraipa

Caraipa – rodzaj roślin okrytonasiennych z rodziny gumiakowatych. Jego przedstawiciele występują w północnej części Ameryki Południowej.
Do rodzaju "Caraipa" zaliczanych jest ok. 55 gatunków:

</doc>
<doc id="2709431" url="https://pl.wikipedia.org/wiki?curid=2709431" title="Pomnik bitwy pod Lutynią">
Pomnik bitwy pod Lutynią

Pomnik bitwy pod Lutynią – poniemiecki pomnik upamiętniający bitwę pod Lutynią stoczoną w dniu 5 grudnia 1757 roku.
Lokalizacja.
Znajduje się pomiędzy wsiami Lutynia a Błonie w gminie Miękinia w województwie dolnośląskim, w pobliżu historycznego pola bitwy. 
Historia.
Pomnik został odsłonięty w 1854 roku. Zniszczony w 1945 roku. W 2011 roku odrestaurowany.

</doc>
<doc id="2709432" url="https://pl.wikipedia.org/wiki?curid=2709432" title="Triadenum">
Triadenum

Triadenum – rodzaj roślin okrytonasiennych z rodziny dziurawcowatych. Przedstawiciele tego rodzaju występują w Japonii i Ameryce Północnej.
Do rodzaju "Triadenum" zaliczanych jest 9 gatunków:

</doc>
<doc id="2709437" url="https://pl.wikipedia.org/wiki?curid=2709437" title="Afera Thomasa Crowna">
Afera Thomasa Crowna



</doc>
<doc id="2709441" url="https://pl.wikipedia.org/wiki?curid=2709441" title="Uniwersytet Dakoty Północnej">
Uniwersytet Dakoty Północnej

Uniwersytet Dakoty Północnej (ang. University of North Dakota) – amerykański uniwersytet publiczny znajdujący się w Grand Forks w Dakocie Północnej, założony w 1883 roku (sześć lat przed powstaniem tego stanu). 
Jest najstarszym i największym uniwersytetem w tym stanie, kształci się na nim ponad 14 tysięcy studentów.

</doc>
<doc id="2709444" url="https://pl.wikipedia.org/wiki?curid=2709444" title="Chrystus i jawnogrzesznica (obraz Nicolasa Poussina)">
Chrystus i jawnogrzesznica (obraz Nicolasa Poussina)

Chrystus i jawnogrzesznica – obraz francuskiego malarza Nicolasa Poussina z 1649 roku.
"Chrystus i cudzołożnica" jest ilustracją motywu zaczerpniętego z Ewangelii Jana (J 7:53-8:11), dotyczącego cudzołożnicy i osądzających ją faryzeuszy, pericope adulterae. 
Faryzeusze przyłapawszy kobietę na cudzołóstwie, przyprowadzili ją do Jezusa, by ten osądził ją według prawa. W rzeczywistości była to prowokacja ze strony kapłanów: jeśliby uznał kobietę winną (zgodnie z Prawem Mojżeszowym), sprzeciwiłby się prawu rzymskiemu, które zabraniało Żydom wydawania wyroków śmierci, jeśli by ją ułaskawił – sprzeciwiłby się prawu Mojżeszowemu. Jezus miast wydawać wyroki, wypowiedział słowa: „Kto z was jest bez grzechu, niech pierwszy rzuci w nią kamieniem”.
Opis obrazu.
Kompozycja obrazu podzielona jest na dwie części. Na każdej stronie Poussin umieścił po sześć postaci, a każda z osób ma swój odpowiednik po drugiej stronie. Na osi obrazu stoi w głębi kobieta z dzieckiem. W środku, w czerwonej szacie stoi Jezus i wskazuje jawnogrzesznicę, klęczącą poniżej. Po przeciwnej stronie, w żółtej szacie, stoi faryzeusz. Z jego gestów widać jego oburzenie na słowa jakie usłyszał. Artysta wybrał moment, gdy Chrystus pyta zebranych o ich przewinienia. Na ziemi widać narysowane słowa. Według średniowiecznej legendy, miały to być wypisane grzechy faryzeuszy. Trzy postacie pochylają się nad znakami i odczytują je z widocznym zaskoczeniem. Postać w zielonej tunice trzymający kamień w lewej ręce, jest powstrzymywany przez swojego kompana, który na usłyszane słowa wątpi w słuszność wymierzenia kary kobiecie. Jego lustrzanym odbiciem jest postać po lewej stronie, również w niebieskiej tunice, ale zwrócona przodem do widza, a która próbuje zatrzymać innego obecnego, który jako pierwszy rozumie słowa Jezusa i odchodzi. Scena rozgrywa się na tle klasycznej architektury, która zgodnie z ewangelią, miała imitować jerozolimski kompleks świątynny.
Tematem głównym dzieła jest miłosierdzie. Chrystus staje w obliczu prawa mojżeszowego i jego nowej interpretacji. Działanie zgodnie z prawem nie może stanowić jedynego kryterium ludzkiej moralności. Sztuka wybaczania jest najważniejszą cechą człowieka, a jednocześnie tylko Bóg może sądzić i odpuszczać grzechy.

</doc>
<doc id="2709446" url="https://pl.wikipedia.org/wiki?curid=2709446" title="Panna (astrologia)">
Panna (astrologia)

Panna () (, "Parthénos"; ) – szósty astrologiczny znak zodiaku. Znak ten jest przypisany osobom urodzonym w czasie obserwowania Słońca w tym znaku, to znaczy na odcinku ekliptyki pomiędzy 150° a 180° długości ekliptycznej. Wypada to między 22/23 sierpnia a 22/23 września – dokładne ramy czasowe zależą od rocznika. Czasem przyjmuje się umowne granice – według Evangeline Adams (1868–1932) był to okres między 24 sierpnia a 24 września. Znak Panny przypisuje się również osobom urodzonym w trakcie wschodzenia tego znaku. 
Podając za "Tetrabiblos" Klaudiusza Ptolemeusza:
Znak kojarzony jest z mijającym latem i początkiem jesieni, kiedy ziemia zrodziwszy owoce zaczyna zamierać. Z tego wynika zmienność znaku, co z kolei oznacza, że Panny łatwo przystosowują się do zmian, a także porzucają w niepamięć przeszłe zdarzenia skupiając się na przyszłości. Panna jest znakiem ziemskim, cechuje go praktyczność i wytrwałość. Daje to idealną równowagę między pomysłowością a bystrością umysłu oraz siłę potrzebną do realizacji pomysłów. Panny uważane są za biegłe w językach, pałające miłością do literatury, interesujące się zagadnieniami historycznymi i statystyką oraz zapamiętywaniem szczegółów.
Ze względu na ujemną biegunowość jest uważana za znak pasywny. Dzięki temu, znakowi Panny przypisywana jest refleksyjność oraz podatność na poglądy innych osób. Pasywność towarzysząca roztropności i elokwencji czyni Panny osobami uchodzącymi za dobrze wychowane, o nienagannych manierach. Posądza się je o talent do czynności wymagających precyzji, cierpliwości oraz dbania o szczegóły.
Wadami przypisywanymi temu znakowi są nadmierna wrażliwość i mała odporność na krytykę. Podobnie nadmiernie zamartwianie się o perfekcyjność, doskonałość swoich poczynań. Jako że jest to znak pasywny, Panna stara się najczęściej ukrywać te negatywne emocje.
Symbol Panny w Unicode zapisuje się jako U+264D (♍).

</doc>
<doc id="2709454" url="https://pl.wikipedia.org/wiki?curid=2709454" title="Pierwszy gabinet Josepha Lyonsa">
Pierwszy gabinet Josepha Lyonsa

Pierwszy gabinet Josepha Lyonsa (ang. "First Lyons Ministry") – dwudziesty pierwszy gabinet federalny Australii, urzędujący od 6 stycznia 1932 do 12 października 1934.
Był gabinetem jednopartyjnym, tworzonym przez debiutującą w roli partii rządzącej Partię Zjednoczonej Australii (UAP), która wygrała wybory w 1931. Partia powstała wcześniej w tym samym roku w wyniku połączenia Nacjonalistycznej Partii Australii z grupą byłych członków Australijskiej Partii Pracy pod wodzą Josepha Lyonsa, który został liderem nowego ugrupowania. Gabinet rządził do wyborów w 1934, po których powstał drugi gabinet Josepha Lyonsa.

</doc>
<doc id="2709458" url="https://pl.wikipedia.org/wiki?curid=2709458" title="Czesław Dębicki">
Czesław Dębicki

Czesław Dębicki ps. „Jarema” (ur. 2 sierpnia 1899 w Iwaszkowcach, zm. 10 marca 1951 w Poznaniu) – polski ziemianin, działacz rolniczy, polityk, poseł na Sejm w II RP, członek Rady Głównej Centralnego Towarzystwa Organizacji i Kółek Rolniczych od 1934 roku, prezes Wojewódzkiego Towarzystwa Organizacji i Kółek Rolniczych w Nowogródku.
Życiorys.
Od 1911 roku uczył się w VII Gimnazjum Realnym w Warszawie, które w 1915 roku było ewakuowane do Odessy, gdzie zdał maturę. Studiował przez 3 semestry (w latach 1918–1920) nauki przyrodnicze na Wydziale Filozoficznym Uniwersytetu Warszawskiego, dokończył je na Wydziale Rolniczym SGGW w Warszawie (w latach 1921–1925), uzyskując tytuł inżyniera rolnika.
W okresie 1915–1917 prowadził tajne koła samokształceniowe w Odessie, na przełomie lat 1917–1918 został komendantem Drużyn Męskich Harcerskich w Odessie i Mohylowie. Od listopada 1918 roku walczył jako ochotnik w Batalionie Harcerskim WP w Warszawie, od maja 1919 roku służył w eskorcie Naczelnego Wodza, od czerwca 1918 roku awansował na podchorążego 3. pułku artylerii ciężkiej (po bitwie pod Olszanicą 1 czerwca 1920 roku otrzymał nominację na podporucznika „za dokonanie wybitnych czynów na polu walki”), od grudnia 1920 roku walczył jako oficer 1 pułku artylerii ciężkiej w Modlinie.
Został bezterminowo urlopowany w styczniu 1921 roku i osiedlił się (w ramach osadnictwa wojskowego) w Dubinie koło Wołożyna (45 ha), od 1922 roku prowadził folwark Siedliszcze koło Lidy. Był członkiem Rady Gminnej w Zabrzeziu, Rady Powiatowej i Wydziału Powiatowego w Wołożynie, prezesem Powiatowego Towarzystwa Organizacji i Kółek Rolniczych (TOiKR) w Wołożynie. W latach 30. był prezesem Wojewódzkiego TOiKR w Nowogródku i Wilnie, członkiem Rady Głównej Centralnego TOiKR, radcą wileńskiej Izby Rolniczej, członkiem rady Związku Spółek Rolniczych w Warszawie. W 1937 roku był prezesem Rady Okręgowej Związku Spółdzielni Rolniczych i Zarobkowo-Gospodarczych RP w Wilnie. Pracował w stacji lniarsko-konopnej w Siedliszczach, w latach 1927–1930 obejmował funkcję wiceprezesa Towarzystwa Lniarskiego w Wilnie, od 1930 roku organizował zakłady lniarskie w Bezdanach i Łazdunach, w okresie 1932–1939 pracował jako kierownik produkcji i dyrektor Zakładów Przemysłu Lniarskiego „Wilenka” w Nowej Wilejce.
W czasie wyborów do Sejmu w 1935 roku został wybrany 51 495 głosami z listy państwowej w okręgu nr 50 obejmującego powiaty: lidzki i wołożyński. W kadencji tej pracował w komisji budżetowej (w której był zastępcą członka) i przemysłowo-handlowej, w marcu 1938 roku został powołany do specjalnej komisji ds. oddłużenia rolnictwa, a w czerwcu 1938 roku – do specjalnej komisji ds. aprowizacji.
Został również zgłoszony do wyborów w 1938 roku, został jednak 18 października 1938 roku skreślony z listy kandydatów, ponieważ jego oświadczenie wyrażające zgodę na kandydowanie do Sejmu zostało pomyłkowo wysłane do Komisarza Wyborczego w Lidzie, zamiast do przewodniczącego Okręgowej Komisji Wyborczej (złożył protest, który odrzucono).
W czasie II wojny światowej od jesieni 1939 roku działał w konspiracji, początkowo w Okręgu ZWZ-AK Nowogródek, od 1943 roku był komendantem Inspektoratu F Okręgu Wilno j Okręgu Wilno AK, w 1944 roku był dowódcą III Zgrupowania Oszmiańskiego (w stopniu majora), m.in. w operacji „Ostra Brama”. Został aresztowany przez NKWD 25 sierpnia 1944 roku w okolicach Ejszyszek i osadzony w miejscowym areszcie, został rozpoznany i przewieziony do więzienia na Łukiszkach w Wilnie, następnie do więzienia NKWD przy ul. Ofiarnej. Zwolniono go 27 lutego 1945 roku z listem od płk. Aleksandra Krzyżanowskiego „Wilka” do „Kierownictwa Walki Podziemnej Wileńskiego i Nowogródzkiego Okręgów” z zadaniem (zakończonej klęską) legalizacji oddziałów leśnych AK. Zagrożony aresztowaniem po odmowie współpracy ze Związkiem Patriotów Polskich, latem 1945 roku opuścił Wilno i zamieszkał w Warszawie. Na początku 1946 roku przeprowadził się do Wałbrzycha, gdzie podjął pracę jako naczelny dyrektor Zjednoczenia Roszarń Lnu i Konopi. W 1948 roku przeniósł się do Poznania i pracował jako kierownik działu w Lniarsko-Konopnej Centralnej Stacji Doświadczalnej na Sołaczu (obecnie Instytut Włókien Naturalnych). W 1948 roku był na krótko aresztowany. W latach 1945–1948 należał do Związku Zawodowego Włókniarzy w Głuszycach, w okresie 1949–1951 był członkiem Związku Zawodowego Nauczycielstwa Polskiego w Poznaniu.
W 1950 roku obronił doktorat na Wydziale Rolniczo-Leśnym Uniwersytetu Poznańskiego.
Zmarł nagle w niewyjaśnionych okolicznościach (według wersji oficjalnej przyczyną zgonu był wylew krwi do mózgu). Pochowany na cmentarzu św. Jana Vianneya w Poznaniu (kwatera św. Barbary-16-17).
Życie prywatne.
Był synem Hilarego i Jadwigi z domu Biskupskiej.
Ożenił się w 1925 roku z Haliną Niekraszewicz (ur. 1902), z którą miał dwie córki: Irenę (ur. 1926) i Annę (ur. 1931).
Pochowany na miejscowym cmentarzu parafii św. Jana Vianneya w Poznaniu.

</doc>
<doc id="2709459" url="https://pl.wikipedia.org/wiki?curid=2709459" title="Hrabstwo Preble">
Hrabstwo Preble

Hrabstwo Preble (ang. "Preble County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 426,33 mil2 (1104,18 km2). Według danych z 2010 r. hrabstwo miało 42 270 mieszkańców. Hrabstwo powstało 1 marca 1808 roku i nosi imię Edwarda Preblea - oficera marynarki walczącego w Wojnie o niepodległość Stanów Zjednoczonych oraz I wojnie berberyjskiej.

</doc>
<doc id="2709461" url="https://pl.wikipedia.org/wiki?curid=2709461" title="Marco Verratti">
Marco Verratti

Marco Verratti (ur. 5 listopada 1992 w Pescarze) – włoski piłkarz, występujący na pozycji pomocnika we francuskim klubie Paris Saint-Germain oraz w reprezentacji Włoch.
Kariera klubowa.
Verratti to utalentowany technicznie rozgrywający, potrafiący świetnie dograć piłkę do kolegi z drużyny. Rozwijał się w akademii Pescary, a zadebiutował w pierwszej drużynie w wieku 16 lat w sezonie 2008/2009. Rok później występował częściej i stał się kluczowym zawodnikiem swojej drużyny. Jego gra przykuła uwagę mediów, które okrzyknęły go przyszłą gwiazdą włoskiego futbolu.
17 lipca 2012 podpisał kontrakt z francuskim Paris Saint-Germain.
Kariera reprezentacyjna.
28 lutego 2012 zadebiutował w reprezentacji Włoch U-21 meczu towarzyskim z Francją.
13 maja 2012 Verratti znalazł się na 32-osobowej prowizorycznej liście na Euro 2012. Był jednym z dwóch piłkarzy z Serie B (drugim był Angelo Ogbonna).
15 sierpnia 2012 w towarzyskim meczu z Anglią (1:2), zadebiutował w dorosłej reprezentacji Włoch.

</doc>
<doc id="2709462" url="https://pl.wikipedia.org/wiki?curid=2709462" title="Puchar Europy Mistrzów Klubowych w piłce siatkowej (1993/1994)">
Puchar Europy Mistrzów Klubowych w piłce siatkowej (1993/1994)

Puchar Europy Mistrzów Krajowych 1993/1994 – 35. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Turniej finałowy.
 Bruksela

</doc>
<doc id="2709463" url="https://pl.wikipedia.org/wiki?curid=2709463" title="Tim Floyd">
Tim Floyd

Tim Floyd (ur. 25 lutego 1954 w Hattiesburgu, Missisipi) – amerykański trener koszykarski.
Floyd jest znany z prowadzenia Chicago Bulls, po odejściu Phila Jacksona, Michaela Jordana, Scottie Pippena i Dennisa Rodmana.
Od 2010 roku jest trenerem drużyny koszykarskiej Uniwersytetu Teksańskiego.

</doc>
<doc id="2709464" url="https://pl.wikipedia.org/wiki?curid=2709464" title="Chriolepidops">
Chriolepidops



</doc>
<doc id="2709465" url="https://pl.wikipedia.org/wiki?curid=2709465" title="Dactyleleotris">
Dactyleleotris



</doc>
<doc id="2709466" url="https://pl.wikipedia.org/wiki?curid=2709466" title="Leioeleotris">
Leioeleotris



</doc>
<doc id="2709467" url="https://pl.wikipedia.org/wiki?curid=2709467" title="Lioteres">
Lioteres



</doc>
<doc id="2709468" url="https://pl.wikipedia.org/wiki?curid=2709468" title="Pseudolioteres">
Pseudolioteres



</doc>
<doc id="2709469" url="https://pl.wikipedia.org/wiki?curid=2709469" title="Riukiuia">
Riukiuia



</doc>
<doc id="2709470" url="https://pl.wikipedia.org/wiki?curid=2709470" title="Satulinus">
Satulinus



</doc>
<doc id="2709471" url="https://pl.wikipedia.org/wiki?curid=2709471" title="Puchar Europy Mistrzów Klubowych w piłce siatkowej (1992/1993)">
Puchar Europy Mistrzów Klubowych w piłce siatkowej (1992/1993)

Puchar Europy Mistrzów Krajowych 1992/1993 – 34. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Rozgrywki.
III runda.
Wolny los: 
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań
Turniej finałowy.
Miejsce: Arena Pokoju i Przyjaźni, Pireus

</doc>
<doc id="2709472" url="https://pl.wikipedia.org/wiki?curid=2709472" title="Puchar Europy Mistrzów Klubowych w piłce siatkowej (1991/1992)">
Puchar Europy Mistrzów Klubowych w piłce siatkowej (1991/1992)

Puchar Europy Mistrzów Krajowych 1991/1992 – 33. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Rozgrywki.
III runda.
Grupa A.
Tabela
Wyniki spotkań
Grupa B.
Tabela
Wyniki spotkań
Turniej finałowy.
Miejsce: Arena Pokoju i Przyjaźni, Pireus

</doc>
<doc id="2709473" url="https://pl.wikipedia.org/wiki?curid=2709473" title="Puchar Europy Mistrzów Klubowych w piłce siatkowej (1990/1991)">
Puchar Europy Mistrzów Klubowych w piłce siatkowej (1990/1991)

Puchar Europy Mistrzów Krajowych 1990/1991 – 32. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Rozgrywki.
III runda.
Grupa A.
Tabela
Wyniki spotkań
Grupa B.
Tabela
Wyniki spotkań
Turniej finałowy.
Miejsce: PalaPanini, Modena

</doc>
<doc id="2709474" url="https://pl.wikipedia.org/wiki?curid=2709474" title="Puchar Europy Mistrzów Klubowych w piłce siatkowej (1989/1990)">
Puchar Europy Mistrzów Klubowych w piłce siatkowej (1989/1990)

Puchar Europy Mistrzów Krajowych 1989/1990 – 31. sezon Pucharu Europy Mistrzów Krajowych rozgrywanego od 1959 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich „starego kontynentu”.
Faza grupowa.
Grupa A.
Wyniki
Tabela
Grupa B.
Wyniki
Tabela
Turniej finałowy.
 Amstelveen

</doc>
<doc id="2709478" url="https://pl.wikipedia.org/wiki?curid=2709478" title="Mistrzostwa Świata Juniorek w Hokeju na Lodzie 2013">
Mistrzostwa Świata Juniorek w Hokeju na Lodzie 2013

6. Mistrzostwa Świata Juniorek w Hokeju na Lodzie – edycja mistrzostw świata juniorek w hokeju na lodzie, zorganizowana w 2013 roku przez IIHF w Finlandii.
Miasto goszczące najlepsze drużyny świata to Vierumäki. Turniej elity odbędzie się w dniach 29 grudnia - 5 stycznia. Oto miejsca pozostałych rozgrywek:
Obrończyniami tytułu są zawodniczki Kanady, które pokonały w Zlinie reprezentantki Stanów Zjednoczonych 3:0.
Elita.
W tej części mistrzostw uczestniczy najlepsze 8 drużyn na świecie. System rozgrywania meczów jest inny niż w niższych dywizjach.
Pierwsza runda grupowa odbywa się w dwóch grupach po cztery drużyny. Zwycięzca grupy awansuje do półfinałów. Zespoły z miejsc drugich i trzecich awansują do ćwierćfinałów, których zwycięzcy przechodzą do półfinałów. Drużyny które w fazie grupowej zajmą czwarte miejsce rozegrają między sobą mecze o utrzymanie. Drużyna, która dwukrotnie zwycięży pozostaje w elicie, natomiast przegrany spada do I dywizji. O zwycięstwie w turnieju zadecyduje finał w którym wystąpią zwycięzcy półfinałów.
Pierwsza dywizja.
Do mistrzostw pierwszej dywizji przystąpiło 6 zespołów, które walczyły w jednej grupie systemem każdy z każdym. Zwycięzca turnieju awansował do mistrzostw świata elity w 2014 roku, zaś najsłabsza drużyny spadnie do drugiej dywizji.
Mecze rozegrane zostały w szwajcarskim mieście Romanshorn od 2 stycznia 2013 do 8 stycznia 2013 roku.
Turniej kwalifikacyjny pierwszej dywizji.
Do mistrzostw pierwszej dywizji kwalifikacyjnej przystąpiło 6 zespołów, które walczyły w jednej grupie systemem każdy z każdym. Zwycięzca turnieju i drużyna z drugiego miejsca awansowały do mistrzostw świata pierwszej dywizji, w której walczyły o awans do elity.
Mecze rozegrane zostały we szkockim mieście Dumfries od 29 października do 3 listopada 2012 roku.
Do pierwszej dywizji awansowały Słowacja i Francja.

</doc>
<doc id="2709481" url="https://pl.wikipedia.org/wiki?curid=2709481" title="Hrabstwo Muskingum">
Hrabstwo Muskingum

Hrabstwo Muskingum (ang. "Muskingum County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 672,591 mil2 (1 742,01 km2). Według danych z 2010 r. hrabstwo miało 86 074 mieszkańców. Hrabstwo powstało 1 marca 1804 roku, a jego nazwa z języka Indian Delaware jest tłumaczona jako "miasto nad rzeką" lub "oko wapiti".

</doc>
<doc id="2709483" url="https://pl.wikipedia.org/wiki?curid=2709483" title="Mario Moreno (meksykański piłkarz)">
Mario Moreno (meksykański piłkarz)

Mario Antonio Moreno González (ur. 2 kwietnia 1986 w Tlalixcoyan) – meksykański piłkarz występujący na pozycji środkowego pomocnika, obecnie zawodnik argentyńskiego Instituto.
Kariera klubowa.
Moreno jest wychowankiem drużyny Monarcas Morelia, do której seniorskiego zespołu został włączony w wieku osiemnastu lat przez szkoleniowca Ricardo Ferrettiego. Szansę debiutu w meksykańskiej Primera División otrzymał jednak dopiero od chilijskiego trenera Marco Antonio Figueroi – 7 października 2006 w wygranym 3:2 spotkaniu z Guadalajarą. Premierowego gola w najwyższej klasie rozgrywkowej strzelił 21 marca 2007 w konfrontacji z tym samym rywalem, tym razem przegranej przez Morelię 1:2. Nie potrafiąc wywalczyć sobie miejsca w wyjściowym składzie klubu występował głównie w drugoligowych rezerwach ekipy – Mérida FC, latem 2010 przechodząc do tej drużyny na stałe. Reprezentował również barwy innych zespołów filialnych z drugiej ligi – Atlante FC i Neza FC.
Wiosną 2012 Moreno został zawodnikiem argentyńskiego drugoligowca Instituto AC Córdoba. W Primera B Nacional zadebiutował 20 marca w wygranym 3:1 meczu z Chacarita Juniors.

</doc>
<doc id="2709485" url="https://pl.wikipedia.org/wiki?curid=2709485" title="System niewolniczy">
System niewolniczy



</doc>
<doc id="2709486" url="https://pl.wikipedia.org/wiki?curid=2709486" title="Alburnus acutus">
Alburnus acutus



</doc>
<doc id="2709488" url="https://pl.wikipedia.org/wiki?curid=2709488" title="Olek Czyż">
Olek Czyż

Olek Czyż, właśc. Aleksander Czyż (ur. 3 marca 1990 w Gdyni) – polski koszykarz, występujący na pozycji niskiego bądź silnego skrzydłowego, obecnie zawodnik Gries/Oberhoffen BC.
Kariera sportowa.
Karierę koszykarską rozpoczynał w wieku 10 lat, kiedy to trenował w młodzieżowej drużynie Prokomu Trefla Gdynia. Gdy miał 14 lat wyjechał wraz z rodziną do Stanów Zjednoczonych. W tym samym roku rozpoczął naukę w szkole średniej Reno High School, grając również w ich drużynie koszykarskiej. Podczas czterech lat dwukrotnie zdobywał z nią mistrzostwo stanu Nevada. Kończąc szkołę średnią, został umieszczony przez ESPN na 87 miejscu na liście 100 najlepszych zawodników idących do koledżu. Otrzymał wówczas stypendium od trzech wiodących prym w rozgrywkach NCAA uniwersytetów: Duke, Louisville i Florida. Ostatecznie podpisał list intencyjny uniwersytetu Duke. Pełnił tam jednak tylko funkcję rezerwowego, w związku z czym po dwóch latach studiów przeniósł się na uniwersytet Nevady. Tam stał się gwiazdą uniwersytetu, dostając się na czwartym roku do pierwszej piątki najlepszych zawodników konferencji WAC. W tym też roku zgłosił się do draftu NBA, odbywając wcześniej parę treningów dla zespołów NBA takich jak: Golden State Warriors, San Antonio Spurs czy Chicago Bulls. Uczestniczył również w Adidas Euro Camp, na którym zawodnicy z Europy mogli prezentować się przed skautami z NBA. W drafcie 2012 nie został jednak wybrany przez żaden zespół. W lipcu 2012 dostał się do składu Chicago Bulls, na ligę letnią NBA. 11 sierpnia 2012 roku podpisał kontrakt z Virtusem Rzym.
W 2013 rozegrał dwa spotkania, podczas letniej ligi NBA w barwach Portland Trail Blazers. Nieco później tego samego roku zaliczył cztery spotkania przedsezonowe z Milwaukee Bucks.
4 lipca 2017 podpisał drugi w karierze kontrakt z włoskim zespołem Flexx Pistoia. 16 września opuścił klub jeszcze przed rozpoczęciem sezonu regularnego.
3 lutego 2019 dołączył do Anwilu Włocławek. 14 lipca dołączył do niemieckiego Gries/Oberhoffen BC
Życie prywatne.
Czyż jest synem Joanny Avery i Waldemara Czyża. Matka Joanna jest specjalistką do spraw międzynarodowego biznesu, zaś biologiczny ojciec Waldemar grał w koszykówkę na poziomie uniwersyteckim w Polsce. Gdy miał 3 lata jego rodzice się rozstali. Kiedy miał 11 lat jego matka Joanna wzięła ślub z Williamem Averym, po czym trzy lata później przeprowadzili się do Stanów Zjednoczonych. Ma siostrę Anitę.

</doc>
<doc id="2709491" url="https://pl.wikipedia.org/wiki?curid=2709491" title="Marie-Christine von Reibnitz">
Marie-Christine von Reibnitz

Księżna Michałowa z Kentu, urodzona jako baronówna Marie Christine Anna Agnes Hedwig Ida von Reibnitz (ur. 15 stycznia 1945 w Karlowych Warach) - księżna Zjednoczonego Królestwa, jest żoną członka Brytyjskiej Rodziny Królewskiej księcia Michała z Kentu, który jest wnukiem króla Jerzego V. Jest jedyną córką Günthera Huberta barona von Reibnitza (urodzonego w roku 1887 w Miejscu Odrzańskim) i jego drugiej żony Marii hrabianki von Muraszombath
Opublikowała kilka książek na temat europejskich rodzin królewskich. Marie Christine i jej mąż nie pełnią oficjalnie królewskich obowiązków w imieniu Elżbiety II, jednak reprezentują ją czasami za granicą.
Rodzina.
Jej pierwszym mężem był brytyjski finansista Thomas Troubridge, młodszy brat Sir Petera Troubridge'a. Para pobrała się 14 września 1971 w Londynie. Ogłosili separację 2 lata później i rozwiedli się w 1977 roku. Małżeństwo zostało unieważnione przez Kościół katolicki w maju 1978 roku.
Miesiąc po oficjalnym stwierdzeniu nieważności małżeństwa, Marie Christine wzięła ślub cywilny z księciem Michałem z Kentu w Wiedniu. Ślub kościelny odbył się 29 czerwca 1983 w Londynie. Po ślubie otrzymała tytuł "Jej Królewskiej Wysokości księżnej Michałowej z Kentu". Mają dwoje dzieci:

</doc>
<doc id="2709492" url="https://pl.wikipedia.org/wiki?curid=2709492" title="Zamek w Bugaju">
Zamek w Bugaju



</doc>
<doc id="2709494" url="https://pl.wikipedia.org/wiki?curid=2709494" title="Franz Stocher">
Franz Stocher

Franz Stocher (ur. 23 marca 1969 w Wiedniu) – austriacki kolarz torowy i szosowy, sześciokrotny medalista torowych mistrzostw świata.
Kariera.
Pierwszą duża imprezą w karierze Stochera były igrzyska olimpijskie w Seulu w 1988 roku, gdzie zajął 16. miejsce w drużynowym wyścigu na dochodzenie. Cztery lata później, podczas igrzysk olimpijskich w Barcelonie był dziewiąty w wyścigu punktowym. Pierwszy sukces osiągnął na mistrzostwach świata w Palermo, gdzie w wyścigu punktowym był trzeci, ulegając jedynie Szwajcarowi Bruno Risiemu i Duńczykowi Janowi Bo Petersenowi. Kolejny medal zdobył dopiero sześć lat później - na mistrzostwach świata w Manchesterze był ponownie trzeci w wyścigu punktowym, tym razem za Joanem Llanerasem z Hiszpanii i Matthew Gilmorem z Belgii. W międzyczasie wystartował w tej samej konkurencji na igrzyskach olimpijskich w Atlancie w 1996 roku i igrzyskach olimpijskich w Sydney w 2000 roku, ale zajął odpowiednio dwunaste i szóste miejsce. Trzeci brązowy medal w tej konkurencji zdobył na mistrzostwach świata w Antwerpii w 2001 roku, gdzie wyprzedzili go tylko Bruno Risi i Argentyńczyk Juan Curuchet. Podczas rozgrywanych rok później mistrzostw świata w Kopenhadze zdobył srebrne medale w wyścigu punktowym (wygrał Brytyjczyk Chris Newton), a razem z Rolandem Garberem zajął drugie miejsce w madisonie. Swój największy sukces osiągnął na mistrzostwach świata w Stuttgarcie w 2003 roku, zwyciężając w wyścigu punktowym. Stocher startował także na igrzyskach olimpijskich w Atenach w 2004 roku, gdzie był ósmy w madisonie oraz siedemnasty w wyścigu punktowym.

</doc>
<doc id="2709495" url="https://pl.wikipedia.org/wiki?curid=2709495" title="Hrabstwo Morgan (Ohio)">
Hrabstwo Morgan (Ohio)

Hrabstwo Morgan (ang. "Morgan County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 421,86 mil2 (1 092,62 km2). Według danych z 2010 r. hrabstwo miało 15 054 mieszkańców. Hrabstwo powstało 29 grudnia 1817 roku i nisi imię Daniela Morgana - utalentowanego taktyka okresu wojny o niepodległość Stanów Zjednoczonych.

</doc>
<doc id="2709497" url="https://pl.wikipedia.org/wiki?curid=2709497" title="Ernst Anschütz">
Ernst Anschütz

Ernst Anschütz (ur. 28 października 1780 w Goldlauter, zm. 18 grudnia 1861 w Lipsku) – niemiecki nauczyciel, organista, poeta i kompozytor.
Życiorys.
Anschütz urodził się w 1780 roku w Goldlauter w powiecie Suhl jako syn miejscowego pastora Johanna Heinricha Friedricha Christiana Anschütza. Dzieciństwo spędził na plebanii, gdzie nauczał go ojciec oraz prywatny nauczyciel. Następnie uczęszczał w latach 1795–1798 do szkoły w Schleusingen. Na wniosek ojca Ernst podjął studia teologiczne w Lipsku, ale jednak otrzymał doktorat z filozofii w 1802 roku. Już w 1799 roku został nauczycielem w szkole w Lipsku. W 1806 roku przeniósł się do szkoły w mieście Moritzbastei. Po śmierci ojca w 1806 roku, parafia chciała jego syna jako następcę. Parafię utrzymywał przez rok, później od października 1806 do kwietnia 1807 parafia była utrzymywana przez Johanna Georga Tiniusa. Parafia znalazła nowego opiekuna gdy Anschütz zdecydował o pozostaniu w Lipsku. Anschütz znakomicie grał na fortepianie, organach, skrzypcach, wiolonczeli i klarnecie, a także dał prywatne lekcje na tych instrumentach. Studiował przez kilka lat u Johanna Gottfrieda Schichta i wykazał duże zainteresowanie muzyką w Lipsku. W 1809 roku został członkiem loży masońskiej Apollo. W związku z tym odmówił stanowiska dyrektora szkoły w Zittau. Starał się nakarmić żonę i siedmioro dzieci. Jednak zrezygnował z pieniędzy za publikację jego książki, aby były dostępne dla dzieci w szkole. W 1819 objął funkcję kantora i organisty w Lipsku. Mimo ubóstwa Anschütz cieszył się szacunkiem i uznaniem w kręgach zamożnych kupców i księgarzy lipskich.
Pracował przez 50 lat w Lipsku jako nauczyciel i organista, napisał zebrane w tym czasie teksty i melodie pieśni. Jego najsłynniejsza pieśń O Tannenbaum była pierwotnie pieśnią Joachima Augusta Zarnacka o niewiernym kochanku. Anschütz w 1824 przepisał kolędę, zachowując pierwszą zwrotkę oraz dopisał dwie kolejne zwrotki piosenki. Ernst Anschütz zmarł w dniu 18 grudnia 1861 w rodzinnym Lipsku. Pochowany został w Nowym Cmentarzu Świętego Jana. W dniu jego narodzin ulica została nazwana jego imieniem.
Dzieła.
Pieśni.
Anschütz jest również autorem libretta śpiewogry '„Jan Nepomucen”. Muzyka: Carl Loewe.

</doc>
<doc id="2709499" url="https://pl.wikipedia.org/wiki?curid=2709499" title="Avatiu FC">
Avatiu FC

Avatiu Football Club – klub piłkarski z Wysp Cooka. Obecnie gra w I lidze Wysp Cooka, a także w Pucharze Wysp Cooka. Do tej pory ta drużyna była 6 razy mistrzem kraju i 9 razy zdobywcą pucharu.
Sukcesy.
I liga – mistrzostwo ligi - 6 razy (1980, 1991, 1994, 1996, 1997, 1999)
Puchar Wysp Cooka – zwycięstwo w pucharze – 9 razy (1981, 1982, 1992, 1993, 1994, 1995, 1996, 1997, 2000)

</doc>
<doc id="2709500" url="https://pl.wikipedia.org/wiki?curid=2709500" title="Avatiu Football Club">
Avatiu Football Club



</doc>
<doc id="2709501" url="https://pl.wikipedia.org/wiki?curid=2709501" title="Avatiu Rarotonga">
Avatiu Rarotonga



</doc>
<doc id="2709503" url="https://pl.wikipedia.org/wiki?curid=2709503" title="Hrabstwo Shelby (Ohio)">
Hrabstwo Shelby (Ohio)

Hrabstwo Shelby (ang. "Shelby County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 411,03 mil2 (1 064,57 km2). Według danych z 2010 r. hrabstwo miało 49 423 mieszkańców. Hrabstwo powstało 1 kwietnia 1819 roku i nosi imię Isaaca Shelbyego – gubernatora Kentucky.

</doc>
<doc id="2709504" url="https://pl.wikipedia.org/wiki?curid=2709504" title="Jos Pronk">
Jos Pronk

Jos Pronk (ur. 13 stycznia 1983 w Warmenhuizen) – holenderski kolarz torowy i szosowy, brązowy medalista torowych mistrzostw świata.
Kariera.
Pierwszy sukces w karierze Jos Pronk osiągnął w 2001 roku, kiedy został wicemistrzem świata juniorów w wyścigu punktowym. Rok później był najlepszy na mistrzostwach Europy U-23 w scratchu, a w 2004 roku zdobył na tej samej imprezie srebrny medal w drużynowym wyścigu na dochodzenie. Jednak jego największym sukcesem jest zdobycie brązowego medalu w wyścigu punktowym podczas mistrzostw świata w Stuttgarcie w 2003 roku. W wyścigu tym wyprzedzili go jedynie Austriak Franz Stocher oraz Hiszpan Joan Llaneras. Od 2005 roku startuje głównie w wyścigach szosowym, jest zawodnikiem grupy Ruiter Dakkapellen-Wielerteam.
Jego ojciec Mattheus Pronk oraz brat Matthé Pronk również byli kolarzami.

</doc>
<doc id="2709505" url="https://pl.wikipedia.org/wiki?curid=2709505" title="Baranomys">
Baranomys

Baranomys – wymarły rodzaj gryzoni z podrodziny Baranomyinae. Zwierzęta te wykształciły się w pliocenie i są spokrewnione z chomikowatymi. Są przodkami współczesnych karczowników. Kopalne ślady występowania gatunków z rodzaju "Baranomys" odnajdywano w Kanadzie, Niemczech (kopalnia węgla brunatnego koło Wölfersheim), na Węgrzech (Csarnóta, Komitat Baranya), na Słowacji i w Polsce. Skamieniałe szczątki "Baranomys longidens" (oznaczone pierwotnie jako należące do "Microtodon longidens") zostały wypreparowane z brekcji kostnej zebranej w rezerwacie przyrody Węże i opisane przez polskiego zoologa Kazimierza Kowalskiego w 1960 roku. Holotyp znajduje się w Instytucie Systematyki i Ewolucji Zwierząt PAN w Krakowie.

</doc>
<doc id="2709506" url="https://pl.wikipedia.org/wiki?curid=2709506" title="Ihráčsky potok">
Ihráčsky potok

Ihráčsky potok – ciek wodny spływający Doliną Ihráčską w Górach Kremnickich, na Słowacji. Prawobrzeżny dopływ Hronu. Długość ok. 16 km. Cały tok na terenie powiatu Żar nad Hronem.
Źródło na wysokości 1122 m n.p.m. na południowych zboczach szczytu "Smrečník" (1249 m n.p.m.). Spływa początkowo w kierunku południowo-zachodnim, a od wysokości wsi Nevoľné – południowym. Płynie następnie przez wsie Ihráč i Jastrabá (osada "Jastrabský mlyn"). Uchodzi do Hronu na wysokości ok. 260 m n.p.m. koło osady "Jalná" we wsi Trnavá Hora.
Górna część cieku, od źródeł po Ihráč, znana jest lokalnie jako "Biela voda". Największym dopływem Ihráčskiego Potoku jest lewobrzeżna "Čierna voda", uchodząca doń na wysokości ok. 377 m n.p.m. w osadzie "Ihráčska píla" (Ihráčski Tartak).

</doc>
<doc id="2709507" url="https://pl.wikipedia.org/wiki?curid=2709507" title="Spachiewo">
Spachiewo

Spachiewo (bułg. "Спахиево") – wieś w południowej Bułgarii, w obwodzie Chaskowo, w gminie Minerałni bani.

</doc>
<doc id="2709509" url="https://pl.wikipedia.org/wiki?curid=2709509" title="Hrabstwo Richland (Ohio)">
Hrabstwo Richland (Ohio)

Hrabstwo Richland (ang. "Richland County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 500,33 mil2 (1 295,85 km2). Według danych z 2010 r. hrabstwo miało 124 475 mieszkańców. Hrabstwo powstało 1 marca 1808 roku.

</doc>
<doc id="2709511" url="https://pl.wikipedia.org/wiki?curid=2709511" title="Sirakowo (obwód Chaskowo)">
Sirakowo (obwód Chaskowo)

Sirakowo (bułg. "Сираково") – wieś w południowej Bułgarii, w obwodzie Chaskowo, w gminie Minerałni bani.

</doc>
<doc id="2709512" url="https://pl.wikipedia.org/wiki?curid=2709512" title="Tatarewo (obwód Chaskowo)">
Tatarewo (obwód Chaskowo)

Tatarewo (bułg. "Татарево") – wieś w południowej Bułgarii, w obwodzie Chaskowo, w gminie Minerałni bani.

</doc>
<doc id="2709518" url="https://pl.wikipedia.org/wiki?curid=2709518" title="Cyrtocara borleyi">
Cyrtocara borleyi



</doc>
<doc id="2709519" url="https://pl.wikipedia.org/wiki?curid=2709519" title="Haplochromis borleyi">
Haplochromis borleyi



</doc>
<doc id="2709520" url="https://pl.wikipedia.org/wiki?curid=2709520" title="Jan Dostych">
Jan Dostych

Jan Dostych (ur. 24 czerwca 1894 w Sokołowie Małopolskim, zm. 1 grudnia 1963 w Rzeszowie) – polski przedsiębiorca, burmistrz Sokołowa Małopolskiego, polityk, poseł na Sejm w II RP, kawaler Orderu Virtuti Militari.
Życiorys.
Urodził się 24 czerwca 1894 w Sokołowie Małopolskim, w rodzinie mistrza szewskiego Ignacego i Marii z Orzuków. Ukończył I Gimnazjum w Rzeszowie i zdał maturę w 1914 roku. W 1928 roku ukończył studia na wydziale prawa Uniwersytetu Jana Kazimierza we Lwowie.
Od 1912 do 1914 roku należał do Związku Strzeleckiego. W czasie I wojny światowej walczył jako kapral 1 Pułku Piechoty Legionów Polskich. Był ciężko ranny w bitwie pod Krzywopłotami, amputowano mu lewą nogę i został zwolniony w 1916 roku jako 75% inwalida.
W dwudziestoleciu międzywojennym prowadził hurtownię tytoniu w rodzinnym Sokołowie. Od 1928 roku był burmistrzem Sokołowa, przewodniczącym kółka rolniczego, prezesem oddziału Ligi Morskiej i Kolonialnej, prezesem LOPP, przewodniczącym oddziału Związku Strzeleckiego i „Sokoła”, członkiem Zarządu Okręgowego i Zarządu Głównego Związku Inwalidów Wojennych RP.
Był prezesem powiatowej organizacji BBWR i zarządu OZN w Sokołowie.
W 1935 roku został wybrany posłem na Sejm IV kadencji (1935–1938) 37 288 głosami z okręgu nr 78, obejmującego powiaty: powiat rzeszowski, powiat brzozowski i kolbuszowski. W czasie tej kadencji należał do Koła Rolników Sejmu i Senatu RP. Pracował w komisjach: komunikacji, skarbowej, zdrowia publicznego i opieki społecznej. W marcu 1936 roku został wybrany do specjalnej komisji budowlanej, był autorem projektu ustawy (uchwalonej przez obie izby) o zaopatrzeniu inwalidzkim. W czerwcu 1937 został członkiem zarządu okręgu rzeszowskiego Obozu Zjednoczenia Narodowego.
Po II wojnie światowej pracował jako kierownik kancelarii Zarządu Okręgowego Związku Inwalidów Wojennych w Rzeszowie.
Zmarł 1 grudnia 1963 roku w Rzeszowie. Spoczywa razem z żoną na cmentarzu komunalnym Pobitno (sektor XII-21-11).
Życie prywatne.
Ożenił się w 1924 roku z Janiną z Pasieków (1900–1968), z którą miał 4 dzieci: Irenę (ur. 1925), Jadwigę (ur. 1926), Jerzego (ur. 1928) i Helenę (ur. 1931).

</doc>
<doc id="2709527" url="https://pl.wikipedia.org/wiki?curid=2709527" title="BazTech">
BazTech

BazTech – bibliograficzno-abstraktowa baza danych o polskich czasopismach technicznych; poza artykułami z zakresu nauk technicznych rejestruje również wybrane artykuły z zakresu nauk ścisłych i ochrony środowiska; należy do zasobów Wirtualnej Biblioteki Nauki.
Historia i stan obecny BazTech.
Koncepcja tworzenia bazy BazTech – grupa inicjatywna: Z inicjatywą utworzenia bazy wystąpiły w 1997 roku trzy wyższe uczelnie: 
Akademia Techniczno-Rolnicza w Bydgoszczy (ATR), Politechnika Szczecińska i Wojskowa Akademia Techniczna. 
Pierwsze zbiory opracowane w latach 1998-1999 – po podpisaniu porozumienia między 20. organizacjami – udostępniono w sieci Internet, na serwerze CIUW. W 2002 roku bazę przeniesiono na serwer ICM UW, włączając do Biblioteki Wirtualnej Nauki. W tym samym roku rozpoczęto współpracę z wydawcami czasopism. W 2009 roku z BazTech współpracowało już 63 wydawców, w zbiorze bibliograficzno-abstraktowym było zarejestrowanych ponad 153 tys. artykułów, a 156 czasopism indeksowanych w bazie udostępniało pełne teksty artykułów. W skład Konsorcjum BazTech wchodziły 22 instytucje (szkoły wyższe i instytuty naukowe). Dane do bazy wprowadzało 78 bibliotekarzy-redaktorów. 29 maja 2012 r. w bazie indeksowanych było 581 czasopism, w tym 78 z dołączonymi plikami PDF zawierającymi pełne teksty artykułów. Liczba rekordów wynosi 231 370, w tym 87 032 z bibliografiami załącznikowymi i 12 493 z plikami PDF.
Twórcy bazy.
Bazę tworzy Konsorcjum BazTech (wcześniej Porozumienie BazTech), do którego należą 23 instytucje: Politechnika Krakowska (od 2006 r. – koordynator Konsorcjum), Akademia Górniczo-Hutnicza, Akademia Morska w Szczecinie, Instytut Techniki Budowlanej w Warszawie, Instytut Zaawansowanych Technologii Wytwarzania w Krakowie, Politechnika Białostocka, Politechnika Gdańska, Politechnika Opolska, Politechnika Lubelska, Politechnika Łódzka, Politechnika Opolska, Politechnika Poznańska, Politechnika Śląska, Politechnika Świętokrzyska, Politechnika Warszawska, Politechnika Wrocławska, Uniwersytet Jagielloński, Uniwersytet Szczeciński, Uniwersytet Warmińsko-Mazurski w Olsztynie, Uniwersytet Technologiczno-Przyrodniczy im. Jana i Jędrzeja Śniadeckich w Bydgoszczy (wcześniej ATR; do 2006 r. – koordynator Porozumienia), Uniwersytet Zielonogórski (wcześniej – Politechnika Zielonogórska), Wojskowa Akademia Techniczna w Warszawie, Zachodniopomorski Uniwersytet Technologiczny w Szczecinie (wcześniej – Politechnika Szczecińska).
Prace koordynują:

</doc>
<doc id="2709529" url="https://pl.wikipedia.org/wiki?curid=2709529" title="Carsten Bergemann">
Carsten Bergemann

Carsten Bergemann (ur. 24 stycznia 1979 w Budziszynie) – niemiecki kolarz torowy, dwukrotny medalista mistrzostw świata.
Kariera.
Największym sukcesem w karierze Carstena Bergemanna jest zdobycie wspólnie Jensem Fiedlerem i René Wolffem złotego medalu w sprincie drużynowym na mistrzostwach świata w Stuttgarcie w 2003 roku. Rok wcześniej, podczas mistrzostw świata w Kopenhadze razem z Fiedlerem i Sörenem Lausbergiem był trzeci w tej samej konkurencji. W 2004 roku wystartował na igrzyskach olimpijskich w Atenach, gdzie w wyścigu na 1 km był ósmy, a cztery lata później, podczas igrzysk olimpijskich w Pekinie rywalizację w keirinie ukończył na piątej pozycji. Wystąpił również na mistrzostwach świata w Kopenhadze w 2010 roku, ale zajął trzynaste miejsce w keirinie, a w sprincie indywidualnym był dziesiąty. Bergemann jest ponadto wielokrotnym medalistą mistrzostw Niemiec.

</doc>
<doc id="2709530" url="https://pl.wikipedia.org/wiki?curid=2709530" title="Roger Bonvin">
Roger Bonvin

Roger Bonvin (ur. 12 września 1907, zm. 5 czerwca 1982) - szwajcarski polityk, członek Rady Związkowej od 27 września 1962 do 31 grudnia 1972. Kierował następującymi departamentami:
Był członkiem CVP.
Pełnił także funkcje wiceprezydenta (1966, 1972) i prezydenta (1967, 1973) Konfederacji.

</doc>
<doc id="2709531" url="https://pl.wikipedia.org/wiki?curid=2709531" title="Wojna podwodna na Pacyfiku">
Wojna podwodna na Pacyfiku



</doc>
<doc id="2709536" url="https://pl.wikipedia.org/wiki?curid=2709536" title="Ludwik Jurkiewicz">
Ludwik Jurkiewicz

Ludwik Jurkiewicz (ur. 31 lipca 1887 w Kowlu, zm. wiosną 1940 w Charkowie) – pułkownik uzbrojenia Wojska Polskiego, kawaler Virtuti Militari, ofiara zbrodni katyńskiej.
Życiorys.
Syn Feliksa i Stefanii z Miaskowskich. Po ukończeniu szkoły oficerskiej pełnił zawodową służbę wojskową w Armii Imperium Rosyjskiego. W 1909, w stopniu podporucznika, pełnił służbę w 3 Wschodniosyberyjskim Dywizjonie Moździerzy w Niżnieudinsku, który wchodził w skład 3 Syberyjskiego Korpusu Armijnego. W latach 1914–1917, w szeregach armii rosyjskiej, walczył na frontach I wojny światowej.
W latach 1917–1920 walczył w I Korpusie Polskim w Rosji, a następnie w Wojsku Polskim na Syberii. Od sierpnia 1918, w powołanym wówczas Dowództwie Wojsk Polskich we Wschodniej Rosji i Syberii, kierował Wydziałem V Artylerii. Od grudnia 1918 do stycznia 1920 dowodził I dywizjonem 5 pułku artylerii polowej, który wchodził w skład 5 Dywizji Strzelców Polskich. Równocześnie, od 24 grudnia 1919, był komendantem pociągu pancernego „Poznań II”, który został zdobyty w walce ze zbuntowanymi oddziałami admirała Kołczaka na stacji kolejowej Tajga. 10 stycznia 1920, po kapitulacji Wojsk Polskich, uniknął bolszewickiej niewoli i podjął próbę dotarcia z Klukwiennej do Mandżurii. 4 marca 1920 przybył do Harbinu. 15 kwietnia wypłynął z portu Dairen na pokładzie parowca „Jarosław”. 1 lipca 1920 przypłynął do Gdańska.
12 lipca 1920, w Grudziądzu, objął dowództwo dyonu syberyjskiego artylerii w składzie Brygady Syberyjskiej. 23 października 1920 został zatwierdzony w stopniu podpułkownika z dniem 1 kwietnia 1920 „w kawalerii, w grupie byłych Korpusów Wschodnich i byłej armii rosyjskiej”. W latach 1921–1929 dowodził 30 pułkiem artylerii polowej we Włodawie. 3 maja 1922 został zweryfikowany w stopniu podpułkownika ze starszeństwem z dniem 1 czerwca 1919 i 16. lokatą w korpusie oficerów artylerii. 31 marca 1924 awansował na pułkownika ze starszeństwem z dniem 1 lipca 1923 i 5. lokatą w korpusie oficerów artylerii. W marcu 1929 został wyznaczony na stanowisko szefa 2 Okręgowego Szefostwa Uzbrojenia w Lublinie. W styczniu 1931 został przeniesiony z korpusu oficerów artylerii do korpusu oficerów uzbrojenia, z pozostawieniem na zajmowanym stanowisku oraz starszeństwem z dniem 1 lipca 1923 i 1,1 lokatą. W sierpniu 1931 został zwolniony z zajmowanego stanowiska i pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr II. Z dniem 30 listopada 1931 został przeniesiony w stan spoczynku. W 1934 pozostawał na ewidencji Powiatowej Komendy Uzupełnień Biała Podlaska. Posiadał przydział mobilizacyjny do Oficerskiej Kadry Okręgowej Nr IX i był wówczas „przewidziany do użycia w czasie wojny”.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2709537" url="https://pl.wikipedia.org/wiki?curid=2709537" title="Sumak kawsay">
Sumak kawsay

Sumak kawsay () – idea „dobrego życia”. Jest częścią dyskursu politycznego na kontynencie Ameryki Łacińskiej, stanowi ruch rdzennej ludności Ekwadoru, Peru i Boliwii. Odwołuje się do sposobów życia przodków ludów tubylczych. Oznacza życie w harmonii pomiędzy ludźmi i przyrodą, która jest źródłem wszelkiego dobra, którym dysponuje człowiek oraz która posiada własne życie i wartości, które są wyższe od naszych. Jest to koncepcja odwrotna od konsumpcjonizmu oraz stanowiąca alternatywę dla kapitalizmu, dążąca nie do „lepszego życia” (jak wśród cywilizacji zachodniej), a do „dobrego życia”.
Pojawienie się idei dobrego życia jest produktem debaty, która miała miejsce w latach dziewięćdziesiątych XX wieku w Boliwii. Wydaje się uzupełnieniem w poszukiwaniu nowych pomysłów w świetle ogólnych niepokojów związanych z tradycyjnymi koncepcjami rozwoju i postępu. Chociaż Produkt Krajowy Brutto przestał być traktowany jako wskaźnik rozwoju w debatach teoretycznych, wciąż jest dominującym miernikiem w polityce. Aby to zmienić, coraz szerzej propaguje się nowe sposoby „mierzenia szczęścia”. Jedną z prób wprowadzenia zmian było ustanowienie nowych konstytucji w Boliwii i Ekwadorze. 
Konstytucja w Ekwadorze.
Wiele państw Ameryki Łacińskiej znajduje się na etapie transformacji instytucjonalnych – uwidocznia się to między innymi w ich konstytucjach, zarówno w tych nowych jak i nowelizowanych. Konstytucja Ekwadoru z 2008 roku kształtuje na nowo system polityczny kraju, istniejący od 1978 roku. 
W 2006 roku, nowo wybrany prezydent Rafael Correa Delgado zaproponował powołanie Zgromadzenia Konstytucyjnego. Rok później, 15 kwietnia 2007 roku, odbyło się referendum gdzie ideę tę poparło 81,72% osób uprawnionych do głosowania. Oprócz aprobaty ludności, dalszą procedurę uprościło zaplecze na polu politycznym – w wyborach parlamentarnych z 30 września Alianza PAIS (Patria Altiva I Soberana) uzyskała 73 mandaty (na 130).
Ustawa zasadnicza Republiki Ekwadoru liczy 444 artykuły, uporządkowane w dziewięć tytułów oraz 30 norm przejściowych i dyspozycję końcową. Poprzedza je Preambuła, w której można odnaleźć nawiązania m.in. do inkaskiej tradycji związanej z Pachamama (Matka Ziemia) – bogini ziemi, zapewniającej żyzność pól i płodność; przyzywa się też imię Boga, uznając różne formy religijności i duchowości.
Szeroko potraktowane zostały zagadnienia związane z, między innymi, porządkiem dobrego życia, którą zaproponowała komisja powołana do przygotowania tekstu końcowego projektu. Konstytucjonalista Francisco Palacios Romeo, twierdzi, że „nowy tekst konstytucyjny Ekwadoru ma największą liczbę praw, a konkretnie praw socjalnych, ze wszystkich dotąd porównywanych konstytucji”
Dlatego też najwięcej rozdziałów ma tytuł II – Prawa (hiszp. Derechos). Po sformułowaniu „Zasad stosowania praw” podaje się „Prawa dobrego życia” (hiszp. Derechos de buen vivir), czyli sekcje: woda i żywność, zdrowe środowisko, komunikacja i informacja, kultura i nauka, edukacja, zamieszkanie i mieszkanie, zdrowie, praca i zabezpieczenie socjalne, prawa wspólnot, ludów i narodowości, prawa do uczestnictwa (partycypacji), prawa wolnościowe, prawa natury, do ochrony i odpowiedzialności. Zawiera również osobną cześć – Prawa osób i grup szczególnej uwagi – aż dziewięć sekcji.
Konstytucja została oparta na zasadzie egalitaryzmu – głównym nurtem jest solidarność, ochrona gorzej sytuowanych; przyjmuje się też, że większość praw nie może być zaspokojona przez inicjatywy prywatne, ponieważ działania z nimi związane nie są opłacalne. W komentarzach podnosi się, że rozległe wyliczanie praw w Konstytucji naraża je na nieskuteczność, naznacza cechami „martwej litery”.
Twórcy Konstytucji wprowadzili do niej wyrażenie ze słownictwa keczua „sumak kawsay” dla wyrażenia kosmowizji jednej rodziny keczua, w której kluczowe jest połączenie wierzeń związanych z matką naturą oraz modelem życia społecznego i politycznego. Jednak społeczeństwo w większości jest mieszane, a Keczua stanowią mniej niż ¼ Ekwadorczyków żyjących w kraju. Większość podziela kosmowizję chrześcijaństwa zachodniego. Ich zdaniem, utwierdzenie w Konstytucji sumak kawsay pomija pogląd większości, także innych grup Indian lub metysów, a więc nie służy budowaniu społeczeństwa pluralistycznego, niezależnego od dyskryminacji.

</doc>
<doc id="2709547" url="https://pl.wikipedia.org/wiki?curid=2709547" title="Hoffer">
Hoffer

Hoffer:

</doc>
<doc id="2709550" url="https://pl.wikipedia.org/wiki?curid=2709550" title="Mahurea">
Mahurea

Mahurea – rodzaj roślin okrytonasiennych z rodziny gumiakowatych. Jego przedstawiciele występują w północnej części Ameryki Południowej.
Do rodzaju "Mahurea" zaliczanych jest 9 gatunków:

</doc>
<doc id="2709551" url="https://pl.wikipedia.org/wiki?curid=2709551" title="Hrabstwo Darke">
Hrabstwo Darke

Hrabstwo Darke (ang. "Darke County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 600,29 mil2 (1 554,74 km2). Według danych z 2010 r. hrabstwo miało 52 959 mieszkańców. Hrabstwo powstało 3 stycznia 1809 roku i nosi imię Williama Darkea - oficera podczas rewolucji amerykańskiej.

</doc>
<doc id="2709553" url="https://pl.wikipedia.org/wiki?curid=2709553" title="Nello Celio">
Nello Celio

Nello Celio (ur. 12 lutego 1914, zm. 29 grudnia 1995) - szwajcarski polityk, członek Rady Związkowej od 15 grudnia 1966 do 31 grudnia 1973. Kierował następującymi departamentami:
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1971) i prezydenta (1972) Konfederacji.

</doc>
<doc id="2709554" url="https://pl.wikipedia.org/wiki?curid=2709554" title="Philippe Aigrain">
Philippe Aigrain

Philippe Aigrain (ur. 15 lipca 1949, zm. 11 lipca 2021) – francuski informatyk i badacz. Był odpowiedzialny za programy ESPRIT oraz IST prowadzone przez Komisję Europejską.
Aigrain jest jednym z dyrektorów Software Freedom Law Center (Centrum Prawne Wolności Oprogramowania) wraz z Ebenem Moglenem i Lawrancem Lessigiem, zasiada również w radzie Nexa Center for Internet &amp; Society obok Charles’a Nessona i Jochaja Benklera. Philippe Aigrain jest jednym z założycieli grupy .
Wielokrotnie zabierał głos przeciwko patentom na oprogramowanie. Philippe Aigrain jest również zaangażowany w debatę o ustawie DADVSI (ustawa o prawie autorskim i prawach pokrewnych w społeczeństwie informacyjnym) we Francji.
Życiorys.
W roku 1980 uzyskał doktorat na VII Uniwersytecie Paryskim im. Denisa Diderot, oraz w 1991 roku wsparcie bezpośrednich badań. Od 1986 do 1996 na Institut de Recherche en Informatique de Toulouse kierował zespołem badawczym zajmującym się indeksowaniem multimediów.
W latach 1996-2003 był odpowiedzialny w Komisji Europejskiej za politykę wspierania wolnego oprogramowania.
Od 2003 roku prowadzi spółkę Sopinspace („Society for Public Information Spaces”), rozwijającą wolne oprogramowanie i usługi zbudowane na nim na polu systemów informacyjnych.
Publikacje.
W książce „Cause commune, l'information entre bien commun et propriété” tłumaczy jak ekonomiczna, społeczna i kulturalna mniejszość reprezentowana przez duże grupy próbuje usuwać informacyjne dobra wspólne. Przedstawiciele świata polityki często mylnie utożsamiają swoje interesy z interesami tej mniejszościowej grupy. Celem propozycji reform prawa własności intelektualnej powinna być próba osiągnięcia nowego wyważenia pomiędzy dobrem publicznym a własnością.
W książce „Dzielenie się: Kultura i gospodarka epoki internetu” („Sharing: Culture and the Economy in the Internet Age”) buduje koncepcję gromadzenia i podziału środków finansowych na rzecz twórców jako „twórczego udziału” (ang. creative contribution) na który składa się całe społeczeństwo.
W eseju „For a coalition of the commons” zaprezentował pomysł europejskiej koalicji zwolenników informacji jako dobra wspólnego.

</doc>
<doc id="2709555" url="https://pl.wikipedia.org/wiki?curid=2709555" title="Jan Stefan Przyłuski">
Jan Stefan Przyłuski

Jan Stefan Przyłuski herbu Lubicz (ur. 20 października 1930 w Poznaniu, zm. 23 lipca 1998 w Warszawie) – polski wynalazca, profesor chemii i wieloletni wykładowca Politechniki Warszawskiej.
Informacje biograficzne.
Był synem poety Bronisława Przyłuskiego i Jadwigi Arkuszewskiej herbu Jastrzębiec. Wychował się w majątku dziadka, Kazimierza Arkuszewskiego na Zamku w Pilicy. Jego ojciec, Bronisław Przyłuski walczył w czasie wojny w pułku kawalerii konnej i został wzięty do oflagu. Podczas okupacji cała rodzina została zmuszona do opuszczenia zamku, a Jan wraz z matką i siostrą schronili się w pobliskim Zawierciu. Ojciec reżysera Jana Wacława Przyłuskiego.
Praca naukowa.
Studiował najpierw na Politechnice Szczecińskiej, potem na Politechnice Warszawskiej. Był twórcą i wieloletnim kierownikiem Zakładu Technologii Ciała Stałego Politechniki Warszawskiej, dyrektorem Instytutu Chemii Ogólnej i Technologii Nieorganicznej Wydziału Chemicznego. Wsławił się jako specjalista w dziedzinie technologii chemicznej, pionier i organizator badań interdyscyplinarnych w technologii ciała stałego i elektrochemii stosowanej. Był prezesem Polskiego Towarzystwa Galwanotechnicznego.
Prace Przyłuskiego dotyczyły przede wszystkim technik wytwarzania i modyfikacji materiałów objętościowych, cienkowarstwowych (tworzywa, metale, stopy metali), tlenków, polimerów przewodzących, kompozytów.
Pochowany na cmentarzu Powązkowskim (kwatera 32-3-26).

</doc>
<doc id="2709556" url="https://pl.wikipedia.org/wiki?curid=2709556" title="Pierre Graber">
Pierre Graber

Pierre Graber (ur. 6 grudnia 1908, zm. 19 lipca 2003) - szwajcarski polityk, członek Rady Związkowej od 10 grudnia 1969 do 31 stycznia 1978. Kierował departamentem politycznym (1970-1978).
Był członkiem Socjaldemokratycznej Partii Szwajcarii.
Pełnił także funkcje przewodniczącego Rady Narodu (1965-1966) oraz wiceprezydenta (1974) i prezydenta (1975) Konfederacji.

</doc>
<doc id="2709558" url="https://pl.wikipedia.org/wiki?curid=2709558" title="Hrabstwo Crawford (Ohio)">
Hrabstwo Crawford (Ohio)

Hrabstwo Crawford (ang. "Crawford County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 402,83 mil2 (1 043,33 km2). Według danych z 2010 r. hrabstwo miało 43 784 mieszkańców. Hrabstwo powstało 1 kwietnia 1820 roku i nosi imię Williama Crawforda - żołnierza poległego podczas wojny o niepodległość Stanów Zjednoczonych.

</doc>
<doc id="2709559" url="https://pl.wikipedia.org/wiki?curid=2709559" title="Stefan Downar">
Stefan Downar

Stefan Downar ps. „Dewajtis” (ur. 13 sierpnia 1886 w Wieruszowie, zm. 15 lipca 1942 w Dachau) – polski ksiądz, działacz społeczny, poseł na Sejm w II RP.
Życiorys.
Był synem Andrzeja i Antoniny z domu Ginkowskiej. Ukończył gimnazjum państwowe w Warszawie oraz Wyższe Seminarium Duchowne we Włocławku (w 1911 roku) i Wydział Filozoficzny Uniwersytetu Poznańskiego: w 1925 roku uzyskał dyplom nauczyciela historii szkół średnich i seminariów nauczycielskich. 
Po otrzymaniu święceń kapłańskich w 1911 roku został wikariuszem i prefektem szkół powszechnych kolejno w: Widawie, Kole (1912–1913), Parznie (1913–1914) i Łasku (od 1914 roku), następnie od 1916 roku był prefektem w gimnazjum humanistycznym w Pyzdrach (pracował przy jego powstaniu i rozwoju), od 1928 roku był proboszczem w tamtejszej parafii, a od końca 1935 roku – proboszczem parafii w Zbrachlinie (po wyborze na posła biskup Karol Radoński zaproponował mu tę mniejszą parafię, na którą przeniósł się 18 grudnia 1935 roku).
Był członkiem POW, w 1918 roku uczestniczył w akcji rozbrajania Niemców w Pyzdrach. Od 1925 roku pełnił funkcję radnego miejskiego w Pyzdrach, był członkiem Sejmiku i Wydziału Powiatowego w Słupcy i członkiem Rady Powiatowej w Koninie.
W 1935 roku został wybrany posłem na Sejm IV kadencji (1935–1938) 45 491 głosami z okręgu nr 19, obejmującego powiaty: kolski i koniński. W czasie tej kadencji pracował w komisjach: oświatowej (do grudnia 1937 roku) i regulaminowej. W październiku 1935 roku i w marcu 1936 roku był wybierany do specjalnej komisji dla rozważenia projektu ustawy o upoważnieniu Prezydenta RP do wydawania dekretów. W interpelacji z lipca 1938 roku zaproponował rozważenie możliwości rozwiązania wszelkich organizacji niemieckich w związku z zagrożeniem narodowosocjalistycznym, w pasie zachodniego pogranicza. Jako poseł przyczynił się do uzyskania przez KUL w Lublinie pełnych praw akademickich. Znany był z wypowiedzi skierowanych przeciwko Żydom. W 1937 jako poseł domagał się w Sejmie zakazania Żydom pod sankcją karną produkowania dewocjonaliów chrześcijańskich.
Po wybuchu II wojny światowej został aresztowany 21 października 1939 roku przez Niemców, był więziony w Aleksandrowie, od listopada – w zakładzie dla umysłowo chorych w Świeciu i klasztorze oo. Werbistów w Górnej Grupie. Od 28 lutego 1940 roku przebywał w obozie koncentracyjnym Stutthof, od 10 kwietnia tego roku – w Sachsenhausen. 4 maja 1942 roku został przewieziony transportem „inwalidzkim” do obozu koncentracyjnego w Dachau, gdzie zginął w komorze gazowej 15 lipca 1942 roku.

</doc>
<doc id="2709561" url="https://pl.wikipedia.org/wiki?curid=2709561" title="Alaksandr Ahiejeu">
Alaksandr Ahiejeu



</doc>
<doc id="2709562" url="https://pl.wikipedia.org/wiki?curid=2709562" title="USS Wahoo (SS-238)">
USS Wahoo (SS-238)

USS „Wahoo” (SS-238) – amerykański okręt podwodny typu "Gato", którego załoga podczas II wojny światowej wyróżniła się agresywnością w wojnie podwodnej na Pacyfiku. Został zwodowany 14 lutego 1942 roku w stoczni Mare Island, po czym 15 maja wszedł do służby w marynarce amerykańskiej. Miał wyporność na powierzchni 1526 ton. Mimo trapiących całą amerykańską flotę problemów technicznych z torpedami, w ciągu niecałych dwóch lat działalności zatopił według oficjalnych źródeł 20 japońskich statków o łącznej pojemności 60 038 BRT. Podczas ostatnich pięciu z siedmiu patroli bojowych okrętu, jednostką dowodził kmdr por. Dudley „Mush” Morton, jeden z trzech najbardziej skutecznych amerykańskich dowódców okrętów podwodnych, zaś w ciągu pierwszych pięciu patroli, I oficerem „Wahoo” był kmdr ppor. Richard „Dick” O’Kane – najskuteczniejszy z amerykańskich dowódców jednostek tej klasy. Po trzecim patrolu okrętu, admirał Charles Lockwood – dowódca floty podwodnej na Pacyfiku – nazwał okręt „jednookrętowym wilczym stadem”. Podczas tegoż patrolu dowódca „Wahoo” rozkazał otworzyć ogień do jednej z łodzi ratunkowych storpedowanego transportowca wojska. 11 października 1943 roku, podczas siódmego patrolu, „Wahoo” został zatopiony w wyniku kombinowanego ataku powietrzno-morskiego japońskiej marynarki w cieśninie La Pérouse’a. Okręt za swą służbę został odznaczony Presidential Unit Citation oraz Asiatic-Pacific Campaign Medal z sześcioma gwiazdami Silver Star. W odróżnieniu od informacji na temat działań amerykańskiej floty nawodnej, USS „Wahoo” był jedynym amerykańskim okrętem podwodnym, którego szczegóły działalności operacyjnej podano w trakcie wojny do publicznej wiadomości.
Budowa i konstrukcja.
„Wahoo” był przedstawicielem pierwszego masowo produkowanego wojennego typu okrętów podwodnych. O jego budowie zdecydowało biuro Szefa Operacji Morskich ("Office of the Chief of Naval Operations" – OpNav) 20 maja 1940 roku, pod wpływem szoku wywołanego upadkiem Francji i zajęciem przez wojska III Rzeszy większości Zachodniej Europy. Marynarka amerykańska wykazała się w tym przypadku daleko idącą dalekowzrocznością, przewidując iż w razie wojny na Pacyfiku, niezbędne będą okręty znacznie nowocześniejsze pod każdym względem niż stanowiące dotąd trzon amerykańskiej floty podwodnej okręty podwodne typu S. Budowę „Wahoo” rozpoczęto 28 czerwca 1941 roku w stoczni Mare Island w Vallejo w Kalifornii jako jednego z "fleet submarines" – dużych jednostek zdolnych do towarzyszenia nawodnym zespołom floty. Zakładano, że "fleet submarine" będzie okrętem, który przede wszystkim będzie wypełniać zadania defensywne i obserwacyjne, atakować miał, dopiero gdy zaistnieją okoliczności temu sprzyjające – aby „zmiękczyć” przeciwnika i ułatwić ostateczny atak ze strony amerykańskich krążowników i pancerników.Budowę „Wahoo” na pochylni, ukończono wodowaniem 14 lutego 1942 roku. Nazwa okrętu pochodzi od angielskiej nazwy żyjącej w wodach wokół Florydy ryby solandry (ang. "wahoo"), która jest ceniona przez wędkarzy sportowych ze względu na jej szybkość i waleczność. Przedwojenny standard zanurzenia testowego wynosił w marynarce amerykańskiej 250 stóp (76 metrów), jednak w celu zwiększenia możliwości zanurzenia do 300 stóp (91 metrów), kadłub jednostek typu "Gato" został wzmocniony, maszynownia zaś została podzielona za pomocą wodoszczelnych grodzi na dwie sekcje. W razie nagłej potrzeby, na przykład w celu uniknięcia nieprzyjacielskiego ataku, okręt mógł bezpiecznie zanurzyć się na głębokość 450 stóp (137 metrów). Częściowo dwukadłubowy okręt miał całkowitą długość 95,02 metra oraz 8,31 metra szerokości. Całkowita podwodna wyporność jednostki wynosiła 2415 długich ton (2460 ton metrycznych). Układ napędowy USS „Wahoo” tworzyły cztery wysokoobrotowe silniki elektryczne General Electric o mocy 2.740 shp (2,0 MW), za pośrednictwem reduktora mechanicznego napędzające dwa wały napędowe ze śrubami. Silniki zasilane były energią z dwóch akumulatorów elektrycznych po 126 ogniw każdy. W trakcie rejsu na powierzchni, akumulatory zasilające napędzające okręt silniki elektryczne ładowane były przez 4 dieslowskie generatory elektryczne Fairbanks-Morse 38D8-1/8 o mocy 4 MW. Tak skonfigurowany napęd okrętu zapewniał mu prędkość 20,25 węzła na powierzchni i 8,75 węzła w zanurzeniu oraz maksymalny czas przebywania w zanurzeniu wynoszący 48 godzin przy prędkości 2 węzłów.Zbiorniki paliwa mieściły w czasie wojny 116 000 galonów (440 tys. litrów), co umożliwiało przepłynięcie na powierzchni 11 000 mil morskich, przy prędkości 10 węzłów. Jako okręt typu "Gato", mógł zostać zatankowany większą od poprzedników ilością paliwa, co pozwoliło na przedłużenie typowego patrolu do 75 dni, bądź przepłynięcie bez dodatkowego tankowania nawet 20 000 mil morskich. W związku z oryginalnym przeznaczeniem okrętów typu "Gato" do roli "fleet submarine", czyli jednostek współdziałających z dużymi zespołami nawodnymi floty, USS „Wahoo” doskonale pływał na powierzchni morza, manewrował zaś w wynurzeniu znacznie lepiej niż w zanurzeniu – był to w rzeczywistości okręt nawodny wyposażony w dodatkową możliwość zanurzania się. Architektura okrętowa umożliwiała jednostce całkowite zanurzenie w czasie krótszym niż 45 sekund. Był to gorszy rezultat, niż w analogicznych konstrukcjach brytyjskich i niemieckich, w marynarce amerykańskiej uznawano jednak taką szybkość zanurzenia za wystarczającą.
Okręt wyposażony był w silne uzbrojenie torpedowe składające się z 6 dziobowych i 4 rufowych wyrzutni torpedowych z 24 torpedami kalibru 533 mm Mk. XIV, a następnie Mk. 18, kontrolowany przez elektromechaniczny komputer kontroli ognia TDC ("Torpedo Data Computer") Mark III. Dzięki konstrukcyjnemu powiększeniu pomocniczych zbiorników balastowych (względem projektów wcześniejszych typów), uzyskano kompensację wagi 24 torped lub 40 min, które mógł przenosić okręt. Uzbrojenie okrętu uzupełniało jedno działo kalibru 76 mm i karabiny maszynowe kal. 7,62 i 12,7 mm. W czasie wojny artylerię okrętu wzmacniano: w sierpniu 1942 roku posiadał on armatę 76 mm i działko 20mm; w kolejnych przebudowach zmieniono działo na 102 mm i dodano dwa działka 20 mm, a następnie jeszcze jedno. Zestaw sensorów stanowiły radar przeszukiwania powierzchni SJ oraz przestrzeni powietrznej SD, a także JP z hydrofonem umieszczonym na pokładzie JK/QC i QB pod dziobem.
W miarę postępów budowy „Wahoo” w Kalifornii, kompletowano też załogę jednostki. Zgodnie z wojennym standardem jednostek typu "Gato", załoga „Wahoo” składała się z 80 oficerów i marynarzy. Dowództwo okrętu objął komandor podporucznik ("Lieutenant Commander") Marvin Kennedy, dotychczasowy zastępca dowódcy ("executive officer") na okręcie podwodnym USS Narwhal (SS-167) typu "Narwhal", służący wcześniej na krążowniku USS Chicago (CA-29) i niszczycielu USS Hammann (DD-412). W roli zastępcy dowódcy na okręcie zameldował się także przyszły kontradmirał Richard O’Kane, trzecim zaś był George W. Grider. Od samego początku załoga nie ufała do końca kmdr. Kennedy'emu. Było to spowodowane w pewnej mierze faktem, że Kennedy nie czuł się do końca pewnie na okręcie podwodnym, sam też nie ufał swoim podwładnym, w tym – co było niezwykłe na okrętach podwodnych – także swoim zastępcom i innym oficerom. Jak wykazały późniejsze miesiące, brak zaufania do dowódcy nie był bezpodstawny.
Operacje bojowe.
Pierwszy patrol.
Po zakończeniu wyposażania jednostki oraz początkowego szkolenia przy brzegach Kalifornii, 12 sierpnia „Wahoo” opuścił San Francisco, pod dowództwem kmdr. Marvina Kennedy’ego kierując się na Hawaje. Po przybyciu 18 sierpnia do bazy Pearl Harbor, przez kolejne trzy dni prowadził ćwiczenia załogi. 23 sierpnia wypłynął na swój pierwszy patrol, w celu zwalczania japońskiej żeglugi w Karolinach w pobliżu Atolu Chuuk w Mikronezji, zwłaszcza w akwenie między Wyspami Hall i Atolem Namonuito. 6 września okręt napotkał swój pierwszy cel – samotny frachtowiec, jednakże trzy wystrzelone w jego kierunku torpedy chybiły, prawdopodobnie z powodu błędnie ustalonej odległości bądź prędkości celu
. Jak opisał to później jeden z członków załogi „Po wyczerpujących miesiącach ćwiczeń, ucieczka w zanurzenie przed tym pierwszym celem, była bardzo demoralizująca”. Tydzień później zauważono kolejny samotny frachtowiec. Z czterech wystrzelonych w niego torped, jedna ugodziła cel, jednakże okrętowi nie uznano zatopienia tego statku.
 Przez następne dni okręt nie mógł wejść na dogodną pozycję do strzału w kierunku napotkanych okrętów patrolowych oraz tendra.
W trakcie tego patrolu, pod pokładem „Wahoo” miało miejsce bardzo niebezpieczne zdarzenie. Okręty podwodne przenoszą zwykle po jednej torpedzie gotowej do natychmiastowego strzału w wyrzutniach dziobowych i rufowych. Tak też miało to miejsce na „Wahoo”. Zaistniała jednak potrzeba przedmuchania dziobowej wyrzutni numer 3, tymczasem przez pomyłkę odpowiedzialny torpedysta pociągnął za rękojeść uruchomiającą wyrzutnię nr 1 z załadowaną i gotową do strzału torpedą. Silnik torpedy uruchomił się, a wypychany pocisk z dużą siłą uderzył od wewnątrz w zamkniętą zewnętrzną pokrywę wyrzutni. Uruchomionego silnika torpedy nie można było zatrzymać od wewnątrz. Co gorsza uderzenie torpedy skrzywiło pokrywę, a przez powstałą z tego powodu szczelinę do wyrzutni zaczęła napływać od zewnątrz woda. W przypadku normalnego strzału woda uruchamia mechanizm automatycznego uzbrajania głowicy torpedy, gdy już opuści ona wyrzutnię. Kiedy sytuacja stawała się bardzo dramatyczna, na szczęście dla okrętu zadziałał wbudowany w torpedę bezpiecznik, który wyłączył silnik po jego zbytnim rozgrzaniu się przy braku wystarczającej ilości wody. Jakkolwiek zagrożenie zmalało, wciąż jednak istniały obawy czy torpeda nie uzbroi się. W dodatku z powodu uderzenia torpeda zablokowała się o któryś z elementów wyrzutni i nie było możliwe jej wyciągnięcie z powrotem do przedziału torpedowego. Ostatecznie mimo ryzyka, okręt musiał kontynuować rejs z zablokowaną wyrzutnią i zmarnowaną torpedą.
30 września 1942 roku w odległości 11 000 metrów wykrył transportowiec wodnosamolotów i miniaturowych łodzi podwodnych „Chiyoda”. Na skutek pasywnej postawy dowódcy okrętu i tym razem „Wahoo” nie zdołał uzyskać pozycji, w której byłby możliwy strzał torpedowy. 5 października okręt podwodny wykrył lotniskowiec w eskorcie dwóch niszczycieli, którym, jak sądził dowódca, był ”Ryūjō”. Jakkolwiek ocena ta nie mogła być prawidłowa, gdyż „Ryūjō” zatonął półtora miesiąca wcześniej w bitwie koło wschodnich Wysp Salomona, był to już drugi bardzo cenny cel napotkany przez „Wahoo” w ciągu kilku dni, którego nie zdołał zaatakować. Wprawdzie O’Kane, który jako jedyny przebywał w tym czasie w centrum kontroli okrętu, zarządził natychmiastowe zwiększenie prędkości do maksymalnej prędkości podwodnej, przybyły wkrótce Kennedy rozkazał zmniejszyć prędkość do 1/3 i po chwili lotniskowiec wraz z eskortą oddalił się. Zanim do tego doszło, O’Kane zwrócił się do Kennedy’ego wprost z sugestią przywrócenia maksymalnej prędkości, w innym bowiem przypadku „Wahoo” nie będzie w stanie zająć pozycji do ataku. Dowódca jednak zdawał się nie słuchać, po pewnym czasie zaś zarządził opuszczenie przez załogę stanowisk bojowych i bez żadnego komentarza powrócił do swojej kajuty. Jak przyznał później sam komandor Kennedy, było to efektem niedostatecznego poziomu agresywności oraz niewystarczających umiejętności. Dwa dni później komandor Kennedy postanowił zakończyć patrol. W rozmowie w cztery oczy na pokładzie okrętu, O’Kane przedstawił mu koncepcję opartą na przekonaniu, że wkrótce lotniskowiec powinien przechodzić tą samą drogą, wraz z prośbą o przedłużenie patrolu o jeden tydzień. Zastępca przedstawił też dowódcy swój plan przechwycenia japońskiej jednostki. Ten jednak odpowiedział „Dick, nie zrobimy tego. Zabierzemy „Wahoo” do domu po jakiegoś dowódcę, który potrafi zatapiać statki, bo w ten sposób – do cholery – nigdy tego nie wygramy.” 7 października „Wahoo” opuścił rejon patrolu i 16 października spotkał się z okrętem swojej eskorty, aby zawinąć do Pearl Harbor.
Na nabrzeżu czekały na okręt rodziny członków załogi, admirałowie i oficerowie sztabowi, panowała też piknikowa atmosfera. Wszyscy byli szczęśliwi z powodu bezpiecznego powrotu „Wahoo” z patrolu, zwłaszcza że do tego momentu, marynarka amerykańska straciła już 8 okrętów podwodnych. Kiedy jednak przekazano admirałom informację, że w jednej z dziobowych wyrzutni okrętu znajduje się zablokowana torpeda po przerwanej pracy silnika, nabrzeże natychmiast opustoszało. Okręt musiał zostać naprawiony i poddany modyfikacjom, tymczasem załoga mogła skorzystać z odpoczynku.
Tymczasem jednak na porządku dziennym stanęła kwestia dowództwa okrętu. Komandor Kennedy dał słowo, że poprosi o przeniesienie z okrętu i nie było go wśród załogi. Tymczasem jednak zbliżał się termin wyjścia na kolejny patrol, a okręt wciąż nie miał wyznaczonego nowego dowódcy. Któregoś dnia, drugi oficer „Wahoo” George Grider, podczas pływania w basenie spotkał przypadkowo przyjaznego człowieka nazwiskiem Morton. W trakcie rozmowy wyszło na jaw, ze Morton jako Prospective Commanding Officer (PCO – przyszły dowódca okrętu), oczekuje na przydział okrętu, którym ma dowodzić, Grider zaś wyjaśnił mu na czym polega problem z dowództwem „Wahoo” i historię kmdr. Kennedy’ego. Zaledwie kilka dni przed ponownym wyjściem w morze, gdy w normalnych warunkach trwają już bezpośrednie przygotowania do kolejnego patrolu, „Wahoo” wciąż nie miał jednak dowódcy. Tymczasem na pokład okrętu weszło kilka osób wraz z kmdr. Kennedym, który jak się okazało, miał pozostać dowódcą okrętu. Ryzykując własną karierą, łamiąc wszelkie procedury i drogę służbową, Richard O’Kane spotkał się kmdr. por. Joe Grenfellem, dowódcą jego eskadry. Jak się okazało, Grenfell nie widział do tej pory sporządzonego przez Kennedy’ego raportu z patrolu, w którym Kennedy przyznał się do swoich błędów. Grenfell nie wiedział także, że dowódca „Wahoo” sam nosił się z zamiarem opuszczenia okrętu. Gdy jednak O’Kane opisał mu wszystkie zajścia pod pokładem okrętu i przebieg poszczególnych ataków, Grenfell wpadł na pomysł rozwiązania problemu. Wspomniał o człowieku nazwiskiem Morton, PCO oczekującym na przydział okrętu do dowodzenia, o którym O’Kane słyszał już od drugiego oficera „Wahoo”. Obaj oficerowie nieformalnie ustalili, że Morton otrzyma przydział na „Wahoo” jako PCO, a w niedalekiej przyszłości otrzyma „Wahoo” w dowodzenie. Takie rozwiązanie wydało się O’Kane lepsze niż wyjście „Wahoo” na kolejny patrol z dotychczasowym składem dowództwa okrętu. Gdy jeszcze tego samego wieczora na „Wahoo” zameldował się Dudley Morton, marynarze okrętu odnieśli wrażenie, że nowy członek załogi ma niezwykle energiczną i dynamiczną osobowość.
Drugi patrol.
Między 22 października a 2 listopada 1942 okręt został poddany remontowi, podczas którego zainstalowano m.in. nowe działo 102 milimetrowe oraz dwa działka 20 mm. Po zakończeniu prac, „Wahoo” osiągnął zdolność bojową 8 listopada, a następnego dnia o 9 rano wyszedł na swój drugi patrol. Ponownie dowodzony przez Kennedy’ego okręt udał się w rejon Wysp Salomona. 30 listopada napotkał tam lekko załadowany transportowiec oraz eskortujący go niszczyciel. Podjęta próba ataku nie przyniosła skutku i japoński konwój zdołał odpłynąć. Po kilkunastu następnych bezowocnych dniach, „Wahoo” przeszedł w poprzek konwoju trzech ciężko załadowanych statków transportowych eskortowanych przez niszczyciel. Dowódca amerykańskiego okrętu wystrzelił „wachlarzem” cztery torpedy w kierunku największego zbiornikowca znajdującego się w odległości 700 jardów (640 metrów). Mimo iż „Kamoi Maru” został trafiony przez 3 z 4 wystrzelonych torped, statek zatonął dopiero po dwóch godzinach. Ochraniający konwój niszczyciel przypuścił kontratak na „Wahoo” za pomocą około 40 bomb głębinowych, które eksplodując dość blisko spowodowały niewielkie uszkodzenia. Po wynurzeniu na głębokość peryskopową, Kennedy spostrzegł odpływający w pewnej odległości jeden frachtowiec, drugi zaś stojący w miejscu celem podjęcia rozbitków z „Kamoi Maru”. Niszczyciel patrolował w okolicy. Kmdr Kennedy był zachęcany przez swojego zastępcę Richarda „Dick” O’Kane oraz PCO Dudleya „Mush” Mortona do przeprowadzenia drugiego ataku z wykorzystaniem radaru. Jak argumentowali, po zapadnięciu zmroku, przy użyciu radaru SJ, zatopienie frachtowca nie powinno sprawić większych problemów, a przy odrobinie szczęścia, być może uda się zatopić także niszczyciel. Jednakże pasywny dowódca po przejściu przez „Wahoo” bombardowania za pomocą bomb głębinowych, nie był w stanie dalej walczyć.
Cztery dni później „Wahoo” wykrył statek szpitalny, a następnie okręt podwodny na powierzchni, oznaczony na kiosku numerem I-2. Statek szpitalny nie mógł być atakowany, jednakże USS „Wahoo” podjął próbę ataku na okręt podwodny. Japoński okręt podwodny został dostrzeżony na powierzchni bardzo późno, zaledwie 1200 jardów (1000 metrów) od „Wahoo”, który sam znajdował się w zasięgu ognia japońskiego okrętu. Drugi oficer Grider, który wykrył japońską jednostkę obrócił okręt o 90° w celu ustawienia go do strzału i rozkazał otworzyć zewnętrzne pokrywy dziobowych wyrzutni torpedowych. W tym momencie w centrali pojawił się na wpół nagi Kennedy, którego alarm Gridera wyrwał spod natrysku, przejął od drugiego oficera peryskop i podawał ostatnie komendy oraz namiary do komputera TDC. Siedem minut po wykryciu japońskiego okrętu, amerykańskie torpedy ruszyły w kierunku wrogiej jednostki. Eksplozja nastąpiła jednak 10 sekund przed momentem, kiedy pierwsza torpeda powinna trafić w cel. Dowódca oznajmił bezpośrednie trafienie, gejzer wody tuż przed kioskiem wroga, oraz ludzi skaczących z jego mostka do wody. Dla sonarzysty okrętu było jednak oczywiste, że torpeda eksplodowała przedwcześnie, pozostałe zaś torpedy nie trafiły. Dwie minuty później w amerykańskim okręcie usłyszano bardzo silną eksplozję, którą O’Kane określił jako silniejszą niż eksplozja głowicy bojowej oraz odgłosy metalu w implozji. Te odgłosy w połączeniu z relacją dowódcy o tym co widział przez peryskop, upewniły załogę, że japoński okręt podwodny został zatopiony. Jednak po wojnie nie przyznano „Wahoo” zatopienia tego japońskiego okrętu. 15 grudnia „Wahoo” opuścił rejon i 26 grudnia wszedł do Brisbane w Australii, gdzie następnego dnia uzupełnił zapasy. W międzyczasie jednak, 21 grudnia napotkał w drodze do Australii niewielki statek w dogodnej pozycji do ataku, w sektorze który wraz z zapadającą nocą stawał się rejonem patrolu USS Grouper (SS-214). Mimo ocierającego się o niesubordynację ostrego nacisku ze strony O’Kane’a, kmdr Kennedy zrezygnował jednak z próby ataku, wprawiając tym swojego zastępcę w graniczącą z wybuchem wściekłość. Wedle oficjalnego raportu, „Wahoo” ukończył swój drugi patrol 26 grudnia 1942 roku, spędził w morzu 46 dni, z czego 29 dni w wyznaczonym mu rejonie operacyjnym, zatapiając dwie jednostki przeciwnika.
Dudley „Mush” Morton.
Incydent którego był świadkiem Morton, mógł złamać karierę O’Kane’a w marynarce i okryć niesławą „Wahoo”. Sam Morton, który czuł się do tej pory nieco nieswojo pływając jako PCO z człowiekiem, którego miał nadzieję zastąpić za chwilę na stanowisku dowódcy „Wahoo”, pozbył się wszelkich wątpliwości. Co więcej, w gronie oficerów zgromadzonych w mesie oficerskiej, pod nieobecność dowódcy, Morton oznajmił, że zamierza oskarżyć komandora Kennedy’ego o tchórzostwo. Oświadczenie o tak radykalnym zamiarze wywołało szok wśród zgromadzonych. Zgadzali się wprawdzie z opinią, że Kennedy był pozbawiony niezbędnej na tym stanowisku agresji, niepewny i niewystarczająco wyszkolony, nie czuł się dobrze na okręcie podwodnym i nie był obeznany z życiem na nim, ale oskarżenie o tchórzostwo w czasie wojny to niezwykle poważny zarzut. Po przybyciu do Brisbane, O’Kane z kolei obawiał się, że Kennedy nadal pozostanie dowódcą okrętu, a to oznaczać będzie, że Morton otrzyma dowództwo nad innym okrętem. On sam zaś nie wyobrażał sobie dalszego pływania pod dowództwem Kennedy’ego. Zdawał sobie sprawę z tego, że podczas ostatniego zajścia być może jedynie znaki dawane mu przez stojącego za plecami Kennedy’ego Mortona powstrzymały go od wybuchu, po którym prawdopodobnie czekałby go sąd wojenny. Duddley Morton wiedział, iż jest kwestią niedługiego czasu, kiedy otrzyma samodzielne dowództwo któregoś z okrętów podwodnych, jednak po odbytym rejsie z „Wahoo”, z jego załogą wyszkoloną przez Kennedy’ego, chciał otrzymać właśnie ten okręt. Był przekonany, że przy tak dobrym okręcie i tak doskonale wyszkolonej załodze, mała dotychczas liczba zatopień była jedynie rezultatem nieudolnego dowództwa. Opinię tę podzielił poniekąd przebywający w Brisbane admirał James Fife, który zatwierdzając oficjalny raport z patrolu, napisał, że z ośmiu uzyskanych kontaktów jedynie dwa przerodziły się w atak. Co prawda obydwa były skuteczne i zakończyły się zatopieniem jednostek przeciwnika, jednakże w opisanej raportem sytuacji taktycznej, przynajmniej trzy inne kontakty powinny zakończyć się atakiem. W tym czasie jednak, nawet dwa zatopienia były bardzo cenne, toteż adm. Fife odznaczył komandora porucznika Kennedy’ego odznaczeniem Silver Star, na wniosek zaś Kennedy’ego O’Kane, Grider, Paine i Morton otrzymali specjalne wyróżnienie za ich wkład w zatopienie japońskiego okrętu podwodnego. Już wkrótce jednak Morton spotkał się z komandorem Charlesem Styerem, bezpośrednim dowódcą 10 Eskadry Okrętów Podwodnych, w skład której wszedł teraz „Wahoo”, i na prośbę Stayera o ocenę patrolu zasugerował mu tchórzliwość komandora Kennedy’ego. Brak jest potwierdzenia tej informacji, jednak całe spotkanie miało taką właśnie wymowę. Ostre słowa Mortona podczas tego spotkania przypieczętowały los komandora porucznika Kennedy’ego, który został pozbawiony dowództwa „Wahoo”. Został wkrótce przydzielony do funkcji sztabowych, służył następnie jako oficer na tendrze okrętów podwodnych USS Bushnell (AS-15), w dalszej kolejności otrzymał dowództwo niszczyciela USS Guest (DD-472). Za swą heroiczną akcję podczas bitwy na Morzu Filipińskim otrzymał nawet drugą Srebrną Gwiazdę. Po latach, już w stopniu kontradmirała, Marvin Kennedy przyznał, że „Wahoo” zasługiwał na bardziej od niego agresywnego kapitana i pozytywnie ocenił decyzję admirała Fife'a o zmianie dowództwa okrętu.
31 grudnia 1942 roku Morton zastąpił kmdr. Kennedy’ego na stanowisku dowódcy okrętu. Natychmiast po objęciu dowództwa, Morton wprowadził istotną innowację, powierzając obserwację peryskopową swojemu zastępcy Richardowi O’Kane, samemu zajmując się wyłącznie kierowaniem podejściami do celu. Jak to uzasadnił Morton, informując O’Kane’a o swoim zamiarze – podczas ćwiczeń praktycznych z procedur ataku w szkole PCO (Prospective Commanding Officer school), stojący obok znajdującego się przy peryskopie studenta instruktorzy notowali w notatniku każde jego polecenie naprowadzające okręt na dogodną do ataku pozycję i przygotowujące okręt do strzału oraz każdą czynność którą wykonał. Po zakończeniu zaś ćwiczenia wspólnie ze studentem analizowali każdy wydany rozkaz i porównywali go z notatkami instruktorów. Jak stwierdził Morton, stojący z boku instruktorzy zwykle mieli od sekundy do kilku sekund więcej na zastanowienie się, co oznaczało w sumie znacznie więcej czasu na myślenie i w efekcie praktycznie zawsze byli w stanie podać lepsze rozwiązanie. Dla O’Kane’a taka zmiana ról była najbardziej radykalnym pomysłem jaki kiedykolwiek słyszał. Ta niezwykła w okrętach podwodnych organizacja dobrze sprawdzała się jednak we współpracy obu bardzo dobrych oficerów, z których każdy – jak się później okazało – dowodząc samodzielnie okrętem osiągnął najlepsze rezultaty w zwalczaniu nieprzyjacielskiej żeglugi w całej flocie.
Inną innowacją wprowadzoną przez Mortona natychmiast po objęciu dowództwa była zmiana systemu obserwacji na mostku. Do tej pory obowiązywał ogólnie przyjęty system monotonnych czterogodzinnych kilkuosobowych wacht, co wywoływało rychły spadek koncentracji i nasilające się objawy znudzenia, w efekcie zaś spadek stopnia spostrzegawczości oraz percepcji otaczającego środowiska i sytuacji taktycznej. W nowym systemie wprowadzonym przez Mortona, wachty na mostku miały trwać jedynie godzinę, a ich skład osobowy był zredukowany, co z jednej strony pozwalało zachować koncentrację, z drugiej strony zmniejszało ilość czasu niezbędną do opuszczenia mostka przez obserwatorów w razie konieczności awaryjnego zanurzenia okrętu. Morton polecił także O’Kane co najmniej godzinę ćwiczeń dziennie z użyciem fiszek przedstawiających zdjęcia statków wszystkich typów w wielu pozycjach, polegających na natychmiastowym wskazywaniu ich kąta względem dziobu okrętu. Podczas zorganizowanego przez Mortona nieformalnego posiłku dla oficerów swojego okrętu, Morton polecił im – bez zważania na obowiązujące rangi i stopnie wojskowe – mówić do siebie „Mush”.
Dzień przed wypłynięciem na patrol, „Mush” Morton zebrał całą załogę i wygłosił przemowę oznajmiającą nowe zasady panujące od tej pory na okręcie oraz zagrzewającą do walki. Wskazał, że „Wahoo” nie jest niezniszczalny i może być stracony, jednak naczelnym celem wszelkich działań ludzi i okrętu jest zatapianie japońskich jednostek. Dał przy tym pół godziny czasu każdej osobie, która nie akceptuje nowych zasad bądź nie jest gotowa na nowy styl działania okrętu, na zgłoszenie zamiaru opuszczenia okrętu i pozostania w Brisbane, bez jakichkolwiek konsekwencji służbowych oraz negatywnych komentarzy. Wprowadzona jednak do tego czasu przez Mortona atmosfera na pokładzie, stopień wzajemnego zaufania oraz sposób motywowania przez dowódcę, nie pozwoliły komukolwiek na opuszczenie okrętu i towarzyszy. Osoba specjalnie wyznaczona do odebrania oświadczeń o woli pozostania na lądzie spędziła pół godziny oczekując na zgłoszenia w niepokoju, co będzie jeśli okaże się, że zrezygnować chce pół załogi. Dla większości załogi pierwsze dni po objęciu dowództwa przez Mortona pokazały jak znacznie „Mush” przewyższa poprzednika. Przemowa Mortona pozostawiła jednak u niektórych członków załogi osad niepokoju. Jak wspominał George Grider, późniejszy adwokat i kongresmen:
Trzeci patrol.
Rozpoznanie portu Wewak.
16 stycznia 1943 roku okręt był przygotowany do kolejnego rejsu i po odbyciu testów sprawności systemu akustycznego wypłynął na swój trzeci patrol w rejon Wewak na Papui-Nowej Gwinei. Jego zadaniem było przeprowadzenie rozpoznania japońskiej bazy zaopatrzeniowej na północnym wybrzeżu Nowej Gwinei i zwalczanie zauważonego tam przez rozpoznanie lotnicze ruchu statków. Okręt nie posiadał jednak dokładnych map tego rejonu, na których Wewak byłby oznaczony. Jeden z członków załogi, w trakcie pobytu okrętu w Brisbane, zakupił atlas szkolny w prezencie dla swoich dzieci. Jedna z map atlasu, choć zawierała błędy skali, przedstawiała położenie portu. Załoga wykorzystując naprędce skonstruowane urządzenie składające się z aparatu fotograficznego i lampy sygnałowej jako projektora, dokonała rzutu obrazu z atlasu na mapę morską, co umożliwiło ręczne dorysowanie na niej zarówno Wewak, jak i otaczającej port bariery wysepek. Pokonując przy świetle dziennym, na powierzchni i przy pełnej prędkości ponad 20 węzłów, wąską cieśninę Witiaz, odległą zaledwie 48 kilometrów od japońskich lotnisk na Nowej Brytanii, Morton naruszył normalne procedury nakazujące w takich sytuacjach pokonywanie cieśniny w zanurzeniu. W celu zwiększenia bezpieczeństwa okrętu, dowódca wystawił jedynie dwóch dodatkowych obserwatorów na mostku, którzy wyposażeni w specjalne okulary, mieli obserwować czy nieprzyjacielskie samoloty nie zbliżają się do okrętu od strony słońca. Wchodząc na ten akwen, Morton dostosował się do rozkazu operacyjnego, przewidującego dostosowanie prędkości okrętu tak, aby umożliwić rekonesans przy świetle dziennym, w miejscu o współrzędnych 4S, 144E, w pobliżu portu Wewak.
24 stycznia 1943 roku „Wahoo” dopłynął do wyspy Kairiru i skierował się na zachód, gdzie natrafił na stojący w miejscu tender z kilkoma mniejszymi jednostkami, w miarę jednak zmniejszania odległości, tender okazał się być niszczycielem, mniejsze jednostki zaś okazały się okrętami podwodnymi, prawdopodobnie typu "Ro". Amerykański okręt próbował podejść tak blisko portu jak to możliwe, zmuszony został jednak do nagłego wycofania się z powodu zagrożenia wpadnięciem na płytkie dno. Po zakończeniu tego manewru okazało się, że niszczyciel, który jak sądzono w centrali „Wahoo” stoi na kotwicy, ruszył z miejsca. Wystrzelona w jego kierunku z odległości 1650 metrów pod kątem 110° salwa trzech torped chybiła celu mijając japoński okręt za rufą, okazało się bowiem iż dokonane pospiesznie obliczenia prędkości bez uprzedniego śledzenia niszczyciela były błędne. Zaalarmowany nimi japoński niszczyciel, którym jak ustalono do tego czasu miał być „Harusame” typu "Fubuki", za pomocą manewru uniknął czwartej torpedy, po czym skierował się wprost na okręt dowodzony przez Mortona. Sprzeczne informacje źródłowe nie pozwalają jednoznacznie ustalić, kto w rzeczywistości obserwował w trakcie tego ataku nieprzyjacielski okręt. Według jednych źródeł, przez okular peryskopu kontrolował sytuację O’Kane, inne zaś podejmowanie bezpośrednich decyzji przypisują samemu Mortonowi. Dowódca amerykańskiej jednostki zdecydował się wystrzelić piątą torpedę do płynącego wprost na „Wahoo” – a więc stanowiącego cel o bardzo niewielkim przekroju – niszczyciela, wyczekując jednak aż nieprzyjacielski okręt znajdzie się w odległości mniejszej niż 1000 do 1200 jardów (przy większej japoński dowódca z łatwością wyminąłby torpedę), ale nie mniejszej jednak niż 700 jardów (by torpeda zdążyła się uzbroić). Wystrzelona po chwili piąta torpeda także chybiła celu, pozostawiając w dziobowych wyrzutniach torpedowych ostatnią torpedę, przy braku czasu na załadowanie kolejnych bądź odwrócenie okrętu w celu użycia wyrzutni rufowych. Bardzo niewielka odległość znajdującego się w płytkiej wodzie „Wahoo” od płynącego na niego z maksymalną szybkością niszczyciela oraz świadomość konieczności trafienia pojedynczą (zawodną) torpedą w bardzo wąski cel, wywołała najwyższe napięcie wśród załogi, zdającej sobie sprawę z groźby sytuacji. Szóstą torpedę „Wahoo” wystrzelił z odległości prawdopodobnie mniejszej niż 750 jardów (685 metrów), jednakże ten pocisk okazał się celny i, co równie ważne, eksplodował po trafieniu w okolicy śródokręcia, łamiąc okręt w połowie i powodując eksplozję kotłów. Przekonany o całkowitym zniszczeniu niszczyciela Morton bezpiecznie oddalił „Wahoo” z miejsca ataku. Ciężko uszkodzony „Harusame” tymczasem, z niemal złamanym kilem, wyrzucił się na brzeg, aby uniknąć zatonięcia.
Buyo Maru.
Następnego dnia około 8 rano „Wahoo” trafił na niewielki sampan. Na jego pokładzie znajdowało się sześciu wynędzniałych ludzi oraz trzy ciała. Jedna z obecnych na pokładzie osób była ociemniała, wszyscy zaś na skraju śmierci głodowej, z trudem podnoszący ręce do góry, w geście poddania się. Przed odpłynięciem, Morton rozkazał zaopatrzyć sampan w owoce, puszki z żywnością, chleb, papierosy oraz wodę.
26 stycznia okręt podwodny wykrył trzy jednostki, w tym dwa frachtowce, jeden wielki transportowiec oraz tankowiec. Z powodu niewielkiej odległości oraz zygzakowania płynących bez eskorty statków, Morton doszedł do wniosku, że korzystniejszy będzie atak z użyciem rufowych wyrzutni torpedowych. Okręt podwodny odpalił więc po dwie torpedy do dwóch frachtowców. Pierwsza para pocisków trafiła w dziób i rufę statku wiodącego, druga jednostka została trafiona jedynie jedną torpedą, ponieważ w szybko zmieniającej się sytuacji, elektro-mechaniczny TDC ("Torpedo Data Computer") nie zdążył przetworzyć ostatnich spływających informacji. Załoga „Wahoo”, nie czekając na wyniki pierwszej salwy, przygotowywała tymczasem okręt do ataku za pomocą gotowych do strzału torped z sześciu wyrzutni dziobowych. Po chwili wzrokowej obserwacji, na „Wahoo” odnaleziono dwie kolejne jednostki – transportowiec wojska oraz zbiornikowiec. Pierwszy z nich był uszkodzony – pochylony na sterburtę oraz z zanurzoną rufą, drugi zaś wolno płynął wprost na „Wahoo”. Jeden z amerykańskich marynarzy, zbyt szybko wcisnął przycisk strzału torpedowego, zanim cel został właściwie namierzony, a komputer kontroli ognia zaopatrzony w prawidłowe dane celu, toteż zbyt wcześnie wystrzelona torpeda chybiła, zdradzając jednocześnie dowódcy transportowca kierunek, z którego należy się spodziewać kolejnego ataku. Transportowiec zaczął obracać się dziobem w kierunku „Wahoo”, w międzyczasie ukazując mu jednak całą szerokość swojej burty. „Wahoo” wystrzelił w nią dwie torpedy, które eksplodowały w celu. Druga jednostka wciąż jednak zmierzała w kierunku „Wahoo”, najwyraźniej w zamiarze staranowania go. Z wystrzelonych w nią dwóch torped, jedna eksplodowała przedwcześnie, druga trafiła wprawdzie cel, jednak jej głowica bojowa nie zdetonowała. Wściekły Morton skomentował zdarzenie stwierdzeniem, że wadliwe torpedy kiedyś zabiją ten okręt z całą załogą. Tymczasem załoga amerykańskiego okrętu była pełna uznania dla odwagi kapitana japońskiego statku, który mimo nieprzyjacielskich torped uparcie dążył do staranowania wrogiego okrętu podwodnego. Jak później pisał cytowany już wcześniej George Grinder: „Miałem wyższy szacunek dla kapitana tego frachtowca, niż dla jakiegokolwiek innego wrogiego dowódcy, przeciwko któremu walczyłem”. Morton tymczasem zadawał sobie sprawę z tego, że japoński statek może staranować za chwilę jego okręt, istniała możliwość, że posiada na swoim pokładzie bomby głębinowe. Przerwał więc atak i rozkazał zwiększyć zanurzenie poniżej 100 stóp (30 metrów) i zwiększyć prędkość do maksymalnie możliwej pod wodą. Tymczasem kakofonia podwodnych eksplozji i huków pękającej stali poprzednio trafionych jednostek ogłuszyła sonar okrętu podwodnego do tego stopnia, iż nie było możliwe stwierdzenie za jego pomocą co dzieje się na powierzchni. „Wahoo” musiał więc czekać pod wodą na uciszenie środowiska i dopiero wówczas przeprowadzić nasłuch w celu stwierdzenia czy możliwe jest bezpieczne przejście na głębokość peryskopową i zorientowanie się w sytuacji. Po wyjściu na głębokość peryskopową okazało się, że jeden z frachtowców zatonął, drugi oddalał się powoli, a transportowiec stał nieruchomo. Morton zbliżył swój okręt na odległość 1000 jardów (914 metrów) i odpalił torpedę, która jednak nie eksplodowała, co zmusiło „Wahoo” do wystrzelenia kolejnej. Jej detonacja w celu dokładnie pod kominem wywołała ożywiony ruch na pokładzie japońskiego statku, a liczni żołnierze – których liczbę Morton ocenił na kilka tysięcy – zaczęli skakać do wody. W międzyczasie oddalający się wolno frachtowiec, który usiłował wcześniej staranować „Wahoo”, dołączył do tankowca i oba statki odpłynęły. Dowodzący okrętem Morton postanowił chwilowo nie ścigać tych jednostek – ponieważ akumulatory okrętu były niemal całkowicie wyczerpane, postanowił najpierw naładować je w wynurzeniu. Zatopiony transportowiec został też zidentyfikowany jako „Buyo Maru”. Wkrótce na wodzie zaroiło się od tratw ratunkowych i łodzi różnych rozmiarów, bardzo wielu żołnierzy pływało w kamizelkach ratunkowych. Na horyzoncie dostrzeżono liczne łodzie rybackie i inne małe jednostki spieszące na pomoc. 
Morton podjął decyzję o ostrzelaniu z działa łodzi rozbitków z transportowca, podnosząc, że ratują one japońskich żołnierzy, którzy wobec bliskości do brzegu, wkrótce będą strzelać do Amerykanów. Morton wydał polecenie oddania jednego strzału z działa o kalibrze 4 cali (102 mm) do każdej z łodzi, nakazał też utrzymanie w gotowości broni maszynowej celem zapobieżenia wchodzeniu rozbitków na pokład okrętu podwodnego, której należało użyć jedynie na wyraźny odrębny rozkaz Mortona. Po wynurzeniu okrętu obsługa działa zaczęła przygotowywać je do strzelania, po chwili zaś Morton rozkazał otworzyć ogień do największej z łodzi. W oficjalnym raporcie z tego patrolu Morton i O’Kane napisali:
Po chwili na pokładzie „Wahoo” doszło do eksplozji. Okazało się, że pocisk działka 20 milimetrów utknął i eksplodował w zamku, raniąc dwóch marynarzy „Wahoo”. Jeden z rozbitków płynąc w wodzie starał się zbliżyć do „Wahoo” z zamiarem wrzucenia na jego pokład trzymanego w ręce granatu, został jednak zastrzelony przez jednego z członków załogi z pistoletu kalibru .45 (11,43 mm). Według późniejszych ustaleń, na statku przewożonych było 1126 osób, w tym także 491 jeńców wojennych, głównie indyjskich, lecz także kilku Brytyjczyków, którzy wykorzystywani byli przez Japończyków do niewolniczej pracy. Niektórzy z nich w amerykańskim okręcie podwodnym upatrywali jedyną nadzieję na ocalenie, toteż usiłowali zwrócić na siebie uwagę amerykańskich marynarzy okrzykami „POW! POW!” (Prisoner of War), próbowali też trzymać w ręce coś białego, aby dać Amerykanom do zrozumienia, że nie wszyscy w wodzie są japońskimi żołnierzami. Jednak w ogólnym zgiełku i przy huku silników Diesla okrętu podwodnego, nikt na mostku nie usłyszał ich ani nie zwrócił na nich uwagi. Po umundurowaniu japońskich żołnierzy Morton rozpoznał w nich piechotę morską, co wzmocniło w nim przekonanie, że ci żołnierze nie powinni przetrwać, aby następnego dnia zabijać Amerykanów. Wkrótce jednak dowódca „Wahoo” postanowił zacząć ścigać tych japońskich żołnierzy, którzy przeżyli jego torpedy na dwóch pozostałych statkach, które tymczasem uciekły. W ten sposób jedna z najbardziej kontrowersyjnych bitew morskich II wojny światowej dobiegła końca, po 18 minutach od zatopienia „Buyo Maru”. Spośród osób znajdujących się na statku w chwili storpedowania, w wyniku storpedowania oraz ostrzału śmierć poniosło 195 żołnierzy indyjskich oraz 87 japońskich. Inną relację ze zdarzenia złożył O’Kane, który stwierdził, że Morton nie nakazał strzelać do rozbitków, lecz zniszczyć ich łodzie.
Po powrocie do walki, dowódca „Wahoo” zdecydował się zaatakować w pierwszej kolejności uciekający zbiornikowiec, który płynął nieuszkodzony do tej pory i był bardziej manewrowy. Jako że w międzyczasie zrobiło się zbyt ciemno, aby dokonać pomiaru odległości za pomocą peryskopu, „Wahoo” wystrzelił do tankowca trzy torpedy wachlarzem. Jedna z torped trafiła statek i eksplodowała u celu, jednakże ku zaskoczeniu załogi „Wahoo”, tankowiec płynął dalej. Morton obrócił „Wahoo”, aby za pomocą wyrzutni rufowych zaatakować frachtowiec – okręt miał w tym momencie już tylko cztery torpedy, wszystkie na rufie. Jednakże kapitan japońskiej jednostki zobaczył w ciemnościach wystarczająco wiele, aby wykonać zwrot i próbować ujść. Tymczasem oficerowie pod pokładem „Wahoo” ponownie wyrażali podziw i uznanie dla ducha i waleczności tego człowieka. Tej bezksiężycowej tropikalnej nocy, szczęśliwie dla amerykańskiego okrętu, oba uszkodzone statki poruszały się blisko siebie. Sytuacja nie była bowiem wcale komfortowa dla „Wahoo”. Miał co prawda przed sobą dwa bezbronne statki, które uciekając nie mogły oczekiwać znikąd pomocy, z drugiej jednak strony, wszystkie torpedy jakimi dysponował „Wahoo” umieszczone były na rufie okrętu. Okręty typu "Gato" nie były przystosowane do płynięcia rufą do przodu z pełną prędkością. Ich konstrukcja hydrodynamiczna i siła wody napierającej na stery powodowały, że przy pełnej prędkości okręt wykonywał gwałtowne skręty, raz w jedną raz w drugą stronę, toteż utrzymanie kursu było utrudnione, zaś załoga wewnątrz miotana była siłą bezwładności. Po krótkiej naradzie z Mortonem, O’Kane wydał więc rozkaz wystrzelenia dwóch z czterech torped w tankowiec, pozostałe dwie pozostawiając dla frachtowca. O godzinie 20.25 „Wahoo” wystrzelił dwie torpedy w zbiornikowiec, z których druga minutę i dwanaście sekund później trafiła tuż za jego śródokręciem, przełamując statek w pół. Sekundy po eksplozji fala uderzeniowa powstała po wybuchu wstrząsnęła „Wahoo”, a tankowiec zatonął natychmiast. Tymczasem nad wodą zaczął pojawiać się księżyc i istniała obawa, że korzystając z lepszej widoczności, tak dobry kapitan jak dowódca japońskiego statku zdoła ponownie umknąć „Wahoo”. Okręt przepłynął obok miejsca zatonięcia tankowca, w którym nad wodą widać jedynie jego szybko zanurzającą się rufę. W miarę zbliżania się „Wahoo” kursem równoległym do uciekającego frachtowca, ten zaczął desperacko ostrzeliwać się z małych działek. Jakkolwiek żaden z pocisków nie trafił bezpośrednio w „Wahoo”, jeden z pocisków eksplodował tuż przed okrętem, opryskując mostek wodą i zmuszając „Wahoo” do zanurzenia. Zły Morton zadał głośno retoryczne pytanie, jak japońska załoga przy tak słabym świetle mogła zobaczyć „Wahoo” wystarczająco dokładnie, aby właściwie określić odległość, co O’Kane skwitował stwierdzeniem „Ci faceci są cholernie dobrzy!”. „Wahoo” zmuszony został do przeczekania w zanurzeniu kilkunastu minut, dopóki eksplozje pocisków frachtowca przestaną być słyszalne, śledził go jednak cały czas za pomocą sonaru.Dowódca amerykańskiego okrętu postanowił przeczekać do świtu i wykonać atak wczesnym rankiem. Po wypłynięciu na powierzchnię, z mostku okrętu zauważono silny strumień światła „szperacza” przeszukującego powierzchnię oceanu. Jak podejrzewał Morton, mogło to być światło niszczyciela, spieszącego na pomoc frachtowcowi. Podjął zatem decyzję o natychmiastowym ataku torpedowym na statek, za pomocą obu pozostałych jeszcze torped. Wystrzelone w linii, w odstępie 15 sekund, obie trafiły i eksplodowały po około trzech minutach u burty frachtowca. Japońska jednostka przechyliła się na burtę, po czym złamała się na dwie duże części. Jedna z nich zatonęła. Załoga nie mogła stwierdzić zatonięcia drugiej, bowiem wobec zbliżania się niespodziewanej wcześniej eskorty, dowódca „Wahoo” wydał rozkaz zanurzenia. Jak się okazało, jednostką która się pojawiła, był przebudowany na krążownik pomocniczy statek handlowy, „Chako Maru 2”, który wobec zużycia wszystkich torped przez „Wahoo”, stanowił dla niego duże zagrożenie. Podczas rozmów z oficerami w mesie oficerskiej, Morton wyraził zawód, że z powodu braku torped nie może zaatakować krążownika, ponownie też wyraził podziw dla kapitana japońskiego frachtowca, który tak dzielnie stawiał mu opór i walczył o życie, i kosztował „Wahoo” w sumie aż cztery torpedy. Dowódca udał się następnie w głąb okrętu, aby osobiście podziękować każdemu z załogi za wysiłek ostatnich dni.
Dowództwo Floty Pacyfiku prawdopodobnie zakładało, że „Wahoo” właśnie powinien wchodzić do wyznaczonego mu rejonu patrolu w pobliżu Chuuk (Truk), tymczasem z uwagi na obowiązującą ciszę radiową, Morton nie powiadomił dowództwa o sytuacji: że okręt nawet nie zbliżył się do wyznaczonego rejonu, że wyczerpał cały zapas torped, a także że zatopił wrogi okręt wojenny i cały konwój. Załoga miała świadomość tego, że po raz pierwszy w historii US Navy, amerykański okręt podwodny zatopił pięć jednostek wroga, zanim zdołał dotrzeć do wyznaczonego mu docelowego rejonu patrolu. Wobec braku torped okręt musiał jednak wrócić do Pearl Harbor, a na to potrzebował zgody dowództwa. Zmuszony był zatem do przerwania ciszy radiowej i nadania zaszyfrowanego komunikatu do dowództwa.
Następnego dnia „Wahoo” trafił na kolejny konwój. Pozbawiony torped Morton postanowił zaatakować na powierzchni z działa ostatnią z sześciu jednostek. Liczył na to, że amerykański atak, wobec braku u Japończyków świadomości tego iż „Wahoo” nie jest uzbrojony w swą najgroźniejszą broń, wywoła panikę wśród załóg pozostałych statków, które zaczną uciekać zamiast użyć swoich dział, które zapewne kilka z nich posiada. Kiedy jednak „Wahoo” na pełnej prędkości przygotowywał się do ataku na ostatni z zespołu statków, spomiędzy nich wypłynął nie dostrzeżony wcześniej japoński niszczyciel, szybko zbliżając się do amerykańskiego okrętu i ostrzeliwując go ze swoich dział. Chcąc uniknąć trafienia, które mogło zakończyć się tragicznie dla „Wahoo”, okręt podwodny natychmiast zanurzył się z pełną prędkością, schodząc błyskawicznie na niemal maksymalną dostępną dla siebie głębokość 400 stóp, gdzie przetrwał atak niszczyciela za pomocą 6 bomb głębinowych. Spowodowane eksplozjami wstrząsy wywołały awarię oświetlenia, pod pokładem latały chaotycznie drobne kawałki metalu niegroźnie raniąc kilku członków załogi. Atak japońskiego niszczyciela nie trwał jednak długo, gdyż jego dowódca obawiał się prawdopodobnie obecności innych wrogich okrętów podwodnych, nie chciał więc pozostawiać statków bez eskorty. Po wynurzeniu się, Morton nadał do dowództwa kolejny, żartobliwy tym razem w tonie, komunikat:
(Kolejna bitwa artyleryjska dzisiaj... „Wahoo” ucieka, niszczyciel strzela). Na „Wahoo” odebrano też dwie wiadomości skierowane bezpośrednio do niego, gratulujące mu dotychczasowych zwycięstw, w tym jedną od admirała Charlsa Lockwooda, dowódcy sił podwodnych Floty Pacyfiku, utrzymaną w jego specyficznym tonie. Morton postanowił udać się w kierunku wyspy Fais, aby ogniem artyleryjskim ostrzelać tamtejszy zakład przetwarzający fosforyty, plan ten jednak nie powiódł się w wyniku nieoczekiwanego pojawienia się uzbrojonego parowca. USS „Wahoo” powrócił więc do Pearl Harbor.
Po zakończeniu trzeciego patrolu, „Wahoo” trafił na czołówki gazet w całej Ameryce, co było zdarzeniem bez precedensu, gdyż marynarka amerykańska przez całą wojnę utrzymywała działania swoich okrętów podwodnych w ścisłej tajemnicy. W tym wypadku jednak, admirał Lockwood postanowił uczynić wyjątek. Wśród opisów jego dokonań nie było informacji o zdarzeniach po zatopieniu „Buyo Maru”. Morton otrzymał swój pierwszy Navy Cross, zaś generał MacArthur za jego „atak na wrogi konwój zmierzający do wzmocnienia sił wroga w Nowej Gwinei” nadał Mortonowi Distinguished Service Cross, „Wahoo” zaś otrzymał Presidential Unit Citation, oraz przydomek „One-Sub Wolf-Pack” – jednookrętowe wilcze stado od admirała Lockwooda.
Po przeanalizowaniu wszystkich ataków, Pearl Harbor uznało Mortonowi wszystkie zatopienia: niszczyciela w Wewak, transportowca, dwóch frachtowców i tankowca, łącznie pięciu jednostek 32 000 ton brutto. Powojenne analizy jednak znacznie zmniejszyły te liczby. Niszczyciel nie zatonął, lecz został wyrzucony na brzeg i później naprawiony, podobnie jak tankowiec. Ostatecznie Mortonowi zaliczono transportowiec „Buyo Maru” (5 300 BRT), frachtowiec „Fukuei Maru” (2 000 BRT) oraz „nieznany Maru” o pojemności 4000 BRT, łącznie 11 300 BRT. W swoim raporcie Morton opisał zabicie setek bądź tysięcy rozbitków z transportowca. Dla niektórych ze środowiska amerykańskiej floty podwodnej było to odrażające zabójstwo z zimną krwią, jednakże nikt nie podnosił tej kwestii. Wielu podwodniaków – wobec splendoru i rozgłosu jakie stały się udziałem Mortona i załogi „Wahoo” – uznało to za ciche przyzwolenie najwyższego dowództwa na takie zachowania. W rzeczywistości, ani admirał Lockwood, ani admirał Fife, ani też Christie nigdy nie opublikowali dokumentu ustanawiającego amerykańską politykę w tym względzie. Kwestia czy inni dowódcy powinni naśladować Mortona, została więc pozostawiona do ich indywidualnej oceny. Kilku z nich zdecydowało się go naśladować.
Czwarty patrol.
Po trzecim patrolu przeprowadzono remont, w czasie którego na żądanie Mortona zamontowano kolejne działko 20 mm na pozycji za kioskiem, na miejscu armaty 102 mm przeniesionej przed mostek. 15 lutego, po uzupełnieniu zapasów i zapewnieniu minimalnego odpoczynku załodze, USS „Wahoo” uzyskał status okrętu o odtworzonej gotowości bojowej. W tym czasie na okręcie zameldował się Duncan MacMillan, który miał objąć dowództwo „Wahoo” zanim okręt został przydzielony kmdr Kennedy'emu, a który tym razem miał odbyć swój rejs PCO. Okoliczność tę Morton uznał za nader sprzyjającą, gdyż MacMillan cieszył się opinią znakomitego specjalisty w zakresie układów napędowych okrętów podwodnych. Przez następne dwa dni trwały ćwiczenia, po czym okręt wszedł na krótko do suchego doku, po opuszczeniu którego, 23 lutego wyszedł na swój kolejny czwarty patrol udając się w kierunku Midway. Na wyspy przypłynął cztery dni później. Po przyjęciu dodatkowych zapasów, wypłynął do swojego sektora operacyjnego na Morzu Południowochińskim i – przede wszystkim – w najbardziej na północ wysuniętej części Morza Żółtego, w pobliżu rzeki Yalu i portu Dalian, gdzie amerykańskie okręty podwodne jeszcze dotąd nie operowały.
Jednym z powodów tego była bardzo niewielka głębokość akwenu – średnio około 36 metrów. Rejs „Wahoo” był więc dziewiczym patrolem amerykańskiej floty podwodnej na tym obszarze, lecz w związku z brakiem aktywności amerykańskich okrętów podwodnych, Morton spodziewał się zastać tam duży ruch japońskich statków. Zawczasu też Morton wyznaczył na ten rejs grupę abordażową, co wpłynęło na duży wzrost morale załogi. Po wyjściu w kierunku wyznaczonego rejonu, Morton naruszył obowiązujące procedury, rozkazując wywiesić na całym okręcie tajne mapy rejonu patrolu. Uznał bowiem obowiązujące w tym względzie zasady za absurdalne, skoro w trakcie rejsu nikt z załogi nie mógł przekazać informacji o nich poza okręt, z drugiej zaś strony, był przekonany, że załoga ma prawo wiedzieć dokąd płynie. 11 marca Morton przybył do wyznaczonego obszaru patrolowania, płynąc wzdłuż szlaków komunikacyjnych między Nagasaki a Formozą oraz Shimonoseki i Formozą. 19 marca 1943 „Wahoo” zatopił jedną torpedą frachtowiec „Zogen Maru”, a cztery godziny później wystrzelił dwie torpedy do „Kowa Maru”. Pierwsza z nich zrobiła duży otwór w kadłubie japońskiej jednostki poniżej fokmasztu, nie zatopiła jej jednak. Druga torpeda uderzyła w kadłub „Kowa Maru” w rejonie śródokręcia, jednakże nie eksplodowała. Zmusiło to „Wahoo” do wystrzelenia dwóch kolejnych torped, te jednakże zostały wymanewrowane przez japoński frachtowiec. Co gorsza, japońska jednostka, której udało się ujść, z całą pewnością powiadomiła o amerykańskim ataku, co kosztowało „Wahoo” utratę tajemnicy swojego działania na tym akwenie, a w konsekwencji kolejnych celów. Patrolując następnie wzdłuż wybrzeża koreańskiego, 21 marca przechwycił duży frachtowiec „Hozen Maru”, zatapiając go trzecią z czterech wystrzelonych torped. Cztery godziny później napotkał frachtowiec „Nittsu Maru”, do którego wystrzelił wachlarzem salwę trzech pocisków, z których dwa trafiły statek, jeden pod mostkiem, drugi zaś pod głównym masztem. Frachtowiec zatonął pionowo w ciągu trzech minut, a trzech ocalałych rozbitków zignorowało wszelkie próby ich ocalenia, toteż po zabraniu na pokład kilku unoszących się na wodzie pozostałości po zatopionym statku, „Wahoo” kontynuował patrol na powierzchni morza, kierując się w stronę cypla Szantung. 22 marca skierował się ku kanałowi Laotieshan, dookoła Port Arthur, gdzie znalazł się wśród wielu celów. Pierwszym z nich był węglowiec „Katyosan Maru”, który zatonął w ciągu 13 minut po trafieniu torpedą. 24 marca Morton napotkał ciężko załadowany zbiornikowiec, który udało mu się zatopić jedną z siedmiu wystrzelonych w jego kierunku torped. Następnego dnia „Wahoo” przechwycił frachtowiec „Satsuki Maru”, który wobec pozostawania w rakach okrętu tylko dwóch torped o wątpliwej sprawności działania, zatopił w wynurzeniu przy użyciu działka 20 mm oraz prawie 90 pocisków z działa 102 mm. Podczas kończenia tej operacji, obserwatorzy na mostku dostrzegli na horyzoncie maszt innej jednostki. Początkowo obawiano się, że jednostką ta może być niszczyciel, bądź inny okręt, co wobec bardzo płytkiej wody w tym rejonie, postawiłoby okręt podwodny w trudnej sytuacji. Obserwujący jednak morze przez peryskop PCO MacMillan, za pomocą zapewnianego przez urządzenie powiększenia rozpoznał jednostkę jako płynący z prędkością 14 węzłów mały frachtowiec. „Wahoo” z dalekiego dystansu otworzył więc do niego ogień artyleryjski, co zatrzymało japońską jednostkę, która następnie spłonęła na powierzchni. Załoga „Wahoo” miała rzadką okazję oglądać go przez peryskop, zanim zatonął. Tego samego dnia napotkany został mały 100-tonowy trawler, który wobec zacięcia się wszystkich trzech działek 20 mm został zniszczony wrzucanymi na jego pokład koktajlami Mołotowa wykonanymi domowym sposobem, które załoga otrzymała jako prezent podczas pobytu na Midway. Spalony statek został pozostawiony własnemu losowi. Podobny los spotkał 28 marca dwa niewielkie sampany, które zostały zniszczone ogniem działek 20 mm. W następnych dniach, z użyciem dwóch torped zatopiony został frachtowiec „Yamabato Maru”, po czym „Wahoo” udał się w drogę powrotną do bazy.
Po przybyciu do Midway, podczas rozmowy na temat ostatniego patrolu i skali wadliwości działania torped, dowódca eskadry okrętów podwodnych podzielił się z Mortonem opinią, jaką wyraził na temat „Wahoo” odbywający podczas 4 rejsu swój staż PCO na okręcie Duncan MacMillan. W rozmowie z dowódcą eskadry MacMillan wyraził swoje zastrzeżenia wobec dowódcy „Wahoo” oraz jego oficerów podczas patrolu, zarzucając im brak należytego planowania, słabą koordynację i brak dyscypliny w centrali okrętu podczas wykonywanych ataków. Zaskoczony, wobec braku jakichkolwiek oznak krytycznej oceny ze strony MacMillana w trakcie patrolu Morton, uznał, że najlepszą obroną dowództwa okrętu są osiągnięte przez niego rezultaty bojowe. Według późniejszej opinii „Dicka” O’Kane, kierowany osobistą zawiścią Duncan MacMillan w rozmowach z innymi oficerami zaczął też podważać wartość niemal wszystkich osiągnięć bojowych „Wahoo”. Zdaniem O’Kane, MacMillan, który wkrótce po zwodowaniu „Wahoo” sam miał objąć jego dowództwo, nie mógł pogodzić się z faktem, iż okręt powierzono ostatecznie kmdr Kennedy'emu, a tym bardziej później młodszemu od niego o cztery lata Mortonowi. Co więcej, w trakcie swojego rejsu PCO na pokładzie „Wahoo”, MacMillan obserwował jak 8 lat młodszy od niego O’Kane prowadzi obserwację peryskopową i wydaje komendy. Opinia MacMillana nie miała ostatecznie wpływu na postrzeganie przez dowództwo marynarki „Wahoo” i sposobu dowodzenia nim przez Mortona, a sam MacMillan w grudniu 1943 roku otrzymał dowództwo własnego okrętu USS Thresher (SS-200), stając się wkrótce najstarszym amerykańskim dowódcą okrętu podwodnego.
Piąty patrol.
W międzyczasie Stany Zjednoczone przygotowywały ofensywę na Aleutach, próbując odbić wyspy Attu. W związku z tym, japoński admirał Koga Mineichi wycofał swoje duże jednostki morskie z Chuuk do Zatoki Tokijskiej, celem przygotowania ich do kontrataku w kierunku Alaski. Amerykański nasłuch radiowy, dzięki „Ultrze”, znał częściowo japońskie plany ataku na Alaskę, a kiedy ta operacja została zarzucona, śledził także wiele najważniejszych japońskich jednostek i zbiornikowców zaangażowanych w zaopatrzenie Marianów, Palau i Chuuk. W pierwszym okresie adm. Charles Lockwood z dowództwa floty podwodnej Floty Pacyfiku (ComSubPac) postanowił odwołać wiele ze swoich okrętów podwodnych z dotychczasowych zadań i przydzielić im nowe z uwzględnieniem ostatnich ruchów japońskiej floty. „Wahoo” został wysłany na Kuryle, w celu przechwycenia spodziewanego tam japońskiego zespołu. Wkrótce zatem po przybyciu do bazy na Wyspach Midway, 25 kwietnia „Wahoo” był gotowy do ponownego wyjścia w morze, a komandor Morton otrzymał rozkaz patrolowania wzdłuż Wysp Kurylskich. W pierwszym okresie patrolu, na początku maja, „Wahoo” prowadził działania rozpoznawcze wzdłuż Kuryli, fotografując japońskie instalacje, a następnie – po odwołaniu japońskiego ataku na Alaskę – został przez dowództwo skierowany do przechwycenia transportowca wodnosamolotów „Kimikawa Maru”. 4 maja „Wahoo” odnalazł japoński okręt i z odległości niecałych 1200 metrów wystrzelił w jego kierunku trzy torpedy, z których jedna przeszła przed dziobem jednostki, druga trafiła w śródokręcie, trzecia zaś zdefektowała, co pozwoliło „Kimikawie Maru” oddalić się z prędkością 11 węzłów. Wywołało to złość Mortona – jak później zanotował „To jakiś bubel. To niewyobrażalne, żadne normalne rozproszenie nie pozwoliłoby tej ostatniej torpedzie nie trafić w 155 metrowy cel z takiej odległości!”. Trzy dni później „Wahoo” natknął się na dwie jednostki, z których jedną (”Tamon Maru Nr 5”) zatopił, jednostce eskortowej zaś udało się ujść. Następnego dnia, kierowany przez Ultrę, „Wahoo” skręcił na południe w kierunku Kobe Zaki w celu przechwycenia następnych jednostek. 8 maja po południu, dostrzeżono złożony z trzech jednostek konwój w składzie dwóch okrętów eskorty i dużego okrętu pomocniczego floty. Po zbliżeniu się na odległość 2500 jardów (2 286 metrów) Morton odpalił trzy torpedy w okręt pomocniczy. Pierwsza torpeda eksplodowała przedwcześnie po 51 sekundach – w połowie drogi do celu, prawdopodobnie odchylając z kursu drugą, trzecia zaś trafiła w cel, jednakże głowica nie zdetonowała. Obydwaj akustycy okrętu zarejestrowali uderzenie torpedy w kadłub, w tym samym momencie, kiedy przez peryskop zaobserwowano trzymetrową kolumnę wody przy burcie celu, gdy eksplodowały butle z powietrzem. Eksplozja zbiorników z powietrzem torpedy nie mogła jednak zniszczyć statku. Także temu celowi udało się więc oddalić, tymczasem „Wahoo” został zmuszony przez okręty eskorty do zejścia na większą głębokość.
Tego samego wieczora, po wynurzeniu, Morton odebrał wiadomość z Ultry, po czym ponownie zawrócił na północ w kierunku Kone Zaki. Rano 9 maja 1943 roku operator radaru wykrył dwa statki, „Takao Maru” oraz „Jinmu Maru”, o pojemności 3200 i 1200 ton, płynące w kolumnie bez eskorty. „Wahoo” z sukcesem zaatakował je, wystrzeliwując do każdego z nich po trzy torpedy. 12 maja okręt dowodzony przez Mortona natknął się na dwa frachtowce, jednakże atak torpedowy okazał się nieskuteczny wobec prawdopodobnie wadliwego działania torped. Dodatkowo ostrzelany ogniem artyleryjskim „Wahoo” sam musiał się wycofać, zwłaszcza wobec zużycia ostatnich torped. Opuścił więc rejon patrolowania i obrał kurs na Pearl Harbor.
Rejs na Kuryle był trzecim patrolem „Mush” Mortona jako dowódcy „Wahoo”. Po jego zakończeniu miał opinię najbardziej agresywnego dowódcy w całej marynarce, co poparte było rezultatami jego rejsów. Te trzy patrole ustanowiły rekord floty w liczbie strat zadanych nieprzyjacielowi w trzech kolejnych następujących po sobie patrolach, a także pod względem czasu w jakim te rezultaty zostały osiągnięte: po powrocie z piątego patrolu „Wahoo” miał zaliczone zatopienie jednostek o łącznej pojemności 93 281 ton i 30 880 ton statków uszkodzonych w ciągu łącznie 25 dni patrolowania. W tej sytuacji nie budzi zdziwienia fakt, że 22 maja 1943 roku, dzień po powrocie do Pearl Harbor dowódca Floty Pacyfiku adm. Chester Nimitz (oficer broni podwodnej z I wojny światowej) na pokładzie „Wahoo” odznaczył Mortona złotą gwiazdą do Navy Cross. Sam okręt wypłynął wkrótce do stoczni Mare Island w Kalifornii na okresowy remont, gdzie pozostawał do 11 lipca. 27 lipca powrócił do Pearl Harbor. W lipcu okręt opuścił komandor Richard O’Kane, który najpierw rozpoczął służbę jako Prospective Commanding Officer, a następnie samodzielny dowódca USS „Tang”. Na pokładzie tego okrętu został potem najskuteczniejszym amerykańskim dowódcą okrętów podwodnych w całej II wojnie światowej.
Szósty patrol.
W drugim kwartale 1943 roku US Navy prowadziła nieefektywne operacje podwodne w rejonie Morza Japońskiego i Kuryli. Głównym powodem ich nikłej skuteczności były problemy techniczne z torpedami. Admirał Lockwood zaplanował więc kolejną operację w tym rejonie, do której przeprowadzania na ochotnika zgłosił się USS „Plunger” (SS-179) oraz USS „Wahoo”, który właśnie powrócił z remontu w Mare Island, sam zaś Morton wrócił ze szpitala, w którym leczył swoje chroniczne problemy z prostatą. Po odejściu O’Kane’a na „Wahoo” zastąpił go dotychczasowy II oficer Roger Paine. Nim jednak okręt dotarł do Hawajów, Paine zapadł na zapalenie wyrostka robaczkowego i musiał zostać hospitalizowany. Zastąpiony więc został przez Verne Leslie Skjonsby, który służył wcześniej w Bureau of Ordnance i nie odbył dotąd żadnego wojennego patrolu.
6 sierpnia okręt opuścił Midway w drodze do swojego sektora podczas kolejnego, szóstego patrolu – na Morzu Japońskim. Przed wypłynięciem na ten patrol, Morton nie poinformował Lockwooda o przyjętym przez siebie na ten patrol postanowieniu: „jeden cel – jedna torpeda”. Założył, że każdą jednostkę przeciwnika będzie atakował tylko jedną torpedą, co było sprzeczne z powszechną praktyką. Morton uważał, że jeśli umiejętności strzeleckie okrętu będą tak wysokie jak w do tej pory, dzięki nowej taktyce uda mu się zatopić 15 do 20 jednostek. Takiego rezultatu jeszcze nikt nigdy nie uzyskał. Miał nadzieję osiągnąć taki wynik, mimo tego, że nie miał już O’Kane’a przy swoim peryskopie oraz Paine przy komputerze TDC. Według planu, Boss na „Plungerze” i Morton na „Wahoo” mieli przejść razem przez cieśninę La Pérouse’a wieczorem 14 sierpnia 1943 roku, jednakże na „Plungerze” pojawiły się w drodze problemy z silnikiem, co opóźniło go o dwa dni. Morton planowo przeszedł przez cieśninę nocą na powierzchni przy maksymalnej prędkości, Bass natomiast dwa dni później w zanurzeniu przy świetle dziennym.
Morton zaczął stosować swoją nową taktykę jednej torpedy na jeden cel, jednakże nie przynosiło to zamierzonego efektu. 15 sierpnia wykonał trzy ataki, w kolejności: chybił, awaria torpedy, niecelne dwie torpedy, niecelna torpeda. 17 sierpnia dwukrotnie chybił jedną torpedą do dwóch frachtowców, 18 sierpnia dwie torpedy chybiły do dwóch frachtowców, jedna zaś nie eksplodowała. W efekcie, Morton poprosił Pearl Harbor o zgodę na powrót w celu pobrania nowych torped, na co Lockwood wyraził zgodę.
W drodze napotkał sampan i oddając strzały ostrzegawcze ponad jego dziobem wydał polecenie zatrzymania się. Wobec braku reakcji ze strony japońskiej jednostki, okręt podwodny otworzył do niej ogień artyleryjski niszcząc go, jednak trzech rybaków poddało się i zostali wzięci na pokład jako jeńcy. Po kilku godzinach, w podobny sposób zniszczone zostały dwie kolejne jednostki rybackie, jednak członkowie ich załóg po wskoczeniu do wody, odmówili wejścia na pokład amerykańskiego okrętu. Następnie przez cieśninę La Pérouse’a „Wahoo” wyszedł z Morza Japońskiego, a 25 sierpnia wszedł do portu w Midway, po czym natychmiast udał się do Pearl Harbor.
Ostatni patrol.
Niezadowolony z niepowodzenia poprzedniego patrolu, Dudley Morton poprosił o ponowne skierowanie okrętu na Morze Japońskie. Admirał Lockwood wyraził zgodę na to, wyznaczając jednocześnie USS „Sawfish” (SS-276) pod dowództwem kmdr Eugene’a Sandsa do odbycia patrolu w tym samym rejonie. Plany operacyjne przewidywały wejście okrętu na Morze Japońskie około 20 września, jednak przed wyjściem w morze admirał zaproponował Mortonowi i Sandsowi dodanie do swoich torped najnowszego modelu, elektrycznej torpedy Mark 18, która znajdując się na końcowym etapie opracowywania nie była jeszcze w pełni przetestowana.Opuszczając Pearl Harbor 9 września „Wahoo” udał się na swój siódmy patrol, zdążając do Midway celem pobrania tam paliwa. Stamtąd wypłynął 13 września i skierował się w kierunku cieśniny La Pérouse’a.
5 października japońska agencja informacyjna Dōmei doniosła, że w pobliżu cieśniny Cuszimskiej na zachód od Honsiu amerykański okręt podwodny zatopił japoński parowiec (”Konron Maru” o wyporności 8000 ton), w wyniku czego życie straciły 544 osoby. Dodatkowo JANAC stwierdził po wojnie, że „Wahoo” w swoim ostatnim patrolu zatopił także trzy inne jednostki, podnosząc jego rezultat do czterech statków o łącznym tonażu ok. 13 000 ton. Dwa dni przed planowanym przejściem przez cieśninę „Wahoo”, pokonujący ją w tym samym kierunku „Sawfish” został obrzucony bombami głębinowymi przez okręt patrolowy. Jego przejście zapewne zwiększyło czujność japońskich sił ZOP w tym rejonie.
Nie później niż o zachodzie słońca 21 października „Wahoo” miał rozpocząć powrót i opuścić swój sektor operacyjny na południe od 43. równoleżnika, po czym wrócić do bazy. „Wahoo” powinien był nawiązać łączność radiową z dowództwem po przekroczeniu w drodze powrotnej pasma Wysp Kurylskich, jednakże od czasu wypłynięcia z Midway nigdy już nie nawiązano żadnego kontaktu z okrętem Mortona, aż do zakończenia wojny nie uzyskano też żadnych informacji o jego losie. W trakcie powojennego badania japońskich archiwów znaleziono informacje o przeprowadzeniu 11 października kombinowanego ataku lotniczo-morskiego na wynurzony okręt podwodny w cieśninie La Pérouse’a. W związku z faktem, iż w tym czasie w cieśninie nie powinno być żadnego innego amerykańskiego okrętu podwodnego, zaatakowanym okrętem był najprawdopodobniej USS „Wahoo”.
Gdy po upływie przewidzianego maksymalnego czasu patrolu „Wahoo” nie nawiązał łączności z dowództwem, rozpoczęto patrole lotnicze na całej przewidywanej trasie powrotu okrętu. Wobec braku jakichkolwiek informacji o losie jednostki, 2 grudnia 1943 roku komunikatem Departamentu Marynarki numer 488 USS „Wahoo” ogłoszono jako „prawdopodobnie utracony”, a cztery dni później wykreślono go z rejestru okrętów US Navy.
Zdaniem strony japońskiej „Wahoo” wpadł na minę, która uszkodziła go zmuszając do wynurzenia, a następnie został zmuszony do ponownego zanurzenia ogniem baterii artylerii nabrzeżnej. Spowodowany uszkodzeniem wyciek oleju napędowego zdradzał jego pozycję w zanurzeniu co doprowadziło do zagłady amerykańskiej jednostki. Wspomniane wcześniej archiwa japońskie związane ze ścigaczem okrętów podwodnych Nr 15, zawierają zapisany przebieg operacji zatopienia SS-238 w cieśninie La Pérouse’a 11 października 1943 roku.
Około godziny 8:30, obserwator nabrzeżnej baterii dział 150 mm na półwyspie Sōya dostrzegł wzniesienie w wodzie (prawdopodobnie kiosk „Wahoo”) i bateria otworzyła do niego ogień, po którym okręt zanurzył się, zaś dowódca baterii wezwał wsparcie lotnicze. Około godziny później, nad wskazany obszar nadleciał wodnosamolot ZOP E13A „Jake”, który o godzinie 9:20 wykrył szeroką plamę oleju napędowego, po czym dostrzegł kiosk okrętu. Zrzucił on następnie na „Wahoo” dwie bomby. Kolejne dwa samoloty E13A zrzuciły dodatkowe 6 ładunków, a o godzinie 11:45, samolot naprowadził na miejsce ataku ścigacz Nr 15, który zrzucił dwie serie dziewięciu oraz siedmiu bomb głębinowych, których eksplozje wyrzuciły na powierzchnię metalowe szczątki okrętu. O godzinie 12:18, Nr 15 zrzucił pojedynczą bombę, po czym został zmieniony przez ścigacz Nr 43, który o 12:21 zrzucił sześć bomb. O 13:30 na miejsce przypłynął trałowiec Wa-18.
Inna relacja opisuje przebieg zdarzenia w taki sposób:
USS „Wahoo” (SS-238) przeszedł przez serię skoncentrowanych ataków trwających przez co najmniej 4 godziny. Zaatakowany został łącznie 63 bombami lotniczymi i głębinowymi oraz około 40 mniejszymi bombami. Dick O’Kane zawsze wyrażał przekonanie, że w sytuacji ostatecznej Morton podjąłby nadzwyczajne środki celem uratowania okrętu i jego załogi, prawdopodobnie próbując wypompować ze swojego ciężko uszkodzonego okrętu wystarczająco dużo oleju napędowego, aby zwiększyć jego pływalność i wynurzyć jednostkę. Planował najprawdopodobniej podjęcie bezpośredniej walki na powierzchni z atakującymi go okrętami japońskimi. Dziś już jednak wiadomo, że nie miał na to najmniejszych szans. Grupa nurków, która badała wrak w 2006 roku, odkryła śmiertelne w skutkach uszkodzenie okrętu tuż za kioskiem, powstałe po eksplozji pierwszej ze zrzuconych przez samolot bomb. Siła wybuchu spowodowała ogromne pęknięcie kadłuba, od kiosku w dół aż po stępkę. Kolejne bomby, podobnie jak późniejsze bomby głębinowe nie były już konieczne do zatopienia okrętu. Istnieją jednak podstawy aby przypuszczać, że śmiertelnie ugodzony „Wahoo” nie był jeszcze martwy, nawet po tym gdy siły japońskie stwierdziły ostateczne jego zatopienie. W jakiś bowiem sposób okręt przemieścił się jeszcze 10 mil, zanim został całkowicie zalany, co ostatecznie zakończyło jego żywot.
Podsumowanie.
Utrata „Wahoo” i Mortona wywołała głęboki wstrząs w amerykańskiej flocie podwodnej. Skutkiem utraty „Wahoo”, aż do czerwca 1945 roku, kiedy na wyposażenie okrętów podwodnych weszły specjalne systemy przeciwminowe, admirał Lockwood przerwał wszystkie operacje na Morzu Japońskim. Morton został pośmiertnie odznaczony czwartym Navy Cross. Informacje źródłowe na temat liczby zatopionych przez „Wahoo” jednostek przeciwnika w znacznym stopniu różnią się między sobą. Do momentu śmierci Morton miał przyznane zatopienie 17 jednostek o łącznym tonażu ponad 114 000 ton – więcej niż jakikolwiek inny amerykański dowódca. Na skutek powojennej weryfikacji JANAC, dane te zostały zmienione do 20 jednostek o pojemności 60 038 BRT. Według Aldena i McDonalda „Wahoo” zatopił 24 jednostki o pojemności 59 613 ton oraz uszkodził 9 jednostek o pojemności 35 015 ton, według SORG natomiast, „Wahoo” zatopił 20 jednostek o pojemności 114 000 ton i uszkodził trzy o pojemności 30 900 ton. Zestawienie zatopień uznanych „Wahoo” przez JANAC:
Biorąc pod uwagę liczbę zatopionych jednostek nieprzyjacielskich Morton był drugim najbardziej skutecznym dowódcą okrętu podwodnego Stanów Zjednoczonych, ustępując jedynie swojemu byłemu pierwszemu oficerowi Richardowi O’Kane, który po przeniesieniu z „Wahoo” objął samodzielne dowództwo USS „Tang”. Pod względem zatopionego tonażu natomiast, Morton zajmuje dziesiąte miejsce, przy czym nie należy zapominać, że rezultat ten osiągnął w ciągu zaledwie 9 miesięcy służby na stanowisku dowódcy okrętu. „Wahoo” został sześciokrotnie odznaczony Silver Star. Okręt ten w dużym stopniu przyczynił się do roli jaką odegrała United States Submarine Force w wojnie na Pacyfiku i do pokonania Japonii, dzięki czemu zyskał sobie przydomek „One-sub Wolf Pack” (jednookrętowe wilcze stado). Na efektywność działań bojowych „Wahoo” ogromny wpływ miały problemy techniczne z torpedami, które często nie eksplodowały po trafieniu w cel. Dotyczyło to całej amerykańskiej floty podwodnej przez dwa pierwsze lata wojny. Amerykańskie okręty uzbrojone były w tym czasie w relatywnie nowe torpedy Mark 14 oraz Mark 10, które przed rozpoczęciem działań wojennych doskonale sprawdzały się na testach i podczas ćwiczeń z wykorzystaniem atrap głowic bojowych. Z prawdziwymi głowicami bojowymi w rzeczywistej walce jednak zawodziły. Dotyczyło to zwłaszcza torped wyposażonych w zapalnik magnetyczny Mark 6 Mod 1. Jeden po drugim, dowódcy okrętów podwodnych meldowali dowództwu, że mimo wystrzelenia nawet kilkunastu torped do jednego celu i często perfekcyjnych trafień, torpedy nie eksplodowały, przechodziły zbyt głęboko pod celem, bądź też eksplodowały przedwcześnie. Ocenia się, że cała amerykańska flota podwodna zatopiłaby o 30% więcej jednostek wroga, gdyby jej torpedy działały prawidłowo. Sądząc po liczbie torped zmarnowanych przez Mortona, ten szacunek z całą pewnością odnosi się także do „Wahoo”.
Amerykańskie okręty podwodne, których załogi stanowiły 1,6% składu osobowego US Navy, przeprowadzając 1600 patrolów bojowych, zatopiły 1178 japońskich statków o pojemności brutto ponad 500 ton i całkowitym tonażu statków ponad miliona ton, co stanowiło 55% japońskiego tonażu. Dzięki swoim operacjom złamały kręgosłup ekonomiczny Japonii i były jednym z głównych składników amerykańskiego sukcesu w wojnie z Japonią. Sukces miał swoją cenę w postaci 52 utraconych jednostek, spośród wszystkich 260 amerykańskich okrętów podwodnych służących podczas drugiej wojny światowej. Życie straciło 3600 marynarzy amerykańskiej floty podwodnej. Do ofiar należała także załoga USS „Wahoo” (SS-238). Sukcesy oraz utrata „Wahoo” spowodowały, że okręt ten stał się legendarny w amerykańskim społeczeństwie, o czym świadczy liczba publikacji na jego temat i jego funkcjonowanie w amerykańskiej świadomości społecznej.
31 października 2006 roku dowódca amerykańskiej Floty Pacyfiku potwierdził, że amerykańsko-rosyjska grupa badawcza odnalazła wrak „Wahoo” spoczywający w cieśninie La Pérouse’a na głębokości 64 metrów na pozycji .

</doc>
<doc id="2709563" url="https://pl.wikipedia.org/wiki?curid=2709563" title="Paulista Avenue">
Paulista Avenue



</doc>
<doc id="2709564" url="https://pl.wikipedia.org/wiki?curid=2709564" title="Drugi gabinet Josepha Lyonsa">
Drugi gabinet Josepha Lyonsa

Drugi gabinet Josepha Lyonsa (ang. "Second Lyons Ministry") – dwudziesty drugi gabinet federalny Australii, urzędujący od 12 października do 9 listopada 1934.
Gabinet powstał po wyborach w 1934, w których rządząca dotąd samodzielnie Partia Zjednoczonej Australii (UAP) odniosła zwycięstwo, lecz na tyle nieznaczne, iż nie była w stanie samodzielnie sformować rządu większościowego. Z tego względu stronnictwo rozpoczęło negocjacje koalicyjne z Partią Wiejską (CP), zaś na czas ich trwania powołało własny, tymczasowy gabinet. Gdy rozmowy z CP dobiegły końca powołany został trzeci gabinet Josepha Lyonsa z udziałem polityków obu partii.
Gabinet ten był pierwszym, w którym zasiadał Robert Menzies, będący później najdłużej urzędującym premierem Australii w historii. Po jedenastu latach przerwy do gabinetu powrócił też Billy Hughes, będący szefem rządu w latach 1915-1923.

</doc>
<doc id="2709566" url="https://pl.wikipedia.org/wiki?curid=2709566" title="Cmentarze w Gdańsku">
Cmentarze w Gdańsku

Cmentarze w Gdańsku – zajmują 103,6 ha powierzchni miasta. 95,1 ha należy do cmentarzy komunalnych, a 8,5 ha cmentarzy do parafii katolickich. Najstarszym czynnym cmentarzem jest założony na początku XIX wieku cmentarz Garnizonowy.
Cmentarze nieczynne.
Po 1945 władze PRL masowo likwidowały istniejące w Gdańsku cmentarze, kojarząc je z niemiecką przeszłością miasta. Na miejscu byłych nekropolii tworzono tereny zielone. W 2002 r. miasto Gdańsk upamiętniło nieistniejące nekropolie tworząc symboliczny Cmentarz Nieistniejących Cmentarzy.

</doc>
<doc id="2709568" url="https://pl.wikipedia.org/wiki?curid=2709568" title="Przetak">
Przetak

Przetak – rodzaj dużego okrągłego sita do ręcznego przesiewania. W wyniku przesiewania następuje oddzielanie od siebie obiektów o małych i większych ziarnach lub do oddzielania obiektów stałych od płynów. Ma bardzo szerokie zastosowanie, m.in. w gospodarstwie domowym, rolnictwie, ogrodnictwie oraz budownictwie. Wykonany jest najczęściej z łuba obszytego siatką metalową lub siatką z tworzywa, która spełnia funkcję sita. Dawniej sitarze sito wykonywali z końskiego włosia. W zależności od zastosowania przetaki mają różne konfiguracje średnic i oczek siatek.
W rolnictwie i ogrodnictwie służą np. do przesiewania (najczęściej w celu oczyszczenia) mąki, ziarna zbóż i nasion. W budownictwie natomiast do przesiewania żwiru (w celu otrzymania materiału o określonej ziarnistości) lub do oczyszczenia z zanieczyszczeń takich materiałów jak: wapno, cement, piasek.

</doc>
<doc id="2709576" url="https://pl.wikipedia.org/wiki?curid=2709576" title="Alaksandr Ahiejeu (historyk)">
Alaksandr Ahiejeu (historyk)

Alaksandr Ryhorawicz Ahiejeu (, , "Aleksandr Grigorjewicz Agiejew"; ur. 12 września 1960 w Szkłowie) – białoruski historyk i samorządowiec, redaktor historyczno-krajoznawczego almanachu „Mahilouskaja Daunina”, kandydat nauk historycznych (odpowiednik polskiego stopnia doktora); w latach 2003–2010 deputowany do Mohylewskiej Miejskiej Rady Deputowanych.
Życiorys.
Urodził się 12 września 1960 roku w mieście Szkłów, w obwodzie mohylewskim Białoruskiej SRR, ZSRR. W 1981 roku ukończył Mohylewski Państwowy Instytut Pedagogiczny (MPIP). Pracował w szkole, w systemie edukacji zawodowo-technicznej, a od 1991 roku – w MPIP (od 1997 roku Mohylewski Uniwersytet Państwowy, MUP). W 1992 roku uzyskał stopień kandydata nauk historycznych (odpowiednik polskiego stopnia doktora). Jest docentem Katedry Archeologii i Historycznych Dyscyplin Specjalnych MUP, a także docentem Katedry Pedagogiki i Psychologii Mohylewskiego Państwowego Obwodowego Instytutu Rozwoju Edukacji. Od 1993 roku pełni funkcję redaktora historyczno-krajoznawczego almanachu „Mahilouskaja Daunina”. W swojej pracy naukowej zajmuje się procesami w życiu społeczno-politycznym zachodzącymi w XIX–XX wieku na obszarze dzisiejszej Białorusi, a także historią Mohylewskiego Uniwersytetu Państwowego.
W 2003 roku Alaksandr Ahiejeu został deputowanym do Mohylewskiej Miejskiej Rady Deputowanych. Formalnie był bezpartyjny, ale, według jego słów, "bliżej mu było" do Białoruskiej Frontu Ludowego. W styczniu 2007 roku ponownie został deputowanym do Rady jako kandydat niezależny z mikrorejonu Sałomienka. Pełnił w niej funkcję członka Komisji ds. Socjalnych. Wchodził w skład komisji toponimicznej Homelskiego Miejskiego Komitetu Wykonawczego. We wrześniu 2007 roku podpisał się pod propozycją zorganizowania „okrągłego stołu” z udziałem przedstawicieli opozycji, mediów i Mohylewskiego Miejskiego Komitetu Wykonawczego w celu dyskusji nad normalizacją stosunków z Unią Europejską. Jego kadencja w Radzie zakończyła się w 2010 roku.
Alaksandr Ahiejeu jest członkiem Towarzystwa Języka Białoruskiego im. Franciszka Skaryny.
Poglądy i życie prywatne.
Alaksandr Ahiejeu posługuje się językiem białoruskim. Używał go także w pracy w Mohylewskiej Radzie Deputowanych, co jego zdaniem było oceniane przez innych deputowanych jako "dziwactwo". Mimo że formalnie był deputowanym niezależnym, deklarował bliskość do Białoruskiego Frontu Ludowego.

</doc>
<doc id="2709583" url="https://pl.wikipedia.org/wiki?curid=2709583" title="Dominik Dratwa">
Dominik Dratwa

Dominik Dratwa (ur. 3 sierpnia 1889 w Milejowie, zm. 4 lipca 1941 w Auschwitz-Birkenau) – polski pedagog, działacz społeczny i samorządowy, polityk, poseł na Sejm II, III i IV kadencji w II RP.
Życiorys.
Ukończył gimnazjum i kursy nauczycielskie w Piotrkowie Trybunalskim. W czasach szkolnych działał w kołach niepodległościowych.
Zostawszy nauczycielem i kierownikiem szkoły powszechnej w Wolborzu prowadził działalność uświadamiającą wśród młodzieży wiejskiej, organizował ruch spółdzielczy i straże pożarne. Założył pierwszą organizację młodzieży wiejskiej w powiecie piotrkowskim, brzezińskim i rawskim. Podczas I wojny światowej werbował ochotników do Legionów Polskich w Wolborzu. Od 1918 roku pracował jako inspektor samorządu gminnego w powiecie piotrkowskim. Pełnił funkcje: prezesa oddziału Związku Pracowników Samorządowych RP, Centralnego Związku Młodzieży Wiejskiej „Siew”, członka Rady Nadzorczej Związku Spożywców, Spółdzielni „Praca”, Związku Kółek Rolniczych w powiecie piotrkowskim. Przez 10 lat był prezesem Związku Pracowników Samorządów Powiatowych RP.
Od 1929 roku był współzałożycielem i kierownikiem grupy BBWR województwa łódzkiego, od 1933 roku był członkiem elitarnego Warszawskiego Klubu Społeczno-Politycznego. 
W latach 1922–1927 był zastępcą posła z listy nr 1 w okręgu wyborczym 18 (Piotrków). W wyborach parlamentarnych w 1928 roku został posłem na Sejm II kadencji (1928–1930) z listy nr 1 (BBWR) z okręgu nr 18 (powiat piotrkowski). Należał do klubu BBWR i pracował w komisjach administracyjnej i rolnej.
W wyborach parlamentarnych w 1930 roku został ponownie posłem na Sejm III kadencji (1930–1935) z listy nr 1 (BBWR) z okręgu nr 18 (powiat piotrkowski). Należał do klubu BBWR i pracował w komisji administracyjnej.
W wyborach parlamentarnych w 1935 roku został wybrany posłem na Sejm IV kadencji (1935–1938) 41 952 głosami z listy państwowej z okręgu nr 23, obejmującej powiaty: radomszczański i wieluński. Pracował w komisji administracyjno-samorządowej.
Po wybuchu II wojny światowej 1 listopada 1939 roku został aresztowany przez Gestapo w Piotrkowie. 1 lipca 1940 wywieziony do obozu koncentracyjnego w Sachsenhausen, następnie 5/6 września 1940 roku przewieziono go do Dachau, a 13 grudnia 1940 roku do Auschwitz-Birkenau, gdzie zginął 4 lipca 1941 roku. 
Życie prywatne.
Był synem Józefa i Anny z domu Gumiennej. 
Ożenił się 31 lipca 1912 roku z Kazimierą Rytych.
Cierpiał na padaczkę.

</doc>
<doc id="2709584" url="https://pl.wikipedia.org/wiki?curid=2709584" title="Mieczysław Dzikowski">
Mieczysław Dzikowski

Mieczysław Dzikowski h. Doliwa (ur. 29 października 1837 w Płocku, zm. 16 maja 1900 we Lwowie) – polski dramaturg, powieściopisarz, dziennikarz.
Życiorys.
Urodził się w Płocku w Królestwie Polskim jako syn Antoniego, oficera, i Martyny z Chamskich(zm. młodo). Antoni Dzikowski, prawd. aptekarz, w 1851 r. otrzymał nominację na porucznika Wojska Polskiego w Królestwie Polskim.
Mieczysław Dzikowski brał udział w Powstaniu Styczniowym, po którym przez sześć lat przebywał na emigracji w Paryżu i Dreźnie. Po powrocie do ojczyzny poświęcił się pracy literackiej i dziennikarskiej.
Praca zawodowa.
Jako literat używał pseudonimów „Chamski”, „Żegota—Krzywdzic”, „Bendlikon”. Jego dzieła literackie wymienia K. Estreicher w "Bibliografii polskiej XIX wieku".
Założył popularne periodyki:
Był też korespondentem „Wieku” i „Głosu Narodu”, gdzie dawał się poznać po ciętym piórze. Ostatnim redagowanym przez Mieczysława Dzikowskiego periodykiem był „Tygodnik Narodowy”.
Pracy dramaturgicznej poświęcił się w ostatnich latach życia. Dwie sztuki: "Zdrowi i pokaleczeni" oraz "Odgrzewana miłość" osnute na tle patriotycznym wystawiano na scenach polskich. Mniejszego powodzenia zaznała komedia "Krew nie woda".
Działał też na polu krytyki teatralnej.
Twórczość.
Jego sztuki wystawiane były w Warszawie, Krakowie i Lwowie. Twórczość Dzikowskiego wymienia Estreicher i prasowe notki pośmiertne.
Są to powieści:
komedie:
inne dzieła:
Niektóre komedie Mieczysława Dzikowskiego uważane były przez krytyków za pikantne.
Życie rodzinne.
Z małżeństwa z Emilią z Schoenów (zmarłą w Polance Karol pod Krosnem w 1934 roku) pozostawił syna Stanisława (ur. 1884, Lwów), literata, i Zofię (ur. 1874, Warszawa; zm. 1932, Lwów), zamężną z Edmundem Kolbuszowskim — dziennikarzem i literatem.
Zmarł przed południem, dnia 16 maja 1900 roku we Lwowie i pochowany został w grobowcu rodziny Korab Kolbuszowskich na Cmentarzu Łyczakowskim (grobowiec zachowany). Przytoczyć można notkę prasową z „Gazety Narodowej”:

</doc>
<doc id="2709586" url="https://pl.wikipedia.org/wiki?curid=2709586" title="Górka Klonowska">
Górka Klonowska

Górka Klonowska – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.
3 września 1939 żołnierze Wehrmachtu dokonali zbrodni na ludności wsi. Zamordowali 2 mieszkańców.

</doc>
<doc id="2709587" url="https://pl.wikipedia.org/wiki?curid=2709587" title="Górka Klonowska-Kolonia">
Górka Klonowska-Kolonia

Górka Klonowska-Kolonia – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709589" url="https://pl.wikipedia.org/wiki?curid=2709589" title="Karim Zéribi">
Karim Zéribi

Karim Zéribi (ur. 25 września 1966 w Awinionie) – francuski polityk, samorządowiec, działacz związkowy, poseł do Parlamentu Europejskiego VII kadencji.
Życiorys.
Pracował we francuskim przewoźniku kolejowym SNCF, został działaczem związkowym w ramach Powszechnej Konfederacji Pracy (CGT), w której udzielał się od 1994. W 1998 minister spraw wewnętrznych Jean-Pierre Chevènement mianował go na swojego doradcę. W kolejnych latach współtworzył i stawał na czele kilku organizacji pozarządowych, w 2006 objął stanowisko doradcy prezesa SNCF. W wyborach w 2007 bezskutecznie jako niezależny kandydował do Zgromadzenia Narodowego.
W 2008 uzyskał mandat radnego Marsylii. Kandydował następnie bez powodzenia z listy Partii Socjalistycznej w wyborach do Parlamentu Europejskiego w 2009. W 2010 dołączył do ugrupowania Europa Ekologia – Zieloni. Gdy w 2012 Vincent Peillon z PS objął urząd ministra, Karim Zéribi wszedł za niego w skład Parlamentu Europejskiego VII kadencji. Przystąpił do grupy Zielonych i Wolnego Sojuszu Europejskiego. 2 maja 2014 utracił mandat w związku z jego ponownym objęciem przez Vincenta Peillona.

</doc>
<doc id="2709590" url="https://pl.wikipedia.org/wiki?curid=2709590" title="Kiełbasy (województwo łódzkie)">
Kiełbasy (województwo łódzkie)

Kiełbasy – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.
3 września 1939 żołnierze Wehrmachtu zamordowali 71-letniego rolnika.

</doc>
<doc id="2709592" url="https://pl.wikipedia.org/wiki?curid=2709592" title="Marian Stępak">
Marian Stępak

Marian Stępak - ur. w 1957 w Koronowie – artysta plastyk, malarz, profesor Uniwersytetu Mikołaja Kopernika w Toruniu. Ukończył Państwowe Liceum Sztuk Plastycznych w Bydgoszczy, studiował na Wydziale Sztuk Pięknych UMK w Toruniu, w pracowni malarstwa prof. Stanisława Borysowskiego. Dyplom w tejże pracowni uzyskał w 1984 i tam też był asystentem.
W 1991 zainicjował działalność toruńskiej "Galerii Nad Wisłą", w której samodzielnie zorganizował ok. 120 wystaw, w tym także prezentacji dokonań studentów i pracowników Wydziału Sztuk Pięknych. W latach 1991-1996 pracował w "Wyższej Szkole Sztuki Stosowanej Schola Posnaniensis" w Poznaniu oraz w Liceum Rzemiosł Artystycznych działającym przy szkole (przez rok był także zastępcą dyrektora ds. dydaktycznych).
Od 1992 jest współzałożycielem "Fundacji Praktyk Artystycznych" "i..." - organizatora dużych wystaw, takich jak: "Ogólnopolskie Spotkania Twórców", "Wystawy Wielkanocne". Za tę działalność został uhonorowany przez Ministra Kultury odznaką Zasłużonego Działacza Kultury. Od 1994 jest konsultantem Krajowego Funduszu na rzecz Dzieci, prowadzi też plenery dla stypendystów Funduszu.
Od 1995 pracuje w Zakładzie Plastyki Intermedialnej. Kwalifikacje I i II stopnia zdobył na Akademii Sztuk Pięknych we Wrocławiu.
1996 - 1999 był członkiem zespołu redakcji Przeglądu Artystyczno-Literackiego. Z tym pismem współpracował przez cały okres jego istnienia. Obecnie redaguje internetowe pismo artystyczne Zakładu Plastyki Intermedialnej pt. "Artelier".
2000 - 2002 był zastępcą kierownika, później p.o. kierownika w Warsztacie Terapii Zajęciowej Fundacji im. Brata Alberta w Toruniu oraz specjalistą ds. rewalidacji.
Ważniejsze wystawy (wybór).
Stępak jest autorem ponad 40 wystaw indywidualnych w kraju i zagranicą. Uczestniczył też w kilkudziesięciu wystawach zbiorowych w kraju i zagranicą; m.in.: w Kassel, Budapeszcie, Rzymie, Bruay-la-Buissière, Sztokholmie, Warszawie, Wrocławiu, Poznaniu, Szczecinie, Orońsku, Bydgoszczy i Toruniu.

</doc>
<doc id="2709593" url="https://pl.wikipedia.org/wiki?curid=2709593" title="Klonowa Poduchowna">
Klonowa Poduchowna

Klonowa Poduchowna – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709594" url="https://pl.wikipedia.org/wiki?curid=2709594" title="Baranomys longidens">
Baranomys longidens

Baranomys longidens – wymarły gatunek gryzoni z podrodziny Baranomyinae. Zwierzęta te wykształciły się w pliocenie i były spokrewnione z chomikowatymi. Są przodkami współczesnych nornikowatych. Kopalne ślady występowania gatunków z rodzaju "B. longidens" odnajdywano w szeregu lokalizacji w Europie. Między innymi w Niemczech (Gundersheim koło Wormacji) i w Polsce. Skamieniałe szczątki "B. longidens" (oznaczone pierwotnie jako należące do "Microtodon longidens") zostały wypreparowane z brekcji kostnej zebranej w rezerwacie przyrody Węże i opisane przez polskiego zoologa Kazimierza Kowalskiego w 1960 roku. Holotyp znajduje się w Instytucie Systematyki i Ewolucji Zwierząt PAN w Krakowie.

</doc>
<doc id="2709595" url="https://pl.wikipedia.org/wiki?curid=2709595" title="Garrett Backstrom">
Garrett Backstrom

Garrett Backstrom (ur. 25 października 1995) – amerykański aktor.

</doc>
<doc id="2709601" url="https://pl.wikipedia.org/wiki?curid=2709601" title="PYY">
PYY



</doc>
<doc id="2709604" url="https://pl.wikipedia.org/wiki?curid=2709604" title="Jan Drozd-Gierymski">
Jan Drozd-Gierymski

Jan Drozd-Gierymski, właśc. Jan Drozd, ps. "Gierymski" (ur. 2 lipca 1889 we Wrocance, zm. 6 kwietnia 1970 w Wolbromiu) – polski nauczyciel, działacz społeczny i samorządowy, polityk, poseł na Sejm IV kadencji w II RP.
Życiorys.
Urodził się jako Jan Drozd 2 lipca 1889 we Wrocance. Był synem Tomasza i Rozalii z domu Pudło oraz bratankiem m.in. ks. Józefa Drozda (1857–1923). W 1909 roku zdał z odznaczeniem egzamin dojrzałości w C. K. Gimnazjum Męskim w Sanoku (w jego klasie byli m.in. Leon Kazubski, Marian Niedenthal). Następnie podjął studia filozoficzne na Uniwersytecie Lwowskim i Uniwersytecie Jagiellońskim, ukończone w roku 1914. 
Od sierpnia 1914 roku walczył w 2 pułku piechoty, następnie w Komendzie Legionów Polskich, od 1915 roku – ponownie w 2 pułku piechoty, jako komendant oddziału telefonicznego. 12 września 1916 roku awansował na chorążego łączności.
W 1917 roku został skierowany do II Korpusu Polskiego na Ukrainie, po bitwie pod Kaniowem przebywał krótko w niewoli niemieckiej, po ucieczce w 1918 roku wstąpił do POW w Lublinie. Od listopada 1918 roku służył w szeregach Wojska Polskiego, w grudniu 1920 roku czasowo urlopowany, a w marcu 1921 roku przeniesiony do rezerwy. Zweryfikowany w stopniu porucznika ze starszeństwem z dniem 1 czerwca 1919 w korpusie oficerów rezerwy łączności. W 1934 roku pozostawał w ewidencji Powiatowej Komendy Uzupełnień Piotrków. Posiadał przydział do Kadry Oficerskiej DOK IV. Był wówczas „reklamowany na 12 miesięcy”.
Po ukończeniu studiów zamieszkał w Olkuszu, gdzie rozpoczął pracę jako nauczyciel w gimnazjum męskim. Od 1927 był radnym miejskim i wiceburmistrzem Olkusza. Od 1929 roku zamieszkał w Piotrkowie Trybunalskim, gdzie od roku szkolnego 1929/30 został dyrektorem Państwowego Gimnazjum im. Bolesława Chrobrego w Piotrkowie, od 1934 – radny Piotrkowa. Od 1 lutego 1939 roku powołano go na wizytatora szkolnego w Kuratorium Okręgu Szkolnego Wołyńskiego. Z dniem 1 kwietnia 1939 roku ponownie został przeniesiony na stanowisko dyrektora Państwowego Liceum i Gimnazjum im. Bolesława Chrobrego w Piotrkowie. 
Poza pracą zawodową pełnił funkcje (w Piotrkowie): wieloletniego prezesa oddziału Związku Legionistów, prezesa oddziału Związku Oficerów Rezerwy RP, prezesa Zarządu Powiatowego Federacji Polskich Związków Obrońców Ojczyzny w Piotrkowie. Był też prezesem Rady Grodzkiej BBWR, a od 1937 – przewodniczącym Obwodu OZN w Piotrkowie. 
W wyborach parlamentarnych w 1935 roku został wybrany posłem na Sejm IV kadencji (1935–1938) 16 692 głosami z listy państwowej z okręgu nr 22, obejmującej powiaty: piotrkowski i brzeziński. Pracował w komisjach: oświatowej (w której był zastępcą przewodniczącego) i wojskowej oraz członek Parlamentarnej Grupy Regionalnej Posłów i Senatorów Województwa Łódzkiego. W wyborach parlamentarnych w 1938 roku kandydował do Sejmu w okręgu wyborczym 22 (Piotrków). 
Uczestniczył w kampanii wrześniowej 1939. Po wojnie zamieszkał w Wolbromiu, przy ulicy Krakowskiej 19. Jego żoną była Maria Perkowska, miał córkę Halinę Jadwigę.
W dniu 14 listopada 2015 we Wrocance została odsłonięta tablica upamiętniająca Jana Drozda-Gierymskiego.

</doc>
<doc id="2709607" url="https://pl.wikipedia.org/wiki?curid=2709607" title="Klonówka (województwo łódzkie)">
Klonówka (województwo łódzkie)

Klonówka – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709608" url="https://pl.wikipedia.org/wiki?curid=2709608" title="Alfa Romeo 160">
Alfa Romeo 160

Alfa Romeo 160 – projekt samochodu Formuły 1 z 1952. Zaprojektowany przez Gioacchino Colombo model 160 nigdy nie został w całości zbudowany i nie wziął udziału w wyścigu.
Historia.
Samochód został zaprojektowany w 1952 roku wobec nowych przepisów, a planowano go wystawić na sezon 1954. Nadwozie modelu 160 miało kształt cygara. Model miał być napędzany przez nowy, umieszczony centralnie silnik typu bokser o pojemności 2483 cm³. Napęd był przekazywany na wszystkie koła. Kierowca siedział za tylną osią, co miało poprawić rozkład masy i trzymanie się drogi.
Nigdy nie zbudowano pełnowymiarowego modelu, ponieważ Alfa Romeo koncentrowała się wówczas na wprowadzeniu modelu Giulietta, ponadto obawiała się zbyt dużego ryzyka; powstały natomiast dwa silniki. Model 159 z jednym z takich silników oraz nową pozycją kierowcy testował w 1952 roku Consalvo Sanesi, wypowiadając się przychylnie o osiągach samochodu.
Informacje o modelu 160 były trzymane w tajemnicy do 1967 roku, kiedy to ujrzały światło dzienne za sprawą Giovanniego Luraniego.

</doc>
<doc id="2709609" url="https://pl.wikipedia.org/wiki?curid=2709609" title="Chris Galya">
Chris Galya

Chris Galya (ur. 12 czerwca 1987) – amerykański aktor i model. Występował w roli Tony’ego w serialu "Jessie".

</doc>
<doc id="2709612" url="https://pl.wikipedia.org/wiki?curid=2709612" title="Richel Hogenkamp">
Richel Hogenkamp



</doc>
<doc id="2709616" url="https://pl.wikipedia.org/wiki?curid=2709616" title="Endodesmia">
Endodesmia

Endodesmia calophylloides – gatunek będący jedynym przedstawicielem rodzaju Endodesmia, drzew okrytonasiennych z rodziny gumiakowatych. Roślina występuje w Afryce środkowo-zachodniej, między innymi na obszarze Gabonu i Kamerunu. Drzewo osiąga wysokość 15-35 m.

</doc>
<doc id="2709617" url="https://pl.wikipedia.org/wiki?curid=2709617" title="Tyflofilm">
Tyflofilm

Tyflofilm (z gr. typhlos – niewidomy) – rodzaj specjalnego filmu, w którym osobom niewidomym werbalnie opisywane są wizualne elementy kompozycji obrazu filmowego. Opisy umieszczane są pomiędzy dialogami w postaci dodatkowej ścieżki dźwiękowej. Opisy odczytuje lektor bez artystycznej ekspresji.
Historia.
Tworzenie tyflofilmów zapoczątkował pod koniec lat 90 Andrzej Woch z Krakowa.
Pierwszy pokaz tyflofilmu miał miejsce w roku 1999 w Ośrodku Leczniczo-Rehabilitacyjnym dla niewidomych Nestor w Muszynie. Pierwszym tytułem, przygotowanym jako tyflofilm, był trzeci odcinek serialu "Ekstradycja".
Technika.
Tyflofilmy mogły być odtwarzane na tradycyjnym sprzęcie wideo lub odtwarzaczach komputerowych. W tyflofilmach stosowano stopklatkę. Film był zatrzymywany, aby zmieścić konkretny fragment opisu, co tym samym powodowało wydłużenie oryginalnego czasu trwania filmu.
Tyflofilmy nie były wyświetlane podczas pokazów kinowych, skierowanych do szerokiej publiczności. Stosowanie stopklatki uniemożliwiało osobom z niepełnosprawnością wzroku udział w pokazach na równi z osobami widzącymi, w tym samym miejscu i czasie. Tyflofilmy nigdy nie ukazały się w sprzedaży, choć można je nadal wypożyczyć w Bibliotece Centralnej PZN.
Tytuły tyflofilmów.
Biblioteka Centralna PZN posiada w swoich zbiorach kasety z następującymi tyflofilmami:
Kasety VHS są wypożyczane na rewers, po osobistym zgłoszeniu się do działu tyflologicznego biblioteki Centralnej PZN.

</doc>
<doc id="2709618" url="https://pl.wikipedia.org/wiki?curid=2709618" title="Kazimierz Dublasiewicz">
Kazimierz Dublasiewicz

Kazimierz Paweł Dublasiewicz, ps. „Derwisz”, „Dwernicki” (ur. 6 lutego 1895 w Warszawie, zm. 14 września 1973 tamże) – polski urzędnik, działacz społeczny i samorządowy, polityk, poseł na Sejm IV kadencji w II RP.
Życiorys.
Ukończył progimnazjum w Hrubieszowie, prywatne kursy handlowe, studiował w Szkole Nauk Społecznych i Handlowych w Warszawie (2 semestry).
Od czerwca 1916 należał do POW. Po ukończeniu szkoły wojskowej w Warszawie został komendantem Obwodu Kutnowskiego POW. Od listopada 1918 walczył w 30. pułku strzelców konnych. Uczestniczył w obronie Lwowa i wojnie polsko-bolszewickiej 1920 roku, w styczniu 1921 został bezterminowo urlopowany z wojska (w 1925 został awansowany do stopnia podporucznika rezerwy).
Politycznie był związany z BBWR.
Był czynnym działaczem oświaty robotniczej, spółdzielczości i przysposobienia wojskowego. Pełnił m.in. funkcje: prezesa okręgu Związku Peowiaków województwa warszawskiego (od 1925), wiceprezesa Zarządu Wojewódzkiego Federacji Polskich Związków Obrońców Ojczyzny w Warszawie (od 1934). W 1932 współorganizował Brygady Pracy, w 1933 – Zespoły Pracy (zatrudniające bezrobotnych peowiaków, legionistów i rezerwistów), w 1935 organizował kursy samorządowe w województwie warszawskim. W 1937 pracował jako urzędnik w Dyrekcji Poczt i Telegrafów.
W wyborach parlamentarnych w 1935 został wybrany posłem na Sejm IV kadencji (1935-1938) 17 925 głosami z listy państwowej z okręgu nr 13, obejmującej powiaty: łowicki, sochaczewski i błoński. Pracował w komisjach: pracy i prawniczej.
W czasie kampanii wrześniowej 1939 uczestniczył w walkach o Lublin, został wtedy ciężko ranny. W konspiracji 1940–1944 walczył jako żołnierz ZWZ-AK, uczestnik powstania warszawskiego, został aresztowany przez Niemców 5 października 1944 w Warszawie i od 9 października 1944 do 30 kwietnia 1945 był więziony w Oflagu II D Gross-Born.
Po wojnie do 1961 pracował jako księgowy w Mazowieckim Przedsiębiorstwie Budownictwa Przemysłowego „Żelbet”. Następnie pracował jako członek i sekretarz zarządu Związku Inwalidów Wojennych w Warszawie. Od 1963 był całkowicie sparaliżowany.
Życie prywatne.
Był synem Pawła (starszego rewirowego policji w Warszawie) i Antoniny Eleonory z Łagunów. Ożenił się 19 kwietnia 1927 z Teresą Andrysiewicz.

</doc>
<doc id="2709619" url="https://pl.wikipedia.org/wiki?curid=2709619" title="Kielmeyera">
Kielmeyera

Kielmeyera – rodzaj roślin okrytonasiennych z rodziny gumiakowatych. Jego przedstawiciele występują w obszarze równikowym Ameryki Południowej.
Systematyka.
Do rodzaju "Kielmeyera" zaliczanych jest 34 gatunków:

</doc>
<doc id="2709625" url="https://pl.wikipedia.org/wiki?curid=2709625" title="USS Gato (SS-212)">
USS Gato (SS-212)

USS Gato (SS-212) – prototypowy okręt podwodny typu "Gato", który wziął udział w działaniach podwodnych w trakcie wojny na Pacyfiku. USS Gato (SS-212) został zwodowany 21 sierpnia 1941 roku w stoczni Electric Boat oraz przyjęty do służby w marynarce amerykańskiej 31 grudnia tego samego roku.

</doc>
<doc id="2709629" url="https://pl.wikipedia.org/wiki?curid=2709629" title="Horror w Dunwich">
Horror w Dunwich

Horror w Dunwich – film z roku 1970 oparty na powieści Howarda Phillipsa Lovecrafta pod tym samym tytułem.
Fabuła.
Akcja filmu rozpoczyna się w Uniwersytecie Miscatonic, Arkham, Massachusetts. Dr Armitage (Begley), badacz rzadkiej i zakazanej księgi „Necronomicon”, przekazuje księgę młodej pracowniczce uniwersyteckiej biblioteki Nancy Wagner (Dee), żeby ta zwróciła ją do biblioteki. Młody człowiek, Wilbur Whateley (Stockwell), przychodzi do biblioteki, żeby zapoznać się z egzemplarzem „Necronomiconu”. On poznaje Nancy, która, oczarowana uroczym nieznajomym, udostępnia mu księgę. Powoduje to niezadowolenie Dr Armitage’a. Młody człowiek opowiada mu, że pochodzi z rodu Whateley. Armitage przypomina, że pradziadek Wilbura został zlinczowany za czarnoksięstwo. 
Później Wilbur spóźnia się na autobus i prosi Nancy, żeby ona podwiozła go do jego domu w Dunwich, na co Nancy, wbrew ostrzeżeniom Armitage’a, się godzi. W Dunwich dziewczyna zauważa, że miejscowi obawiają się Wilbura. W domu Wilbura Nancy spotyka jego dziadka (Jaffe), który mieszka razem z wnukiem. Samochód Nancy się psuje, i Wilbur przekonuje Nancy (stosując narkotyki i hipnozę), żeby ona została na kilka dni w domu, mimo niezadowolenia dziadka.
Następnego dnia do Dunwich przyjeżdżają, zaniepokojeni zniknięciem Nancy, Armitage i Elizabeth, koleżanka Nancy. Znajdują oni dziewczynę i starają się dowiedzieć się więcej o rodzinie Whateley. Dowiadują się, że matka Wilbura Lavinia (Jordan) znajduje się w szpitalu psychiatrycznym. Miejscowy lekarz opowiada Armitage'owi, że Wilbur miał brata-bliźniaka, który rzekomo urodził się martwy, ale jego ciała nikt nie widział, a Lavinia zwariowała po porodzie.
Elizabeth dowiaduje się, że ród Whateley cieszy się w okolicy bardzo złą sławą. Zaniepokojona, znowu przychodzi do domu Whateley i, mimo sprzeciwu dziadka, otwiera drzwi do zamkniętego pokoju na strychu, gdzie zostaje zabita przez potwora, który, jak się okazuje, jest bratem Wilbura. 
Nancy jest potrzebna Wilburowi dla obrzędu, który ma otworzyć drzwi do naszego świata Wielkim Przedwiecznym. Dziadek próbuje powstrzymać Wilbura, ale podczas kłótni z wnukiem spada ze schodów i ginie. Wilbur przyprowadza dziewczynę na górę w okolicy, gdzie przygotowuje ją do obrzędu. Tymczasem brat Wilbura, który znalazł się na wolności, morduje kilku mieszkańców miasteczka. 
Dzięki interwencji Dr Armitage’a Wilbur i jego brat giną, Nancy zostaje uratowana.

</doc>
<doc id="2709630" url="https://pl.wikipedia.org/wiki?curid=2709630" title="Milejewska Góra">
Milejewska Góra

Milejewska Góra – wzniesienie o wysokości 196,9 m n.p.m. na Wysoczyźnie Elbląskiej, położone w woj. warmińsko-mazurskim, w powiecie elbląskim, na obszarze gminy Milejewo.
Wzniesienie znajduje się na terenie miejscowości Milejewo ok. 0,5 km na północny zachód od centrum wsi. Według przedwojenny map niemieckich wysokość wzniesienia wynosi 197 m n.p.m., zaś według map rastrowych zamieszczonych na „Geoportalu” wysokość wzniesienia wynosi 196,93 m n.p.m.
Nazwę „Milejewska Góra” wprowadzono w 1958 roku, zastępując niem. „Butter Berg” (Maślana Góra).

</doc>
<doc id="2709631" url="https://pl.wikipedia.org/wiki?curid=2709631" title="USS Mingo (SS-261)">
USS Mingo (SS-261)

USS Mingo (SS-261) – amerykański okręt podwodny typu "Gato", który wziął udział w działaniach podwodnych przeciw flocie japońskiej w trakcie wojny na Pacyfiku. 15 sierpnia 1955 roku został przekazany flocie japońskiej, w której służył do 31 marca 1966 roku jako "Kuroshio" (SS-501).

</doc>
<doc id="2709632" url="https://pl.wikipedia.org/wiki?curid=2709632" title="Kuroshio (SS-501)">
Kuroshio (SS-501)



</doc>
<doc id="2709633" url="https://pl.wikipedia.org/wiki?curid=2709633" title="Edward Ekert">
Edward Ekert

Edward Ludwik Ekert (Eckert, Ekiert) (ur. 12 stycznia 1889 we Krośnie, zm. wiosną 1940 na Ukrainie) – polski nauczyciel, działacz społeczny i samorządowy, polityk, poseł na Sejm IV i V kadencji w II RP, ofiara zbrodni katyńskiej.
Życiorys.
Był synem Aleksandra i Zofii z domu Zygmunt. Uczył się w gimnazjum w Kołomyi, następnie w C. K. VI Gimnazjum we Lwowie, gdzie zdał maturę w 1907 roku. Ukończył studia na Wydziale Filozoficznym (w 1912 roku) i studia uzupełniające (1923–1926) na Uniwersytecie we Lwowie. Po studiach od września 1912 do 1914 pracował jako zastępca nauczyciela w Filii C. K. Gimnazjum w Samborze, ucząc tam języka łacińskiego i języka greckiego.
Po wybuchu I wojny światowej wstąpił do Legionów Polskich. W latach 1914–1917 służył w 1 pułku piechoty (był ranny). Po kryzysie przysięgowym został wcielony do armii austriackiej i walczył na froncie włoskim. W latach 1918–1920 walczył ochotniczo w Wojsku Polskim (w stopniu podporucznika).
Po wojnie powrócił do pracy w macierzystej szkole, przemianowanej na II Państwowe Gimnazjum im. Mikołaja Kopernika w Samborze, ucząc w nim historii w latach 1923–1926 oraz w latach 30. jako nauczyciel stały. Podczas choroby dyrektora gimnazjum, Wawrzyńca Borka, pełnił obowiązki kierownika szkoły od 3 lutego do 1 kwietnia 1932, a po śmierci dyrektora, był kierownikiem gimnazjum od 5 kwietnia, w lipcu tego roku został przydzielony do pracy w Radzie Szkolnej Powiatowej, a w grudniu tego roku przywrócony do służby w II Gimnazjum w Samborze z jednoczesnym przeniesieniem na urlop celem poratowania zdrowia od 1 grudnia 1932 do końca roku szkolnego 1932/1933. W roku szkolnym 1933/1934 ponownie uczył w Gimnazjum. Pełnił szereg funkcji społecznych, m.in.: prezesa okręgowego Związku Legionistów, przez wiele lat prezesa Zarządu Powiatowego Związku Strzeleckiego, członka Rady Miejskiej w Samborze, sekretarza rady powiatowej BBWR, prezesa oddziału Związku Legionistów Polskich. oraz Federacji Polskich Związków Obrońców Ojczyzny w Samborze, członka Związku Zawodowego Nauczycieli Szkół Średnich.
W wyborach parlamentarnych w 1935 roku został wybrany posłem na Sejm IV kadencji (1935–1938) 45 378 głosami z listy państwowej z okręgu nr 76, obejmującego powiaty: samborski, dobromilski i turczański. Pracował w komisjach: oświatowej i wojskowej. W wyborach parlamentarnych w 1938 roku został ponownie wybrany posłem na Sejm V kadencji (1938–1939) z tego samego okręgu (nr 76). W kadencji tej należał do klubu OZN. Pracował w komisjach: oświatowej (której był przewodniczącym) i wojskowej.
Po wybuchu II wojny światowej i agresji ZSRR na Polskę z 17 września 1939 został aresztowany przez NKWD jesienią 1939. Został uwięziony w więzieniu „Brygidki” we Lwowie. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 55/2-29 oznaczony numerem 3355). Został pochowany na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="2709634" url="https://pl.wikipedia.org/wiki?curid=2709634" title="Jan Lubicz Przyłuski">
Jan Lubicz Przyłuski

Jan Lubicz Przyłuski właściwe Jan Wacław Przyłuski herbu Lubicz (ur. 18 lipca 1979 w Warszawie) – kulturoznawca, reżyser filmowy, okazjonalnie także montażysta filmowy. Wnuk poety emigracyjnego Bronisława Przyłuskiego i syn chemika i wynalazcy Jana Stefana Przyłuskiego.
Przyłuski jest autorem książki „Sztuka akcji. Dziesięć zdarzeń w Polsce”, będącej historią i hermeneutyką pionierskich działań performatywnych w Polsce, m.in. happeningów Tadeusza Kantora, antyhappeningów Włodzimierza Borowskiego, akcji „Postępowanie” Andrzeja Matuszewskiego, performance Zbigniewa Warpechowskiego.
Działania artystyczne.
W połowie lat 90. XX wieku, Przyłuski współtworzył grupę akcyjną Relativo (Łukasz Gutt, Antoni Nykowski, Daniel Bauman), eksperymentującą z kinem, prowokacją artystyczną i - jak to określał - „drobną reżyserią wzruszeń”. W tym czasie powstał zbiór filmów „Filmy fenomenalne” (m.in. „Dziady”, „Rozmowy na koniec wieku” (z udziałem Szczepana Rawskiego), neoturpistyczne „Mister Mister”). Filmy kopiowane z jednej taśmy VHS na drugą dały się poznać w nieformalnym obiegu artystycznym.
Współtworzył z Janem Świdzińskim pierwszy festiwal W kontekście Sztuki/Różnice. Efektem tej współpracy był debiut dokumentalny Przyłuskiego „The Differences” (2006). Przyłuski współpracował m.in. z pionierem polskiej sztuki psychodelicznej i znawcą ezoteryki Andrzejem Urbanowiczem (w ramach stowarzyszenia surrealistycznego Towarzystwo Bellmer), reżyserem teatralnym Krystianem Lupą (Przyłuski był autorem projekcji wideo do głośnych spektakli „Persona. Marylin” i „Persona. Ciało Simone”, Teatr Dramatyczny w Warszawie), czy rzeźbiarzem Wiktorem Guttem (prace „Diavoli” oraz „Dzikość dziecka”, Galeria Królikarnia Muzeum Narodowego w Warszawie). Przyłuski zajmuje się także filmem eksperymentalnym, found footage i postprodukcją w filmie. Jest autorem montażu kilkunastu filmów dokumentalnych i eksperymentalnych (w tym nominowanego do Europejskiej Nagrody Filmowej za rok 2009 dokumentu „Szklana pułapka” w reż. Pawła Ferdka, czy impresyjnego filmu dokumentalnego dedykowanego twórczości Zofii Rydet, „Kamień i ryba”, 2010, ze zdjęciami Mateusza Skalskiego).

</doc>
<doc id="2709635" url="https://pl.wikipedia.org/wiki?curid=2709635" title="Dostępność komunikacyjna">
Dostępność komunikacyjna



</doc>
<doc id="2709637" url="https://pl.wikipedia.org/wiki?curid=2709637" title="Art Farmer">
Art Farmer

Art Farmer, właśc. Arthur Stewart Farmer (ur. 21 sierpnia 1928 w Council Bluffs, zm. 4 października 1999 w Nowym Jorku) – amerykański muzyk jazzowy grający na trąbce i skrzydłówce. Laureat NEA Jazz Masters Award w 1999.
Od 1989 używał także specjalnie dla niego wykonanego instrumentu, który łączył cechy flugelhornu (skrzydłówki) i trąbki (ang. trumpet). Instrumentowi, wykonanemu przez rzemieślnika-artystę Davida G. Monette'a, nadano nazwę „flumpet”.
Życiorys.
Początki kariery.
Art Farmer był synem robotnika stalowni. Dorastał w Phoenix. Jako piętnastolatek grywał w orkiestrze tanecznej.
Zanim ostatecznie zdecydował się grać na trąbce, uczył się wcześniej gry na fortepianie, skrzypcach i tubie.
Zawodowym muzykiem został w połowie lat 40. Podczas pobytu w Los Angeles grał (czasem wraz ze swym bratem-bliźniakiem, basistą Addisonem Farmerem) m.in. w zespołach prowadzonych przez Horacego Hendersona i Johnny’ego Otisa, z którego zespołem pojechał w trasę, obejmującą również koncerty w Nowym Jorku.
Tu gościnnie brał też udział w występach Clifforda Browna, Lestera Younga i innych.
W 1948 pracował w Kansas City, występując w zespole Jaya McShanna, a po powrocie do Los Angeles grał u
Bennyego Cartera, Roya Portera czy Dextera Gordona.
W styczniu 1952 z zespołem Wardella Graya dokonał swego pierwszego nagrania płytowego, rejestrując dla firmy Prestige
m.in. swoją kompozycję „Farmer's Market”. W 1953 nagrał już pierwszy własny album. Był to, zawierający cztery utwory, 10” LP wydany przez Prestige, a zatytułowany "Work of Art". W powstaniu płyty wziął też udział Quincy Jones (jako aranżer i pianista).
W 1953 Farmer został członkiem orkiestry prowadzonej przez Lionela Hamptona i wyjechał z nią na tourneè po Europie grając na trąbce obok Clifforda Browne’a i Quincy Jonesa.
Era hard bopu.
Po powrocie i przeprowadzce do Nowego Jorku jesienią 1953, Farmer grał m.in. z takimi muzykami jak Gigi Gryce (1954-1956), Horace Silver (1956-1958) i Gerry Mulligan (1958-1959). Z zespołem Mulligana nagrał m.in. muzykę do filmów "I Want to Live" i "The Subterraneans" (1958). W drugiej połowie lat 50. uczestniczył w koncertach i nagraniach m.in. George’a Russella, Colemana Hawkinsa, Theloniousa Monka, Charlesa Mingusa czy Quincy Jonesa.
W tym okresie pozostawał w kręgu eksperymentujących muzyków jazzowych takich jak Teddy Charles, Teo Macero czy George Russel, biorąc np. udział w prowadzonych przez Russella warsztatach jazzowych.
W 1959, wraz z kompozytorem i saksofonistą tenorowym Bennym Golsonem założył zespół The Jazztet, który działał do 1962 nagrywając płyty dla wytwórni Argo i Mercury Records. Innymi członkami grupy byli m.in. puzoniści Curtis Fuller i Grachan Moncur III oraz pianista McCoy Tyner.
W latach 1962-1964 Farmer tworzył trio z gitarzystą Jimem Hallem i basistą Steve’em Swallowem. Później, w 1965, razem z perkusistą Pete’em La Rocą i pianistą Steve’em Kuhnem, Farmer i Swallow nagrali album "Sing Me Softly of the Blues", wydany przez Atlantic Records.
Lata w Europie.
Dalsze swoje losy związał Farmer z Europą. Od 1968 mieszkał w Wiedniu, gdzie miał rodzinę i gdzie występował z The Kenny Clarke-Francy Boland Big Band, Fritz Pauer Trio oraz Österreichischen Rundfunkorchester (austriacką orkiestrą radiową). Brał również udział w koncertach muzyki poważnej, grając partie solowe w utworach Bacha i Haydna. W ostatnich latach swojej kariery Farmer prowadził też własne zespoły, z którymi nagrał kilka płyt dla różnych wytwórni. Regularnie koncertował w wiedeńskim klubie Jazzland, grając gościnnie z różnymi austriackimi zespołami lub też z jedną ze swoich europejskich formacji – kwintetem z saksofonistą Harrym Sokalem, pianistą Fritzem Pauerem, basistą Paulo Cardoso i perkusistą Mario Gonzi (w tym składzie w 1981 nagrali album "Foolish Moments", a duet Farmer-Pauer w 1987 zarejestrował nagrania na płytę "Azure").
Wyjeżdżał kilkakrotnie do Stanów Zjednoczonych, w 1973 i 1974 biorąc udział w Festiwalu Jazzowym w Newport. W 1976 zorganizował się zespół w składzie: Farmer, Art Pepper, Hampton Hawes, Ray Brown i Shelly Manne. Formacja ta miała krótki żywot, w czasie którego powstał jednak album zatytułowany "On the Road". W tym okresie Farmer występował także jako muzyk sesyjny, z czego skorzystali m.in. Yusef Lateef i Jeremy Steig (w 1976) oraz Joe Henderson i Jim Hall (w 1978).
W 1980 reaktywował The Jazztet (wraz z Golsonem i jednym z oryginalnych członków grupy – puzonistą Curtisem Fullerem). Zespół występował na żywo i nagrał też kilka nowych płyt. Inną formacją, z którą występował Farmer w latach 80. był kwintet, w którym przez długi czas grał saksofonista Clifford Jordan. W 1988 nagrali album "Blame It On My Youth".
Farmer uważany jest za jednego z wybitnych przedstawicieli hard bopu. Obok Sonny’ego Rollinsa, Clifforda Browna, Cannonballa Adderleya i Johna Coltrane’a należał do pierwszego pokolenia muzyków, którzy pojawili się po oryginalnych twórcach bebopu. Część krytyków uważa, że jego gra w wielu aspektach przypomina cool jazz. Niezależnie od opinii na temat stylu w jakim grał, Art Farmer był wybitnym muzykiem jazzowym, który wypracował swoje własne, charakterystyczne brzmienie.

</doc>
<doc id="2709638" url="https://pl.wikipedia.org/wiki?curid=2709638" title="FirstEnergy Stadium">
FirstEnergy Stadium

FirstEnergy Stadium – stadion w Cleveland, w stanie Ohio w Stanach Zjednoczonych. Na tym obiekcie swoje spotkania rozgrywa drużyna NFL Cleveland Browns. Stadion może pomieścić 73 200 widzów. Odbywają się na nim różne wydarzenia, jak np. mecze futbolu amerykańskiego, piłki nożnej czy koncerty.

</doc>
<doc id="2709639" url="https://pl.wikipedia.org/wiki?curid=2709639" title="Czubatka (Wysoczyzna Elbląska)">
Czubatka (Wysoczyzna Elbląska)

Czubatka – wzniesienie o wysokości 196,1 m n.p.m. na Wysoczyźnie Elbląskiej, położone w woj. warmińsko-mazurskim, w powiecie elbląskim, na obszarze gminy Milejewo.
Nazwę Czubatka wprowadzono w 1958 roku zastępując niemiecką nazwę „Hafer Berg” (Owsiana Góra).
Na południe od wzniesienia w odległości ok. 1 km znajduje się wieś Piastowo. Według przedwojennych map niemieckich wysokość wzniesienia wynosi 196,2 m n.p.m., zaś według map rastrowych zamieszczonych na Geoportalu wysokość wzniesienia wynosi 196,14 m n.p.m., również zarządzenie zmieniające nazwę podaje wysokość wzniesienia wynoszącą 196 m n.p.m.
Według tych danych wzniesienie to nigdy nie posiadało nazwy Góra Srebrna lub Srebrna Góra. Nazwa ta prawdopodobnie została błędnie przypisana temu wzniesieniu.

</doc>
<doc id="2709640" url="https://pl.wikipedia.org/wiki?curid=2709640" title="Góra Srebrna (Wysoczyzna Elbląska)">
Góra Srebrna (Wysoczyzna Elbląska)

Góra Srebrna lub Srebrna Góra (niem. "Butterberg") – nieoficjalna nazwa wzniesienia o wysokości 198,49 m n.p.m. znajdującego się na Wysoczyźnie Elbląskiej, w woj. warmińsko-mazurskim, w powiecie elbląskim, na obszarze gminy Milejewo.
Sąsiaduje z Czubatką. Jest najwyższym wzniesieniem tak Wysoczyzny Elbląskiej, jak również Pobrzeży Południowobałtyckich terenu Polski.

</doc>
<doc id="2709643" url="https://pl.wikipedia.org/wiki?curid=2709643" title="Peperomia myrtifolia">
Peperomia myrtifolia

Peperomia myrtifolia (Vahl) A. Dietr. – gatunek rośliny z rodziny pieprzowatych ("Piperaceae"). 
Występowanie.
Pochodzi z Karaibów (St Barthélemy, Antigua, Saba, Sint Eustatius, St Kitts, Redonda, Montserrat, Gwadelupa, La Désirade, Dominika, Martynika, Saint Lucia, Saint Vincent, Grenadyny, Grenada, Barbados, Wielkie Antyle (Puerto Rico), Wyspy Dziewicze ). W odróżnieniu od większości gatunków peperomii rośnie na skalistych i suchych zboczach. Na obszarze swojego występowania gatunek ten jest dość pospolity

</doc>
<doc id="2709644" url="https://pl.wikipedia.org/wiki?curid=2709644" title="Peperomia meridana">
Peperomia meridana

Peperomia meridana Yunck. – gatunek rośliny z rodziny pieprzowatych ("Piperaceae"). Pochodzi z Ameryki Środkowej.
Zastosowanie.
Jest uprawiany w wielu krajach świata jako roślina ozdobna. Może być uprawiany w jasnych pomieszczeniiach, nadaje się także do dekoracji akwarium i terrarium.

</doc>
<doc id="2709646" url="https://pl.wikipedia.org/wiki?curid=2709646" title="Branden Turepu">
Branden Turepu

Branden Turepu (ur. 25 lipca 1990 na Wyspach Cooka) – piłkarz z Wysp Cooka grający w tamtejszym Tupapa Rarotonga na pozycji obrońcy.
W Tupapa Rarotonga gra od 2011 roku.
W reprezentacji Wysp Cooka zadebiutował w 2011 roku. Dotychczas w tej reprezentacji rozegrał 5 meczów.

</doc>
<doc id="2709648" url="https://pl.wikipedia.org/wiki?curid=2709648" title="Amicale FC">
Amicale FC

Amicale FC – to vanuacki klub piłkarski grający w I lidze Vanuatu. W 2011 roku doszli do finału klubowych Mistrzostw Oceanii, jednak tam polegli 6:1 w dwumeczu z nowozelandzkim Auckland City.

</doc>
<doc id="2709649" url="https://pl.wikipedia.org/wiki?curid=2709649" title="Amicale Football Club">
Amicale Football Club



</doc>
<doc id="2709650" url="https://pl.wikipedia.org/wiki?curid=2709650" title="Amical FC">
Amical FC



</doc>
<doc id="2709651" url="https://pl.wikipedia.org/wiki?curid=2709651" title="Brigitte Engerer">
Brigitte Engerer

Brigitte Engerer, (ur. 27 października 1952 w Tunisie, zm. 23 czerwca 2012 w Paryżu) – francuska pianistka, znana z wirtuozowskich interpretacji dzieł Czajkowskiego, Schumanna i Saint-Saënsa, łącząca francuski i rosyjski styl muzyczny.
Życiorys.
Rozpoczęła naukę muzyki w wieku czterech lat. W latach 1963–1969 studiowała w Konserwatorium Paryskim. Uczestniczyła w Międzynarodowym Konkursie im. Marguerite Long i Jacques’a Thibauda (1969), zdobywając nagrodę, po czym została zaproszona do Konserwatorium Moskiewskiego (otrzymała stypendium), gdzie była uczennicą Stanisława Neuhausa. Po ukończeniu konserwatorium w 1975 roku pozostała w Moskwie przez dziewięć lat. Uczestniczyła w kolejnych międzynarodowych konkursach, m.in. w Konkursie Czajkowskiego (1974) i Konkursie im. Królowej Elżbiety Belgijskiej (1978), gdzie zdobyła kolejne nagrody. W 1980 roku została zaproszona przez Herberta von Karajana do zagrania koncertu z orkiestrą Filharmonii Berlińskiej. W kolejnych latach występowała w Ameryce Północnej i Europie, m.in. z "Orchestre de Paris", z orkiestrą Filharmonii Nowojorskiej oraz z wieloma zespołami kameralnymi. 
Życie prywatne.
Jej mężem był pisarz Yann Queffélec. Z tego związku miała córkę.
Odznaczenia i nagrody.
Została odznaczona:
Otrzymała nagrody w kilku konkursach muzycznych, m.in.:
Dyskografia.
Nagrania:
Płyty kompaktowe: 
Film video: "Burlesque" (Richard Strauss, 1988) 

</doc>
<doc id="2709652" url="https://pl.wikipedia.org/wiki?curid=2709652" title="Yann Queffélec">
Yann Queffélec

Yann Queffélec (ur. 4 września 1949 w Paryżu) – francuski pisarz.
Życiorys.
Jest synem pisarza Henriego Quefféleca i bratem pianistki Anne Queffélec.
Jego żoną była pianistka Brigitte Engerer, z tego związku ma córkę.

</doc>
<doc id="2709653" url="https://pl.wikipedia.org/wiki?curid=2709653" title="Franco de Peña">
Franco de Peña

Franco de Peña (ur. 25 marca 1966 w Caracas) – wenezuelski reżyser, scenarzysta i producent filmowy, związany z Polską. Reżyser i scenarzysta wielokrotnie nagradzanego filmu "Masz na imię Justine" (2005).
Życiorys.
Od 1983 r. podróżował po świecie (mieszkał i pracował m.in. w Montrealu, Londynie, Paryżu, Berlinie, Warszawie, Łodzi). Studia rozpoczął od kierunku ekonomii, ale po otrzymaniu stypendium UNESCO zmienił kierunek na reżyserię w warszawskiej Akademii Teatralnej (której nie ukończył). W 1995 r. ukończył (z wyróżnieniem) studia na Wydziale Reżyserii PWSFTviT w Łodzi. 12 kwietnia 2006 r. otrzymał list gratulacyjny od prezydenta Rzeczypospolitej Polskiej.
Początkowo pracował jako aktor, a od 1992 r. realizował także filmy krótkometrażowe. Były one nagradzane na wielu festiwalach. Zadebiutował w 2003 r. filmem fabularnym "Miłość w miejskiej dżungli".

</doc>
<doc id="2709654" url="https://pl.wikipedia.org/wiki?curid=2709654" title="Anne Queffélec">
Anne Queffélec

Anne Queffélec (ur. 17 stycznia 1948) – francuska pianistka.
Życiorys.
Zaczęła grać na fortepianie w wieku pięciu lat. W 1964 roku wstąpiła do Konserwatorium Paryskiego. Naukę kontynuowała z pianistami Paulem Badurą-Skodą i Jörgem Demusem. Zdobyła pierwszą nagrodę w konkursie w Monachium w 1968 roku. Zajęła też 5. miejsce podczas Międzynarodowego Konkursu Pianistycznego w Leeds (1969).
Jest córką Henriego Quefféleca, a jej bratem jest pisarz, Yann Queffélec.

</doc>
<doc id="2709655" url="https://pl.wikipedia.org/wiki?curid=2709655" title="Krzysztof Jakubik">
Krzysztof Jakubik

Krzysztof Jakubik (ur. 24 maja 1951 w Poznaniu, zm. 23 lipca 2018) – polski artysta rzeźbiarz i medalier.
Życiorys.
W 1981 uzyskał dyplom z wyróżnieniem na Państwowej Wyższej Szkole Sztuk Plastycznych w Poznaniu. Był trzykrotnym stypendystą Ministerstwa Kultury i Sztuki, członkiem Światowej Federacji Medalierów FIDEM, wiceprzewodniczącym Zarządu Krajowego Związku Polskich Artystów Rzeźbiarzy w Warszawie.
Twórczość.
Autor m.in. następujących monumentów:
Ponadto autor tablic pamiątkowych, w tym tablicy ku czci Kurta Lewina w Mogilnie, a także około 800 medali i małych form rzeźbiarskich.
Jego dzieła były eksponowane na wystawach indywidualnych m.in. w Norymberdze, Moskwie, Poznaniu, Krakowie i Warszawie. Uczestniczył też w wystawach zbiorowych rzeźby. Jego dzieła znajdują się w zbiorach muzealnych i kolekcjach prywatnych.

</doc>
<doc id="2709656" url="https://pl.wikipedia.org/wiki?curid=2709656" title="Cristina Lilley">
Cristina Lilley



</doc>
<doc id="2709659" url="https://pl.wikipedia.org/wiki?curid=2709659" title="Lista All Blacks">
Lista All Blacks



</doc>
<doc id="2709660" url="https://pl.wikipedia.org/wiki?curid=2709660" title="Zadzierka">
Zadzierka

Zadzierka ("Anechura") – rodzaj skorka z rodziny skorkowatych (Forficulidae), klasyfikowany obecnie w podrodzinie Anechurinae, a dawniej Forficulinae. 
Owady z tego rodzaju posiadają stosunkowo krępe, lekko spłaszczone ciało. Osiągają średnie jak na skorki rozmiary. Czułki ich buduje około 13 członów, z których trzeci jest długi i prawie walcowaty, czwarty ma ⅔ długości trzeciego, a walcowaty i dość gruby człon piąty jest prawie tak długi jak trzeci. Przedplecze jest szerokie, o przedniej krawędzi ściętej, a tylnej wypukłej, w zarysie kwadratowe lub prostokątne. Pokrywy są gładkie, szerokie, o zaokrąglonych barkach i równoległych, pozbawionych kilów brzegach bocznych. Bywa, że na pokrywach znajduje się jasna plama. Skrzydła tylnej pary mogą występować lub nie. Wyraźne płaty występują na drugim członie stóp umiarkowanie długich i smukłych odnóży. Przedpiersie, śródpiersie i zapiersie mają kształt poprzeczny. Przypłaszczony odwłok jest pośrodku rozszerzony. Słabo rozszerzone i oddalone od siebie przysadki odwłokowe (szczypce) u samicy są proste, natomiast u samca są proste lub łukowato wygięte i mogą mieć guzki lub ząbki na krawędziach wewnętrznych lub grzbietowych. W większość przypadków narządy genitalne samców dysponują długą virgą.
Przedstawiciele rodzaju zasiedlają krainy: palearktyczną i orientalną. W Europie stwierdzono dwa gatunki: "A. lewisi" i "A. bipunctata", z których pierwszy występuje w Wielkiej Brytanii, a drugi w większości Europy, w tym w Polsce.
Rodzaj ten wprowadzony został w 1876 roku przez Samuela Hubbarda Scuddera. Należy doń około 20 opisanych gatunków:

</doc>
<doc id="2709661" url="https://pl.wikipedia.org/wiki?curid=2709661" title="Anechura">
Anechura



</doc>
<doc id="2709664" url="https://pl.wikipedia.org/wiki?curid=2709664" title="Apterygida">
Apterygida

Kikutnica ("Apterygida") – rodzaj skorków z rodziny skorkowatych i podrodziny Forficulinae.
Owady z tego rodzaju posiadają stosunkowo krępe, wysmukłe i owłosione ciało, przypominające przedstawicieli rodzaju "Forficula". Głowa jest wyposażona w 12-członowe czułki, a przedplecze prawie kwadratowe. Pokrywy są dobrze wykształcone lub skrócone. Tylna para skrzydeł może być skrócona, schowana lub całkiem zanikła. Słabo rozszerzone lub wcale nierozszerzone, wysmukłe przysadki odwłokowe (szczypce) u samca są dodatkowo ząbkowane po stronie wewnętrznej}.
Rodzaj ten wprowadzony został w 1840 roku przez Johna O. Westwooda. Należą doń 3 opisane gatunki:
Przedstawiciele rodzaju zamieszkują krainę palearktyczną oraz Tajwan. W Europie stwierdzono tylko kikutnicę żółtą, występującą również w Polsce.

</doc>
<doc id="2709665" url="https://pl.wikipedia.org/wiki?curid=2709665" title="Mecze reprezentacji Polski w piłce ręcznej mężczyzn prowadzonej przez Daniela Waszkiewicza i Damiana Wleklaka">
Mecze reprezentacji Polski w piłce ręcznej mężczyzn prowadzonej przez Daniela Waszkiewicza i Damiana Wleklaka

Zestawienie meczów reprezentacji Polski w piłce ręcznej mężczyzn, prowadzonej przez Daniela Waszkiewicza i Damiana Wleklaka:

</doc>
<doc id="2709668" url="https://pl.wikipedia.org/wiki?curid=2709668" title="Platycara">
Platycara



</doc>
<doc id="2709669" url="https://pl.wikipedia.org/wiki?curid=2709669" title="Mayoa">
Mayoa



</doc>
<doc id="2709670" url="https://pl.wikipedia.org/wiki?curid=2709670" title="Discognathichthys">
Discognathichthys



</doc>
<doc id="2709671" url="https://pl.wikipedia.org/wiki?curid=2709671" title="Brachygramma">
Brachygramma



</doc>
<doc id="2709672" url="https://pl.wikipedia.org/wiki?curid=2709672" title="Pterois volitans castus">
Pterois volitans castus



</doc>
<doc id="2709673" url="https://pl.wikipedia.org/wiki?curid=2709673" title="Mecze reprezentacji Polski w piłce ręcznej mężczyzn prowadzonej przez Daniela Waszkiewicza">
Mecze reprezentacji Polski w piłce ręcznej mężczyzn prowadzonej przez Daniela Waszkiewicza



</doc>
<doc id="2709677" url="https://pl.wikipedia.org/wiki?curid=2709677" title="Nowa Wieś Kościańska (przystanek kolejowy)">
Nowa Wieś Kościańska (przystanek kolejowy)

Nowa Wieś Kościańska – wąskotorowy kolejowy przystanek osobowy w Nowej Wsi, w powiecie kościańskim, woj. wielkopolskim, w Polsce.

</doc>
<doc id="2709681" url="https://pl.wikipedia.org/wiki?curid=2709681" title="Quinca mirifica">
Quinca mirifica



</doc>
<doc id="2709682" url="https://pl.wikipedia.org/wiki?curid=2709682" title="Eliminacje do Mistrzostw Europy w Piłce Nożnej 2004/Grupa A">
Eliminacje do Mistrzostw Europy w Piłce Nożnej 2004/Grupa A

W rozgrywkach grupy A udział wzięły następujące drużyny:

</doc>
<doc id="2709684" url="https://pl.wikipedia.org/wiki?curid=2709684" title="Kohout">
Kohout

Kohout:

</doc>
<doc id="2709685" url="https://pl.wikipedia.org/wiki?curid=2709685" title="Puchar Świata w snowboardzie 2012/2013">
Puchar Świata w snowboardzie 2012/2013

Puchar Świata w snowboardzie w sezonie 2012/2013 była to 19. edycja tej imprezy. Cykl ten rozpoczął się 25 sierpnia 2012 roku w nowozelandzkiej Cardronie w zawodach halfpipe'u. Ostatnie zawody sezonu rozegrane zostały między 18-25 marca 2013 roku w hiszpańskim ośrodku Sierra Nevada.
Puchar Świata rozegrany został w 16 krajach i 22 miastach na 3 kontynentach. Najwięcej konkursów zostało rozegranych w Rosji i Hiszpanii (5 dla mężczyzn i 4 dla kobiet).
W tym sezonie odbyły się dwie główne imprezy 10. Mistrzostwa Świata w Snowboardzie w Stoneham oraz próba przedolimpijska w Soczi.
Obrońcami tytułów najlepszych zawodników Pucharu Świata byli:

</doc>
<doc id="2709687" url="https://pl.wikipedia.org/wiki?curid=2709687" title="Metamorfoza nekrotyczna">
Metamorfoza nekrotyczna

Metamorfoza nekrotyczna, metamorfoza nekrobiotyczna – typ przeobrażenia, podczas którego następuje rozpuszczenie narządów wewnętrznych, a następnie wtórne utworzenie nowego organizmu wewnątrz osłonki larwy pierwotnej lub stadium wyjściowego. Występuje u wstężnic (Nemertea) oraz owadów przechodzących przeobrażenie zupełne.

</doc>
<doc id="2709688" url="https://pl.wikipedia.org/wiki?curid=2709688" title="Żegrówko (przystanek kolejowy)">
Żegrówko (przystanek kolejowy)

Żegrówko - wąskotorowy kolejowy przystanek osobowy w Żegrówku, woj. wielkopolskim, w Polsce.
Zobacz też.
Śmigielska Kolej Dojazdowa

</doc>
<doc id="2709690" url="https://pl.wikipedia.org/wiki?curid=2709690" title="Super Liga Femenil de Fútbol">
Super Liga Femenil de Fútbol

Super Liga Femenil de Fútbol – najwyższy poziom kobiecych rozgrywek piłkarskich w Meksyku.
Liga została założona w 2007 roku. Podobnie jak w przypadku męskiego futbolu meksykańskiego, każde rozgrywki dzielą się na dwa półroczne sezony – Apertura i Clausura. Drużyny są podzielone na dwie grupy, w których rozgrywają mecze między sobą; z każdej grupy do decydującej o mistrzostwie fazie play-off awansują cztery drużyny (we wcześniejszych latach osiem). Zwycięzca dwumeczu finałowego zostaje automatycznie mistrzem Meksyku kobiet, natomiast drugi finalista zdobywa tytuł wicemistrzowski.

</doc>
<doc id="2709693" url="https://pl.wikipedia.org/wiki?curid=2709693" title="Liga Mexicana de Fútbol Femenil">
Liga Mexicana de Fútbol Femenil



</doc>
<doc id="2709694" url="https://pl.wikipedia.org/wiki?curid=2709694" title="Jan Freyman">
Jan Freyman

Jan Freyman (ur. 22 października 1900 w Bachmaczu, zm. 29 września 1970 w Vancouver) – polski inżynier-leśnik, działacz społeczny, polityk, poseł na Sejm w II RP.
Życiorys.
Ukończył Gimnazjum im. ks. J. Poniatowskego (matura w 1922 roku) i studia na SGGW w Warszawie, uzyskując dyplom inżyniera-leśnika w 1930 roku. Uzupełnił studia w Instytucie Nauki Organizacji Pracy. Odbył praktykę w dyrekcji warszawskiej lasów państwowych (w 1922 roku) i w zakładach przemysłu drzewnego w Danii w 1925 roku.
Do 1914 roku mieszkał i uczył się w Kiszyniowie i Łodzi, na początku I wojny światowej mieszkał w rodzinnym majątku Swida. W latach 1917–1919 należał do POW na Ukrainie i w Besarabii oraz do Drużyny Harcerskiej im. T. Kościuszki w Kiszyniowie. W 1919 roku dotarł (przez Bukareszt i Budapeszt) do Krakowa (gdzie działał w VI Drużynie Harcerskiej), a następnie Warszawy (działał w XIV i XX Drużynie Harcerskiej). W czasie wojny polsko-bolszewickiej w latach 1920–1921 walczył ochotniczo w 205 pułku piechoty i 2 pułku ułanów Grochowskich. Był ranny w czasie bitwy pod Miastkowem i został zwolniony do rezerwy jako uczeń-żołnierz 21 pułku piechoty. W 1929 roku dostał awans na stopień podporucznika rezerwy WP. 
Podczas studiów pracował w harcerstwie i organizacjach szkolno-akademickich m.in. był: wiceprezesem Akademickiego Koła Pracy Naukowej SGGW, członkiem Kuratorium Ognisk Akademickich dla Polaków z Rusi, prezesem Ogniska Akademickiego PCK i wiceprezesem Towarzystwa Przyjaciół Dzieci Ulicy, dyrektorem 4 burs: w PCK (dla ucznia-żołnierza), w Polsko-Amerykańskim Komitecie Pomocy Dzieciom (dla młodzieży z kresów), w Centralnym Związku Osadników i Polskim Towarzystwie Emigracyjnym. W latach 1930–1935 pracował w Sekretariacie Generalnym BBWR (gdzie był radcą ds. leśnych). Od 1933 roku był członkiem Warszawskiego Klubu Społeczno-Ekonomicznego. Był współtwórcą i wiceprezesem Wydziału Wykonawczego Organizacji Młodzieży Pracującej i członkiem zarządu Instytutu Szerzenia Praktycznej Wiedzy Przemysłowej.
W 1935 roku został wybrany 90 598 głosami z listy państwowej w okręgu nr 55 obejmującym powiaty: piński, łuniniecki i stoliński. Kandydowanie z okręgu, z którego nie pochodził, wzbudziło lokalne kontrowersje.
W IV kadencji pracował w komisji budżetowej (w której był zastępcą członka od grudnia 1936 roku), oświatowej i rolnej. W czerwcu 1938 roku został wybrany do specjalnej komisji ds. aprowizacji.
Podczas II wojny światowej walczył w stopniu porucznika w II Korpusie PSZ. Po wojnie pozostał na uchodźstwie w Kanadzie.
Życie prywatne.
Był synem Aleksandra (właściciela majątku Swida w guberni kijowskiej) i Olgi z domu Kwaśnickiej.
Ożenił się z Haliną Kotowską.
Jego brat Marcin Stanisław, major WP, odznaczony Orderem Virtuti Militari, Krzyżem Niepodległości i Krzyżem Walecznych, został zamordowany przez Rosjan w 1940 roku w Charkowie.

</doc>
<doc id="2709695" url="https://pl.wikipedia.org/wiki?curid=2709695" title="Gluema">
Gluema

Gluema – rodzaj roślin z rodziny sączyńcowatych obejmujący dwa gatunki. Przedstawiciele rodzaju występują w Afryce Środkowej .
Systematyka.
Rodzaj z plemienia "Sapoteae" z podrodziny "Sapotoideae" w obrębie sączyńcowatych.
Do rodzaju zaliczane są gatunki:

</doc>
<doc id="2709698" url="https://pl.wikipedia.org/wiki?curid=2709698" title="Przeobrażenie">
Przeobrażenie

Przeobrażenie, metamorfoza, metabolia albo rozwój pośredni – proces morfogenetyczny charakteryzujący się znacznymi zmianami w formie lub strukturze organizmu przechodzącego z jednego stadium rozwojowego do następnego. Terminy te są najczęściej używane dla określenia procesu zachodzącego w rozwoju postembrionalnym, podczas którego zwierzę przechodzi przez jedno lub kilka stadiów młodocianych zanim przeobrazi się w ostateczną, zdolną do reprodukcji postać dorosłą. Zachodzi u tych zwierząt, u których ostatnim etapem rozwoju zarodkowego jest wytworzenie wolno żyjącej formy młodocianej – larwy. Formy larwalne są charakterystyczne dla poszczególnych grup systematycznych. 
Nazwa "metamorfoza" pochodzi od greckiego "μεταμόρφωσις" (metamorphosis), które powstało z połączenia "μετα-" (meta) oznaczającego „po” i "μορφή" (morfe) – „kształt”.
Jedną z pierwszych osób, które znacząco przyczyniły się do poznania procesu metamorfozy wielu gatunków zwierząt była niemiecka przyrodniczka Maria Sibylla Merian (1647–1717).
Metamorfoza zachodzi przede wszystkim u zwierząt bezkręgowych oraz u niektórych kręgowców – kręgouste, niektóre ryby i płazy. Procesy metamorfozy są regulowane hormonalnie.
W procesie przeobrażenia zmienia się budowa zewnętrzna organizmu (forma, postać ciała) oraz budowa wewnętrzna (struktura). Zwykle następuje wielokrotny wzrost masy ciała oraz przebudowa tkanek. U większości taksonów zanikają narządy charakterystyczne dla larw (tzw. narządy larwalne, cenogenetyczne) i pojawiają się narządy definitywne, nieobecne u larw, a funkcjonujące u osobników dorosłych. Narządy występujące zarówno u larw, jak i u form dorosłych rozwijają się stopniowo.
W różnych grupach zwierząt przebieg przeobrażenia przyjmuje różne formy: od prostego (u prostoskrzydłych), przez obejmujące kilka stadiów, po bardzo skomplikowane przez występowanie kilku form (u pasożytów). 
Metamorfoza owadów następuje za sprawą ekdyzonu – hormonu wywołującego linienie – oraz hormonu juwenilnego. W cyklu rozwojowym owadów, w zależności od charakteru zmian, jakim ulega larwa przekształcająca się w imago, wyróżniane są: 
U niektórych owadów następuje przeobrażenie regresywne – wtórny zanik narządów.
U skorupiaków najczęściej wyróżniane są 3 formy przeobrażenia:
Przeobrażenie płazów zachodzi pod wpływem hormonów tarczycy.

</doc>
<doc id="2709700" url="https://pl.wikipedia.org/wiki?curid=2709700" title="Trzeci gabinet Josepha Lyonsa">
Trzeci gabinet Josepha Lyonsa

Trzeci gabinet Josepha Lyonsa (ang. "Third Lyons Ministry") – dwudziesty trzeci gabinet federalny Australii, urzędujący od 9 listopada 1934 do 29 listopada 1937.
Był gabinetem koalicyjnym, tworzonym przez Partię Zjednoczonej Australii (UAP) i Partię Wiejską (CP). Zastąpił tymczasowy drugi gabinet Josepha Lyonsa, który UAP sformowała samodzielnie w październiku 1934. Urzędował do wyborów w 1937, po których powstał czwarty gabinet Josepha Lyonsa, również oparty na koalicji UAP-CP.
W gabinecie znalazło się m.in. dwóch przyszłych premierów Australii (Earle Page i Robert Menzies), wieloletni były premier Billy Hughes, a także przyszły gubernator generalny Richard Casey.

</doc>
<doc id="2709701" url="https://pl.wikipedia.org/wiki?curid=2709701" title="Technische Universität Hamburg-Harburg">
Technische Universität Hamburg-Harburg



</doc>
<doc id="2709708" url="https://pl.wikipedia.org/wiki?curid=2709708" title="Wujek żółtaczek">
Wujek żółtaczek

Wujek żółtaczek ("Empis livida") – muchówka z rodziny wujkowatych.
Wymiary.
Wujek żółtaczek osiąga 7–10 mm długości.
Siedlisko.
Naturalnym siedliskiem wujka żółtaczka są polany oraz zarośla krzewiaste.
Tryb życia.
Prowadzi drapieżny tryb życia, siada na kwiatach czekając na ofiary. Poluje głównie na larwy pryszczarków i mszyce. Larwy wujka żółtaczka rozwijają się w glebie i podobnie jak owady dorosłe, prowadzą drapieżny tryb życia.

</doc>
<doc id="2709711" url="https://pl.wikipedia.org/wiki?curid=2709711" title="Srebrna Góra (Wysoczyzna Elbląska)">
Srebrna Góra (Wysoczyzna Elbląska)



</doc>
<doc id="2709713" url="https://pl.wikipedia.org/wiki?curid=2709713" title="Baranomys kowalskii">
Baranomys kowalskii

Baranomys kowalskii – wymarły gatunek gryzoni z podrodziny Baranomyinae. Zwierzęta te wykształciły się w pliocenie i są spokrewnione z chomikowatymi. Gryzonie z rodzaju "Baranomys" są przodkami współczesnych nornikowatych. "B. kowalskii" należał do jednych z najstarszych gatunków rodzaju "Baranomys". Żył w Europie około 15 milionów lat temu. Gatunek został opisany przez węgierskiego paleontologa Miklósa Kretzoi na podstawie skamielin odkrytych w Podlesicach koło Zawiercia. Epitet gatunkowy "kowalskii" jest eponimem mającym na celu upamiętnienie polskiego paleontologa i zoologa Kazimierza Kowalskiego.

</doc>
<doc id="2709718" url="https://pl.wikipedia.org/wiki?curid=2709718" title="Uhrusk Przystanek">
Uhrusk Przystanek

Uhrusk Przystanek – przystanek osobowy w miejscowości Uhrusk na linii kolejowej nr 81, w województwie lubelskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2709719" url="https://pl.wikipedia.org/wiki?curid=2709719" title="Ruda Opalin">
Ruda Opalin

Ruda Opalin – od 2002 roku stacja towarowa w miejscowości Ruda-Opalin na linii kolejowej nr 81, w województwie lubelskim, w Polsce.

</doc>
<doc id="2709720" url="https://pl.wikipedia.org/wiki?curid=2709720" title="Czesław Gauza">
Czesław Gauza

Czesław Gauza (ur. 19 kwietnia 1897 w Słupi, zm. 7 stycznia 1940 w Kozielsku) – polski prawnik, adwokat, notariusz, działacz społeczny, polityk, poseł na Sejm w II RP.
Życiorys.
Urodził się w rodzinie Walentego, rolnika i Eleonory z Dziabaszewskich. Był młodszym bratem Stanisława (1895–1962), majora kawalerii, kawalera Virtuti Militari. Ukończył Gimnazjum Marii Magdaleny w Poznaniu (zdając maturę w 1916 roku) i Wydział Prawno-Ekonomiczny Uniwersytetu im. Adama Mickiewicza w Poznaniu. 
W latach 1916–1918 służył w 204. rezerwowym pułku piechoty armii niemieckiej, był ciężko ranny na froncie rumuńskim. Został dowódcą kompanii w powstaniu wielkopolskim, od stycznia 1919 roku walczył ochotniczo kolejno w 68. i 70. pułku piechoty WP. W sierpniu 1921 roku został zwolniony z wojska ze względu na stan zdrowia. W 1934, jako oficer pospolitego ruszenia pozostawał w ewidencji Powiatowej Komendy Uzupełnień Bydgoszcz Miasto. Posiadał przydział do Oficerskiej Kadry Okręgowej Nr VIII. Był wówczas „przewidziany do użycia w czasie wojny”.
Po studiach i dwóch egzaminach prawniczych pracował jako adwokat, potem notariusz w Nowem koło Świecia, gdzie także był wiceburmistrzem. Pełnił m.in. funkcje: prezesa Związku Weteranów Powstań Narodowych RP, prezesa koła Przyjaciół Związku Strzeleckiego, wiceprezesa Towarzystwa Opieki nad Młodzieżą, przewodniczącego Rady Szkolnej, członka rady Komunalnej Kasy Oszczędności. 
W czasie wyborów w 1935 roku został wybrany 29 165 głosami z listy państwowej w okręgu nr 103 obejmującym powiaty: chojnicki, sępoleński, tucholski, świecki, starogardzki i tczewski. W IV kadencji był zastępcą rzecznika Sądu Marszałkowskiego. Należał do Parlamentarnej Grupy Pomorskiej, w której pełnił rolę zastępcy sekretarza. Pracował w komisji kontroli długów państwa (w której od 6 marca 1936 był zastępcą sekretarza), oświatowej i prawniczej. W marcu 1936 roku został wybrany do specjalnej komisji ds. samorządu stołecznego.
18 września 1939 w Tarnopolu został aresztowany. 4 listopada 1939 trafił do Obozu NKWD w Kozielsku. Zmarł 7 stycznia 1940. Został pochowany na cmentarzu miejskim w Kozielsku.

</doc>
<doc id="2709721" url="https://pl.wikipedia.org/wiki?curid=2709721" title="Faucherea">
Faucherea

Faucherea – rodzaj roślin z rodziny sączyńcowatych obejmujący 11 gatunków. Przedstawiciele rodzaju występują na Madagaskarze.
Systematyka.
Rodzaj z plemienia "Sapoteae" z podrodziny "Sapotoideae" w obrębie sączyńcowatych.
Do rodzaju zaliczane są gatunki:

</doc>
<doc id="2709722" url="https://pl.wikipedia.org/wiki?curid=2709722" title="Uhrusk (stacja kolejowa)">
Uhrusk (stacja kolejowa)

Uhrusk – stacja kolejowa w miejscowości Wola Uhruska na linii kolejowej nr 81, w województwie lubelskim, w Polsce.
W roku 2017 stacja obsługiwała 0–9 pasażerów na dobę.

</doc>
<doc id="2709723" url="https://pl.wikipedia.org/wiki?curid=2709723" title="Bielawy Śmigielskie">
Bielawy Śmigielskie

Bielawy Śmigielskie – wąskotorowy przystanek kolejowy w Bielawach, w woj. wielkopolskim, w Polsce.

</doc>
<doc id="2709724" url="https://pl.wikipedia.org/wiki?curid=2709724" title="Herzogtum Braunschweig-Lüneburg">
Herzogtum Braunschweig-Lüneburg



</doc>
<doc id="2709725" url="https://pl.wikipedia.org/wiki?curid=2709725" title="Wilkowo Polskie (przystanek kolejowy)">
Wilkowo Polskie (przystanek kolejowy)

Wilkowo Polskie - wąskotorowy kolejowy przystanek osobowy w Wilkowie Polskim, woj. wielkopolskim, w Polsce.

</doc>
<doc id="2709727" url="https://pl.wikipedia.org/wiki?curid=2709727" title="Majdan Stuleński (przystanek kolejowy)">
Majdan Stuleński (przystanek kolejowy)

Majdan Stuleński – przystanek osobowy w miejscowości Majdan Stuleński na linii kolejowej nr 81, w województwie lubelskim, w Polsce. Przystanek został otwarty 26 czerwca 2015, znajduje się tutaj jeden jednokrawędziowy peron.
W roku 2017 przystanek obsługiwał 0–9 pasażerów na dobę.

</doc>
<doc id="2709730" url="https://pl.wikipedia.org/wiki?curid=2709730" title="James Marcelin">
James Marcelin

James Marcelin (ur. 13 czerwca 1986 w Saint-Marc) – haitański piłkarz występujący na pozycji defensywnego pomocnika, zawodnik amerykańskiego Miami United FC.
Kariera klubowa.
Marcelin rozpoczynał swoją karierę piłkarską w drużynie Roulado Gonaïves. W Ligue Haïtienne zadebiutował w wieku siedemnastu lat i w jesiennym sezonie Fermeture 2003 zdobył ze swoim zespołem mistrzostwo kraju. W 2006 roku przeszedł do najbardziej utytułowanego klubu na Haiti – Racing Club Haïtien z siedzibą w stołecznym mieście Port-au-Prince. Szybko wywalczył sobie miejsce w pierwszym składzie; podczas trzy i półrocznego okresu spędzonego w Haïtien został jednym z najlepszych zawodników ligi, jednak nie osiągnął ze swoją drużyną żadnego poważniejszego sukcesu.
W połowie 2008 roku Marcelin przeszedł do portorykańskiego klubu Puerto Rico Islanders, występującego w drugiej lidze amerykańskiej – USL First Division. W swoim debiutanckim sezonie w nowym klubie zajął z nim pierwsze miejsce w regularnym sezonie, natomiast w fazie play-off zdołał dotrzeć aż do finału, przegrywając w nim ostatecznie z Vancouver Whitecaps. W rozgrywkach Ligi Mistrzów CONCACAF jego drużyna sensacyjnie odpadła za to dopiero w półfinale. W kolejnych rozgrywkach, 2009, Islanders z Marcelinem w wyjściowej jedenastce doszli do finału CFU Club Championship.
W 2010 roku Marcelin podpisał umowę z innym amerykańskim drugoligowcem – Portland Timbers z USSF Division 2 Professional League. Po roku spędzonym na zapleczu najwyższej klasy rozgrywkowej jego ekipa dołączyła do rozgrywek Major League Soccer. Tam zawodnik rozegrał swój pierwszy mecz 3 kwietnia 2011 z New England Revolution (1:1). Pod koniec kwietnia 2012 odszedł z zespołu, natomiast kilka dni później, w maju 2012, został graczem innej drużyny z MLS, FC Dallas.
W 2013 roku Marcelin był zawodnikiem drużyny Antigua Barracuda z Antigui i Barbudy, grającej w amerykańskiej lidze USL Pro. Następnie występował w zespołach Fort Lauderdale Strikers oraz North Carolina FC z NASL, a w 2018 przeszedł do Miami United FC z NPSL.
Kariera reprezentacyjna.
W seniorskiej reprezentacji Haiti Marcelin zadebiutował jako dwudziestolatek, jeszcze podczas gry w Racing Club Haïtien. W 2007 roku został powołany na Złoty Puchar CONCACAF, gdzie wystąpił w jednym meczu, natomiast jego drużyna nie zdołała wyjść z grupy i awansować do ćwierćfinału. Wystąpił w jednym meczu w ramach eliminacji do Mistrzostw Świata 2010, na które jednak Haitańczycy nie zakwalifikowali się. W 2009 roku po raz kolejny znalazł się w składzie na Złoty Puchar CONCACAF, podczas którego tym razem był podstawowym zawodnikiem kadry, występując we wszystkich czterech spotkaniach i 8 lipca w wygranej 2:0 konfrontacji fazy grupowej z Grenadą zdobył premierowego gola w reprezentacji. Haitańczycy odpadli ostatecznie w ćwierćfinale.
Marcelin wziął również udział w czterech pojedynkach wchodzących w skład eliminacji do Mistrzostw Świata 2014, podczas których wpisał się na listę strzelców dwukrotnie – w spotkaniach z Wyspami Dziewiczymi Stanów Zjednoczonych (6:0) i Curaçao (4:2). Haitańczycy ponownie nie zdołali się jednak zakwalifikować na mundial,

</doc>
<doc id="2709732" url="https://pl.wikipedia.org/wiki?curid=2709732" title="Wredne dziewczyny 2">
Wredne dziewczyny 2

Wredne dziewczyny 2 (ang. "Mean Girls 2") – amerykański film komediowy z 2011.
Fabuła.
Jo to osiemnastoletnia dziewczyna, która mieszka wraz z ojcem, mechanikiem samochodowym. W nowej szkole poznaje "plastiki": Mandi, Chastity, Hope oraz Abby – nielubianą dziewczynę, która pochodzi z bogatej rodziny. Ojciec Abby płaci Jo w zamian za przyjaźń z jego córką. Jo zgadza się i stają się z Abby najlepszymi przyjaciółkami. Jo jest zakochana w Tylerze Adamsie. Po jakimś czasie Abby dowiaduje się o zapłacie Jo w zamian za ich przyjaźń, dziewczyna wybacza Jo i stają się prawdziwymi najlepszymi przyjaciółkami.

</doc>
<doc id="2709734" url="https://pl.wikipedia.org/wiki?curid=2709734" title="Śniaty (przystanek kolejowy)">
Śniaty (przystanek kolejowy)

Śniaty – wąskotorowy kolejowy przystanek osobowy w Śniatach, woj. wielkopolskim, w Polsce.

</doc>
<doc id="2709737" url="https://pl.wikipedia.org/wiki?curid=2709737" title="Wierzba amerykańska">
Wierzba amerykańska

Wierzba amerykańska, Amerykanka – przemysłowa odmiana wikliny sprowadzona w 1885 roku przez niemieckiego mistrza koszykarskiego Ernsta Hoedta z Ameryki Północnej do Wielkopolski. Hoedt wykorzystując przywiezione z Ameryki sadzonki założył w okolicach rodzinnego Trzciela plantację i tak powstała „trzcielska amerykanka”. Odmiana znakomicie przyjęła się w wielkopolskim klimacie i stamtąd rozprzestrzeniła się na ziemiach polskich, a następnie w Europie. Wyróżnia się zwartym i dorodnym drewnem o stosunkowo małym rdzeniu, jest odpowiednio giętka. Nadaje się do uprawy na wszystkich glebach zasobnych i wilgotnych. Obecnie ta odmiana zajmuje 70% powierzchni wszystkich upraw wikliny.
W wikliniarstwie polskim odmiana ta tradycyjnie podnoszona była do rangi samodzielnego gatunku i nazywana "Salix americana" , jednak nie jest on rejestrowany w taksonomicznych bazach danych. Pod nazwą "Salix americana" opisana została w 1858 roku wierzba rosnąca w rejonie Alaski, której uznaną nazwą jest "Salix barrattiana" 

</doc>
<doc id="2709740" url="https://pl.wikipedia.org/wiki?curid=2709740" title="Leon Rygier">
Leon Rygier

Leon Paweł Rygier, ps. i krypt.: "Fortunio", "L. R.", "L. R.–R.", "Leon R.", "R." (ur. 17 listopada 1875 w Warszawie, zm. 13 lipca 1948 w Łowiczu) – poeta młodopolski, prozaik, publicysta, nauczyciel. 
Życiorys.
Urodził się 17 listopada 1875 w Warszawie, w rodzinie Ignacego i Marii z Jaworskich. Był bratem Henryka Józefa, bratankiem Teodora Rygiera. Uczęszczał do VII Rządowego Gimnazjum Męskiego na warszawskiej Pradze. Tam poznał swojego przyjaciela, przyszłego pedagoga Janusza Korczaka. W 1900 debiutował tomem poezji "Z greckich motywów". W latach 1906–1907, mieszkając w Kielcach, prowadził tygodnik „Echa Kieleckie”. W 1907 rozpoczął pracę jako nauczyciel języka polskiego w ewangelickiej szkole średniej im. Mikołaja Reja w Warszawie. Był delegatem na zjazd Związku Zawodowego Literatów Polskich 4 lutego 1922 w Warszawie. W latach 1933–1934 był kierownikiem szkoły powszechnej. W tym czasie pisał wspomnienia do Polski Zbrojnej, Przekroju i Robotnika o swoich kontaktach m.in. z Bolesławem Prusem, Stanisławem Przybyszewskim, Henrykiem Sienkiewiczem czy Januszem Korczakiem. Współpracował w tym okresie jako publicysta z Jednotą i Głosem Ewangelickim.
W czasie II wojny światowej uczył na tajnych kompletach. Po upadku powstania warszawskiego zamieszkał na stałe w Łowiczu z żoną Anną. W lutym 1945 rozpoczął pracę jako nauczyciel historii i języka polskiego w Państwowym Gimnazjum Kupieckim w Łowiczu, a od 1946 w Państwowym Koedukacyjnym Liceum Handlowym.
Pochowany na cmentarzu w Łowiczu, później przeniesiony na cmentarz Powązkowski w Warszawie (kwatera 32-2-1,2).
Twórczość.
Pozostawił po sobie kilkanaście tomików poezji, zbiory prozy i prób dramatycznych, kilka podręczników szkolnych oraz dziesiątki artykułów, felietonów i recenzji.
Życie prywatne.
11 lutego 1904 roku poślubił Zofię Nałkowską, wówczas dwudziestoletnią, początkującą pisarkę. Oboje przeszli na kalwinizm. Mieszkali w Wołominie (w tzw. Domu nad Łąkami) oraz w Kielcach. Małżeństwo okazało się jednak niedobrane, w 1909 się rozstali, a w 1918 roku Rygier i Nałkowska uzyskali formalny rozwód. Rygier był jeszcze później (od 25 stycznia 1913) żonaty z Franciszką Strąk (zm. 1940), z którą doczekał się syna Juliusza (ur. 1918). Trzecią żoną Rygiera była Anna Dutkowska. Podobno pod koniec życia przeszedł na katolicyzm.

</doc>
<doc id="2709741" url="https://pl.wikipedia.org/wiki?curid=2709741" title="Ziemin (przystanek kolejowy)">
Ziemin (przystanek kolejowy)

Ziemin – wąskotorowy kolejowy przystanek osobowy w Zieminie, woj. wielkopolskim, w Polsce.

</doc>
<doc id="2709742" url="https://pl.wikipedia.org/wiki?curid=2709742" title="Żegrowo (przystanek kolejowy)">
Żegrowo (przystanek kolejowy)

Żegrowo - wąskotorowy kolejowy przystanek osobowy w Żegrowie, woj. wielkopolskim, w Polsce.
Zobacz też.
Śmigielska Kolej Dojazdowa

</doc>
<doc id="2709743" url="https://pl.wikipedia.org/wiki?curid=2709743" title="Amatitlania nigrofasciata">
Amatitlania nigrofasciata



</doc>
<doc id="2709744" url="https://pl.wikipedia.org/wiki?curid=2709744" title="Cryptoheros nigrofasciatus">
Cryptoheros nigrofasciatus



</doc>
<doc id="2709745" url="https://pl.wikipedia.org/wiki?curid=2709745" title="Cichlosoma nigrofasciatum">
Cichlosoma nigrofasciatum



</doc>
<doc id="2709746" url="https://pl.wikipedia.org/wiki?curid=2709746" title="Kuźnica Zagrzebska-Kolonia">
Kuźnica Zagrzebska-Kolonia

Kuźnica Zagrzebska-Kolonia – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709748" url="https://pl.wikipedia.org/wiki?curid=2709748" title="Bitwa pod Saint Georgen">
Bitwa pod Saint Georgen

Bitwa pod Saint Georgen (Winterthur) – starcie zbrojne, które miało miejsce w roku 1292 nieopodal szwajcarskiego miasta Winterthur, w wyniku którego wojska habsburskie pokonały siły szwajcarskie z Zürichu.
W październiku 1291 r. w trakcie pierwszej fazy wojen szwajcarsko-habsburskich, doszło do sojuszu kantonów Uri oraz Schwyz z miastem Zürich skierowanego przeciwko ekspansji terytorialnej Habsburgów. W grudniu tego samego roku do koalicji przyłączyła się Lucerna, nad którą kilka miesięcy wcześniej władzę przejęli Habsburgowie księcia Albrechta I. W kwietniu 1292 r. siły z Zürichu podjęły próbę zdobycia habsburskiego miasta Winterthur. Pod bramami miasta w rejonie Saint Georgen doszło do walnego starcia, w wyniku którego Szwajcarzy zostali pobici. Wynik bitwy oznaczał rozpad koalicji antyhabsburskiej. 

</doc>
<doc id="2709749" url="https://pl.wikipedia.org/wiki?curid=2709749" title="Black Caviar">
Black Caviar

Black Caviar (ur. 18 sierpnia 2006) – australijski koń pełnej krwi angielskiej, rekordzistka pod względem liczby zwycięstw w wyścigach: do czerwca 2012 Black Caviar wygrała 25 wyścigów z rzędu. Uważana jest za jednego z najlepszych koni wyścigowych na świecie. W dniu 17 kwietnia 2013 ogłoszono, że została oficjalnie wysłana na emeryturę.
Jej ojcem jest Bel Esprit a matką Helsinge.
Duże wygrane:

</doc>
<doc id="2709751" url="https://pl.wikipedia.org/wiki?curid=2709751" title="Kuźniczka (województwo łódzkie)">
Kuźniczka (województwo łódzkie)

Kuźniczka – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709752" url="https://pl.wikipedia.org/wiki?curid=2709752" title="Nietążkowo Szkoła">
Nietążkowo Szkoła

Nietążkowo Szkoła - wąskotorowy kolejowy przystanek osobowy w Nietążkowie, woj. wielkopolskim, w Polsce.

</doc>
<doc id="2709754" url="https://pl.wikipedia.org/wiki?curid=2709754" title="The Feelies">
The Feelies

The Feelies – amerykański zespół grający jangle pop w latach 1976–1992, reaktywowany w roku 2008, gra do dzisiaj.
Utworzony został przez Glenna Mercera i Billa Milliona w Haledon w New Jersey. Początkowo oprócz nich członkami zespołu byli: Keith DeNunzio a/k/a Keith Clayton, Anton „Andy” Fier, Vinny DeNunzio, John Papesca. Ostateczny skład wyklarował się w roku 1983 kiedy do zespołu dołączyli Dave Weckerman, Brenda Sauter i Stan Demeski.
W swoich piosenkach The Feelies łączą brzęczące dźwięki gitary akustycznej z gitarą elektryczną. Słychać również dużo eksperymentalnej perkusji.

</doc>
<doc id="2709755" url="https://pl.wikipedia.org/wiki?curid=2709755" title="Liski (województwo łódzkie)">
Liski (województwo łódzkie)

Liski – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709756" url="https://pl.wikipedia.org/wiki?curid=2709756" title="Nietążkowo (przystanek kolejowy)">
Nietążkowo (przystanek kolejowy)

Nietążkowo - wąskotorowy kolejowy przystanek osobowy w Nietążkowie, woj. wielkopolskim, w Polsce.

</doc>
<doc id="2709757" url="https://pl.wikipedia.org/wiki?curid=2709757" title="Morasy (województwo łódzkie)">
Morasy (województwo łódzkie)

Morasy – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709758" url="https://pl.wikipedia.org/wiki?curid=2709758" title="Robaczyn (przystanek kolejowy)">
Robaczyn (przystanek kolejowy)

Robaczyn - wąskotorowy kolejowy przystanek osobowy w Robaczynie, woj. wielkopolskim, w Polsce.

</doc>
<doc id="2709759" url="https://pl.wikipedia.org/wiki?curid=2709759" title="Tomczyki (gmina Klonowa)">
Tomczyki (gmina Klonowa)

Tomczyki – osada leśna w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 gajówka administracyjnie należała do województwa sieradzkiego.

</doc>
<doc id="2709760" url="https://pl.wikipedia.org/wiki?curid=2709760" title="Baranomyinae">
Baranomyinae

Baranomyinae – wymarła podrodzina gryzoni z rodziny chomikowatych. Baranomyinae wykształciły się w pliocenie. Obejmuje trzy taksony: "Baranomys" Kretzoi, 1933, "Microtodon" Miller, 1928, oraz "Anatolomys" Schaub, 1934.

</doc>
<doc id="2709762" url="https://pl.wikipedia.org/wiki?curid=2709762" title="Uników Kapitulny">
Uników Kapitulny

Uników Kapitulny – wieś w Polsce położona w województwie łódzkim, w powiecie sieradzkim, w gminie Klonowa.
W latach 1975–1998 miejscowość administracyjnie należała do województwa sieradzkiego.

</doc>
<doc id="2709763" url="https://pl.wikipedia.org/wiki?curid=2709763" title="Listner Pierre-Louis">
Listner Pierre-Louis

Kennel Listner Pierre-Louis (ur. 31 stycznia 1989 w Montfermeil) – haitański piłkarz pochodzenia francuskiego występujący na pozycji pomocnika, obecnie zawodnik francuskiego Vannes OC.
Kariera klubowa.
Pierre-Louis urodził się we francuskim mieście Montfermeil i w tym kraju rozpoczynał swoją piłkarską karierę. Początkowo był zawodnikiem juniorów Stade Brestois, skąd później przeszedł do drugoligowego Vannes OC. W Ligue 2 zadebiutował 29 maja 2009 w zremisowanym 1:1 spotkaniu z Clermont Foot. W sezonie 2008/2009 sensacyjnie dotarł z Vannes do finału Coupe de la Ligue, jednak nie potrafił sobie wywalczyć miejsca w pierwszym zespole. Występował wyłącznie w szóstoligowych rezerwach i okazyjnie był włączany do seniorskiej drużyny na mecze pucharu kraju i pucharu ligi. Po sezonie 2010/2011 awansował z rezerwami do piątej ligi, przy jednoczesnym spadku ekipy seniorów Vannes do Championnat National.
Kariera reprezentacyjna.
W 2011 roku Pierre-Louis znalazł się w składzie reprezentacji Haiti U-23 na turniej kwalifikacyjny do Igrzysk Olimpijskich w Londynie. Wystąpił wówczas we wszystkich trzech spotkaniach swojej drużyny, nie strzelając bramki i odpadł z nią już w rundzie wstępnej, nie awansując na olimpiadę.
W seniorskiej reprezentacji Haiti Pierre-Louis zadebiutował 5 maja 2010 w przegranym 0:4 meczu towarzyskim z Argentyną. Premierową bramkę w kadrze narodowej strzelił za to 2 września 2011 w wygranej 6:0 konfrontacji z Wyspami Dziewiczymi Stanów Zjednoczonych w ramach eliminacji do Mistrzostw Świata 2014, na które jednak Haitańczycy nie zdołali się zakwalifikować.

</doc>
<doc id="2709764" url="https://pl.wikipedia.org/wiki?curid=2709764" title="Kennel Listner Pierre-Louis">
Kennel Listner Pierre-Louis



</doc>
<doc id="2709765" url="https://pl.wikipedia.org/wiki?curid=2709765" title="Kennel Pierre-Louis">
Kennel Pierre-Louis



</doc>
<doc id="2709767" url="https://pl.wikipedia.org/wiki?curid=2709767" title="Amatitlania">
Amatitlania

Amatitlania – rodzaj małych, słodkowodnych ryb z rodziny pielęgnicowatych (Cichlidae).
Dorastają do 8–10 cm długości.
Klasyfikacja.
Gatunki zaliczane do tego rodzaju:

</doc>
<doc id="2709768" url="https://pl.wikipedia.org/wiki?curid=2709768" title="Jean Eudes Maurice">
Jean Eudes Maurice



</doc>
<doc id="2709769" url="https://pl.wikipedia.org/wiki?curid=2709769" title="Reginal Goreux">
Reginal Goreux



</doc>
<doc id="2709771" url="https://pl.wikipedia.org/wiki?curid=2709771" title="Roger L. Jackson">
Roger L. Jackson

Roger Labon Jackson (ur. 29 sierpnia 1956 w Atlancie w Georgii) – amerykański aktor dubbingowy.
Najbardziej znany jako głos Ghostface'a z filmów "Krzyk", Mojo Jojo oraz Bada z serialu animowanego "Atomówki" i wielu innych.
Filmografia.
Dubbing.
i inne

</doc>
<doc id="2709772" url="https://pl.wikipedia.org/wiki?curid=2709772" title="Cichlasoma spinosissimus">
Cichlasoma spinosissimus



</doc>
<doc id="2709773" url="https://pl.wikipedia.org/wiki?curid=2709773" title="Archocentrus spinosissimus">
Archocentrus spinosissimus



</doc>
<doc id="2709774" url="https://pl.wikipedia.org/wiki?curid=2709774" title="Rhopalus">
Rhopalus

Rhopalus – rodzaj pluskwiaka z podrzędu różnoskrzydłych i rodziny wysysowatych.
Morfologia.
Pluskwiaki te posiadają ciało żółte, brązowe lub czerwone pokryte białymi, długimi włoskami oraz trójkątną w obrysie głowę.
Półpokrywy są częściowo przezroczyste.
Rozprzestrzenienie.
Rodzaj ten liczy w Palearktyce 12 gatunków, z czego w Europie występuje 7, a w Polsce 5. Gatunki wykazane z Polski to "R. conspersus", "R. maculatus", "R. parumpunctatus", "R. rufus" i "R. subrufus".
Systematyka.
Zalicza się 12 gatunków zgrupowanych 2 podrodzajach:

</doc>
<doc id="2709775" url="https://pl.wikipedia.org/wiki?curid=2709775" title="Jean Monuma">
Jean Monuma

Jean Junior Monuma Constant (ur. 1 kwietnia 1982) – haitański piłkarz występujący na pozycji pomocnika, zawodnik AS Sud-Est.
Kariera klubowa.
Monuma rozpoczynał swoją piłkarską karierę w drużynie Don Bosco FC z siedzibą w mieście Pétionville. Następnie grał w RC Haïtien, a w 2015 wrócił do Don Bosco. W 2017 odszedł do AS Sud-Est.
Kariera reprezentacyjna.
W seniorskiej reprezentacji Haiti Monuma zadebiutował 19 listopada 2008 w zremisowanym 1:1 spotkaniu z Surinamem w ramach eliminacji do Mistrzostw Świata 2010, na które jego drużyna nie zdołała się jednak zakwalifikować. Premierowego gola w kadrze narodowej strzelił 18 listopada 2010 w wygranym 1:0 meczu towarzyskim z Katarem. Wziął udział w trzech meczach wchodzących w skład eliminacji do Mistrzostw Świata 2014, podczas których wpisał się na listę strzelców w konfrontacji z Wyspami Dziewiczymi Stanów Zjednoczonych (6:0), jednak Haitańczycy ponownie nie awansowali na mundial.

</doc>
<doc id="2709776" url="https://pl.wikipedia.org/wiki?curid=2709776" title="Constant Monuma">
Constant Monuma



</doc>
<doc id="2709777" url="https://pl.wikipedia.org/wiki?curid=2709777" title="Jean Monuma Constant">
Jean Monuma Constant



</doc>
<doc id="2709778" url="https://pl.wikipedia.org/wiki?curid=2709778" title="Monuma Constant">
Monuma Constant



</doc>
<doc id="2709782" url="https://pl.wikipedia.org/wiki?curid=2709782" title="Konsulat Generalny Rzeczypospolitej Polskiej w Los Angeles">
Konsulat Generalny Rzeczypospolitej Polskiej w Los Angeles

Konsulat Generalny Rzeczypospolitej Polskiej w Los Angeles ("Consulate General of the Republic of Poland in Los Angeles"), założony w 1991 w drugim mieście pod względem wielkości w państwie, jest jednym z czterech konsulatów generalnych w Stanach Zjednoczonych. Konsulat Generalny mieści się w Zachodnim Los Angeles w budynku przy Wilshire Boulevard.
Placówka o dużym znaczeniu zarówno dla Polski, jak i Polonii w 12 stanach, a na Zachodnim Wybrzeżu w szczególności. Konsulat ma wiele zadań do wypełnienia, poczynając od wydawania paszportów polskich po kontakty z Polonią, która – skupiona w wielu organizacjach, związkach i klubach – wykazuje aktywność zarówno na lokalnym obszarze, jak i w kontaktach w Polską. W grudniu 2012 MSZ podjął decyzję o przeniesieniu Konsulatu do San Francisco, od czego odstąpiono.
Okręg konsularny.
Okręg konsularny obejmuje obywateli zamieszkujących w stanach: Alaska, Arizona, Kalifornia, Kolorado, Hawaje, Idaho, Montana, Nevada, Oregon, Utah, Waszyngton, Wyoming. Do 2017, tj. przed utworzeniem Konsulatu Generalnego RP w Houston, obejmował także Nowy Meksyk, Oklahomę i Teksas.

</doc>
<doc id="2709783" url="https://pl.wikipedia.org/wiki?curid=2709783" title="Konsulat Generalny w Los Angeles">
Konsulat Generalny w Los Angeles



</doc>
<doc id="2709785" url="https://pl.wikipedia.org/wiki?curid=2709785" title="Kręci mnie vinyl">
Kręci mnie vinyl

Kręci mnie vinyl – pierwszy mixtape DJ-a Soiny. Album został wydany 24 czerwca 2011 nakładem wytwórni Szpadyzor Records. Na mixtapie pojawili się m.in. DonGuralEsko, Pih, Chada, RY23, Ero i Fabuła. Wydawnictwo jest promowane teledyskami do utworów: „Nocne zażyłości”, „Salut”, „Pijany bankrut”, „Globetrotter” oraz „To dla tych kumatych”.
Lista utworów.
Opracowano na podstawie źródła:

</doc>
<doc id="2709788" url="https://pl.wikipedia.org/wiki?curid=2709788" title="Królewna Śnieżka i siedmiu krasnoludków">
Królewna Śnieżka i siedmiu krasnoludków



</doc>
<doc id="2709791" url="https://pl.wikipedia.org/wiki?curid=2709791" title="Flaga Niderlandów">
Flaga Niderlandów



</doc>
<doc id="2709792" url="https://pl.wikipedia.org/wiki?curid=2709792" title="Wołodymyr Kowal">
Wołodymyr Kowal

Wołodymyr Wiktorowycz Kowal, ukr. Володимир Вікторович Коваль (ur. 6 marca 1992 w Kijowie) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek DJuFSz Dynamo Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 9 sierpnia 2009 w składzie Dynamo-2 Kijów. Występował również w rezerwowej drużynie Dynama. W czerwcu 2012 przeszedł do FK Sewastopol. Po rozformowaniu klubu w maju 2014 opuścił Krym, a 29 lipca zasilił skład Stomilu Olsztyn. 29 czerwca 2015 roku Wołodymyr Kowal oficjalnie został zawodnikiem beniaminka Termaliki Bruk-Bet Niecieczy. 28 czerwca 2017 przeszedł do Olimpii Grudziądz. 10 sierpnia 2018 przeniósł się do Czornomorca Odessa. 24 października 2019 za obopólną zgodą kontrakt został rozwiązany.
Kariera reprezentacyjna.
W latach 2008-2011 występował w juniorskich reprezentacjach U-17 i U-19.

</doc>
<doc id="2709795" url="https://pl.wikipedia.org/wiki?curid=2709795" title="Hwang Jang-lee">
Hwang Jang-lee

 Hwang Jang-lee (ur. 21 grudnia 1944) – koreański aktor i mistrz taekwondo (10 dan).

</doc>
<doc id="2709797" url="https://pl.wikipedia.org/wiki?curid=2709797" title="Cryptopterus amboinensis">
Cryptopterus amboinensis



</doc>
<doc id="2709799" url="https://pl.wikipedia.org/wiki?curid=2709799" title="Duch Blackbearda">
Duch Blackbearda

Duch Blackbearda (ang. "Blackbeard’s Ghost") – amerykański film familijny z 1968 roku.
Treść.
Nowy nauczyciel wychowanie fizycznego w koledżu, Steve Walker, przyjeżdża do Godolphin i zamieszkuje w miejscowym hotelu, gdzie odbywa się właśnie aukcja charytatywna „Pirackich cór”. Pierwszej nocy nauczycielowi objawia się duch zmarłego pirata, kapitana Czarnobrodego ("Blackbearda").

</doc>
<doc id="2709802" url="https://pl.wikipedia.org/wiki?curid=2709802" title="Sargans">
Sargans

Sargans – miejscowość i gmina we wschodniej Szwajcarii, w kantonie Sankt Gallen, w dystrykcie Sarganserland, położone ok. 3 km na zachód od granicy liechtensteinsko-szwajcarskiej na rzece Ren. W 2010 roku gmina liczyła 5330 mieszkańców.
Przeważająca część mieszkańców (87,0%) jest niemieckojęzyczna.
Nieopodal miejscowości znajduje się skrzyżowanie autostrad A3 i A13.

</doc>
<doc id="2709803" url="https://pl.wikipedia.org/wiki?curid=2709803" title="Sezon 2012/2013 w curlingu">
Sezon 2012/2013 w curlingu

Zestawienie rozgrywek curlingowych w sezonie 2012/2013. 

</doc>
<doc id="2709804" url="https://pl.wikipedia.org/wiki?curid=2709804" title="Życie na wrotkach">
Życie na wrotkach

Życie na wrotkach (oryg. "Roll Bounce") – amerykański komediodramat z 2005 roku.
Fabuła.
Druga połowa lat 70. XX wieku. Młody Xavier 'X' Smith jest zafascynowany jazdą na wrotkach. Wraz z kolegami, podzielającymi jego pasję zakładają własną drużynę i stają do udziału w zawodach. Liczą na wygranie dużych pieniędzy, jednak zwycięstwo nie jest łatwe.
Obsada.
i inni

</doc>
<doc id="2709805" url="https://pl.wikipedia.org/wiki?curid=2709805" title="Emilian Dacyjski">
Emilian Dacyjski



</doc>
<doc id="2709806" url="https://pl.wikipedia.org/wiki?curid=2709806" title="Schwabentor (Freiburg im Breisgau)">
Schwabentor (Freiburg im Breisgau)



</doc>
<doc id="2709807" url="https://pl.wikipedia.org/wiki?curid=2709807" title="Schwabentor (Schaffhausen)">
Schwabentor (Schaffhausen)



</doc>
<doc id="2709808" url="https://pl.wikipedia.org/wiki?curid=2709808" title="Roll Bounce">
Roll Bounce



</doc>
<doc id="2709809" url="https://pl.wikipedia.org/wiki?curid=2709809" title="Ingmar Villqist">
Ingmar Villqist

Ingmar Villqist, właśc. Jarosław Świerszcz (ur. 1960 w Chorzowie) – polski dramatopisarz, reżyser i wykładowca akademicki, z wykształcenia historyk sztuki.
Życiorys.
W 1979 ukończył III Liceum Ogólnokształcące im. Stefana Batorego w Chorzowie.
Absolwentem Uniwersytetu Wrocławskiego. Zadebiutował w 1980 roku opowiadaniem pt. „Zlecenie na dostawę”, opublikowanym na łamach tygodnika „Student” (nr 6/1980) W 1989 roku został dyrektorem artystycznym Biura Wystaw Artystycznych w Katowicach. Kurator licznych wystaw indywidualnych i zbiorowych współczesnych artystów polskich i zagranicznych, m.in. w 1994 roku był kuratorem polskiej ekspozycji na Biennale Sztuki w São Paulo.
Jako krytyk sztuki współpracował w latach 1988-2001 m.in. z pismami artystycznymi „Sztuka”, „Projekt”, „Exit” ,”Format”, „Śląsk”, „Integracje”, „Tak i nie”, ”Pokaz”, ”Twórczość”, ”Tygodnik Powszechny”, ”Gazeta Wyborcza”, ”Art &amp; Buissnes”, „Marie Claire” .Redaktor naczelny (1990-1991) kwartalnika artystycznego „BWArt”. Od 2013 roku felietonista Gazety Wyborczej w Katowicach i dwumiesięcznika „Style”, członek Rady Redakcyjnej kwartalnika „Fabryka Silesia”.
Wykładał historię sztuki XX wieku w Akademii Sztuk Pięknych w Krakowie oraz Katowicach (1991-1997), a także w Warszawie (1997-2004). Od 2004 roku, wykładowca na Wydziale Radia i Telewizji im. K. Kieślowskiego Uniwersytetu Śląskiego w Katowicach.
W 1994 roku został wicedyrektorem Galerii Sztuki „Zachęta” w Warszawie. Od tego roku był członkiem Międzynarodowego Stowarzyszenia Krytyków Sztuki (AICA), później członkiem zarządu Polskiej Sekcji AICA. W 1994-1995 współpracował z programem Polonia Telewizji Polskiej.
W 1995 roku zadebiutował jako dramatopisarz jednoaktówką „Kostka smalcu z bakaliami” nagrodzoną w konkursie „Tygodnika Powszechnego”. Założyciel chorzowskiego Teatru Kriket. Wystawił i wyreżyserował w nim swoje sztuki „Oskar i Ruth”(Grand Prix i nagroda publiczności na XXXV Ogólnopolskim Festiwalu Małych Form Teatralnych w Szczecinie w 2000 roku) i „Noc Helvera”. Od 1998 roku używa pseudonimu artystycznego „Ingmar VILLQIST”.
W latach 2000-2006 reżyser w Teatrze Wybrzeże w Gdańsku; w latach 2008-2010 dyrektor naczelny i artystyczny Teatru Miejskiego im. Witolda Gombrowicza w Gdyni. W 2009 i 2010 dyrektor Festiwalu Polskich Sztuk Współczesnych organizowanych przez ten teatr.
W swej twórczości eksponuje motywy faszyzmu i płciowości człowieka. W 2010 zadebiutował jako reżyser filmowy dramatem Ewa. Jego sztuki były wystawiane na wielu scenach polskich i zagranicznych; przetłumaczono je na wiele języków.

</doc>
<doc id="2709810" url="https://pl.wikipedia.org/wiki?curid=2709810" title="Jarosław Świerszcz">
Jarosław Świerszcz



</doc>
<doc id="2709811" url="https://pl.wikipedia.org/wiki?curid=2709811" title="Franz von Hohenwart">
Franz von Hohenwart

Franz Josef Hannibal Graf von Hohenwart (ur. 24 maja 1771 w Lublanie, zm. 2 sierpnia 1844 tamże) – słoweński przyrodnik.
Syn Georga Jacoba von Hohenwarta, przewodniczącego sądu ziemskiego w Krainie. W 1782 wyjechał uczyć się do Florencji, a następnie studiował nauki przyrodnicze w Wiedniu. Po powrocie do Lublany pełnił różne funkcje publiczne, od 1820 roku przeszedł na emeryturę. Z jego inicjatywy powstało muzeum w Lublanie. W 1832 roku opisał jaskinię Postojna, na jego cześć nazwano odkryty tam gatunek endemicznego chrząszcza "Leptodirus hochenwartii".

</doc>
<doc id="2709812" url="https://pl.wikipedia.org/wiki?curid=2709812" title="Dandy Warhols">
Dandy Warhols



</doc>
<doc id="2709813" url="https://pl.wikipedia.org/wiki?curid=2709813" title="Saint-Maurice d'Agaune">
Saint-Maurice d'Agaune



</doc>
<doc id="2709814" url="https://pl.wikipedia.org/wiki?curid=2709814" title="Jack Howard">
Jack Howard

Jack Howard (ur. 21 lipca 1981 w Weno) – lekkoatleta z Mikronezji.
Wystartował na igrzyskach olimpijskich w Pekinie w biegu na 100 metrów (odpadł w eliminacjach).
Jego brat bliźniak, John Howard również jest sprinterem i olimpijczykiem.

</doc>
<doc id="2709815" url="https://pl.wikipedia.org/wiki?curid=2709815" title="Theatre of Death Tour">
Theatre of Death Tour

Theatre of Death Tour – druga trasa koncertowa Alice Coopera; w jej trakcie odbyło się 150 koncertów.

</doc>
<doc id="2709816" url="https://pl.wikipedia.org/wiki?curid=2709816" title="Hala targowa w Krakowie">
Hala targowa w Krakowie



</doc>
<doc id="2709821" url="https://pl.wikipedia.org/wiki?curid=2709821" title="Ta jedyna">
Ta jedyna



</doc>
<doc id="2709822" url="https://pl.wikipedia.org/wiki?curid=2709822" title="Maria Ikelap">
Maria Ikelap

Maria Epiph Ikelap (ur. 4 stycznia 1987 w Weno) – lekkoatletka z Mikronezji.
Wystartowała na igrzyskach olimpijskich w Pekinie w biegu na 100 metrów (odpadła w eliminacjach).
Jej siostra Evangeleen także uprawiała lekkoatletykę.

</doc>
<doc id="2709823" url="https://pl.wikipedia.org/wiki?curid=2709823" title="Kerson Hadley">
Kerson Hadley

Kerson Hadley (ur. 22 maja 1989) – pływak z Mikronezji.
Wystartował na igrzyskach olimpijskich w Pekinie w wyścigu na 50 metrów stylem dowolnym, gdzie zajął 70. miejsce, a także 4 lata później w Londynie, gdzie w tej samej konkurencji był 40.

</doc>
<doc id="2709825" url="https://pl.wikipedia.org/wiki?curid=2709825" title="Stanisław Stasiulewicz">
Stanisław Stasiulewicz

Stanisław Stasiulewicz (ur. 13 grudnia 1955) – Artysta plastyk, malarz. W latach 1978-1983 studiował na Wydziale Malarstwa Sztalugowego w krakowskiej ASP. Uprawia malarstwo, grafikę i rysunek.
W latach 1985-1987 współprowadził bydgoską galerię Kruchta, a w 1987-89 współpracował z Galerią Autorską J. Kaji i J. Solińskiego. Od 1990 współpracuje z galerią Kantorek w Bydgoszczy. Jest też współzałożycielem klubu Trytony. Od 1 kwietnia 1993 był prezesem Zarządu Okręgu ZPAP w Bydgoszczy oraz kierownikiem artystycznym Galerii-85, należy do Stowarzyszenia Artystycznego Wieża Ciśnień.
W latach 1984-1990 był wielokrotnym stypendystą MKiS oraz Wydziału Kultury Urzędu Wojewódzkiego w Bydgoszczy.
Wystawy ..
Posiada w swoim dorobku ponad 30 wystaw indywidualnych oraz udział w ponad 50 wystawach zbiorowych.

</doc>
<doc id="2709827" url="https://pl.wikipedia.org/wiki?curid=2709827" title="Ta jedyna (film 2003)">
Ta jedyna (film 2003)

Ta jedyna (ang. "The One") – amerykański film telewizyjny (komedia romantyczna) z 2003 roku.
Treść.
Michael Blake, właściciel firmy cateringowej, poznaje w restauracji piękną dziewczynę Gail Hollander. Nie wiedząc, że jest ona już w związku, posyła jej butelkę szampana. Jednak w tym samym czasie pojawia się w restauracji Gordie Parks, chłopak Gail i gwiazdor ligi hokejowej. W szale zazdrości wymierza Michaelowi cios. Później jednak, rozumiejąc swoje niestosowne zachowanie, Gordie przeprasza Michaela i wraz z narzeczoną proponuje mu organizację ich przyjęcia weselnego. Michael od razu przyjmuje propozycję. Jest tylko jeden problem - mężczyzna z dnia na dzień jest coraz bardziej zakochany w Gail i coraz bardziej zaprzyjaźnia się z Gordiem.

</doc>
<doc id="2709828" url="https://pl.wikipedia.org/wiki?curid=2709828" title="Digital Cinema Package">
Digital Cinema Package

DCP – (ang. "Digital Cinema Package") – Pakiet Kina Cyfrowego – jest to zbiór plików cyfrowych używany do przechowywania i przekazywania strumieni audio i wideo oraz innych danych na potrzeby kina cyfrowego (ang. Digital Cinema, DC).
Termin ten został zdefiniowany przez Digital Cinema Initiatives (DCI, LLC) w rekomendacji dotyczącej zawartości pakietu dla kina cyfrowego.
W praktyce DCP składa się z plików MXF (Material eXchange Format) zawierających osobne strumienie audio i wideo oraz z kilku pomocniczych plików indeksu w formacie XML (Extensible Markup Language).
Dane zawarte w plikach MXF są zazwyczaj skompresowane, zakodowane i zaszyfrowane w celu zmniejszenia ilości wymaganej pamięci dyskowej i zabezpieczeniu przed niedozwolonym użyciem. W przypadku plików zaszyfrowanych do odtworzenia materiału niezbędny jest dostarczony osobno plik klucza.
Strumień wideo składa się z sekwencji stałych obrazów skompresowanych w standardzie JPEG 2000. Audio jest przechowywane jako liniowy PCM (PCM to najpopularniejsza metoda reprezentacji sygnału analogowego w systemach cyfrowych).
Najnowszy standard – SMPTE – został stworzony w celu dostosowania systemu do uwag i zaleceń producentów i dostawców sprzętu.
Specyfikacja techniczna.
Obraz.
Obraz może być przechowywany w jednej lub wielu „szpulach” (ang. "reel" – bęben) odpowiadających jednemu lub wielu plikom MXF.
Każda „szpula” zawiera obraz zapisany w zależności od wykorzystanego kodera jako JPEG2000 lub MPEG-2. MPEG-2 nie jest jednak już kompatybilny ze standardem DCI. Obecnie JPEG2000 jest jedynym akceptowanym standardem kompresji.
Pliki dźwiękowe.
Dźwięk analogicznie do obrazu przechowywany jest w „szpulach” (MXF), których liczba i długość jest zgodna z plikami obrazu. W przypadku pakietów wielojęzycznych, dołączane są dodatkowe pliki zawierające oddzielną ścieżkę dźwiękową w odpowiednim języku. Każdy plik zawiera dźwięk zapisany jako liniowy PCM.
Plik listy odtwarzania.
Definiuje kolejność odtwarzania i synchronizację plików audio i wideo. Kolejność ta zapisana jest w formacie XML a odpowiednie pliki identyfikowane są poprzez ich numery UUID.
Plik sum kontrolnych..
Wszystkie pliki zawarte w pakiecie posiadają obliczoną sumę kontrolną, ich lista przechowywana jest w tym pliku w formacie XML. Suma kontrolna wykorzystywana jest w celu sprawdzenia przez serwer czy któryś z plików pakietu nie został uszkodzony lub zmieniony. Niezgodność sumy kontrolnej pliku z wartością zapisaną uniemożliwi wgranie pakietu na serwer kina cyfrowego.
Plik indeksu woluminu (VOLINDEX).
Pojedynczy DCP może być zapisany na więcej niż jednym nośniku. Plik VOLINDEX zawiera informację o liczbie i kolejności nośników zawierających pojedynczy pakiet, mogą to być na przykład dyski twarde.

</doc>
<doc id="2709829" url="https://pl.wikipedia.org/wiki?curid=2709829" title="Debra Daniel">
Debra Daniel

Debra Daniel (ur. 4 marca 1991) – pływaczka z Mikronezji.
Wystartowała na igrzyskach olimpijskich w Pekinie w wyścigu na 50 metrów stylem dowolnym, gdzie zajęła 76. miejsce, a także 4 lata później w Londynie w tej samej konkurencji, gdzie była 57.
Debra Daniel ma zaledwie 145 centymetrów wzrostu i waży 46 kilogramów.

</doc>
<doc id="2709831" url="https://pl.wikipedia.org/wiki?curid=2709831" title="Diecezja Gaylord">
Diecezja Gaylord

Diecezja Gaylord (ang. "Diocese of Gaylord", łac. "Dioecesis Gaylordensis") - diecezja Kościoła rzymskokatolickiego w Stanach Zjednoczonych, w metropolii Detroit. Jej granice zdefiniowane zostały jako "21 północnych hrabstw Dolnego Półwyspu stanu Michigan". Została erygowana 19 grudnia 1970 roku. Patronką diecezji jest Matka Boża Karmelitańska. 

</doc>
<doc id="2709832" url="https://pl.wikipedia.org/wiki?curid=2709832" title="Ta jedyna (film 1996)">
Ta jedyna (film 1996)

Ta jedyna (ang. "She’s The One") – amerykańska komedia romantyczna z 1996 roku.
Treść.
Rodzina Fitzpatricków mieszka w Nowym Jorku. Głowa rodu, emerytowany strażak, pasjonat wędkarstwa, pan Fitzpatrick, ma dwóch synów. Podczas wypraw wędkarskich, ojciec udziela synom nieodpowiedzialnych rad. Kierując się dewizą ojca lekkoduch Mickey zarabia na życie jako taksówkarz. Pewnego dnia wiezie aż do Nowego Orleanu studentkę, Hope. Zakochuje się w niej i poślubia w tajemnicy przed wszystkimi.

</doc>
<doc id="2709833" url="https://pl.wikipedia.org/wiki?curid=2709833" title="Gemeinsame Normdatei">
Gemeinsame Normdatei

Gemeinsame Normdatei (GND) – kartoteka wzorcowa, stanowiąca element centralnego katalogu Niemieckiej Biblioteki Narodowej (DNB), utrzymywanego wspólnie przez niemieckie i austriackie sieci biblioteczne.

</doc>
<doc id="2709834" url="https://pl.wikipedia.org/wiki?curid=2709834" title="Manuel Minginfel">
Manuel Minginfel

Manuel Minginfel (ur. 28 września 1978) – sztangista z Mikronezji.
Pierwszy raz wystartował w Sydney, kiedy reprezentacja zadebiutowała na igrzyskach. Wówczas Minginfel nie został sklasyfikowany. Cztery lata później na Igrzyskach Olimpijskich w Atenach zajął 10. miejsce. W Sydney startował w kategorii wagowej do 56 kilogramów, a cztery lata później w Atenach startował w kategorii do 62 kilogramów.
W Pekinie wystartował w kategorii wagowej do 62 kilogramów w grupie B. W rwaniu dwie próby na 115 i 120 kilogramów miał udane, natomiast próbę na 123 kilogramy spalił. Rwanie zakończył z wynikiem 120 kilogramów. W podrzucie wszystkie trzy próby na 145,150 i 155 kilogramów miał udane. Podrzut zakończył z wynikiem 155 kilogramów, i z wynikiem 275 kilogramów w dwuboju zajął 4. miejsce w grupie B, a w końcowej klasyfikacji 11. miejsce.

</doc>
<doc id="2709835" url="https://pl.wikipedia.org/wiki?curid=2709835" title="Trzy amerykańskie longplaye">
Trzy amerykańskie longplaye

Trzy amerykańskie longplaye (org. "3 amerikanische LPs") – krótkometrażowy film Wima Wendersa nakręcony w 1969 roku. Pierwszy film tego reżysera nakręcony we współpracy z austriackim pisarzem Peterem Handke.
Film opowiada o wyobrażeniu USA, wywołanym przez muzykę. Na warstwę wizualną filmu składa się 10 ujęć, w tym zdjęcia Monachium nakręcone z jadącego samochodu. Towarzyszy im muzyka – po jednym utworze Van Morrisona, Credence Clearwater Revival i Harveya Mandela – oraz komentarze Wendersa i Handke'go, rozmawiających o Ameryce oraz widzeniu i odczuwaniu muzyki.

</doc>
<doc id="2709837" url="https://pl.wikipedia.org/wiki?curid=2709837" title="Aleja Ignacego Daszyńskiego w Krakowie">
Aleja Ignacego Daszyńskiego w Krakowie

Aleja Ignacego Daszyńskiego (potocznie Planty Daszyńskiego) – aleja w Krakowie w dzielnicy II Grzegórzki. 
Przebieg i zabudowa.
Leży na naturalnym przedłużeniu ulicy Józefa Dietla, w związku z dawnym przebiegiem koryta Starej Wisły w śladzie tych dwóch dzisiejszych arterii. W nawiązaniu uprzedniej ulicy, powstała kompozycja jej założenia urbanistycznego charakteryzująca się centralnym pasem zieleni, dwiema jezdniami i zabudową w pierzejach. Kończy się na bulwarach wiślanych.
Najbardziej wysunięta na południe część alei nie ma charakteru pierzejowego. Po jej zachodniej stronie znajduje się nowy cmentarz żydowski. Po stronie wschodniej zaś, po wyburzeniu zabudowań rzeźni miejskiej powstał kompleks handlowo-rozrywkowy Galeria Kazimierz.
W osi alei, na wysokości skrzyżowania z ulicą Masarską, frontem na północ znajduje się Pomnik Czynu Zbrojnego Proletariatu Krakowa autorstwa Antoniego Hajdeckiego z 1986 roku
Historia.
Aleja ukształtowała się na początku XX wieku po zasypaniu koryta Starej Wisły, w związku z rozbudową Krakowa w kierunku Grzegórzek, przyłączonych w granice miasta w 1910 roku jako XIX dzielnica katastralna. Nazywana była „ulicą Wiślisko” do 1937 roku, kiedy to nadano jej obecną nazwę w uhonorowaniu zmarłego rok wcześniej Ignacego Daszyńskiego. Początkowo planowano dla niej zabudowę willową – przykład stanowi zachowana do dziś willa Bieniarzów według projektu Józefa Pokutyńskiego z 1923 roku. Dla zachodniej pierzei w 1934 roku Franciszek Mączyński zaprojektował osiedle składające się z bloków i ogrodów, powiązane z pobliską Halą Targową. Osiedle zrealizowano jednak dopiero w latach 1949-1951 według zmienionej koncepcji.

</doc>
<doc id="2709838" url="https://pl.wikipedia.org/wiki?curid=2709838" title="Masowe zbrodnie reżimów komunistycznych">
Masowe zbrodnie reżimów komunistycznych

Masowe zbrodnie komunistyczne – zbiorowe mordy popełnione przez reżimy państw komunistycznych w XX wieku, z łączną liczbą ofiar szacowaną pomiędzy 85 a 100 milionów ludzi. Niektóre, wyższe szacunki, prócz liczenia ofiar masowych mordów i egzekucji dokonanych na politycznych przeciwnikach, wojen domowych, kampanii terroru, reform rolnych i wyniszczenia w obozach pracy obejmują również ofiary wojen zewnętrznych, głodu, chorób oraz śmierci w wyniku wycieńczenia w łagrach i obozach pracy.
Z najwyższą udokumentowaną liczbą ofiar spośród krajów komunistycznych pozostaje Rosyjska Federacyjna Socjalistyczna Republika Radziecka i ZSRR pod rządami partii komunistycznej, następnie Chińska Republika Ludowa pod rządami Mao Zedonga, wreszcie Kambodża pod rządami Czerwonych Khmerów. Szacunkowa liczba ofiar cywilnych zamordowanych przez trzy wymienione reżimy waha się pomiędzy 21 a 70 milionów istnień ludzkich. Na mniejszą skalę - w liczbach bezwzględnych - represje wystąpiły w Korei Północnej, Wietnamie, krajach Europy Wschodniej i w Afryce.
RFSRR, ZSRR i Europa Środkowo-Wschodnia.
Pierwszymi państwami rządzonymi przez komunistów, gdzie po zdobyciu władzy przez komunistów dokonali oni masowych mordów były: Rosyjska Federacyjna Socjalistyczna Republika Radziecka (pierwsze państwo na świecie, gdzie 7 listopada 1917 roku bolszewicy zdobyli władzę) i efemeryczna Węgierska Republika Rad pod rządami Beli Kuna w 1919. Kolejne nasilenie represji nastąpiło w latach 30. XX wieku w ZSRR pod rządami Józefa Stalina; kolektywizacja i tzw. "rozkułaczanie" doprowadziło m.in. do ludobójczego wielkiego głodu na Ukrainie oraz wysiedlenia polskiej ludności z Żytomierszczyzny. Ponad milion ludzi (w tym działaczy komunistycznych i wysokich funkcjonariuszy państwa sowieckiego) wymordowano w ZSRR w wyniku tzw. wielkiej czystki (Wielkiego Terroru) w latach 1936-1939, a kilka milionów zesłano do łagrów, w których przeważająca część zmarła. W tym samym okresie do masowych mordów doszło również w rządzonych przez komunistów i kontrolowanych przez Moskwę Mongolskiej Republice Ludowej i Tuwińskiej Republice Ludowej (Tannu-Tuwie) (tzw. czerwony terror).
Po agresji ZSRR na Polskę i kraje bałtyckie NKWD dokonało masowych morderstw (zbrodnia katyńska) i deportacji na Syberię i do Kazachstanu obywateli okupowanych przez Armie Czerwoną Polski, Litwy, Łotwy i Estonii. Po agresji III Rzeszy na ZSRR w czerwcu 1941 NKWD zdążyło przeprowadzić zbiorowe morderstwa więźniów na terenie okupowanej wschodniej Polski oraz krajów bałtyckich, a także w więzieniach i łagrach Rosji.
Według czarnej księgi komunizmu w podporządkowanych ZSRR po roku 1945 krajach bloku wschodniego rządy partii komunistycznych przyczyniły się do jednego miliona ofiar.
Bułgaria.
Pomiędzy 50 tys. a 100 tys. osób zostało zamordowanych w 1944 w ramach przymusowej kolektywizacji i prześladowań politycznych.
Niemcy Wschodnie.
Szacuje się, że po zakończeniu II wojny światowej w sowieckiej strefie okupacyjnej, w 1945 roku, w ramach prześladowań politycznych zamordowano pomiędzy 80 tys. a 100 tys. osób.
Polska.
Po ponownym wkroczeniu Armii Czerwonej na teren Polski w 1944 roku dokonano masowych morderstw i wywózek żołnierzy Armii Krajowej biorących udział wraz z Sowietami w odbijaniu Wilna i Lwowa z rąk niemieckich.
Największą udokumentowaną zbrodnią popełnioną przez NKWD na terenie współczesnej Polski, przy aktywnym współudziale UB oraz ludowego Wojska Polskiego była obława augustowska.
Większość ofiar zbrodni komunistycznych w okresie powojennym stanowili byli żołnierze AK oraz żołnierze podziemia niepodleglościowego, którzy podjęli walkę zbrojną z nowym okupantem. Po stłumieniu podziemia antykomunistycznego po 1947 roku większość ofiar stanowili skazani w wyniku tzw. mordów sądowych. Byli to żołnierze drugiej konspiracji, żołnierze AK, oraz działacze opozycyjni. Na początku lat 50. ofiarą mordów sądowych padli również oficerowie ludowego Wojska Polskiego w służby czynnej, ale z przedwojennym stażem. Okres stalinowski kończy w Polsce masakra robotników w Poznaniu w czerwcu 1956 roku.
Rumunia.
Według szacunków pomiędzy 60 tys. a 300 tys. zostało zamordowanych w 1945 roku w ramach przymusowej kolektywizacji i prześladowań politycznych.
Węgry.
W okresie istnienia Węgierskiej Republiki Rad, rządzący komuniści zwani eufemistycznie Chłopcami Lenina, popełnili masowe zbrodnie na przeciwnikach politycznych (tzw. czerwony terror).
Po II wojnie światowej i utworzeniu Węgierskiej Republiki Ludowej komunistyczna służba bezpieczeństwa Államvédelmi Hatóság utworzyła obozy koncentracyjne i popełniła masowe mordy na przeciwnikach politycznych.
Liczba ofiar.
Obrońcy komunizmu podkreślają, że większość ofiar to ofiary totalitaryzmu (który według nich był wypaczeniem ideologii i równości w niej głoszonej) stalinowskiego ZSRR (20 mln) i Chin (60-65 mln), które przed rewolucją były krajami zacofanymi, gdzie także panowała bieda, analfabetyzm i ludzie umierali z głodu.
Robert Conquest w monografii "Wielki Terror" podaje liczbę około 40 milionów ofiar represji w ZSRR, z czego około 20 milionów ofiar śmiertelnych.
Aleksander Sołżenicyn w książce Archipelag GUŁag szacuje, że w samych obozach pracy (Gułagach) w ZSRR uśmiercono od początku rewolucji do roku 1956 ok. 60 milionów ludzi.
Po publikacji Czarnej księgi, razem z artykułem wstępnym Courtoisa, trzech współautorów książki - Nicolas Werth, Jean-Louis Margolin i Karel Bartošek — zaprotestowało przeciwko wysuwanym przez niego tezom, jak i przedstawionym liczbom ofiar represji. Autorzy Czarnej księgi na łamach Le Monde stwierdzili że Courtois zawyżył dane liczby ofiar w przypadku między innymi ZSRR i Wietnamu.
Negowanie i relatywizacja zbrodni komunistycznych.
Środowiska lewicowe i komunistyczne na świecie jak i wiele środowisk w krajach postkomunistycznych zarzuciło „Czarnej księdze komunizmu” fałszowanie historii, a nawet całkowite zakłamanie w doraźnych celach politycznych, sztuczne spłycanie wydarzeń oraz zestawianie ze sobą narodowego socjalizmu i komunizmu oraz zrównanie stalinizmu z komunizmem. Do najbardziej znanych komunistycznych krytyków „Czarnej Księgi Komunizmu” i „Archipelagu Gułag” należy członek szwedzkiej partii komunistycznej Mario Sousa, który w swoim tekście „Kłamstwa o historii ZSRR” neguje liczbę ofiar systemu komunistycznego w ZSRR, także w okresie rządów Józefa Stalina, równocześnie oskarża autorów książek o inspirację Hitlerem. Również Ulrich Ruppert zarzuca Courtoisowi, autorowi „Czarnej Księgi Komunizmu”, zawyżenie statystyk ofiar komunizmu, w wyniku błędnego jego zdaniem założenia, „że stalinizm równa się komunizm”.
Premier Francji Lionel Jospin i prezydent Rosji Władimir Putin - odnieśli się do zarzutów przedstawionych w „Księdze...” argumentem, że zbrodnicze działania komunistów wpisywały się w „logikę historyczną” i dlatego powinny podlegać ocenie odmiennej, niż zbrodnie narodowych socjalistów. Jospin polemizował z autorami księgi dowodząc „wielkości rewolucji październikowej” oraz dobra narodowego Francuzów z okresu II wojny światowej: „Rewolucja roku 1917 była jednym z wielkich wydarzeń XX w.”, a „ZSRR Stalina, jakkolwiek byśmy go oceniali, był naszym sojusznikiem przeciw nazistowskim Niemcom”.
Upamiętnienie ofiar.
Zgromadzenie Parlamentarne Rady Europy (PACE) w Rezolucji 1481/2006 z 25 stycznia 2006 potępiło zbrodnie totalitarnych reżimów komunistycznych.
23 sierpnia (dzień zawarcia Paktu Ribbentrop-Mołotow) m.in. w Unii Europejskiej i Stanach Zjednoczonych obchodzony jest Europejski Dzień Pamięci Ofiar Stalinizmu i Nazizmu (znany też jako "Międzynarodowy Dzień Czarnej Wstążki").

</doc>
<doc id="2709845" url="https://pl.wikipedia.org/wiki?curid=2709845" title="Niewinny">
Niewinny



</doc>
<doc id="2709847" url="https://pl.wikipedia.org/wiki?curid=2709847" title="Kantoratschule">
Kantoratschule

Kantoratschule – jeden z zabytkowych budynków należących do XIX wiecznej osady fabrycznej w Żyrardowie, zbudowany w latach 1896-1899 z przeznaczeniem na szkołę. Mieści się na rogu ulicy Gabriela Narutowicza 37 i placu Jana Pawła II, za Domem Ludowym w Żyrardowie (dzisiejszym Centrum Kultury). Obecnie stanowi część Szkoły Podstawowej nr 2 im. Marii Konopnickiej (wcześniej mieściła się tu Szkoła Podstawowa nr 3).
 Budynek wpisany jest do rejestru zabytków pod nr rej.: 647 z 30.03.1984
Wygląd.
Jest to dwupiętrowy budynek z czerwonej cegły, z ryzalitem frontowym o ozdobnym szczycie, który został zwieńczony arkadowym fryzem. Na poddaszu znajduje się kolejne piętro.
Historia.
Szkoła ta, nosząca nazwę "Kantorschule und Madchenschule", powstała z inicjatywy Karola Dittricha jr., który chciał zapewnić pracownikom fabryki wszystkich szczebli możliwie wysokich warunków życia. Kantoratschule przeznaczony był głównie dla dzieci z rodzin urzędników i dyrektorów zakładów lniarskich, takich jak Nowa Przędzalnia (Lofty de Girarda). Szkołę, początkowo przeznaczoną dla 40 chłopców (głównie niemieckich), prowadził Adolf Hauptman. Językiem wykładowym był język niemiecki. Najprawdopodobniej miała przygotować do zawodu kancelisty – pracownika kantoru. 

</doc>
<doc id="2709851" url="https://pl.wikipedia.org/wiki?curid=2709851" title="Renaissance FC">
Renaissance FC

Renaissance FC – czadyjski klub piłkarski z siedzibą w mieście Ndżamena. Drużyna swoje mecze rozgrywa na Stade Nacional. 

</doc>
<doc id="2709853" url="https://pl.wikipedia.org/wiki?curid=2709853" title="Stade Nacional (Czad)">
Stade Nacional (Czad)



</doc>
<doc id="2709854" url="https://pl.wikipedia.org/wiki?curid=2709854" title="Augusta Anhalt-Dessau">
Augusta Anhalt-Dessau

Fryderyka Amalia Augusta (ur. 18 sierpnia 1793 w Ballenstedt, zm. 12 czerwca 1854 w Rudolstadt) – księżniczka Anhalt-Dessau z dynastii askańskiej, poprzez małżeństwo księżna Schwarzburg-Rudolstadt.
Urodził się jako córka następcy Anhalt-Dessau księcia Fryderyka i jego żony księżnej Amalii. W państwie tym panował wówczas jej dziadek Leopold III.
15 kwietnia 1816 w Rudolstadt poślubiła księcia Schwarzburg-Rudolstadt Fryderyka Gintera. Para miała trzech synów:

</doc>
<doc id="2709855" url="https://pl.wikipedia.org/wiki?curid=2709855" title="Gazelle FC">
Gazelle FC

Gazelle FC – czadyjski klub piłkarski z siedzibą w mieście Ndżamena. Drużyna swoje mecze rozgrywa na stadionie Stade Omnisports Idriss Mahamat Ouya. 

</doc>
<doc id="2709856" url="https://pl.wikipedia.org/wiki?curid=2709856" title="Oddział Polskiego Towarzystwa Ludoznawczego w Poznaniu">
Oddział Polskiego Towarzystwa Ludoznawczego w Poznaniu

Oddział Polskiego Towarzystwa Ludoznawczego w Poznaniu ma swój początek w roku 1910, kiedy to powołano Towarzystwo Ludoznawcze pod przewodnictwem Heleny Cichowicz, natomiast rok później, również z jej inicjatywy, odbyło się uroczyste otwarcie zbiorów Ludoznawczych w Muzeum Mielżyńskich Towarzystwa Przyjaciół Nauk w Poznaniu. Ekspozycja powstała w okresie silnej germanizacji, w czasie działalności komisji kolonizacyjnej i rosnących konfliktów. Prezentowano na niej obiekty etnograficzne z wielkopolskich wsi, pozyskiwane w trakcie wyjazdów terenowych przez pasjonatki kultury regionalnej, jakimi były Helena i jej córka Wiesława Cichowicz. Zbiory przetrwały do wybuchu I wojny światowej. Do 1939 roku organizacja nie ulegała przekształceniu w ośrodek o profilu naukowym, a prace Towarzystwa Ludoznawczego dla środowisk uniwersyteckich miały charakter nieprofesjonalny.
Z momentem śmierci H. Cichowicz w 1929 roku, pieczę nad zbiorem przejęła jej córka, Wiesława Cichowicz, która w 1936 roku zorganizowała uroczystość 25-lecia Zbiorów Ludoznawczych. Podczas wojny zbiory etnograficzne w przeważającej części uległy zniszczeniu. Po wojnie W. Cichowicz od nowa podjęła pracę terenową na obszarze Wielkopolski i na terenach tzw. Ziem Odzyskanych. Efektem tego była ogromna ilość zbiorów, która po jej śmierci, na podstawie testamentu, została przekazana Muzeum Archidiecezjalnemu w Poznaniu.
Część etnograficzna została udostępniona w otwartym 28 czerwca 1981 roku Oddziale Sztuki Ludowej im. Heleny i Wiesławy Cichowicz, a obecnie stanowi ona część zbiorów Muzeum Etnograficznego w Poznaniu, które jest Oddziałem Muzeum Narodowego w Poznaniu.
Od wybuchu II wojny światowej Działalność Towarzystwa Ludoznawczego w Poznaniu ustała. Reaktywowano ją w 1945 roku pod kierunkiem prof. Eugeniusza Frankowskiego, w ramach działalności Polskiego Towarzystwa Ludoznawczego. Czas między 1945 a 1965 rokiem przyniósł dynamiczny rozwój badań i publikacji etnograficznych w historii ośrodka w Poznaniu. Wlicza się w to publikację trzytomowego dzieła pt. „Kultura ludowa Wielkopolski" w latach 1960-1966, pod kierownictwem prof. dr. Józefa Burszty. Przejściowo Poznań w latach 1951-1954 był siedzibą głównego zarządu Polskiego Towarzystwa Ludoznawczego, gdzie kierownikiem Katedry w tym czasie był prof. dr Józef Gajek.
Obecnie Polskie Towarzystwo Ludoznawcze Oddział w Poznaniu swoją siedzibę ma w Instytucie Antropologii i Etnologii UAM.
Członkiem PTL O / Poznań były m.in. prof. dr hab. Maria Paradowska i dr hab. Zofia Staszczak.
Aktualny skład Oddziału.
Obecnie Oddział liczy 79 członków. Skład zarządu Oddziału na kadencję 2019-2023: 
Serie wydawnicze i poznańscy redaktorzy.
Członkowie Towarzystwa Oddziału poznańskiego zasiadający w komitetach redakcyjnych oraz pełniący rolę redaktorów serii wydawniczych PTL-owskich:
Kalendarium.
Najważniejsze wydarzenia w historii Towarzystwa Ludowego i Oddziału Polskiego Towarzystwa Ludowego w Poznaniu:
Linki zewnętrzne.
PTL, Oddział w Poznaniu
Instytut Etnologii i Antropologii Kulturowej UAM w Poznaniu

</doc>
<doc id="2709858" url="https://pl.wikipedia.org/wiki?curid=2709858" title="Aqua Fortis">
Aqua Fortis



</doc>
<doc id="2709861" url="https://pl.wikipedia.org/wiki?curid=2709861" title="Wstęga Św. Jerzego">
Wstęga Św. Jerzego

Wstęga Św. Jerzego (ros. "Гео́ргиевская ле́нта" – transkr. "gieorgijewskaja lenta") – dwukolorowa wstęga Orderu św. Jerzego (rosyjskiego odznaczenia wojskowego).
Wstęgi były również noszone przez marynarzy okrętów nagrodzonych Flagą św. Jerzego na marynarskich czapkach bez daszka. Była też elementem sztandarów. Od roku 1917 nie jest obecna na żadnym odznaczeniu państwowym.
Historia.
Barwy wstęgi – czarny i żółty – oznaczają „dym i płomień” i symbolizują heroizm żołnierza na polu boju. Wstęga była niekiedy analogiem orderu św. Jerzego, Krzyża Zasługi Wojskowego orderu Świętego Jerzego. W przypadkach, gdy kawalerowie Krzyża Zasługi nie mogli zostać uhonorowani samym odznaczeniem (na przykład w czasie obrony Sewastopola w latach 1854-1855), nosili na mundurach Wstęgę św. Jerzego. Wstęga była też noszona podczas I wojny światowej na kołnierzach szyneli przez żołnierzy odznaczonych orderem św. Jerzego.
Wstęga św. Jerzego jeden raz w historii uzyskała status samodzielnego odznaczenia. Miało to miejsce w 1914 roku, kiedy to za zasługi w przeprowadzeniu mobilizacji uhonorowano generała-lejtnanta Aleksandra Łukomskiego, jako dodatek do wcześniej przyznanego orderu Św. Władimira stopnia IV. W ten sposób Łukomski został kawalerem unikalnego odznaczenia: orderu św. Władimira ze wstęgą św. Jerzego.
W systemie odznaczeń ZSRR wstęga stała się prototypem orderowej wstęgi, zwanej Wstęgą Gwardyjską. Wstęga Gwardyjska została wykorzystana przy projektowaniu Orderu Sławy i Medalu Za zwycięstwo nad Niemcami w Wielkiej Wojnie Ojczyźnianej 1941–1945. Prócz tego jej wizerunek był umieszczany na znakach rozmaitych jednostkach organizacyjnych wojska.
Wraz z rozpoczęciem akcji "Wstążka św. Jerzego" w roku 2005 w rosyjskich środkach masowego przekazu radziecką „Wstęgę Gwardyjską” zaczęto nazywać „Wstęgą św. Jerzego”, co jest nieprawidłowe zarówno z historycznego, jak i falerystycznego punktu widzenia.

</doc>
<doc id="2709863" url="https://pl.wikipedia.org/wiki?curid=2709863" title="Tourbillon FC">
Tourbillon FC

Tourbillon FC – czadyjski klub piłkarski z siedzibą w mieście Ndżamena. Drużyna swoje mecze rozgrywa na stadionie Stade Omnisports Idriss Mahamat Ouya. 

</doc>
<doc id="2709867" url="https://pl.wikipedia.org/wiki?curid=2709867" title="SLD (ujednoznacznienie)">
SLD (ujednoznacznienie)



</doc>
<doc id="2709868" url="https://pl.wikipedia.org/wiki?curid=2709868" title="Odznaka Honorowa za Zasługi dla Republiki Austrii">
Odznaka Honorowa za Zasługi dla Republiki Austrii

Odznaka Honorowa za Zasługi dla Republiki Austrii (niem. "Ehrenzeichen für Verdienste um die Republik Österreich") – najwyższe odznaczenie państwowe Republiki Austrii o randze orderu.
Historia.
Odznaka Honorowa za Zasługi (1922–1934).
Po rozpadzie Austro-Węgier, ustawą z 3 kwietnia 1919 wszystkie tytuły szlacheckie, ordery i odznaczenia zostały zniesione. Dopiero 4 listopada 1922 ustanowiono po raz pierwszy "Odznakę Honorową za Zasługi dla Republiki Austrii". Jej podział na dziesięć klas potwierdzono rozporządzeniem z 23 lutego 1923:
Kolejne rozporządzenia z 26 marca 1924, 2 kwietnia 1925, 9 października 1925 i 7 lipca 1926 ustaliły przeznaczenie w przypadku odznaczania wojskowych i zmieniły nazwy dwóch klas:
8 marca 1930 kolejne rozporządzenie dodało cztery nowe klasy:
Ostateczny podział wyglądał jak podział współczesny, z wyłączeniem "Wielkiego Srebrnego Medalu", który dziś nie istnieje.
Order Zasługi (1934–1938).
Poprawka do konstytucji z 1934 zmieniła nazwę odznaczenia na Order Zasługi i zmieniła nazwy wszystkich klas, a 23 sierpnia 1935 dodano jeszcze jedną klasę, ustalając stateczny podział na siedemnaście klas:
Odznaka Honorowa za Zasługi (od 1952).
Odznaczenie to zostało ustanowione po raz drugi 2 kwietnia 1952 przez Radę Narodową Republiki Austrii. Jest nadawane obywatelom austriackim oraz obcokrajowcom za wybitne dokonania obywatelskie i zasługi dla republiki. Posiada 15 klas, które nadaje Prezydent Republiki.
Insygnia.
Oznakę (godło) stanowi krzyż maltański pokryty czerwoną emalią, z białymi prążkami wzdłuż pionowych i poziomych ramion. Krzyż wieńczy orzeł jak w godle państwowym Republiki, otoczony dziewięcioma tarczami z herbami poszczególnych austriackich landów. Metalowe części oznak są złote lub srebrne, zależnie od stopnia. Oznaki krzyży zasługi mają taki sam kształt, lecz wykonane są w złotym lub srebrnym metalu bez emalii. 
Gwiazdy orderowe dołączane do wyższych stopni odznaczenia są ośmiopromienne, z nałożonym na środek orłem. Wielka Gwiazda jest złota, gwiazdy pozostałych stopni – srebrne. 
Wstążki lub wstęgi są czerwone z białymi paskami pośrodku i dwoma białymi prążkami wzdłuż brzegów. Wstążki lub wstęgi odznak złotych (z wyjątkiem wielkich wstęg) są białe z czerwonymi paskami po bokach.
Awers medalu przedstawia orła Republiki, otoczonego laurowym wieńcem z herbami austriackich landów. Na rewersie widnieje dewiza: „FÜR VERDIENSTE UM DIE REPUBLIK ÖSTERREICH”.
Podział odznaczenia.
Nazewnictwo międzynarodowe i austriackie, sposób noszenia i przeznaczenie najwyższych klas:
Medal za Ratowanie Ginących.
Medal jest nadawany również jako nagroda za ratowanie życia ("Lebensrettungsmedaille"). Jest wówczas noszony na czerwonej wstążce z białymi prążkami wzdłuż brzegów, bez białego paska pośrodku. Ustanowiono początkowo dwa stopnie medalu za ratowanie życia (złoty i srebrny). W 1968 zniesiono stopień srebrny i obecnie nadawany jest wyłącznie w stopniu złotym. Oficjalna nazwa tego stopnia, to "Złoty Medal Zasługi na Czerwonej Wstędze (Goldene Medaille am Roten Bande für Verdienste)".

</doc>
<doc id="2709869" url="https://pl.wikipedia.org/wiki?curid=2709869" title="Anita Hinriksdottir">
Anita Hinriksdottir



</doc>
<doc id="2709870" url="https://pl.wikipedia.org/wiki?curid=2709870" title="Gra pojedyncza kobiet w tenisie ziemnym na Letnich Igrzyskach Olimpijskich 1912">
Gra pojedyncza kobiet w tenisie ziemnym na Letnich Igrzyskach Olimpijskich 1912

Rywalizacja w grze pojedynczej kobiet w tenisie ziemnym na V Letnich Igrzyskach Olimpijskich w Sztokholmie trwała od 1 do 5 lipca. W turnieju startowało 8 zawodniczek z 4 krajów. Złoty medal zdobyła Marguerite Broquedis z Francji, srebrny Dorothea Köring z Cesarstwa Niemieckiego, a brązowy Molla Bjurstedt z Norwegii.

</doc>
<doc id="2709875" url="https://pl.wikipedia.org/wiki?curid=2709875" title="Antropologia miasta">
Antropologia miasta

Antropologia miasta – dział antropologii kulturowej, zajmujący się badaniem systemów kulturowych i tożsamości w miastach, a także różnych politycznych, społecznych, ekonomicznych i kulturowych czynników, które kształtują tkankę miejską i procesy w niej zachodzące.
Początki antropologii miasta.
Antropologia miasta rozwijała się od lat 30. XIX wieku, lecz zainteresowanie tym tematem zaczęło się rozwijać dopiero w latach 60. 
Początkowo zainteresowanie tematem miasta było rozszerzeniem antropologicznych badań nad społeczeństwami wiejskimi i samą wsią. We wczesnej antropologii miasta korzystano z metod badawczych wypracowanych specjalnie dla małych plemion, „społeczeństw prymitywnych”, aby przyglądać się społecznościom wykluczonym takim jak getta, dzielnice etniczne i „miejskie wioski”. Badania skupiały się głównie na problemach społecznych, takich jak na przykład bieda. 
Aby uniknąć etnocentryzmu, antropolodzy miasta używali metod etnograficznych, analiz historycznych i międzykulturowych porównań, co miało pokazać, że mechanizmy społeczne i instytucje kulturalne odróżniają miasta od społeczeństw wiejskich. Początkowo antropologia miasta zwracała uwagę na silne przyjaźnie, stosunki pokrewieństwa i solidarność etniczną wśród mieszkańców, obecnie miasta przedstawiane są jako miejsce fragmentacji, wyobcowania i relacji bezosobowych. 
Rozwój antropologii miasta.
W latach 70. zainteresowanie antropologów zaczęło przenosić się z „antropologii w mieście” (patrzenie na miasto wyłącznie jako na miejsce badań) na antropologię miasta (antropologię o mieście – analiza relacji, symboli). Kontynuowano używanie wcześniejszej terminologii, aby stworzyć „mapę” zróżnicowania zjawisk miejskich oraz wypracować nomenklaturę. Na podstawie zestawienia ze sobą czynników ekonomicznych i politycznych Richard Fox wyróżnił miasta: administracyjne, handlowe, kolonialne, przemysłowych. Inni dodali typy takich miast, jak postkolonialne, modernistyczne i postmodernistyczne. Badania w miastach postawiły antropologii kilka metodologicznych i konceptualnych wyzwań. Antropolodzy miasta mieli wpływ na postrzeganie holizmu i analizy synchronicznej. Ekonomia polityczna stała się użyteczna w analizowaniu historycznych współczesnych sił, które wytwarzają nierówności wewnątrz i pomiędzy miastami.
Ponadto antropolodzy miasta starają się znaleźć inne metody do badań nad miastem (takie jak analiza sieci i analiza przypadku). Od początku lat 80. antropolodzy miasta zaczęli posiłkować się narzędziami badawczymi i aparatem pojęciowym zapożyczonym innych dziedzin, aby zrozumieć złożoność miejskiego życia i tego jak ważne jest w nim udział wielu podmiotów, które kształtują miasto i jego przestrzenie. Obecne badania zaważają na to, aby nie homogenizować typów miast i zwracają uwagę na różnorodności pomiędzy i w obrębie miast. 
Od wczesnych lat 90. antropolodzy miasta badali szeroką gamę praktycznych i teoretycznych zagadnień, takich jak bezdomność, analizy przestrzenne, kultura popularna, ruchy społeczne i obywatelstwo, płeć i rasowa nierówność, procesy globalne i międzynarodowe powiązania.
Współczesna antropologia miasta.
Współczesna antropologia miasta zajmuje się teoretyzacją zabudowy i koncepcją miejskiego zagospodarowania. Pozwala na analizę zagospodarowania miejskiego i planów zabudowy w celu poprawy funkcjonalności miast bądź ich części. Antropolodzy miasta czynnie uczestniczą w życiu społecznych miejskich organizacji pozarządowych, które starają się aby przywrócić miastom użyteczność dla mieszkańców, a nie tylko czynić je wygodnymi dla przyjezdnych.

</doc>
<doc id="2709877" url="https://pl.wikipedia.org/wiki?curid=2709877" title="Wpust pryzmatyczny">
Wpust pryzmatyczny

Wpust pryzmatyczny – element połączenia wpustowego, służący do połączenia piasty z wałem. To najczęściej stosowane wpusty, używane zarówno w złączach walcowych jak i stożkowych. Wykonuje się je ze stali o minimalnej wytrzymałości na rozciąganie formula_1 . 
Wyróżnia się dziesięć postaci wpustów pryzmatycznych :
Normalizacja.
Wymiary wpustów pryzmatycznych, jak i rowków pod nie, są zawarte m.in. w:
Według polskiej normy wpusty powinno się oznaczać poprzez podanie typu wpustu oraz wymiarów: szerokości "b", wysokości "h" i długości "l" rozdzielonych znakiem "x" np.: WPUST PRYZMATYCZNY AW 12x8x56 PN-70/M-85005

</doc>
<doc id="2709879" url="https://pl.wikipedia.org/wiki?curid=2709879" title="Gra mieszana w tenisie ziemnym na Letnich Igrzyskach Olimpijskich 1912">
Gra mieszana w tenisie ziemnym na Letnich Igrzyskach Olimpijskich 1912

Rywalizacja w grze mieszanej w tenisie ziemnym na V Letnich Igrzyskach Olimpijskich w Sztokholmie trwała od 1 do 5 lipca. W turnieju startowało 6 debli z 4 krajów. Złoty medal zdobyła para z Cesarstwa Niemieckiego: Dorothea Köring i Heinrich Schomburgk.

</doc>
<doc id="2709880" url="https://pl.wikipedia.org/wiki?curid=2709880" title="Ps (Unix)">
Ps (Unix)



</doc>
<doc id="2709882" url="https://pl.wikipedia.org/wiki?curid=2709882" title="Byliniak glinik">
Byliniak glinik

Byliniak glinik ("Rhopalus parumpunctatus") – gatunek pluskwiaka z podrzędu różnoskrzydłych, rodziny wysysowatych ("Rhopalidae") i rodzaju wysys.
Budowa ciała.
Owad ma ciało długości od 5,5 do 7,6 mm. Strona grzbietowa jest żółtobrązowa z bezbarwną i czarną punktacją. Spodnia natomiast żółta bądź żółtozielona, niekiedy z czerwonymi plamkami. Odnóża oraz czułki żółte, czarno nakrapiane.
Ekologia i występowanie.
Pluskwiak ten jest fitofagiem. Charakteryzuje go też polifagizm, gdyż odławiany jest z roślin należących do ponad 20 rodzin. Najczęściej odławia się go z astrowatych i bobowatych.
Owad ten występuje prawie w całej Europie. W Polsce pospolity w całym kraju.

</doc>
<doc id="2709884" url="https://pl.wikipedia.org/wiki?curid=2709884" title="Ps (ujednoznacznienie)">
Ps (ujednoznacznienie)



</doc>
<doc id="2709885" url="https://pl.wikipedia.org/wiki?curid=2709885" title="Puchar Kontynentalny 2012/2013">
Puchar Kontynentalny 2012/2013

16. edycja Pucharu Kontynentalnego odbył się na przełomie 2012 i 2013 roku.
Terminy etapów turnieju określono w czerwcu 2012 roku na spotkaniu w Budapeszcie. W edycji uczestniczyła drużyna mistrza Polski, Ciarko PBS Bank KH Sanok, która wystąpiła w III rundzie.
I runda.
Grupa A.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy A zwyciężyła drużyna gospodarzy, HSC Csíkszereda i uzyskała awans do II rundy (grupa B).
II runda.
Grupa B.
Mecze II rundy grupy B odbędą się w dniach 19-21 października 2012 w Landshut w Niemczech.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy B zwyciężyła drużyna gospodarzy EV Landshut i uzyskała awans do trzeciej rundy (Grupa D).
Grupa C.
Mecze II rundy grupy C odbędą się w dniach 19-21 października 2012 w Vaasa w Finlandii.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy C zwyciężyła drużyna Bejbarys Atyrau i uzyskała awans do III rundy (Grupa E).
III runda - półfinały.
Grupa D.
Mecze III rundy grupy D odbędą się w dniach 23-25 listopada 2012 w Bolzano we Włoszech.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy D zwyciężyła drużyna Bolzano Foxes i uzyskała awans do Superfinału (Grupa F).
Grupa E.
Mecze III rundy grupy E odbyły się w dniach 23-25 listopada 2012 w Stavanger w Norwegii.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy E zwyciężyła drużyna Mietałłurga Żłobin i uzyskała awans do Superfinału (Grupa F).
Superfinał - grupa F.
Superfinał został rozegrany w dniach 11-13 stycznia 2013 w Doniecku na Ukrainie.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju finałowym przyznano nagrody indywidualne:

</doc>
<doc id="2709887" url="https://pl.wikipedia.org/wiki?curid=2709887" title="Problem ucztujących kryptografów">
Problem ucztujących kryptografów

Problem ucztujących kryptografów – problem postawiony w 1988 przez Davida Chauma. Polega na znalezienie schematu bezpiecznego obliczenia funkcji OR przez kilka niezależnych stron.
Opis klasyczny problemu.
Trzech kryptografów spotyka się na kolacji w restauracji. Kelner informuje ich, że rachunek został już opłacony przez anonimową osobę. Mógł to być jeden z ucztujących kryptografów bądź agencja NSA. Kryptografowie chcą się dowiedzieć czy sponsorem był któryś z nich, lecz żaden nie chce zdradzić czy zapłacił.
Opis abstrakcyjny problemu.
Każda z osób posiada swój własny tajny bit (jeśli opłaciła to formula_1 w przeciwnym wypadku formula_2). Wszyscy chcą poznać OR wszystkich tych bitów, ale nikt nie chce zdradzić swojego bitu.
Rozwiązanie Chauma.
Dining Cryptographers network (DC-net) to schemat zaproponowany przez Davida Chauma.
Każda para kryptografów ustala sobie tajny bit (np. rzucając monetę). Następnie każdy kryptograf wykonuje XOR tajnych bitów ustalonych z pozostałymi. Jeśli dany kryptograf opłacił rachunek, musi otrzymany wynik zanegować. Następnie wszyscy kryptografowie ujawniają swoje wyniki. Jeśli XOR wszystkich trzech wyników jest równy formula_2 to rachunek został opłacony przez NSA, jeśli formula_4 to przez jednego z kryptografów. Fakt ten wynika z prostych własności funkcji XOR.
Problem można uogólnić na przypadek gdy mamy formula_5 osób. Schemat postępowania wygląda analogicznie. Każda para ustala tajny bit. Następnie każda osoba wykonuje XOR wszystkich tajnych bitów ustalonych z pozostałymi i neguje wynik jeśli opłaciła rachunek. Wyniki są ujawniane. XOR tych wyników to wynik ostateczny.
Krytyka rozwiązania Chauma.
Schemat Chauma jest rozwiązaniem niepełnym, gdyż oblicza de facto XOR tajnych bitów, a nie OR. Mianowicie, jeśli parzyście wiele osób zapłaci za rachunek to wynik ostateczny będzie niepoprawny: formula_6
Schemat jest również nieodporny na oszustwa (któryś z kryptografów, fałszując wynik swojej operacji XOR, fałszuje wynik ostateczny).
Dla dużych formula_5 schemat staje się złożony obliczeniowo bo każda para osób musi ustalać sobie tajny bit.
Rozwiązanie optymalne.
Anonymous Veto network (AV-net) to lepsze rozwiązanie. Pozwala ustalić, czy ktokolwiek z grupy osób zawetował, nie ujawniając tożsamości wetujących (jest to zatem faktyczne obliczenie funkcji OR). Schemat jest ponadto odporny na fałszerstwa (gdyż wymaga przedstawienia dowodu z wiedzą zerową przez każdego uczestnika).

</doc>
<doc id="2709889" url="https://pl.wikipedia.org/wiki?curid=2709889" title="Ubuntu Netbook Remix">
Ubuntu Netbook Remix



</doc>
<doc id="2709891" url="https://pl.wikipedia.org/wiki?curid=2709891" title="William Brent">
William Brent

William Brent Unger, Billy Unger (ur. 15 października 1995 w Palm Beach County) – amerykański aktor telewizyjny i filmowy, najlepiej znany jako Chase Davenport z sitcomu produkcji Disney XD "Szczury laboratoryjne".
Życiorys.
Urodził się w Palm Beach County na Florydzie jako syn Karley i Williama Ungerów. Ma starszą siostrę Erin (ur. 22 sierpnia 1992) i młodszego brata Erica (ur. 22 listopada 1998). W wieku 11 lat wraz z rodziną przeniósł się do Los Angeles, aby skupić się na aktorstwie i spędzać wolny czas na surfowaniu, jeździe na deskorolce i graniu na gitarze. Trenował także karate i ćwiczył taniec nowoczesny (hip-hop).
W 2007 zagrał postać Charlesa Gatesa w ' ("National Treasure: Book of Secrets") u boku Nicolasa Cage'a. Wystąpił jako Chad i Jeremy McMullin w serialu "Gotowe na wszystko" ("Desperate Housewives", 2007) i jako Martin „Marty” Bedell w ' ("Terminator: The Sarah Connor Chronicles", 2008). W 2009 zdobył Young Artist Award w kategorii „Najlepszy występ w filmie na DVD” za rolę Robby’ego Northa w przygodowej komedii kryminalnej "Pies na tropie" ("Marlowe", 2008). W 2010 otrzymał Young Artist Award w kategorii „Najlepszy występ gościnny w serialu” za postać Conora Stephensa w serialu "" (2009). W 2011 odebrał Young Artist Award w kategorii „Najlepszy występ w filmie fabularnym – młody aktor drugoplanowy” za rolę Bena Olsena w komedii Andy’ego Fickmana "To znowu ty" (2010).
W 2010 zaczął spotykać się z Ángelą Moreno. Pobrali się w 2015 w Paryżu. Mają syna Devona.

</doc>
<doc id="2709893" url="https://pl.wikipedia.org/wiki?curid=2709893" title="Savanne SC">
Savanne SC

Savanne Sporting Club – maurytyjski klub piłkarski z siedzibą w mieście Souillac. Drużyna swoje mecze rozgrywa na stadionie Stade Harry Latour.

</doc>
<doc id="2709896" url="https://pl.wikipedia.org/wiki?curid=2709896" title="Curepipe Starlight SC">
Curepipe Starlight SC

Curepipe Starlight Sporting Club – maurytyjski klub piłkarski z siedzibą w mieście Curepipe. Drużyna swoje mecze rozgrywa na stadionie Stade George V.

</doc>
<doc id="2709897" url="https://pl.wikipedia.org/wiki?curid=2709897" title="Rafał Pomorski">
Rafał Pomorski

Rafał Pomorski (ur. w 1921 roku – zm. w 1974 roku) – artysta malarz, pedagog. Studiował w Instytucie Sztuk Plastycznych w Krakowie oraz w Miejskiej Szkole Sztuk Zdobniczych w Warszawie. Jego debiutem artystycznym był udział w krakowskiej wystawie "Salonu Wiosennego" w 1945 r. Od tego roku związany był też z katowickim Oddziałem ZPAP, jako jeden z jego założycieli. Jako nauczyciel akademicki wykładał w krakowskiej ASP, w jej filii w Katowicach na Wydziale Grafiki. W latach 1941 - 1974 prowadził tam pracownię malarstwa i był wieloletnim kierownikiem Katedry Kształcenia Ogólnoplastycznego. Przedtem był także nauczycielem w Państwowym Liceum Sztuk Plastycznych.
Początkowo zainteresowany był malarstwem abstrakcyjnym i doświadczeniami Marii Jaremy, później zafascynowany malarstwem Paula Cézannea skierował swoje zainteresowania na pejzaż. Własnego sposobu widzenia poszukiwał w motywach przemysłowych pejzaży Śląska.
W 1953 roku otrzymał nagrodę państwową III. stopnia.

</doc>
<doc id="2709899" url="https://pl.wikipedia.org/wiki?curid=2709899" title="AS Port-Louis 2000">
AS Port-Louis 2000

AS Port-Louis 2000 – maurytyjski klub piłkarski z siedzibą w mieście Port Louis. Drużyna swoje mecze rozgrywa na stadionie Stade St. François Xavier.

</doc>
<doc id="2709900" url="https://pl.wikipedia.org/wiki?curid=2709900" title="Wstążka św. Jerzego">
Wstążka św. Jerzego

Wstążka św. Jerzego () – społeczna akcja, mająca na celu upamiętnienie uczestników II wojny światowej w Dniu Zwycięstwa (9 maja). Akcja polega na noszeniu i umieszczaniu na widocznym miejscu symbolicznych wstążek. Symbol akcji jest miniaturową repliką tradycyjnej Wstęgi świętego Jerzego.
Według oficjalnego regulaminu akcja jest inicjatywą niekomercyjną i apolityczną. Jej celem jest stworzenie symbolu święta Dnia Zwycięstwa. Wstążka nie jest symbolem heraldycznym ani odznaczeniem, lecz wyrazem szacunku dla weteranów i hołdem dla poległych w boju. Może posiadać jeden lub dwa napisy: „www.9may.ru” oraz nazwę państwa, gdzie została wyprodukowana. Zabronione jest umieszczanie na niej innych napisów.
Historia akcji.
Akcja została zainicjowana przez agencję RIA Nowosti w roku 2005, w 60. rocznicę zakończenia II wojny światowej, i od tamtej pory odbywa się regularnie co roku. Wstążki rozprowadzane są bezpłatnie od 24 kwietnia do 12 maja, akcja finansowana jest z budżetu Federacji Rosyjskiej. W roku 2008 wstążki rozpowszechniono w ponad 30 krajach. W 2015 roku, w 70. rocznicę Dnia Zwycięstwa wypuszczono rekordową liczbę 10 mln metrów wstążki.
W czasie II wojny światowej kolory wstęgi św. Jerzego były wykorzystywane w Krzyżu św. Jerzego przyznawanym przez kolaboracyjny Rosyjski Korpus Ochronny, działający po stronie państw Osi.
Kontrowersje.
W parlamencie mołdawskim w czerwcu 2014 roku wniesiono projekt ustawy zakazującej noszenia wstążki św. Jerzego. W projekcie, nieprzestrzeganie zakazu jest zagrożone karą grzywny 200 dolarów. Projekt zakazu jest umotywowany tym, że „stosowanie tego symbolu wywołuje napięcia w społeczeństwie, zawierając w sobie określony poziom niebezpieczeństwa i nawoływanie o antynarodowym charakterze”. W preambule ustawy napisano, że „ostatnie wydarzenia na wschodzie Ukrainy jasno pokazują jakie jest rzeczywiste przeznaczenie wstążki. Duża część separatystów i stronników federalizacji Ukrainy uważa, że ich symbolem jest wstążka św. Jerzego. W ten sposób stała się ona symbolem separatyzmu i bezprawia, destabilizacji i setek ofiar separatystów. Na wschodzie Mołdawii również są ogniska separatyzmu, którym wojskowe i polityczne wsparcie okazuje Rosja. W tych warunkach, używanie wstążki św. Jerzego na terytorium Mołdawii w celach politycznych, społecznych i kulturalnych staje się zagrożeniem dla jedności terytorialnej Mołdawii”.
Na Ukrainie wstążka jest uważana za symbol rosyjskiego nacjonalizmu i separatyzmu. Ma o tym świadczyć noszenie wstążki przez prorosyjskich separatystów w Donbasie i na Krymie. Z powodu podobieństwa kolorów pasków wstążki do kolorów pancerza stonki ziemniaczanej, znanej w języku ukraińskim jako „żuk Kolorado” używa się niekiedy pejoratywnego określenia „kolorady”
W Gruzji wstążki św. Jerzego również są uznawane za symbol nacjonalizmu rosyjskiego. Przyjeżdżający do Gruzji rosyjscy turyści są pozbawiani wstążek z ich samochodów i motocykli.

</doc>
<doc id="2709901" url="https://pl.wikipedia.org/wiki?curid=2709901" title="Pamplemousses SC">
Pamplemousses SC

Pamplemousses Sporting Club – maurytyjski klub piłkarski z siedzibą w mieście Belle Vue. Drużyna swoje mecze rozgrywa na stadionie Stade Anjalay.

</doc>
<doc id="2709903" url="https://pl.wikipedia.org/wiki?curid=2709903" title="Cleithracara portalagrensis">
Cleithracara portalagrensis



</doc>
<doc id="2709905" url="https://pl.wikipedia.org/wiki?curid=2709905" title="AS Inter Star">
AS Inter Star

AS Inter Star – burundyjski klub piłkarski z siedzibą w mieście Bużumbura. Drużyna swoje mecze rozgrywa na stadionie Stade Prince Louis Rwagasore.

</doc>
<doc id="2709907" url="https://pl.wikipedia.org/wiki?curid=2709907" title="Byliniak rudawy">
Byliniak rudawy

Byliniak rudawy ("Rhopalus subrufus") – gatunek pluskwiaka z podrzędu różnoskrzydłych, rodziny wysysowatych ("Rhopalidae") i rodzaju Wysys.
Budowa ciała.
Owad ma ciało długości od 6,7 do 7,5 mm. Strona grzbietowa jest ciemnoczerwona lub brązowoczerwona, zaś spodnia żółtoczerwona. Czułki żółte lub żółtoczerwone o czwartym członie ciemniejszym. Odnóża czarno-żółte z brązowoczerwonymi udami. Tarczka czerwona z czarną nasadą i bladożółtym wierzchołkiem.
Tryb życia.
Pluskwiak ten jest fitofagiem wykazywanym m.in. z: pokrzywy zwyczajnej, dziurawca zwyczajnego, wilżyny, koniczyny, wyki, groszku, bodziszka i szałwii.
Występowanie.
Występuje prawie w całej Europie. W Polsce pospolity w całym kraju.

</doc>
<doc id="2709908" url="https://pl.wikipedia.org/wiki?curid=2709908" title="Atlético Olympic FC">
Atlético Olympic FC

Atlético Olympic – burundyjski klub piłkarski z siedzibą w mieście Bużumbura. Drużyna swoje mecze rozgrywa na stadionie Stade Prince Louis Rwagasore. 

</doc>
<doc id="2709909" url="https://pl.wikipedia.org/wiki?curid=2709909" title="Atletico Olympic FC">
Atletico Olympic FC



</doc>
<doc id="2709910" url="https://pl.wikipedia.org/wiki?curid=2709910" title="Þóra Arnórsdóttir">
Þóra Arnórsdóttir

Þóra Arnórsdóttir (ur. 18 lutego 1975 w Reykjavíku) – islandzka dziennikarka i polityk, kandydatka w wyborach prezydenckich w 2012.
Życiorys.
Licencjat z filozofii obroniła na Uniwersytecie Islandzkim. Kształciła się następnie na uczelniach zagranicznych we Włoszech i w Stanach Zjednoczonych. Podjęła pracę jako dziennikarka telewizyjna w Ríkisútvarpið, islandzkim publicznym nadawcy radiowo-telewizyjnym.
W marcu 2012 zadeklarowała swój udział w wyborach prezydenckich przewidzianych na 30 czerwca tego samego roku, stając się jednym z konkurentów ubiegającego się o reelekcję długoletniego prezydenta Ólafura Ragnara Grímssona. Została zarejestrowana po zebraniu wymaganych półtora tysiąca podpisów pod swoją kandydaturą. W wyborach zajęła drugie miejsce za urzędującym prezydentem, otrzymując około 33% głosów.
Partnerka dziennikarza telewizyjnego Svavara Halldórssona, z którym ma troje dzieci; trzecie z nich Þóra Arnórsdóttir urodziła w trakcie kampanii wyborczej w 2012.

</doc>
<doc id="2709911" url="https://pl.wikipedia.org/wiki?curid=2709911" title="Three Star Club">
Three Star Club

Three Star Club – nepalski klub piłkarski z siedzibą w mieście Patan. Drużyna swoje mecze rozgrywa na stadionie Dasarath Rangasala. 

</doc>
<doc id="2709913" url="https://pl.wikipedia.org/wiki?curid=2709913" title="Tara Kirk">
Tara Kirk

Tara Kirk (ur. 12 lipca 1982 w Bremerton) – amerykańska pływaczka, specjalizująca się głównie w stylu klasycznym.
Wicemistrzyni olimpijska z Aten w sztafecie 4 x 100 m stylem zmiennym (oprócz tego 6. miejsce na 100 m stylem klasycznym). 5-krotna medalistka mistrzostw świata z Montrealu i Melbourne, 7-krotna medalistka mistrzostw świata na krótkim basenie.
2-krotna medalistka Mistrzostw Pacyfiku z Jokohamy i Victorii. Mistrzyni Uniwersjady z Pekinu na 50 m stylem klasycznym.
Była rekordzistka świata na 100 m stylem klasycznym na basenie 25 m.

</doc>
<doc id="2709915" url="https://pl.wikipedia.org/wiki?curid=2709915" title="New Road Team">
New Road Team

New Road Team – nepalski klub piłkarski z siedzibą w mieście Katmandu. Drużyna swoje mecze rozgrywa na stadionie Dasarath Rangasala. 

</doc>
<doc id="2709916" url="https://pl.wikipedia.org/wiki?curid=2709916" title="Julieta Puntín">
Julieta Puntín

Julieta Puntín (ur. 12 grudnia 1989 w Argentynie) — argentyńska siatkarka grająca jako środkowa. Obecnie występuje w drużynie Estudiantes de Paraná.

</doc>
<doc id="2709917" url="https://pl.wikipedia.org/wiki?curid=2709917" title="Most Wyścigu Pokoju">
Most Wyścigu Pokoju

Most Wyścigu Pokoju () – most drogowy w Pradze nad Wełtawą, usytuowany 13 km na południe od centrum miasta. Jest to pierwszy, idąc z biegiem Wełtawy, most znajdujący się na terenie Pragi, a także jeden z dwóch (obok Mostu Radotíńskiego), powyżej ujścia do Wełtawy rzeki Berounki. Łączy lewobrzeżną dzielnicę Zbrasław z położoną na prawym brzegu rzeki dzielnicą Závist.
Pierwotnie w tym miejscu znajdował się żelazny trzyprzęsłowy most nazywany "Zbraslavský most", wybudowany w 1896. Obecny żelbetowy most został wybudowany w 1964 nieco w dół rzeki w stosunku do starego mostu. Ma on 210 m długości, posiada łuk o 75 m długości i po 3 filary po każdej stronie. Jezdnia o szerokości 9 m znajduje się 12 m nad korytem rzeki. Jest to pierwszy na świecie most łukowy skonstruowany metodą samonośnego spawanego zbrojenia (bez potrzeby szalunku). W 1997 most był remontowany.
Nazwa mostu związana jest z tym, iż jego pierwszymi użytkownikami byli kolarze biorący udział w Wyścigu Pokoju.

</doc>
<doc id="2709918" url="https://pl.wikipedia.org/wiki?curid=2709918" title="Julieta Puntin">
Julieta Puntin



</doc>
<doc id="2709919" url="https://pl.wikipedia.org/wiki?curid=2709919" title="Manang Marsyangdi">
Manang Marsyangdi

Manang Marsyangdi Club – nepalski klub piłkarski z siedzibą w mieście Katmandu. Drużyna swoje mecze rozgrywa na stadionie Dasarath Rangasala. 

</doc>
<doc id="2709920" url="https://pl.wikipedia.org/wiki?curid=2709920" title="Amblycentrus">
Amblycentrus



</doc>
<doc id="2709921" url="https://pl.wikipedia.org/wiki?curid=2709921" title="Turniej mężczyzn w koszykówce na Plażowych Igrzyskach Azjatyckich 2012">
Turniej mężczyzn w koszykówce na Plażowych Igrzyskach Azjatyckich 2012

Turniej w koszykówce mężczyzn podczas III Plażowych Igrzysk Azjatyckich w Haiyan odbył się w dniach od 17 do 19 czerwca 2012 roku. Do rywalizacji przystąpiło 12 drużyn, podzielonych na trzy grupy. W każdej z nich zmagania toczyły się systemem kołowym (tj. każdy z każdym, po jednym meczu), a po dwa najlepsze zespoły uzyskały awans do grup półfinałowych. Po rozgrywkach w tych grupach rozegrano mecz o pierwsze, trzecie i piąte miejsce. Złoto zdobyła reprezentacja Afganistanu.
Faza grupowa.
Grupa A.
Tabela
Mecze
17 czerwca 2012
18 czerwca 2012
Grupa B.
Tabela
Mecze
17 czerwca 2012
18 czerwca 2012
Grupa C.
Tabela
Mecze
17 czerwca 2012
18 czerwca 2012
Faza zasadnicza.
Grupa E.
Tabela
Mecze
19 czerwca 2012
Grupa F.
Tabela
Mecze
19 czerwca 2012
Mecz o 5. miejsce.
19 czerwca 2012
Mecz o brązowy medal.
19 czerwca 2012
Finał.
19 czerwca 2012

</doc>
<doc id="2709922" url="https://pl.wikipedia.org/wiki?curid=2709922" title="Hayley Peirsol">
Hayley Peirsol

Hayley Peirsol (ur. 9 sierpnia 1985 w Irvine) – amerykańska pływaczka, specjalizująca się głównie w stylu dowolnym na długich dystansach.
Wicemistrzyni świata z Barcelony na 1500 m stylem dowolnym i brązowa medalistka z Melbourne na 800 m stylem dowolnym.
3-krotna medalistka Mistrzostw Pacyfiku z Jokohamy i Victorii na 800 i 1500 m stylem dowolnym. Mistrzyni Uniwersjady z Izmiru na 1500 m stylem dowolnym oraz srebrna medalistka na 800 m stylem dowolnym.
Jest siostrą 5-krotnego mistrza olimpijskiego z Aten i Pekinu Aarona Peirsola.

</doc>
<doc id="2709923" url="https://pl.wikipedia.org/wiki?curid=2709923" title="Tyrgowiszte (obwód Widyń)">
Tyrgowiszte (obwód Widyń)

Tyrgowiszte () – wieś w południowej Bułgarii, w obwodzie Widin, w gminie Czuprene. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 grudnia 2018 roku miejscowość liczyła 135 mieszkańców.
Przez Tyrgowiszte przepływa Czuprenska reka. W pobliżu wsi znajduje się jaskinia Tymnata dupka. Imprezą cykliczną jest miejski turniej piłki nożnej, organizowany co roku od 10 lipca do 10 sierpnia.

</doc>
<doc id="2709924" url="https://pl.wikipedia.org/wiki?curid=2709924" title="Thora Arnórsdóttir">
Thora Arnórsdóttir



</doc>
<doc id="2709925" url="https://pl.wikipedia.org/wiki?curid=2709925" title="Lista odcinków serialu Słodkie kłamstewka">
Lista odcinków serialu Słodkie kłamstewka

Poniżej znajduje się lista odcinków amerykańskiego serialu dla młodzieży "Słodkie kłamstewka", który opowiada historię czterech dziewczyn – Spencer, Hanny, Arii oraz Emily.
Serial zadebiutował na antenie ABC Family w Stanach Zjednoczonych 8 czerwca 2010, natomiast w Polsce na AXN 16 lipca 2011 roku.
Powstały łącznie 7 serii, które łącznie składają się z 160 odcinków.
Lista odcinków.
Tytuły odcinków zaczerpnięte z serwisu Netflix.
Sezon 3 (2012–2013).
Premierowe odcinki 3 sezonu Słodkich kłamstewek w Polsce emitowane były od 19 września 2013 roku na kanale AXN Spin.
Webisody.
Pretty Dirty Secrets.
Webisody są dostępne na oficjalnej stronie ABC Family, były udostępniane podczas przerwy w emisji 3 sezonu.

</doc>
<doc id="2709926" url="https://pl.wikipedia.org/wiki?curid=2709926" title="Albert van Ouwater">
Albert van Ouwater

Albert van Ouwater – niderlandzki malarz pochodzący z Oudewater koło Gouda.
Jego działalność, datowana na lata 1440 – 1465, skupiała się w Haarlemie. W źródłach historycznych wzmiankowany jest w 1467 roku przy okazji pogrzebu jego córki w St Bavo w Haarlemie. Był prekursorem nowego stylu w Holandii w duchu Jana van Eycka. Według historyka sztuki Karla van Mandery, był nauczycielem Geertgena tot Sint Jansa. Identyfikowano go również z Mistrzem Sybilli Tyburtańskiej lub z Lambrechtem Rutgebssoenem.
Wpływ na jego sztukę może mieć niderlandzki malarz Dirk Bouts, choć nie ma na to jednoznacznych dowodów. Do dnia dzisiejszego zachowało się niewiele dzieł Ouwatersa. Z dużym prawdopodobieństwem spod jego ręki wyszło "Wskrzeszenie Łazarza", znajdujące się obecnie w berlińskim Gemäldegalerie. Autorstwo innych przypisywanych mu obrazów jest dyskusyjna.

</doc>
<doc id="2709928" url="https://pl.wikipedia.org/wiki?curid=2709928" title="Anonymous (hakerzy)">
Anonymous (hakerzy)



</doc>
<doc id="2709930" url="https://pl.wikipedia.org/wiki?curid=2709930" title="Surchandaria">
Surchandaria



</doc>
<doc id="2709932" url="https://pl.wikipedia.org/wiki?curid=2709932" title="Bronisław Kierzkowski">
Bronisław Kierzkowski

Bronisław Kierzkowski (ur. 28 sierpnia 1924 w Łodzi, zm. 21 maja 1993 w Warszawie) – polski artysta malarz, pedagog, profesor ASP. Studiował w latach 1946-47 w dawnej PWSSP w Łodzi, dzisiaj ASP. 
Życiorys.
Studiował w latach 1946-47 w Państwowej Wyższej Szkole Sztuk Plastycznych (dzisiaj ASP) w Łodzi u Władysława Strzemińskiego. W latach 1948–1950 w Wyższej Szkole Sztuk Plastycznych w Sopocie u Juliusza Studnickiego. Jeszcze w czasie studiów był asystentem. Od roku 1951 studiował w warszawskiej ASP u Eugeniusza Eibischa, gdzie też w 1955 uzyskał dyplom.
Władysław Strzemiński miał największy wpływ na jego poszukiwania artystyczne. 
W dochodzeniu do własnych rozwiązań, traktował Kierzkowski koncepcje Strzeminskiego jako punkt odniesienia.
Na początku jego twórczości pojawiły się kolaże, później zupełnie porzucił farbę i zaczął stosować gotowe materie. Nakładał na obraz plastyczną masę gipsową, w którą wciskał kawałki metalu i blach, drutu i rozmaitych odpadów. Tak powstawały obrazy-przedmioty, nazywane kompozycjami fakturowymi, a później strukturalnymi.
Reliefy są najbardziej znaną częścią twórczości Bronisława Kierzkowskiego.
Artysta był także wykładowcą w Zakładzie Światła i Barwy przy warszawskiej ASP i prowadził pracownie malarstwa na Wydziale Sztuk Pięknych UMK w Toruniu. W 1965 roku, po przewodzie w ASP w Warszawie, otrzymał tytuł docenta. 
W 1975 przeniósł się do Lublina do Instytutu Wychowania Plastycznego w UMCS. Od 1978 roku pracował na ASP w Warszawie. W 1987 roku otrzymał nominację na profesora. 
Prace artysty można napotkać w kolekcjach państwowych i prywatnych: Anglii, Francji, Danii, Szwecji, Niemiec, Szwajcarii, Stanów Zjednoczonych, Japonii oraz Polski.

</doc>
<doc id="2709935" url="https://pl.wikipedia.org/wiki?curid=2709935" title="Nicanor Parra">
Nicanor Parra

Nicanor Segundo Parra Sandoval (ur. 5 września 1914 w San Fabián, zm. 23 stycznia 2018 w Las Cruces) – chilijski matematyk i poeta. Jeden z najbardziej znanych chilijskich poetów piszących po hiszpańsku.
Życiorys.
Parra pochodzi z rodziny muzyków i pisarzy. W 1933 wstąpił do Instytutu Pedagogicznego na uniwersytecie w Chile. W 1943 roku udał się do Stanów Zjednoczonych, by kontynuować studia z zakresu fizyki, a następnie udał się do Anglii, by studiować kosmologię. Powrócił do Chile jako profesor w 1946 roku. W 1952 roku został profesorem fizyki na Uniwersytecie w Santiago i czytał swoje wiersze w Anglii, Francji, Rosji, Meksyku, Kubie i Stanach Zjednoczonych. Wydał kilka książek.
Parra został kilka razy nominowany do Literackiej Nagrody Nobla. W 2011 roku otrzymał Nagrodę Cervantesa.
Na język polski Krystyna Rodowska przełożyła wybrane wiersze Nicanora Parry, zamieszczone w antologii "Umocz wargi w kamieniu. Przekłady z poetów latynoamerykańskich", Wrocław 2011, s. 281-312.

</doc>
<doc id="2709936" url="https://pl.wikipedia.org/wiki?curid=2709936" title="Diecezja Grand Rapids">
Diecezja Grand Rapids

Diecezja Grand Rapids (ang. "Diocese of Grand Rapids", łac. "Dioecesis Grandormensis") - diecezja Kościoła rzymskokatolickiego w metropolii Detroit w Stanach Zjednoczonych. Obejmuje jedenaście hrabstw w zachodniej części stanu Michigan. Została erygowana 19 maja 1882 roku, zaś obecne granice uzyskała 19 grudnia 1970. Patronem diecezji jest św. Andrzej. 

</doc>
<doc id="2709938" url="https://pl.wikipedia.org/wiki?curid=2709938" title="Turniej kobiet w koszykówce na Plażowych Igrzyskach Azjatyckich 2012">
Turniej kobiet w koszykówce na Plażowych Igrzyskach Azjatyckich 2012

Turniej w koszykówce kobiet podczas III Plażowych Igrzysk Azjatyckich w Haiyan odbył się w dniach od 17 do 19 czerwca 2012 roku. Do rywalizacji przystąpiło 8 drużyn, podzielonych na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu), a po dwa najlepsze zespoły uzyskały awans do półfinałów. Zwycięzcy półfinałów rywalizowali o pierwsze miejsce w meczu finałowym. Złoto zdobyła reprezentacja Indii.
Faza grupowa.
Grupa A.
Tabela
Mecze
17 czerwca 2012
18 czerwca 2012
Grupa B.
Tabela
Mecze
17 czerwca 2012
18 czerwca 2012
Faza zasadnicza.
Mecz o 5. miejsce.
19 czerwca 2012
Półfinały.
18 czerwca 2012
Mecz o brązowy medal.
19 czerwca 2012
Finał.
19 czerwca 2012

</doc>
<doc id="2709945" url="https://pl.wikipedia.org/wiki?curid=2709945" title="Rachel Komisarz">
Rachel Komisarz

Rachel Komisarz (ur. 5 grudnia 1976 w Warren) - była amerykańska pływaczka, specjalizująca się głównie w stylu dowolnym i motylkowym.
Mistrzyni olimpijska z Aten w sztafecie 4 x 200 m stylem dowolnym i srebrna medalistka w sztafecie 4 x 100 m stylem zmiennym (oprócz tego 11. miejsce na 100 m motylkiem). 2-krotna mistrzyni świata z Barcelony i Montrealu w sztafecie 4 x 200 m stylem dowolnym, 2-krotna wicemistrzyni świata z Montrealu i Melbourne w sztafecie 4 x 100 m stylem zmiennym. 10-krotna medalistka mistrzostw świata na krótkim basenie. 2-krotna medalistka Mistrzostw Pacyfiku z Irvine.

</doc>
<doc id="2709947" url="https://pl.wikipedia.org/wiki?curid=2709947" title="Niewidzialni (film)">
Niewidzialni (film)

Niewidzialni (org. "Los invisibles") – zbiór pięciu krótkometrażowych filmów fabularnych i dokumentalnych poświęconych ludziom wykluczonym i ignorowanym problemom współczesnego świata, z którymi boryka się organizacja Lekarze bez Granic. 
Filmy reżyserowali Wim Wenders, Isabel Coixet, Fernando León de Aranoa, Mariano Barroso i Javier Corcuera. Film powstał z inicjatywy aktora Javiera Bardema i przy współpracy z organizacją Lekarze bez Granic, która poprzez wsparcie filmu upamiętniła dwudziestą rocznicę swojego powstania w Hiszpanii. Film uzyskał również pomoc regionu Kastylia i León, który wsparł jego powstanie kwotą 200 000 euro.
W 2008 roku "Niewidzialni" otrzymali nagrodę Goi dla najlepszego filmu dokumentalnego.
Treść filmu.
"Niewidzialni" składają się z filmów:

</doc>
<doc id="2709951" url="https://pl.wikipedia.org/wiki?curid=2709951" title="Krzyż Za służbę na Kaukazie">
Krzyż Za służbę na Kaukazie

Krzyż „za służbę na Kaukazie” (ros. "Крест «За службу на КавказѢ»") — rosyjskie odznaczenie wojskowe nadawane uczestnikom walk na Kaukazie w latach 1859 – 1864
Historia.
Odznaczenie zostało ustanowione przez Aleksandra II dla nagrodzenia uczestników walk toczonych na Kaukazie w latach 1859 – 1864.
Krzyż posiadał jeden stopień, lecz występował w czterech wersjach w zależności od rangi osoby nagradzanej, przysługiwał bowiem wszystkim uczestnikom. Miał następujące wersje:
Zasady nadawania.
Krzyż był nadawany wszystkim uczestnikom walk na Kaukazie: dowódcom, oficerom i żołnierzom armii rosyjskiej, członkom ochotniczych oddziałów milicji kaukaskich współdziałających z armią rosyjską, urzędnikom, lekarzom i innym osobom współpracującym z armią.
W zależności od stanowiska krzyż nadawany był w różnych wersjach, różniących się materiałem z którego był wykonany lub rozmiarem.
Krzyż wykonany ze złota nadawany był dowódcom, wyższym oficerom sztabowym, ze srebra – oficerom, z jasnego brązu – podoficerom, żołnierzom armii rosyjskiej, ochotnikom i członkom oddziałów milicji kaukaskich współdziałających z armią rosyjską, a także lekarzom uczestniczącym w walkach, krzyż z brązu o mniejszym rozmiarze (34 × 34 mm), był nadawany urzędnikom, lekarzom, pielęgniarkom i innym osobom współdziałającym z oddziałami armii rosyjskiej, lecz nie biorącymi udział w bezpośrednich działaniach bojowych.
Opis odznaki.
Odznaka odznaczenia jest krzyż typu maltańskiego nałożony na dwa skrzyżowane miecze skierowane ostrzami ku górze.
Na ramionach poziomych jest napis ЗА СЛУЖБУ (pol. Za służbę) НА КАВКАЗѢ(pol. Na Kaukazie), a na pionowych na górnym monogram Aleksandra II, a na dolnym data 1864. W centralnej części krzyża znajduje się okrąg w środku którego jest dwugłowy orzeł – herb Rosji.
W wersji złotej i srebrnej ramiona krzyża oraz orzeł pokryte są czarną emalią, napisy zaś w kolorze metalu. W wersji brązowej cała odznaka jest w kolorze metalu.
Rewers krzyża jest gładki z umieszczonym na nim mocowanie, do noszenia bezpośrednio na mundurze. Krzyż nie posiada baretki i był noszony na mundurze poniżej innych odznaczeń.

</doc>
<doc id="2709956" url="https://pl.wikipedia.org/wiki?curid=2709956" title="Burry Stander">
Burry Stander

Burry Willie Stander (ur. 16 września 1987 w Port Shepstone, zm. 3 stycznia 2013 w Shelly Beach) − południowoafrykański kolarz górski i szosowy.
Kariera.
Pierwszy sukces w karierze Burry Stander osiągnął w 2005 roku, kiedy został mistrzem RPA w kategorii juniorów w cross-country. Dwa lata później zwyciężył w mistrzostwach Afryki, a w 2008 roku zdobył srebrny medal w kategorii U-23 na mistrzostwach świata w Val di Sole. W 2008 roku wystartował również na igrzyskach olimpijskich w Pekinie, gdzie zajął piętnaste miejsce w cross-country. Ponadto w sezonie 2009 Pucharu Świata był trzeci w klasyfikacji generalnej – wyprzedzili go tylko Francuz Julien Absalon i Hiszpan José Antonio Hermida. Stander startował także w zawodach szosowych, był między innymi wicemistrzem kraju z 2011 roku.
Zginął w wypadku jadąc na rowerze 3 stycznia 2013 na Shelly Beach w Południowej Afryce.

</doc>
<doc id="2709958" url="https://pl.wikipedia.org/wiki?curid=2709958" title="Zamach na lotnisku Domodiedowo (2011)">
Zamach na lotnisku Domodiedowo (2011)



</doc>
<doc id="2709962" url="https://pl.wikipedia.org/wiki?curid=2709962" title="Metoda gumowej kaczuszki">
Metoda gumowej kaczuszki

Metoda gumowej kaczuszki – nieformalny sposób debugowania kodu. Metoda polega na tym, że programista, próbując znaleźć błędy w kodzie (inspekcja kodu), trzyma w pobliżu gumową kaczuszkę lub inny przedmiot nieożywiony. Linia po linii, programista tłumaczy kaczuszce lub innemu obiektowi przewidywane funkcje każdego segmentu kodu – podczas sprawdzania powinny wyjść na jaw błędy stworzonej aplikacji.
Metoda jest wersją metody „myślenia na głos”, procedury uznanej za skuteczny sposób na przyspieszenie rozwiązywania problemów.

</doc>
<doc id="2709965" url="https://pl.wikipedia.org/wiki?curid=2709965" title="Éric Andrieu">
Éric Andrieu

Éric Andrieu (ur. 14 kwietnia 1960 w Narbonie) – francuski polityk, działacz partyjny i samorządowy, poseł do Parlamentu Europejskiego VII, VIII i IX kadencji.
Życiorys.
Z wykształcenia psycholog, pracował jako konsultant ds. rozwoju lokalnego. Był doradcą senatora Marcela Rainauda. W 1986 wstąpił do Partii Socjalistycznej, w 2005 stanął na czele jej struktur w departamencie, a w 2008 wszedł w skład biura krajowego. Został w 2009 jednym z liderów socjalistycznego stowarzyszenia "L'Espoir à gauche" wspierającego Ségolène Royal. Od 1998 do 2004 zasiadał w radzie generalnej departamentu Aude. Od 1995 do 2012 pełnił funkcję mera miejscowości Villerouge-Termenès. W 2004 i w 2010 wybierany także w skład rady regionu Langwedocja-Roussillon.
Kandydował bez powodzenia z listy Partii Socjalistycznej w wyborach do Parlamentu Europejskiego w 2009. Gdy w 2012 Kader Arif objął urząd ministra, Éric Andrieu wszedł za niego w skład Parlamentu Europejskiego VII kadencji. Przystąpił do grupy Postępowego Sojuszu Socjalistów i Demokratów. W 2014 i 2019 utrzymywał mandat europosła na okres VIII i IX kadencji PE.

</doc>
<doc id="2709969" url="https://pl.wikipedia.org/wiki?curid=2709969" title="Chorosoma">
Chorosoma

Chorosoma – rodzaj pluskwiaka z podrzędu różnoskrzydłych i rodziny wysysowatych. 
Morfologia.
Pluskwiaki te posiadają ciało silnie wydłużone oraz wyraźnie grzbietobrzusznie spłaszczone. Ubarwione są zielono-żółto-brązowo. Posiadają prostokątne przedplecze oraz pokryte brązowoczerwonymi włoskami czułki.
Rozprzestrzenienie.
Rodzaj ten występuje tylko Palearktyce. W Europie występują dwa gatunki, a w Polsce tylko jeden gatunek.
Systematyka.
Zalicza się tu 7 opisanych gatunków:

</doc>
<doc id="2709976" url="https://pl.wikipedia.org/wiki?curid=2709976" title="Spencer Boldman">
Spencer Boldman

Spencer Boldman (ur. 28 lipca 1992 w Dallas) – amerykański aktor. Boldman ma jednego starszego brata i mieszka w Los Angeles. Wychował się w dzielnicy Plano.

</doc>
<doc id="2709979" url="https://pl.wikipedia.org/wiki?curid=2709979" title="Greg Minnaar">
Greg Minnaar

Greg Minnaar (ur. 13 listopada 1981 w Pietermaritzburgu) − południowoafrykański kolarz górski, wielokrotny medalista mistrzostw świata oraz trzykrotny zdobywca Pucharu Świata.
Kariera.
Pierwszy sukces w karierze Greg Minnaar osiągnął w 2001 roku kiedy zwyciężył w klasyfikacji generalnej Pucharu Świata, a na mistrzostwach świata w Vail wywalczył brązowy medal, ulegając tylko Francuzowi Nicolasowi Vouillozowi i Brytyjczykowi Stevenowi Peatowi. Na rozgrywanych w 2003 roku mistrzostwach świata w Lugano był najlepszy, a rok później, podczas mistrzostw świata w Les Gets był drugi za Francuzem Fabienem Barelem. W 2005 roku ponownie zwyciężył w klasyfikacji generalnej PŚ, a na mistrzostwach w Livigno był trzeci, ulegając Barelowi i Australijczykowi Samuelowi Hillowi. W 2006 roku zdobył srebrny medal na mistrzostwach świata w Rotorua, gdzie wyprzedził go jedynie Hill, a cztery lata później - na mistrzostwach w Mont-Sainte-Anne był ponownie trzeci, za Hillem i Kanadyjczykiem Stevenem Smithem. W 2012 roku, podczas mistrzostw świata w Leogang Greg ponownie zwyciężył. Po raz trzeci Puchar Świata zdobył w sezonie 2008, a ponadto zajmował drugie miejsce w latach 2008, 2010 i 2011 oraz trzecie w latach 2006 i 2009. Swój trzeci tytuł mistrzowski zdobył na mistrzostwach świata w Pietermaritzburgu, wyprzedzając Australijczyków: Michaela Hannah i Jareda Gravesa. Sezon 2013 zakończył na trzeciej pozycji, przegrywając tylko ze Stevenem Smithem i Brytyjczykiem Gee Athertonem.

</doc>
<doc id="2709982" url="https://pl.wikipedia.org/wiki?curid=2709982" title="Dyskografia Arta Farmera">
Dyskografia Arta Farmera



</doc>
<doc id="2709989" url="https://pl.wikipedia.org/wiki?curid=2709989" title="Smolarstwo">
Smolarstwo

Smolarstwo – dawna forma przemysłu zajmująca się głównie wytwarzaniem smoły i dziegciu w procesie suchej destylacji drewna.
Smolarstwo w przeszłości stanowiło jedną z dziedzin gospodarki leśnej dostarczającej głównie smoły i dziegciu w wyniku rozkładowej destylacji drewna. W XVII i XVIII wieku smolarstwo nazywano budnictwem (nazwa wywodziła się od rozmieszczonych w lesie zakładów zwanych budami, wytwarzających węgiel drzewny, smołę, dziegieć i potaż). Przez wieki w smolarstwie używano mielerzy, potem pieców do pirolizy drewna, a od połowy XIX wieku retort.

</doc>
<doc id="2709999" url="https://pl.wikipedia.org/wiki?curid=2709999" title="Tyrel Jackson Williams">
Tyrel Jackson Williams

Tyrel Jackson Williams (ur. 16 marca 1997 w hrabstwie Westchester) – amerykański aktor telewizyjny, znany jako Leo Dooley z sitcomu Disney XD "Szczury laboratoryjne" i komedii telewizyjnej Disney XD "Wszystkie kłamstwa Jacka". Drugi z trzech synów piosenkarki i autorki tekstów piosenek Angeli Williams i sierżanta policji Le'Roya Williamsa. Jego dwaj bracia to - starszy Tyler James (ur. 9 października 1992) i młodszy Tylen Jacob (ur. 8 grudnia 2001).

</doc>
<doc id="2710000" url="https://pl.wikipedia.org/wiki?curid=2710000" title="Gra pojedyncza kobiet w hali w tenisie ziemnym na Letnich Igrzyskach Olimpijskich 1912">
Gra pojedyncza kobiet w hali w tenisie ziemnym na Letnich Igrzyskach Olimpijskich 1912

Rywalizacja w grze pojedynczej kobiet w hali w tenisie ziemnym na V Letnich Igrzyskach Olimpijskich w Sztokholmie trwała od 6 do 11 maja. W turnieju startowało 8 zawodniczek z 3 krajów. Złoty i brązowy medal zdobyły reprezentantki Wielkiej Brytanii, kolejno Edith Hannam i Mabel Parton. Srebro zdobyła Sofie Castenschiold z Danii.

</doc>
<doc id="2710006" url="https://pl.wikipedia.org/wiki?curid=2710006" title="Fu Jian">
Fu Jian



</doc>
<doc id="2710009" url="https://pl.wikipedia.org/wiki?curid=2710009" title="Turniej kobiet w kabaddi plażowym na Plażowych Igrzyskach Azjatyckich 2012">
Turniej kobiet w kabaddi plażowym na Plażowych Igrzyskach Azjatyckich 2012

Turniej w kabaddi plażowym kobiet podczas III Plażowych Igrzysk Azjatyckich w Haiyan odbył się w dniach od 19 do 22 czerwca 2012 roku. Do rywalizacji przystąpiły 4 drużyn. Ich zmagania toczyły się systemem kołowym (tj. każdy z każdym, po jednym meczu). Dwa najlepsze zespoły uzyskały awans do meczu finałowego, pozostałe dwie otrzymały brązowe medale. Złoto zdobyła reprezentacja Indii.
Faza grupowa.
Tabela
Mecze
19 czerwca 2012
20 czerwca 2012
21 czerwca 2012
Finał.
22 czerwca 2012

</doc>
<doc id="2710012" url="https://pl.wikipedia.org/wiki?curid=2710012" title="Tatarewo">
Tatarewo



</doc>
<doc id="2710017" url="https://pl.wikipedia.org/wiki?curid=2710017" title="Dream Street (album)">
Dream Street (album)

Dream Street – drugi album studyjny amerykańskiej piosenkarki Janet Jackson, wydany 23 października 1984 roku przez wytwórnię muzyczną A&amp;M Records.
Informacje.
Płyta dotarła do 174. miejsca listy Billboard 200. Pierwszy singiel z płyty zatytułowany "Don't Stand Another Chance" uplasował się w pierwszej dziesiątce listy Hot R&amp;B/Hip-Hop Singles &amp; Tracks. Album został wyprodukowany przez jej brata, Marlona. Jako wokalista wspierający wystąpił Michael Jackson.
Drugim singlem z płyty była piosenka "Two to the Power of Love" i był to duet z angielskim piosenkarzem Cliffem Richardem. "Fast Girls" było pierwszym singlem do którego Janet Jackson nakręciła teledysk a stało się to podczas telewizyjnego show "Fame" w którym Jackson wzięła gościnny udział. Od maja 2007 roku album "Dream stret" jest dostępny w muzycznym sklepie internetowym iTunes.

</doc>
<doc id="2710021" url="https://pl.wikipedia.org/wiki?curid=2710021" title="Turniej mężczyzn w kabaddi plażowym na Plażowych Igrzyskach Azjatyckich 2012">
Turniej mężczyzn w kabaddi plażowym na Plażowych Igrzyskach Azjatyckich 2012

Turniej w kabaddi plażowym mężczyzn podczas III Plażowych Igrzysk Azjatyckich w Haiyan odbył się w dniach od 19 do 22 czerwca 2012 roku. Do rywalizacji przystąpiło 7 drużyn. Ich zmagania toczyły się systemem kołowym (tj. każdy z każdym, po jednym meczu) w dwóch grupach. Dwa najlepsze zespoły z każdej grupy uzyskały awans do meczów półfinałowych. Zwycięzcy półfinałów spotkali się w meczu o pierwsze miejsce. Złoto zdobyła reprezentacja Iranu.
Faza grupowa.
Grupa A.
Tabela
Mecze
19 czerwca 2012
20 czerwca 2012
21 czerwca 2012
Grupa B.
Tabela
Mecze
19 czerwca 2012
20 czerwca 2012
21 czerwca 2012
Faza zasadnicza.
Półfinały.
21 czerwca 2012
Finał.
22 czerwca 2012

</doc>
<doc id="2710022" url="https://pl.wikipedia.org/wiki?curid=2710022" title="Jean-Jacob Bicep">
Jean-Jacob Bicep

Jean-Jacob Bicep (ur. 23 czerwca 1965 w Le Moule) – francuski polityk pochodzący z Gwadelupy, samorządowiec, poseł do Parlamentu Europejskiego VII kadencji.
Życiorys.
Z wykształcenia geograf. Studiował także prawo na "Université des Antilles et de la Guyane", osiedlił się następnie w Paryżu. Został pracownikiem autonomicznego zarządu transportu paryskiego. Zaangażował się w działalność polityczną w ramach ruchu zielonych (w 2010 dołączył do ugrupowania Europa Ekologia – Zieloni, w którym został pełnomocnikiem krajowym ds. terytoriów pozaeuropejskich). Objął także stanowisko zastępcy mera 20. dzielnicy Paryża (zajmował je do 2012).
W 2009 z ramienia ugrupowania Europa-Ekologia kandydował w wyborach do Parlamentu Europejskiego. Gdy w 2012 Pascal Canfin objął stanowisko rządowe, Jean-Jacob Bicep wszedł za niego w skład Parlamentu Europejskiego VII kadencji. Przystąpił do grupy Zielonych i Wolnego Sojuszu Europejskiego. 2 maja 2014 utracił mandat w związku z ponownym jego objęciem przez Pascala Canfina.

</doc>
<doc id="2710023" url="https://pl.wikipedia.org/wiki?curid=2710023" title="Franc Stefanis">
Franc Stefanis

Franc Adolfowicz Stefanis, Franz Viktor Hugo Stephanis (ros. Франц Виктор-Гюго Адольфович Стефанис, ukr. Франц-Віктор-Гюго Адольфович Стефаніс, ur. w Dołżycach w ujeździe gdowskim, zm. w Kijowie) – ukraiński anatom.
Życiorys.
Urodził się w majątku Dołżyce w ujeździe gdowskim, w rodzinie kupca Adolfa Stefanisa. Niektóre źródła błędnie podają za miejsce urodzenia Rygę lub Odessę. Został ochrzczony w ewangelicko-luterańskim kościele św. Piotra w Sankt Petersburgu. Przez dłuższy czas mieszkali w Rydze, w latach 80. XIX wieku przenieśli się do Kijowa. Ukończył IV Gimnazjum w Kijowie w 1886 roku. Studiował na Uniwersytecie św. Włodzimierza w Kijowie, gdzie jego nauczycielami byli Szmalgauzen, Pieriemieżko, Podwysocki, Minch, Subbotin, Rein, Jakimowicz, Betz. Studia ukończył w 1893 roku. Następnie pracował jako prosektor w zakładzie anatomii kierowanym przez Michaiła Tichimorowa. W 1902 roku obronił dysertację na stopień doktora medycyny, a po śmierci Tichomirowa w tym samym roku, został mianowany profesorem anatomii. Zorganizował muzeum anatomiczne. Zajmował się przede wszystkim badaniami naczyń limfatycznych. Prosektorami u Stefanisa byli M. Ł. Radecki, Owen, Nikołaj Wołkoboj i Leopold Krauze. Pod jego kierunkiem dysertacje doktorskie przygotowali Helwig, Swojechotow i Czerniawski.
W 1893 roku ożenił się, sześć lat potem rozwiódł; nie miał dzieci.
Zimą 1917 roku zachorował na zapalenie płuc i zmarł w wieku 52 lat. Został pochowany na cmentarzu w Wasylkowie, jego grobu w 1991 roku nie udało się odnaleźć.
Polski lekarz Adam Kwaskowski w swoich wspomnieniach opisał wykłady i egzaminy u profesora Stefanisa:
Prof. Franc Wiktor Stefanis wykładał anatomię opisową na I i II roku medycyny. Podobno był greckiego pochodzenia (...) Zakład jego był przy ul. Fundoklejewskoj i zajmował prawą połowę gmachu anatomicum z małym pięterkiem pośrodku, gdzie mieściło się muzeum anatomiczne (...) Był lubianym i poważanym profesorem. W jego prosektorium często odbywały się „schodki”, czyli wiece studenckie. Wykładał dobrze, ale ciemna sala wykładowa niekiedy usposabiała do drzemki, tym bardziej że wykłady odbywały się od 8 rano i zdarzały się przypadki, że koledzy musieli dać sójkę w bok i zbudzić śpiocha, który chrapał zbyt głośnym basem. Profesor pobłażliwie nie zwracał na to uwagi (...) Najtrudniejszym egzaminem była anatomia u prof. Stefanisa (...) Profesor zasiadał w wygodnym fotelu w czarnym sukiennym płaszczu anatoma ze skórzanymi wyłogami, a przy nim stały 2 lub 3 stoły, na których umieszczano preparaty w formalinie w płaskich czworokątnych naczyniach. Egzamin odbywał się w „audytorium” czyli sali wykładowej anatomicum (...) Podczas długich godzin egzaminu profesor wypalał mnóstwo krótkich papierosów, które sam skręcał w bibułce i wkładał do kościanej cygarniczki, a tytoń miał świetny, aromatyczny, jednym słowem krymski.

</doc>
<doc id="2710024" url="https://pl.wikipedia.org/wiki?curid=2710024" title="Piosenka z praniem w tle">
Piosenka z praniem w tle

Piosenka z praniem w tle – piosenka napisana przez Piotra Bukartyka i zaśpiewana razem z Katarzyną Groniec. Została singlem zapowiadającym album Bukartyka wydany w 2012 roku pt. "Tak jest i już". Utwór traktuje o relacjach damsko-męskich.
Kariera radiowa.
Piosenka została premierowo odegrana w radiowej Trójce dnia 13 kwietnia 2012 roku. Tydzień później debiutowała na Liście Przebojów Trójki na miejscu 29., omijając Poczekalnię Listy. Do tej pory dotarła najwyżej do 4. miejsca listy i wciąż na niej przebywa. 26 kwietnia była "Piosenką Dnia" Trójki, a 15 maja 2012 roku została "Piosenką Dnia" Jedynki.

</doc>
<doc id="2710027" url="https://pl.wikipedia.org/wiki?curid=2710027" title="Bomb (symbol)">
Bomb (symbol)



</doc>
<doc id="2710030" url="https://pl.wikipedia.org/wiki?curid=2710030" title="Fritz Honegger">
Fritz Honegger

Fritz Honegger (ur. 25 lipca 1917, zm. 4 marca 1999) – szwajcarski polityk, członek Rady Związkowej od 7 grudnia 1977 do 31 grudnia 1982. Kierował departamentem spraw ekonomicznych (1978-1982, od 1979 federalny departament spraw ekonomicznych).
Był członkiem Radykalno-Demokratycznej Partii Szwajcarii.
Pełnił także funkcje wiceprezydenta (1981) i prezydenta (1982) Konfederacji.

</doc>
<doc id="2710032" url="https://pl.wikipedia.org/wiki?curid=2710032" title="Julie Berthelsen">
Julie Berthelsen

Julie Ivalo Broberg Berthelsen (ur. 7 czerwca 1979) – grenlandzka piosenkarka wykonująca muzykę pop.
Życiorys.
Julie Berthelsen urodziła się w Århus w Danii. Jej ojciec jest Duńczykiem, natomiast matka pochodzi z Grenlandii. Po rozwodzie z ojcem jej matka wróciła z Julie i jej siostrą na Grenlandię, gdzie związała się z Perem Berthelsenem z zespołu rockowego Sume. Mając 15 lat Julie również zaczęła występować z tym zespołem. Julie Berthelsen występowała także w epizodach kilku seriali i w różnych programach telewizyjnych, a także w filmie fabularnym.
Na płycie "Closer" wraz z nią śpiewała gościnnie inna grenlandzka piosenkarka, Nina Kreutzmann Jørgensen. Z kolei na płycie "Skrøbeligt Fundament – Støt Haiti" wystąpiła wraz z innymi przedstawicielami duńskiej i grenlandzkiej sceny artystycznej, m.in. z Nukâką oraz jej mężem Nikolajem Coster-Waldau.

</doc>
<doc id="2710033" url="https://pl.wikipedia.org/wiki?curid=2710033" title="Kurawonga wielkodzioba">
Kurawonga wielkodzioba



</doc>
<doc id="2710036" url="https://pl.wikipedia.org/wiki?curid=2710036" title="Athlético Olympic Bużumbura">
Athlético Olympic Bużumbura



</doc>
<doc id="2710039" url="https://pl.wikipedia.org/wiki?curid=2710039" title="Mickael-Meba Zeze">
Mickael-Meba Zeze



</doc>
<doc id="2710057" url="https://pl.wikipedia.org/wiki?curid=2710057" title="Niemieckie wyższe uczelnie">
Niemieckie wyższe uczelnie



</doc>
<doc id="2710058" url="https://pl.wikipedia.org/wiki?curid=2710058" title="Austriackie uczelnie wyższe">
Austriackie uczelnie wyższe



</doc>
<doc id="2710060" url="https://pl.wikipedia.org/wiki?curid=2710060" title="Białouchy">
Białouchy

Białouchy (Peltopsinae) – nowo zdefiniowana monotypowa podrodzina ptaków z rodziny ostrolotów (Artamidae).
Występowanie.
Podrodzina obejmuje gatunki występujące na Nowej Gwinei.
Morfologia.
Długość ciała 18–20 cm, masa ciała 27–36 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "peltē" – „mała tarcza” oraz "ōps", "ōpos" – „twarz”. 
Gatunek typowy.
"Eurylaimus blainvillii" 
Podział systematyczny.
Do podrodziny należy jeden rodzaj obejmujący następujące gatunki:

</doc>
<doc id="2710062" url="https://pl.wikipedia.org/wiki?curid=2710062" title="Szwajcarskie uczelnie wyższe">
Szwajcarskie uczelnie wyższe



</doc>
<doc id="2710067" url="https://pl.wikipedia.org/wiki?curid=2710067" title="Hans Hürlimann">
Hans Hürlimann

Hans Hürlimann (ur. 6 kwietnia 1918, zm. 22 lutego 1994) - szwajcarski polityk, członek Rady Związkowej od 5 grudnia 1973 do 31 grudnia 1982. Kierował departamentem spraw wewnętrznych (1974-1982; od 1979 federalny departament spraw wewnętrznych).
Był członkiem CVP.
Pełnił także funkcje wiceprezydenta (1978) i prezydenta (1979) Konfederacji.

</doc>
<doc id="2710069" url="https://pl.wikipedia.org/wiki?curid=2710069" title="Wyższe uczelnie w Warszawie">
Wyższe uczelnie w Warszawie



</doc>
<doc id="2710074" url="https://pl.wikipedia.org/wiki?curid=2710074" title="Fińskie uczelnie wyższe">
Fińskie uczelnie wyższe



</doc>
<doc id="2710084" url="https://pl.wikipedia.org/wiki?curid=2710084" title="Uczelnie wyższe w Danii">
Uczelnie wyższe w Danii



</doc>
<doc id="2710097" url="https://pl.wikipedia.org/wiki?curid=2710097" title="Hans-Peter Tschudi">
Hans-Peter Tschudi

Hans-Peter Tschudi (ur. 22 października 1913, zm. 30 września 2002) – szwajcarski polityk, członek Rady Związkowej od 17 grudnia 1959 do 31 grudnia 1973. Kierował departamentem spraw wewnętrznych (1960–1973).
Był członkiem Socjaldemokratycznej Partii Szwajcarii.
Pełnił także funkcje wiceprezydenta (1964, 1969) i prezydenta (1965, 1970) Konfederacji.

</doc>
<doc id="2710112" url="https://pl.wikipedia.org/wiki?curid=2710112" title="Brachycarenus">
Brachycarenus

Brachycareneus – rodzaj pluskwiaka z podrzędu różnoskrzydłych i rodziny wysysowatych.
Morfologia.
Pluskwiaki te posiadają ciało ubarwione żółto i pokryte czarnymi plamkami. Ponadto na ciele występują liczne, drobne białe włoski. Głowę mają w obrysie trójkątną o masywnym pierwszym członie czułków. Półpokrywy mają słabo zesklerotyzowane o wyraźnym użyłkowaniu, a błonka wystaje nieco poza odwłok.
Występowanie i gatunki.
Jest to rodzaj holoarktyczny, grupujący zaledwie dwa gatunki:

</doc>
<doc id="2710114" url="https://pl.wikipedia.org/wiki?curid=2710114" title="Wyższe uczelnie w Poznaniu">
Wyższe uczelnie w Poznaniu



</doc>
<doc id="2710116" url="https://pl.wikipedia.org/wiki?curid=2710116" title="Czeskie uczelnie wyższe">
Czeskie uczelnie wyższe



</doc>
<doc id="2710118" url="https://pl.wikipedia.org/wiki?curid=2710118" title="Słowackie uczelnie wyższe">
Słowackie uczelnie wyższe



</doc>
<doc id="2710119" url="https://pl.wikipedia.org/wiki?curid=2710119" title="Supełki i krzyżyki">
Supełki i krzyżyki

Supełki i krzyżyki - powieść kryminalna autorstwa szkockiego pisarza Iana Rankina, opublikowana w 1987 r. Jest to pierwszy utwór z cyklu, w którym głównym bohaterem jest John Rebus.
John Rebus, policjant z przeszłością (były żołnierz SAS, rozwiedziony), zostaje skierowany do grupy policyjnej zajmującej się sprawą Dusiciela z Edynburga, który porywa nieletnie dziewczynki. Szeroko zakrojone śledztwo nie posuwa się jednak do przodu, a tymczasem znikają kolejne dziewczynki. Rebus otrzymuje anonimowe listy, których autor zamiast podpisu dołącza do nich sznurek zawiązany w węzełek lub patyczki związane w krzyżyk. Okazuje się, że klucz do zbrodni kryje się w przeszłości inspektora Rebusa.

</doc>
<doc id="2710124" url="https://pl.wikipedia.org/wiki?curid=2710124" title="John Dumbell">
John Dumbell

John Dumbell (ur. 1 stycznia 1859 w Liverpoolu, zm. 31 grudnia 1936 w New Plymouth) – nowozelandzki rugbysta pochodzenia angielskiego.
John Dumbell urodził się w Liverpoolu w Anglii. W 1872 roku wyemigrował wraz z rodzicami do Nowej Zelandii. Był wychowankiem klubu Athletic RFC, występował również w regionalnej drużynie Wellington. W zespołach tych pełnił funkcję kopacza. Zagrał w 5 meczach reprezentacji (wszystkie w 1884 roku), w tym w pierwszym tournée do Australii, jednakże w żadnym testmeczu. Zawodnik ten wystąpił w debiucie reprezentacji Nowej Zelandii. Z racji czwartego w porządku alfabetycznym nazwiska jest czwartym zawodnikiem na liście reprezentantów Nowej Zelandii. Był jednym z najlżejszych, jeśli nie najlżejszym, reprezentantem Nowej Zelandii w rugby union.
Po zakończeniu kariery zawodniczej Dumbell został sędzią i działaczem WRFU.

</doc>
<doc id="2710130" url="https://pl.wikipedia.org/wiki?curid=2710130" title="Friedrich Traugott Wahlen">
Friedrich Traugott Wahlen

Friedrich Traugott Wahlen (ur. 10 kwietnia 1899, zm. 7 listopada 1985) - szwajcarski polityk, członek Rady Związkowej od 11 grudnia 1958 do 31 grudnia 1965. 
Życiorys.
Kierował następującymi departamentami:
Był członkiem Partii Rolników, Kupców i Niezależnych (późniejszej Szwajcarskiej Partii Ludowej).
Pełnił także funkcje wiceprezydenta (1960) i prezydenta (1961) Konfederacji.

</doc>
<doc id="2710149" url="https://pl.wikipedia.org/wiki?curid=2710149" title="Kevin Johnson">
Kevin Johnson



</doc>
<doc id="2710150" url="https://pl.wikipedia.org/wiki?curid=2710150" title="Tadeusz Gdula">
Tadeusz Gdula

Tadeusz Jan Gdula (ur. 18 stycznia 1890 w Skawinie, zm. 19 grudnia 1985) – polski nauczyciel, działacz społeczny, samorządowy i związkowy, burmistrz Chrzanowa, polityk, poseł na Sejm III, IV i V kadencji w II RP, członek władz Rady Obwodowej Obozu Zjednoczenia Narodowego w Chrzanowie w 1937 roku.
Życiorys.
Był synem Macieja i Gabrieli z domu Świdowskiej. Ukończył gimnazjum w Podgórzu-Krakowie, zdając maturę w 1909 roku, i Wydział Filozoficzny Uniwersytetu Jagiellońskiego z dyplomem nauczyciela szkół średnich.
W latach 1912–1914 działał w Polowych Drużynach Sokolich, następnie służył w 56 pułku piechoty armii austriackiej, od czerwca 1915 roku do lutego 1919 roku przebywał w niewoli rosyjskiej. W latach 1919–1920 walczył w WP jako ochotnik, w 1921 roku przeszedł do rezerwy w stopniu podporucznika. Uczestniczył w akcji plebiscytowej na Śląsku, był ochotnikiem w Legionie Zaolziańskim i organizatorem powiatowego Komitetu Walki za Śląsk Zaolziański.
W 1919 roku pracował jako nauczyciel w Gimnazjum św. Anny w Krakowie, następnie jako nauczyciel języka polskiego i łaciny w Gimnazjum im. Stanisława Staszica w Chrzanowie.
W latach 1933–1939 był burmistrzem miasta Chrzanowa. Był założycielem i przez wiele lat szefował ZHP w tym mieście, był prezesem Związku Strzeleckiego i Federacji Polskich Związków Obrońców Ojczyzny na powiat chrzanowski.
Pełnił wiele innych funkcji w Chrzanowie, m.in.: prezesa organizacji powiatowej BBWR, wojewódzkiego inspektora Organizacji Młodzieży Pracującej.
Był też działaczem związkowym, m.in. w 1928 roku współtworzył oddział Bezpartyjnego Zrzeszenia Robotników im. Józefa Piłsudskiego (później pod nazwą Gospodarczy Związek Zawodowy Robotników Przemysłu Metalowego w Polsce), od 1929 roku był wiceprezesem Konfederacji Związków Zawodowych, od 1931 członkiem Polskiego Bezpartyjnego Zespołu Pracy, w okresie 1931–1936 – wiceprezesem Związku Zawodowego Robotników Przemysłu Górniczego (1931–1936), w latach 1931–1937 był organizatorem i członkiem Rady Okręgowej Związków Związków Zawodowych (ZZZ) w Krakowie i równocześnie członkiem prezydium Centralnego Wydziału Zawodowego ZZZ, prezesem Związku Pracowników Państwowych i Samorządowych w Chrzanowie. Był współorganizatorem i członkiem Rady Nadzorczej oraz członkiem Wydziału Wykonawczego Zjednoczenia Polskich Związków Zawodowych.
W wyborach parlamentarnych w 1930 roku został posłem na Sejm III kadencji (1930–1935) z listy nr 1 (BBWR) z okręgu nr 42 (Kraków-powiat). Należał do klubu BBWR i pracował w komisjach: ochrony pracy (w której był sekretarzem), opieki społecznej i inwalidzkiej. W wyborach parlamentarnych w 1935 roku został ponownie wybrany posłem na Sejm IV kadencji (1935–1938) 62 106 głosami z listy państwowej z okręgu nr 82, obejmującego powiaty: krakowski i chrzanowski. Należał do klubu Parlamentarna Grupa Pracy (w którym był sekretarzem). Pracował w komisjach: administracyjno-samorządowej, pracy, zdrowia społecznego i opieki społecznej. W wyborach parlamentarnych w 1938 roku został kolejny raz wybrany posłem na Sejm V kadencji (1938–1939) z listy państwowej z okręgu nr 82, obejmującego powiaty: krakowski i chrzanowski. Należał do klubu OZN. Pracował w komisjach: administracyjno-samorządowej, budżetowej (zastępca przewodniczącego), inwestycji, pracy (przewodniczący), regulaminowej, zdrowia społecznego i opieki społecznej.
W 1937 został wybrany wiceprezesem Związku Miast Małopolskich i pełnił tę funkcję do 1939. Od 1937 roku był działaczem OZN.
Po wybuchu II wojny światowej działał w Armii Krajowej.
Został pochowany na Cmentarzu Rakowickim w Krakowie (kwatera XXVa, rząd zachodni, grób numer 7). Pogrzeb odbył się 21 grudnia 1985 o godzinie 12:30.

</doc>
<doc id="2710152" url="https://pl.wikipedia.org/wiki?curid=2710152" title="Stictopleurus">
Stictopleurus

Stictopleurus – rodzaj owada z podrzędu pluskwiaków różnoskrzydłych z rodziny wysysowatych (Rhopalidae).
Morfologia.
Pluskwiaki te posiadają ciało długości od 5,5 do 9 mm. Ubarwione są różnorodnie: od żółtoszarego przez czerwonożółty i zielonkawy do ciemnobrązowego. Posiadają głowę trójkątną, wyposażoną w duże, wypukłe oczy i czułki o krótkim i masywnym pierwszym członie. Przedplecze posiada wyraźną bruzdę, a na słabo zesklerotyzownaych półpokrywach wyraźnie widoczne jest użyłkowanie.
Występowanie i gatunki.
Jest to rodzaj holoarktyczny grupujący 23 gatunki, z których 10 lub 11 wykazano w Europie, a 4 w Polsce (oznaczone pogrubieniem). Gatunki europejskie to:

</doc>
<doc id="2710154" url="https://pl.wikipedia.org/wiki?curid=2710154" title="Święty Hospicjusz">
Święty Hospicjusz

Hospicjusz, pustelnik spod Nicei, również Święty Hospicjusz lub z fr. Święty Sospis (ur. w Egipcie, zm. ok. 581 na płw. Cap Ferrat k. Nicei lub San-Sospis k. Villefranche-sur-Mer) – egipski zakonnik i frankoński pustelnik żyjący w czasach panowania Chilperyka (561–584), święty Kościoła katolickiego.
Hospicjusz wycofał się z życia społecznego i został rekluzem. Schronił się do zrujnowanej wieży na półwyspie Cap Ferrat (położonym pomiędzy Niceą a Monako) lub San-Sospis. Przewidział najazd Longobardów na Franków.
Informacje te przekazał historykowi Franków, św. Grzegorzowi z Tours, biskup Cimiez (obecnie diecezja Nicei) Austradiusz, który przewodniczył pogrzebowi pustelnika.
Niewielka kość z ręki św. Hospicjusza znajduje się w katedrze świętych: Marii i Reparaty w Nicei (fr. "Basilique-Cathédrale Sainte-Marie et Sainte-Réparate de Nice"). Relikwie znajdują się również w Villefranche, La Turbie i San-Sospis.
Wspomnienie liturgiczne obchodzono początkowo 15 października, obecnie 21 maja, co prawdopodobnie związane jest z translacją relikwii.

</doc>
<doc id="2710165" url="https://pl.wikipedia.org/wiki?curid=2710165" title="Kenneth Noland">
Kenneth Noland

Kenneth Noland (ur. 10 kwietnia 1924 w Asheville, zm. 5 stycznia 2010 w Port Clyde) – amerykański malarz abstrakcyjny i rzeźbiarz.
Życiorys.
Urodził się w 1924 roku. Sztuką zainteresował się w wieku 14 lat. Materiały malarskie pożyczał od ojca, który był malarzem amatorem. W czasie II wojny światowej Noland służył w amerykańskich Siłach Powietrznych (1942-1946). Po zakończeniu służby podjął naukę w Black Mountain College w Karolinie Północnej (1946-1948), następnie aż do 1949 roku uczył się w Paryżu w pracowni rzeźbiarskiej Ossipa Zadkina. Jego pierwsza wystawa indywidualna została zorganizowana w Paryżu w Galerie Raymond Creuze w 1949.
Stamtąd udał się do Waszyngtonu, gdzie pracował jako wykładowca w Institute of Contemporary Art (1949-1959), Washington Workshop Center of the Arts (1952-1956) i Catholic University (1951-1960). W 1950 roku ożenił się z Cornelią Langer (małżeństwo to zakończyło się rozwodem, kolejnymi żonami Nolanda były Stephanie Gordonl, Peggy Schiffer oraz Paige Rense).
W 1953 roku wraz ze swoim przyjacielem Morrisem Louisem udał się do Nowego Jorku, gdzie zapoznał się ze sztuką Helen Frankenthaler. W 1956 jego obraz "In Mist" włączono do wystawy Young American Painters zorganizowanej przez nowojorskie Museum of Modern Art. W 1957 roku odbyła się jego wystawa indywidualna w Tibor de Nagy Gallery.
W 1961 roku przeprowadził się do Nowego Jorku i mieszkał tam przez następne dwa lata. Następnie przeprowadził się do South Shaftsbury, aby podjąć pracę w Bennington College.
W 1977 roku w Muzeum Guggenheima w Nowym Jorku odbyła się retrospektywa Nolanda. W 1955 otrzymał nagrodę Karoliny Północnej w dziedzinie sztuki pięknej, a dwa lata później otrzymał doktorat honoris causa Davidson College.
Zmarł na raka w 2010 roku. Pozostawił po sobie wdowę Paige Rense, synów Williama Nolanda i Samuela Jesse'ego Nolanda oraz córki Lyn Noland i Cady Noland; Cady również jest artystką – zajmuje się rzeźbą.

</doc>
<doc id="2710167" url="https://pl.wikipedia.org/wiki?curid=2710167" title="Simba SC">
Simba SC

Simba SC – tanzański klub piłkarski z siedzibą w mieście Dar es Salaam. Drużyna swoje mecze rozgrywa na stadionie Benjamin Mkapa National Stadium.

</doc>
<doc id="2710178" url="https://pl.wikipedia.org/wiki?curid=2710178" title="Hospicjusz">
Hospicjusz

Hospicjusz – łacińskie imię męskie "Hospitius", przydomek (łac. "cognōmen") od pospolitego wyrazu "hospitus" oznaczającego 'przyjacielski, obcy'. Od cognomen Hospitius funkcjonowało też wtórne "Hospitianus".
Patronem imienia jest św. Hospicjusz (zm. ok. 581) wspominany w Kościele katolickim 21 maja.

</doc>
<doc id="2710191" url="https://pl.wikipedia.org/wiki?curid=2710191" title="Marian Gładysz">
Marian Gładysz

Marian Józef Gładysz (ur. 11 sierpnia 1890 w Krobi, zm. 15 stycznia 1968 w Poznaniu) – polski ekonomista, rolnik, działacz społeczny i samorządowy, polityk, starosta łukowski, potem obornicki i czarnkowski, poseł na Sejm w II RP.
Życiorys.
Ukończył w 1909 roku gimnazjum w Gnieźnie, następnie studiował prawo, ekonomię i rolnictwo na uniwersytetach w Berlinie, Monachium i Lipsku, gdzie w 1914 roku obronił doktorat z nauk ekonomicznych. 
W latach 1914–1918 służył w armii niemieckiej. Od listopada 1918 roku był pierwszym polskim starostą w powiecie łukowskim. Uczestniczył w powstaniu wielkopolskim, w 1919 roku został odwołany przez Naczelną Radę Ludową i powołany na stanowisko starosty obornickiego, potem czarnkowskiego.
Od 1923 roku dzierżawił majątek państwowy, później prowadził własny majątek Brzoza pod Krotoszynem. Był członkiem Rady Głównej oraz wiceprezesem i prezesem oddziału powiatowego Wielkopolskiego Towarzystwa Kółek Rolniczych, przewodniczącym Powiatowego Urzędu Rozjemczego oraz członkiem Rady Gminnej, Sejmiku i Wydziału Powiatowego w Krotoszynie. 
Był również wiceprezesem Rady Powiatowej Bezpartyjnego Bloku Współpracy z Rządem, a od 1937 członkiem prezydium sektora wiejskiego Obozu Zjednoczenia Narodowego.
W wyborach w 1935 roku został wybrany 19 203 głosami z listy państwowej w okręgu nr 97 obejmującym powiaty: ostrowski, kępiński, krotoszyński i jarociński. W IV kadencji należał do Parlamentarnej Grupy Wielkopolskiej, w której był II zastępcą przewodniczącego. Pracował w komisji administracyjno-samorządowej i prawniczej (w sesji 1937–1938). W marcu 1938 roku został wybrany do specjalnej komisji ds. oddłużenia rolnictwa.
Po II wojnie światowej w latach 50. pracował jako główny projektant w Biurze Urządzeń i Melioracji Wodnych w Warszawie. 
Życie prywatne.
Był synem Pawła (ziemianina) i Agnieszki z domu Dziedzińskiej. Ożenił się 4 czerwca 1924 roku z Ludwiką Kossobudzką.

</doc>
<doc id="2710192" url="https://pl.wikipedia.org/wiki?curid=2710192" title="Impreza kolejowa">
Impreza kolejowa

Impreza kolejowa – przedsięwzięcie organizowane w celach rozrywkowych, propagandowych lub komercyjnych z wykorzystaniem taboru i infrastruktury kolejowej. Imprezy kolejowe mogą być otwarte lub zamknięte (dla grona zaproszonych), mogą też być przeznaczone dla szerokiej publiczności (np. pociąg retro), dla miłośników kolei (przejazdy z fotostopami) albo dla specjalistów z branży (targi).
Rodzaje imprez kolejowych.
Imprezy można klasyfikować ze względu na rodzaj:
jak i ze względu na powtarzalność:
Pojedyncza impreza może mieć charakter kombinowany – ogólnodostępna prezentacja i pociąg retro tylko dla wybranych osób. Z reguły wstęp na część ogólnodostępna jest bezpłatny.
Imprezy kolejowe mogą stanowić część większego przedsięwzięcia, jak np. Dni Transportu Publicznego.
Osobną grupę imprez stanowią regularne przejazdy turystyczne, popularne zwłaszcza na kolejkach wąskotorowych w Polsce lub na liniach kolejowych o walorach turystycznych i równocześnie niewielkim ruchu komercyjnym (Chabówka-Mszana Dolna).

</doc>
<doc id="2710193" url="https://pl.wikipedia.org/wiki?curid=2710193" title="Diecezja Marquette">
Diecezja Marquette

Diecezja Marquette (ang. "Diocese of Marquette", łac. "Dioecesis Marquettensis") - diecezja Kościoła rzymskokatolickiego w metropolii Detroit w Stanach Zjednoczonych. Obejmuje w całości część stanu Michigan określaną jako Górny Półwysep. Patronem diecezji jest św. Piotr. 
Diecezja powstała w 1853 jako wikariat apostolski Górnego Michigan. W 1857 wikariat został podniesiony do rangi diecezji pod nazwą Sault Sainte Marie, zaczerpniętą od ówczesnej siedziby biskupa. W 1865 nazwa uległa zmianie na diecezję Sault Sainte Marie-Marquette, zaś w 1937 ustalona została obecna nazwa administratury. 

</doc>
<doc id="2710195" url="https://pl.wikipedia.org/wiki?curid=2710195" title="Wskrzeszenie Łazarza (obraz Ouwatera)">
Wskrzeszenie Łazarza (obraz Ouwatera)

Wskrzeszenie Łazarza – obraz holenderskiego malarza Alberta van Ouwatera
Tematyka.
Obraz jest jedynym dziełem Ouwatera, którego atrybucja nie wzbudza większych wątpliwości. Malarz poruszył popularny w XV wieku wśród artystów motyw wskrzeszenia Łazarza opisany w Nowym Testamencie, w Ewangelii Jana: 
Opis obrazu.
Scena wskrzeszenia, jednego z cudów Jezusa, rozgrywa się we wnętrzu kościoła, co miało związek z tradycją pochówku osób ważnych: królów, biskupów czy dygnitarzy w kryptach kościelnych. Kompozycja obrazu podzielona jest na dwie części. Po lewej stronie znajduje się rodzina Łazarza Ouwater oraz Chrystus, po prawej stoi grupa Żydów ubrana w kolorowe kostiumy. Grupa osób cnotliwych przepełniona jest religijną powagą a na ich twarzy brak jakichkolwiek emocji. Przeciwieństwo stanowią Żydzi. Dwaj z nich spoglądają na Łazarza i jednocześnie zakrywają usta i nosy skrawkami szat przed trupim fetorem. Inny odwraca się plecami od grobu a jeszcze inny zagląda z ciekawością w rozsuniętą kryptę.
Pośrodku, na osi kompozycji, ukazany został Łazarz, wychodzący z krypty. Nad nim góruje Piotr Apostoł, którego można poznać po tonsurze oraz krótkiej brodzie. On, jako jedyny z grupy cnotliwych, wyraża swoje emocje łącząc niejako obie grupy. Piotr zachęca Żydów by uwierzyli w dokonany cud i w boskość Chrystusa.
Za rozgrywaną sceną, pośrodku znajdują się drzwi z zakratowanym oknem, zza którego zaglądają gapie. W tle widać arkady zwieńczone kapitelami. Jeden z nich po lewej stronie, ukazuje starotestamentową scenę ofiarowania Abrahama gdzie również najważniejszym przesłaniem jest zaufanie do Boga.

</doc>
<doc id="2710196" url="https://pl.wikipedia.org/wiki?curid=2710196" title="Patrick Allotey">
Patrick Allotey

Patrick Allotey (ur. 13 grudnia 1978 w Akrze, zm. 27 czerwca 2007 tamże) – ghański piłkarz występujący na pozycji obrońcy.
Kariera klubowa.
Allotey zawodową karierę rozpoczynał w 1996 roku w holenderskim Feyenoordzie. W Eredivisie zadebiutował 8 grudnia 1996 w wygranym 4:0 meczu z De Graafschap. Przez część następnego sezonu grał na wypożyczeniu w zespole Eerste divisie – Excelsiorze. Potem wrócił do Feyenoordu, z którym w 1999 roku zdobył mistrzostwo Holandii. W 2000 roku z powodu hipoglikemii zakończył karierę. W 2007 roku zmarł na tę chorobę.
Kariera reprezentacyjna.
W reprezentacji Ghany Allotey zadebiutował w 1996 roku. W 1998 roku został powołany do kadry na Puchar Narodów Afryki, zakończony przez Ghanę na fazie grupowej. Zagrał na nim w meczach z Tunezją (2:0), Togo (1:2) oraz Demokratyczną Republiką Konga (0:1).
W latach 1996-1999 w drużynie narodowej Allotey rozegrał łącznie 15 spotkań.

</doc>
<doc id="2710199" url="https://pl.wikipedia.org/wiki?curid=2710199" title="Reparata z Cezarei Palestyńskiej">
Reparata z Cezarei Palestyńskiej

Reparata z Cezarei Palestyńskiej – dziewica, męczennica chrześcijańska z III wieku i święta Kościoła katolickiego.
Jej wspomnienie liturgiczne obchodzone jest 8 października.
Od jej imienia pochodzą miejscowości we Francji: Le Puy-Sainte-Réparade, Santa-Reparata-di-Balagna i Santa-Reparata-di-Moriani. Jest również patronką katedry w Nicei (fr. "Basilique-Cathédrale Sainte-Marie et Sainte-Réparate de Nice").
We Włoszech patronuje katedrze we Florencji.

</doc>
<doc id="2710202" url="https://pl.wikipedia.org/wiki?curid=2710202" title="Richard Ackon">
Richard Ackon

Richard John Ackon (ur. 10 października 1978) – ghański piłkarz występujący na pozycji pomocnika.
Kariera klubowa.
Ackon karierę rozpoczynał w 1995 roku w zespole Ebusua Dwarfs. W 1997 roku wyjechał do Norwegii, by grać w tamtejszym Stabæk Fotball z Tippeligaen. W 1998 roku zdobył z nim Puchar Norwegii, a także zajął 3. miejsce w Tippeligaen. Przez 5 sezonów w barwach Stabæku zagrał 64 razy i zdobył 5 bramek. W 2002 roku wrócił do Ebusua Dwarfs, gdzie grał przez kolejne 4 sezony.
Kariera reprezentacyjna.
W reprezentacji Ghany Ackon zadebiutował w 1997 roku. W 1998 roku został powołany do kadry na Puchar Narodów Afryki. Nie zagrał jednak na nim w żadnym meczu, a Ghana turniej zakończyła na fazie grupowej.
W latach 1997–1999 w drużynie narodowej rozegrał łącznie 7 spotkań.

</doc>
<doc id="2710205" url="https://pl.wikipedia.org/wiki?curid=2710205" title="Okręgi wyborcze do Sejmu Ustawodawczego Rzeczypospolitej Polskiej (1919)">
Okręgi wyborcze do Sejmu Ustawodawczego Rzeczypospolitej Polskiej (1919)

Okręgi wyborcze do Sejmu Ustawodawczego Rzeczypospolitej Polskiej (1919) – podział na okręgi wyborcze Rzeczypospolitej Polskiej dokonany w 1918 r. na potrzeby wyborów do Sejmu Ustawodawczego, które odbyły się 26 stycznia 1919 r.
Odzyskanie niepodległości przez Polskę, w wyniku walki narodowowyzwoleńczej prowadzonej przez kilka pokoleń Polaków, połączonych z upadkiem mocarstw rozbiorowych, zaowocowało możliwością swobodnego życia politycznego. Jednym z pierwszych aktów ustawodawczych po odzyskaniu niepodległości była opracowana przez Radę Ministrów a zatwierdzona przez Naczelnika Państwa ordynacja wyborcza. Dekret o ordynacji wyborczej do Sejmu Ustawodawczego z 28 listopada 1918 r. dzielił jeszcze nieukształtowane w pełni terytorium polskie na 70 okręgów wyborczych. 
Rozdział III ordynacji mówił: 
Art. 11. Państwo Polskie zostaje podzielone na okręgi wyborcze. Wykaz okręgów wyborczych i siedzib głównych komisji wyborczych jest wyszczególniony w dodatku Nr. I. 
Art. 12. Jeden poseł przypada przeciętnie na 50 tys. ludności okręgu; na ułamki tej liczby wynoszące powyżej 25 000 przypada jeden poseł.
Art. 13. Główna komisja wyborcza dzieli okrąg wyborczy na obwody głosowania .
Okręgi nr 1 – 34 znajdowały się na obszarze byłego Królestwa Polskiego i Okręgu Białostockiego. Okręgi nr 35 i 35 "a" leżały na obszarze Śląska Cieszyńskiego. Okręgi nr 36 – 59 znajdowały się na obszarze Galicji. Zaś pozostałe okręgi wyborcze 60 – 70 na terenie byłego zaboru pruskiego.
Wkrótce jednak nastąpiły zmiany. 29 listopada 1918 został opublikowany Dekret Tymczasowego Naczelnika Państwa o wyborach do Sejmu Ustawodawczego, zarządzający wybory powszechne na dzień 26 stycznia 1919 r. Dekret dokonywał zmian w okręgach wyborczych. Mianowicie ogłoszono wybory w 33 okręgach wyborczych na terenie byłego Królestwa Polskiego. W I okręgu (powiaty: kalwaryjski, wołkowyszki, mariampolski, władysławowski) nie ogłoszono wyborów z uwagi na fakt, że obszary te znalazły się pod jurysdykcją Litwy. Natomiast dotychczasowe dwa okręgi wyborcze na Śląsku Cieszyńskim 35 i 35 "a" połączono w jeden, jednocześnie zmniejszając liczbę mandatów poselskich z 11 do 8 .
Bibliografia.
Opracowania.
A. Ajnenkiel, Historia sejmu polskiego, T. II, cz. II, II Rzeczpospolita, Warszawa 1989, s. 8–9.

</doc>
<doc id="2710207" url="https://pl.wikipedia.org/wiki?curid=2710207" title="John Madden (futbol amerykański)">
John Madden (futbol amerykański)



</doc>
<doc id="2710209" url="https://pl.wikipedia.org/wiki?curid=2710209" title="Derek Anderson (amerykański futbolista)">
Derek Anderson (amerykański futbolista)



</doc>
<doc id="2710210" url="https://pl.wikipedia.org/wiki?curid=2710210" title="Michael Bates (sportowiec)">
Michael Bates (sportowiec)



</doc>
<doc id="2710212" url="https://pl.wikipedia.org/wiki?curid=2710212" title="Ron Brown (sportowiec)">
Ron Brown (sportowiec)



</doc>
<doc id="2710214" url="https://pl.wikipedia.org/wiki?curid=2710214" title="Tom Brady (futbol amerykański)">
Tom Brady (futbol amerykański)



</doc>
<doc id="2710237" url="https://pl.wikipedia.org/wiki?curid=2710237" title="Katedra Santa Reparata">
Katedra Santa Reparata



</doc>
<doc id="2710239" url="https://pl.wikipedia.org/wiki?curid=2710239" title="Fridolin Anderwert">
Fridolin Anderwert

Fridolin Anderwert (ur. 19 września 1828, zm. 25 grudnia 1880) – szwajcarski polityk, członek Rady Związkowej od 12 grudnia 1875 do śmierci. Kierował departamentem sprawiedliwości i policji (1876-1880).
Był członkiem Radykalno-Demokratycznej Partii Szwajcarii.
Pełnił także funkcje przewodniczącego Rady Narodu (1870-1871) oraz wiceprezydenta Konfederacji (1880).

</doc>
<doc id="2710241" url="https://pl.wikipedia.org/wiki?curid=2710241" title="Arthur Moses">
Arthur Moses

Arthur Moses (ur. 3 marca 1973 w Akrze) – ghański piłkarz występujący na pozycji napastnika.
Kariera klubowa.
Moses karierę rozpoczynał w 1991 roku w zespole Asante Kotoko. W 1992 roku zdobył z nim mistrzostwo Ghany. W tym samym roku odszedł do nigeryjskiego Stationery Stores. Z nim z kolei wywalczył mistrzostwo Nigerii, także w 1992 roku. W 1993 roku przeszedł do niemieckiej Fortuna Düsseldorf z Oberligi Nordrhein. W 1994 roku awansował z zespołem do 2. Bundesligi. W Fortunie spędził jeszcze rok.
W 1995 roku Moses odszedł do francuskiego Sportingu Toulon Var, grającego w Championnat National. W 1996 roku awansował z nim do Division 2. Rok później został graczem pierwszoligowego Olympique Marsylia. W 1999 roku dotarł z nim do finału Pucharu UEFA, w którym Olympique uległ 0:3 Parmie.
W 2000 roku Moses przeniósł się do drugoligowego Nîmes Olympique. Jego barwy reprezentował przez 1,5 roku. Następnie, na początku 2002 roku wyjechał do Zjednoczonych Emiratów Arabskich, gdzie został graczem klubu Al-Ain FC. W tym samym roku zdobył z nim mistrzostwo kraju. Po tym sukcesie odszedł do Al-Shabab Dubaj, gdzie w 2004 roku zakończył karierę.
Kariera reprezentacyjna.
W reprezentacji Ghany Moses zadebiutował w 1994 roku. W 1998 roku został powołany do kadry na Puchar Narodów Afryki. Nie zagrał jednak na nim w żadnym meczu, a Ghana zakończyła turniej na fazie grupowej.
W latach 1994–1999 w drużynie narodowej rozegrał łącznie 7 spotkań i zdobył 3 bramki.

</doc>
<doc id="2710244" url="https://pl.wikipedia.org/wiki?curid=2710244" title="Gastón Ramírez">
Gastón Ramírez

Gastón Ezequiel Ramírez Pereyra (ur. 2 grudnia 1990 we Fray Bentos) – urugwajski piłkarz występujący na pozycji pomocnika.
Kariera klubowa.
Ramírez rozpoczął swoją karierę w Urugwaju w drużynie CA Peñarol, gdzie zadebiutował w marcu 2009. W swoim drugim sezonie w Peñarolu trafił sześć goli w 20 spotkaniach i przyczynił się do zdobycia mistrzostwa.
W sierpniu 2010 został sprzedany do Bologna FC za 2,5 miliona euro. 26 września zadebiutował w zremisowanym 1-1 spotkaniu z Catanią. Swój debiutancki sezon zakończył z czterema bramkami i dwoma asystami na koncie, a zagrał 25 spotkań. Trafił też trzy bramki w Pucharze Włoch.
Pomimo że był łączony z transferem do większych zespołów, pozostał w Bolonii na sezon 2011-12. Podpisał nowy kontrakt, który będzie obowiązywał do 2016 roku.
31 sierpnia 2012 podpisał 4-letni kontrakt z Southampton F.C.
1 września 2014 został wypożyczony do Hull City.
Kariera reprezentacyjna.
W 2009 wystąpił na Mistrzostwach Świata U-20.
8 października 2010 zadebiutował w reprezentacji Urugwaju w spotkaniu towarzyskim z reprezentacją Indonezji.

</doc>
<doc id="2710249" url="https://pl.wikipedia.org/wiki?curid=2710249" title="Edward Agyemang-Duah">
Edward Agyemang-Duah

Edward Agyemang-Duah (ur. 17 października 1973) – ghański piłkarz występujący na pozycji obrońcy.
Kariera klubowa.
Agyemang-Duah karierę rozpoczynał w 1992 roku w Asante Kotoko. W 1993 roku zdobył z tym zespołem mistrzostwo Ghany. Dotarł z nim także do finału Afrykańskiej Ligi Mistrzów, w którym Asante przegrało z Zamalkiem. Barwy Asante Agyemang-Duah reprezentował przez 3 lata.
W 1996 roku odszedł do Ashanti Gold, gdzie również występował przez 3 lata. W 2000 roku trafił do Hearts of Oak. W tym samym roku zdobył z nim Ligę Mistrzów, mistrzostwo Ghany oraz Puchar Ghany. W 2001 roku oraz w 2002 ponownie wywalczył z zespołem mistrzostwo Ghany. W 2002 roku zakończył karierę.
Kariera reprezentacyjna.
W reprezentacji Ghany Agyemang-Duah zadebiutował w 1994 roku. W 1998 roku został powołany do kadry na Puchar Narodów Afryki. Nie zagrał jednak na nim w żadnym meczu, a Ghana zakończyła turniej na fazie grupowej.
W latach 1994–2001 w drużynie narodowej rozegrał łącznie 10 spotkań.

</doc>
<doc id="2710251" url="https://pl.wikipedia.org/wiki?curid=2710251" title="Foster Bastious">
Foster Bastious

Foster Bastious (ur. 20 lutego 1975) – ghański piłkarz występujący na pozycji obrońcy.
Kariera klubowa.
Bastious karierę rozpoczynał w 1994 roku w zespole Ebusua Dwarfs. Po dwóch latach spędzonych w tym klubie, odszedł do Liberty Professionals. Pół roku później, na początku 1997 został graczem greckiej Kalamaty z Alpha Ethniki. Przez 1,5 roku rozegrał tam 29 ligowych spotkań. W 1999 roku wrócił do Liberty Professionals, gdzie grał do 2002 roku.
Kariera reprezentacyjna.
W reprezentacji Ghany Bastious zadebiutował w 1996 roku. W 1998 roku został powołany do kadry na Puchar Narodów Afryki. Nie zagrał jednak na nim w żadnym meczu, a Ghana zakończyła turniej na fazie grupowej.
W latach 1996–1999 w drużynie narodowej rozegrał łącznie 15 spotkań.

</doc>
<doc id="2710252" url="https://pl.wikipedia.org/wiki?curid=2710252" title="Foster Bastios">
Foster Bastios



</doc>
<doc id="2710258" url="https://pl.wikipedia.org/wiki?curid=2710258" title="Ablade Kumah">
Ablade Kumah

Samuel Ablade Kumah (ur. 26 czerwca 1970) – ghański piłkarz występujący na pozycji pomocnika.
Kariera klubowa.
Kumah karierę rozpoczynał w 1987 roku w zespole Accra Hearts of Oak SC. W 1990 roku zdobył z nim mistrzostwo Ghany, a w 1994 roku Puchar Ghany. W 1995 roku wyjechał do Arabii Saudyjskiej, by grać w tamtejszym Asz-Szabab Rijad. W 1996 roku zdobył z nim Puchar Arabii Saudyjskiej. W 1997 roku przeniósł się do Ittihad FC, z którego odszedł w 1998. Następnie występował w drużynie Nadi asz-Szab, której graczem pozostał do 1999.
Kariera reprezentacyjna.
W reprezentacji Ghany Kumah zadebiutował w 1992 roku. W tym samym roku wraz z kadrą zdobył brązowy medal letnich igrzysk olimpijskich. W 1996 roku został powołany do kadry na Puchar Narodów Afryki. Zagrał na nim w meczach z Mozambikiem (2:0), RPA (0:3) oraz Zambią (0:1), a Ghana zakończyła tamten turniej na 3. miejscu.
W 1998 roku Kumah ponownie wziął udział w Pucharze Narodów Afryki. Tym razem wystąpił na nim w jednym pojedynku, przegranym 0:1 z Demokratyczną Republiką Konga. Z tamtego turnieju Ghana odpadła po fazie grupowej.
W latach 1992–1998 w drużynie narodowej rozegrał łącznie 13 spotkań i zdobył 1 bramkę.

</doc>
<doc id="2710260" url="https://pl.wikipedia.org/wiki?curid=2710260" title="Grzegorz Seroczyński">
Grzegorz Seroczyński

Grzegorz Seroczyński (ur. 9 kwietnia 1970 w Warszawie) – polski językoznawca i urzędnik państwowy, od 2006 do 2010 konsul generalny RP w Charkowie (Ukraina).
Życiorys.
Ukończył studia na Wydziale Lingwistyki Stosowanej i Filologii Wschodniosłowiańskich (1996) oraz na Wydziale Polonistyki (1998) Uniwersytetu Warszawskiego, po czym podjął studia doktoranckie w Instytucie Języka Polskiego na Wydziale Polonistyki UW, które zakończył w 2004 obroną pracy doktorskiej pt. "Język kazań i homilii Stefana Kardynała Wyszyńskiego, Prymasa Polski", przygotowanej pod kierunkiem prof. dra hab. Władysława Kupiszewskiego.
W 1996 rozpoczął pracę zawodową, najpierw w warszawskich szkołach średnich, następnie w Kancelarii Senatu (od 1998), jednocześnie prowadząc zajęcia dydaktyczne na Uniwersytecie Warszawskim (Wydział Polonistyki, Wydział Prawa i Administracji) i Akademii Humanistycznej im. Aleksandra Gieysztora w Pułtusku. W latach 2006–2010 był konsulem generalnym w Charkowie.
W 2010 otrzymał tytuł doctora honoris causa Narodowego Uniwersytetu Artystycznego im. Iwana Kotlarewskiego w Charkowie.

</doc>
<doc id="2710262" url="https://pl.wikipedia.org/wiki?curid=2710262" title="George Kitchens">
George Kitchens

George Kitchens (ur. 16 listopada 1983 w Auguście) – amerykański lekkoatleta, skoczek w dal.
Dwukrotny brązowy medalista mistrzostw USA (2009 i 2012).

</doc>
<doc id="2710265" url="https://pl.wikipedia.org/wiki?curid=2710265" title="Sergio Alfredo Gualberti Calandrina">
Sergio Alfredo Gualberti Calandrina



</doc>
<doc id="2710278" url="https://pl.wikipedia.org/wiki?curid=2710278" title="Tronująca Madonna z Dzieciątkiem z Châlons">
Tronująca Madonna z Dzieciątkiem z Châlons

Tronująca Madonna z Dzieciątkiem z Châlons – gotycka figura relikwiarzowa wykonana przez warsztat złotniczy w Paryżu około 1407 roku. Dzieło to zostało ofiarowane do kościoła Notre-Dame-de-Vaux w Châlons-en-Champagne, we wschodniej Francji. Dzieło to przedstawia siedzącą na ozdobnym tronie Marię z małym Dzieciątkiem Jezus, prezentującym okrągłe repozytorium mieszczące niegdyś relikwię, którą był według tradycji fragmentem pępowiny Jezusa. Cenny przykład gotyckiego złotnictwa we Francji. 
Historia domniemanej relikwii pępowiny Jezusa sięga wczesnego średniowiecza. Tradycja wspomina iż cesarz bizantyński miał ofiarować relikwię Karolowi Wielkiemu, ten zaś ofiarował ją papieżowi. Wraz z rozwojem kultu relikwii na terenie Królestwa Francji upowszechnił się kult relikwii cielesnych związanych z maryjnym macierzyństwem i Dzieciątkiem Jezus. Prócz wspomnianej relikwii pępowiny tradycja wspomina m.in. o domniemanych relikwiach napletka Dzieciątka odciętego podczas obrzezania oraz mleka Marii. Wiadomo iż sprawujący pontyfikat w latach 1305-14 papież Klemens V, na początku XIV stulecia ofiarował relikwię pępowiny, która mieściła się w srebrnej szkatułce. W następnym stuleciu biskup Châlons Charles de Poitiers zlecił wykonać obecny relikwiarz, źródła potwierdzają także drugiego zleceniodawcę relikwiarza, Thibauta des Abbés, obywatela Châlons. Relikwiarz ten miał być umieszczony w kaplicy Notre-Dame-du-Puits przy kościele Notre-Dame-de-Vaux w Châlons. Kolejnym źródłem na temat figury Tronującej Marii z Dzieciątkiem był inwentarz z 1603 roku wspominający o pozłacanym srebrnym wyobrażeniu nazywanym Świętą Pępowiną Najświętszego Zbawiciela ("une ymage d'argent doré appelée saint nombreil de Niostre-Seigneur"). Na początku XVIII stulecia miejscowy biskup zniszczył relikwię. W 1728 roku figura została sprzedana. Do roku 1861 właścicielem figury był Petr Sałtykow, który był znanym kolekcjonerem dzieł sztuki dawnej. Tronująca Maria z Dzieciątkiem z Châlons została zakupiona od tegoż kolekcjonera do paryskiego Musée National du Moyen Âge, gdzie znajduje się do dziś.
Tronująca Maria z Dzieciątkiem z Châlons jest dziełem nieznanego artysty paryskiego. Wszakże jest to dzieło złotnika, ze względu na jego formę jest postrzegane w kategoriach rzeźby, podobnie jak wiele innych relikwiarzy w formie figuralnej. Maria siedzi na tronie, którego podwójny cokół ma kształt foremnego oktogonu. Tron ten tworzą typowe dla gotyku formy architektoniczne, ozdobne maswerki boków oraz cztery smukłe fiale, z których dwie flankujące oparcie są wyższe niż para przednich. Maria została przedstawiona jako młoda kobieta o lekko uśmiechniętej twarzy. Swój wzrok kieruje ku Dzieciątku, Jezus zaś zwraca się ku widzowi. Matka Boska ubrana jest w sukienkę niemal całkowicie okrytą obfitym płaszczem o licznych dynamicznych fałdach. Na jej skroniach spoczywa ozdobna, złota i kameryzowana (szafiry) korona, w lewej ręce dzierży berło w formie kwiatu lilii. Stojące na prawym kolanie Marii Dzieciątko jest wpół okryte szatami, w lewej ręce trzyma repozytorium na relikwię, prawicą wykonuje gest błogosławieństwa.

</doc>
<doc id="2710279" url="https://pl.wikipedia.org/wiki?curid=2710279" title="Respighi">
Respighi

Respighi:

</doc>
<doc id="2710280" url="https://pl.wikipedia.org/wiki?curid=2710280" title="January Zaradny">
January Zaradny

January Zaradny (ur. 23 czerwca 1941 r., w Nowej Słupi) – polski gitarzysta, klawiszowiec i kompozytor muzyki rozrywkowej oraz działacz kulturalny i popularyzator muzyki. 
Życiorys.
Karierę muzyczną rozpoczął w 1957 jako gitarzysta. Debiutował na deskach Klubu Studenckiego „NURT” w Poznaniu. W kolejnych latach grał w różnych zespołach jazzowych. Był członkiem zespołu Jazz Tramp 7 kierowanego przez Lecha Kapturskiego. W roku 1963 wstąpił do poznańskiego zespołu Stanisława Sternala – The Stan Sternal Oktet, z którym współpracował, z przerwami przez kilka kolejnych lat. W lipcu 1964 powrócił na deski Klubu Studenckiego „NURT” z założonym przez siebie zespołem gitarowym Violiny. 
W latach 1970-1972 współpracował z zespołem Sava’s Bar Trio akompaniującemu wokalistce Wiesławie Orlewicz pod kierownictwem Andrzeja Borowskiego. 
Współpracował także z zespołem Lechici – Michała Urbańskiego. Był założycielem i liderem zespołów The Realists i Poznań Quartet.
Po czasowym zerwaniu z branżą muzyczną powrócił w latach 90. XX wieku jako kompozytor, tworząc muzykę do tekstów swojej żony – Renaty. Jego córka Taida-Cyntia udzielała się muzycznie jako dziecięca piosenkarka. January Zaradny był założycielem studia nagrań „Rita” oraz opiekunem dziecięcego duetu wokalnego Czarne Koty, który założyła jego córka wraz z koleżanką Eweliną Toś. Był także wieloletnim animatorem i propagatorem ruchu muzycznego w Swarzędzu oraz organizatorem koncertów. Piastował dwukrotnie funkcję radnego Swarzędza. Był pomysłodawcą wybudowania sceny w Swarzędzu nad jeziorem, która powstała w 2006 roku. Piastował także funkcję przewodniczącego Swarzędzkiego Stowarzyszenia Wspierania Talentów Oraz Inicjatyw Sportowych i Kulturalnych – „Talenty”.
W dorobku ma między innymi: wydaną w 1991 r., kasetę "„Swarzędzki Kompozytor January Zaradny - zaprasza”", wydane w latach 1992 i 1993 r., kasety "„January Zaradny przedstawia”" – promujące piosenki dla dzieci, a także powstałą w roku 1991 płytę CD pt. "„Muzyczne pozdrowienia ze Swarzędza”" w wykonaniu zespołu Czarne Koty oraz powstałą rok później kasetę wideo pod tym samym tytułem. Powstały również dwa autorskie albumy nutowe z dołączoną płytą CD z piosenkami dla dzieci pt. "„Pośpiewajmy razem”" oraz jeden pt. "„O naszej to gminie piosenki”".

</doc>
<doc id="2710282" url="https://pl.wikipedia.org/wiki?curid=2710282" title="Relikwiarz z Mężem Boleści i aniołami">
Relikwiarz z Mężem Boleści i aniołami

Relikwiarz z Mężem Boleści i aniołami - gotycki relikwiarz wykonany przez czeski warsztat złotniczy w latach 1347-49. Zlecenie tego dzieła złotnictwa jest kojarzone z Janem Volkiem, biskupem Ołomuńca (Morawy), który sprawował tę funkcję w latach 1334–51 oraz królem Czech i margrabią Moraw a od 1356 roku cesarzem rzymskim Karolem IV Luksemburgiem. Pierwotnie relikwiarz znajdował się w katedrze Świętego Wita na Hradczany w Pradze. W 1903 roku relikwiarz nabył znany amerykański kolekcjoner dzieł sztuki Henry Walters, zaś w 1931 roku został przekazany do Walters Art Museum w Baltimore, gdzie znajduje się do dziś. 
Relikwiarz ten przedstawia Jezusa jako "Vir Dolorum" którego adorują dwa anioły dzierżące w swych rękach "arma Christi". Pomiędzy nimi przed wizerunkiem Chrystusa klęczy trzeci anioł podtrzymujący ozdobną kryształową oprawę mieszczącą wewnątrz relikwię ciernia z korony, którą miał na głowie Jezus w drodze na męczeńską śmierć. Cenny przykład czeskiej plastyki gotyckiej w z okresu karolińskiego.
Wygląd.
Praski relikwiarz tworzy grupa figur i przedmiotów, wykonanych z pozłacanego srebra. Umieszczone są na niskim prostokątnym cokoliku o wymiarach 21,3 x 12,7 cm. Na cokole łacińska inskrypcja pisana gotycką majuskułą "HANC MONSTANCIAM CUM SPINA CHORONE DOMINI DNS IHOANNIS OLOMUCZENSIS EPISCOPUS PREPARI FECIT" (Jan, biskup Ołomuńca, polecił wykonanie tej monstrancji z ciernią z korony Chrystusowej). W narożąch tarcze herbowe z godłami Świętego Cesarstwa Rzymskiego, Królestwa Czech, Moraw i osobisty herb Jana Volka. Najwyższa z figur "Vir Dolorum" ma wysokość 29,5 cm. Postać ta, podobnie jak pozostałe elementy relikwiarza są trójwymiarowe. Wizerunek Chrystusa został ukazany tu w sposób bardzo realistyczny i zgodnie z typem ikonograficznym Męża Boleści - jest obnażony, stoi ze złożonymi rękoma. Jego wychudzone ciało jest jednak pozbawione symptomów męki, jedynie w sposób symboliczny zaznaczono rany na rękach i stopach. Na głowie ma koronę cierniową ozdobioną kaboszonem z rubinem. Biodra ma okryte masywnym perizonium. Pasyjny charakter relikwiarza podkreśla mnogość "arma Christi", z których dwa, krzyż i kolumna biczowania są szczególnie wyeksponowane - flankują postać Chrystusa. Umieszczone na nich otwory poświadczają, iż wewnątrz nich niegdyś mieściły się kolejne relikwie związane z Pasją - partykuła Drzewa Krzyża i kolumny biczowania. Na szczycie kolumny stoi piejący kogut - aluzja do świętego Piotra, który zaparł się Chrystusa. Na pierwszym planie klęczą trzy anioły trzymające kolejne narzędzia Męki Pańskiej, bicze, młot, gwoździe. Stojące po bokach anioły zwracają się w geście adoracji do Chrystusa, trzeci stojący pośrodku jest przodem do widza (modlącego) i trzyma ozdobną, gotycką aediculę mieszczącą wewnątrz relikwię Ciernia. Obok na płycie cokołu leżą trzy kostki, które są odniesieniem do tuniki Chrystusa, którą dzięki rzuconym losom miał otrzymać jeden z oprawców Jezusa.
Analiza.
Ze względu na formę, relikwiarz ten jest postrzegany w kategoriach rzeźby, podobnie jak wiele innych relikwiarzy w formie figuralnej. Ze względu na układ postaci, kompozycję, dzieło to reprezentuje typ relikwiarza scenicznego. Rozmieszczenie poszczególnych postaci w kilku planach oraz nastrój powagi i majestatu budują tu swego rodzaju teatralną inscenizację. Dzieło to cechuje pewna narracyjność, tematem całej kompozycji jest ceremonia adoracji Chrystusa jako "Vir Dolorum". 
Koronę cierniową nabył w Konstantynopolu od cesarza Baldwina król Francji Ludwik IX Święty. Translacja tej relikwii do Paryża uczyniła to miejsce bardzo ważnym ośrodkiem pielgrzymkowym. Monarcha polecił wznieść w obrębie paryskiego zamku Sainte-Chapelle, gdzie zostały umieszczone relikwie Chrystusowe oraz świętych patronów Francji. Ze względu na prestiż relikwii oraz rosnący kult relikwii, szczególnym zaszczytem było nabycie w Paryżu kolca z korony cierniowej. Kilka z nich otrzymali władcy Czech. Król czeski Przemysł Ottokar II otrzymał kilka cierni bezpośrednio od Ludwika IX, relikwia ta dała assumpt do założenia w południowych Czechach klasztoru Cystersów, który otrzymał wraz z sąsiadującą z nim osadą nazwę Zlatá Koruna. Kolejny cierń został włożony przez Przemyślida do Korony Świętego Wacława. Biskup Jan Volek najprawdopodobniej otrzymał relikwię ciernia z rąk Elżbiety Przemyślidki, matki Karola IV. Karol IV Luksemburski był osobą szczególnie praktykującą kult relikwii. Podczas licznych podróży o charakterze politycznym i pielgrzymek nabywał rozmaite relikwie świętych, których lwią część umieścił m.in. w praskiej katedrze i w zamku Karlštejn koło stolicy Czech. Ten sam monarcha nabył również relikwie najwyższej rangi, m.in. dwa kolce z korony cierniowej (z rąk Karola V Mądrego). W średniowieczu pojęcia "monstrancja" (słowo to figuruje na inskrypcji) i relikwiarz były synonimami.

</doc>
<doc id="2710283" url="https://pl.wikipedia.org/wiki?curid=2710283" title="Sznejderman">
Sznejderman



</doc>
<doc id="2710284" url="https://pl.wikipedia.org/wiki?curid=2710284" title="Nathan Tisam">
Nathan Tisam

Nathan Tisam (ur. 6 lipca 1988 na Wyspach Cooka) – piłkarz z Wysp Cooka grający w tamtejszym Nikao Rarotonga na pozycji obrońcy.
W Nikao Rarotonga gra od 2005 roku. W tym czasie z tą drużyną został 5 razy mistrzem kraju i 2 razy został zdobywcą pucharu kraju.
W reprezentacji Wysp Cooka zadebiutował w 2007 roku wchodząc z ławki. W tej reprezentacji rozegrał 7 meczów i jeszcze nie strzelił bramki.

</doc>
<doc id="2710285" url="https://pl.wikipedia.org/wiki?curid=2710285" title="Machulski">
Machulski

Machulski (Machulska):

</doc>
<doc id="2710286" url="https://pl.wikipedia.org/wiki?curid=2710286" title="Machulska">
Machulska



</doc>
<doc id="2710304" url="https://pl.wikipedia.org/wiki?curid=2710304" title="Dodes'ka-den">
Dodes'ka-den



</doc>
<doc id="2710309" url="https://pl.wikipedia.org/wiki?curid=2710309" title="Celso Ortiz">
Celso Ortiz

Celso Fabián Ortíz Gamarra (ur. 26 stycznia 1989 w Asunción) – paragwajski piłkarz grający na pozycji defensywnego pomocnika. Zawodnik meksykańskiego klubu CF Monterrey, do którego trafił w 2016 roku. W reprezentacji Paragwaju zadebiutował w 2010 roku.

</doc>
<doc id="2710312" url="https://pl.wikipedia.org/wiki?curid=2710312" title="Szał">
Szał



</doc>
<doc id="2710333" url="https://pl.wikipedia.org/wiki?curid=2710333" title="Piotr Pawlicki junior">
Piotr Pawlicki junior



</doc>
<doc id="2710372" url="https://pl.wikipedia.org/wiki?curid=2710372" title="Arabska Wiosna">
Arabska Wiosna



</doc>
<doc id="2710394" url="https://pl.wikipedia.org/wiki?curid=2710394" title="Thomas H. Jonasson">
Thomas H. Jonasson



</doc>
<doc id="2710412" url="https://pl.wikipedia.org/wiki?curid=2710412" title="Maksim Bogdanow">
Maksim Bogdanow



</doc>
<doc id="2710414" url="https://pl.wikipedia.org/wiki?curid=2710414" title="Władimir Woronkow (żużlowiec)">
Władimir Woronkow (żużlowiec)



</doc>
<doc id="2710416" url="https://pl.wikipedia.org/wiki?curid=2710416" title="Diecezja Birmingham w Alabamie">
Diecezja Birmingham w Alabamie

Diecezja Birmingham w Alabamie (łac. "Dioecesis Birminghamiensis", ang. "Diocese of Birmingham in Alabama") jest diecezją Kościoła rzymskokatolickiego w północnej części stanu Alabama. 
Historia.
Diecezja została kanonicznie erygowana 28 czerwca 1969 roku przez papieża Pawła VI. Wyodrębniono ją z terenów ówczesnej diecezji Mobile-Birmingham. Pierwszym ordynariuszem został dotychczasowy biskup pomocniczy diecezji Mobile-Birmingham Joseph Gregory Vath (1918-1987). Kościół, który stał się w 1969 roku katedrą diecezjalną, wybudowano w roku 1893.
Media.
Na terenie diecezji ma swą siedzibę EWTN - katolicka telewizja, którą oglądać można również w Europie.

</doc>
<doc id="2710418" url="https://pl.wikipedia.org/wiki?curid=2710418" title="Biskupi Birmingham">
Biskupi Birmingham



</doc>
<doc id="2710421" url="https://pl.wikipedia.org/wiki?curid=2710421" title="Struna głosowa">
Struna głosowa



</doc>
<doc id="2710423" url="https://pl.wikipedia.org/wiki?curid=2710423" title="Pustynia Sechura">
Pustynia Sechura



</doc>
<doc id="2710424" url="https://pl.wikipedia.org/wiki?curid=2710424" title="Sechura">
Sechura



</doc>
<doc id="2710425" url="https://pl.wikipedia.org/wiki?curid=2710425" title="Pascalina Lehnert">
Pascalina Lehnert

Pascalina Lehnert (ur. 25 sierpnia 1894 w Ebersbergu, zm. 13 listopada 1983 w Wiedniu) – niemiecka zakonnica
Życiorys.
W 1923 przyjęto ją do kongregacji Sióstr od Świętego Krzyża, gdzie przyjęła imię zakonne Pascalina. Jej przyjacielem był papież Pius XII. Wkrótce została sekretarką papieża, ciesząca się jego bezgranicznym zaufaniem. 9 października 1958 była obecna przy śmierci Piusa XII. Zmarła w wieku 89 lat na skutek krwotoku mózgowego. Została pochowana na zabytkowym Campo Santo Teutonico w Rzymie. W jej pogrzebie uczestniczyli biskupi i kardynałowie wśród nich Joseph Ratzinger.

</doc>
<doc id="2710428" url="https://pl.wikipedia.org/wiki?curid=2710428" title="Jean Alexandre">
Jean Alexandre

Jean-Marc Alexandre (ur. 24 sierpnia 1986 w Verrettes) – haitański piłkarz z obywatelstwem amerykańskim występujący na pozycji ofensywnego pomocnika, obecnie zawodnik San Jose Earthquakes.
Kariera klubowa.
Alexandre urodził się w haitańskim mieście Verrettes, jednak dorastał w Delray Beach na Florydzie. Tam uczęszczał do Atlantic High School, a następnie także na Lynn University, gdzie występował w drużynie piłkarskiej Lynn Fighting Knights z ligi uniwersyteckiej. Podczas czterech sezonów strzelił w niej 34 gole w 69 spotkaniach. Równocześnie bez większych sukcesów reprezentował barwy ekip Palm Beach Pumas i Ventura County Fusion z czwartej klasy rozgrywkowej – USL Premier Development League.
W styczniu 2009 Alexandre został wybrany w drafcie przez zespół Real Salt Lake. W Major League Soccer zadebiutował 28 marca w przegranej 0:2 konfrontacji z Seattle Sounders. W maju tego samego roku udał się na wypożyczenie do Austin Aztex FC z drugiej ligi amerykańskiej – USL First Division. Po powrocie do Realu zdobył z nim tytuł mistrzowski w sezonie 2009, jednak ogółem w rozgrywkach rozegrał jedynie cztery mecze, pozostając rezerwowym zespołu. Podobną rolę w ekipie pełnił podczas kolejnego sukcesu odniesionego z Realem – dotarcia do dwumeczu finałowego Ligi Mistrzów CONCACAF w sezonie 2010/2011, gdzie jego zespół okazał się ostatecznie gorszy od meksykańskiego Monterrey. Pierwszego gola w najwyższej klasie rozgrywkowej strzelił 4 czerwca 2011 w wygranym 2:0 spotkaniu z Vancouver Whitecaps.
W 2012 roku Alexandre został oddany do innego klubu z MLS – San Jose Earthquakes. Nie mogąc wywalczyć sobie miejsca w wyjściowym składzie, w czerwcu 2012 na zasadzie dwutygodniowego wypożyczenia zasilił swój był klub, Austin Aztex, noszący już nazwę Orlando City SC z rozgrywek trzeciej ligi – USL Pro.
Kariera reprezentacyjna.
W seniorskiej reprezentacji Haiti Alexandre zadebiutował 7 czerwca 2008 w przegranym 1:3 meczu towarzyskim z Hondurasem. W 2009 roku został powołany na Złoty Puchar CONCACAF, gdzie wystąpił w jednym meczu, natomiast jego drużyna odpadła w ćwierćfinale. Wziął także udział w eliminacjach do Mistrzostw Świata 2014, podczas których strzelił dwa pierwsze gole w kadrze narodowej – 2 września 2011 w wygranej 6:0 konfrontacji z Wyspami Dziewiczymi Stanów Zjednoczonych. Haitańczycy nie zdołali jednak zakwalifikować się na mundial.

</doc>
<doc id="2710429" url="https://pl.wikipedia.org/wiki?curid=2710429" title="Jean-Marc Alexandre">
Jean-Marc Alexandre



</doc>
<doc id="2710431" url="https://pl.wikipedia.org/wiki?curid=2710431" title="Maria Kirilenko">
Maria Kirilenko



</doc>
<doc id="2710433" url="https://pl.wikipedia.org/wiki?curid=2710433" title="Zasadny Potok">
Zasadny Potok

Zasadny Potok, "Potok Zasadne" – potok, prawy dopływ Kamienicy o długości 6,14 km i powierzchni zlewni 7,51 km².
Zlewnia potoku znajduje się w Gorcach, w obrębie miejscowości Zasadne w województwie małopolskim, w powiecie limanowskim, w gminie Kamienica. Jego źródła położone są na wysokości około 1130 m, poniżej wschodnich stoków polany Gorc Kamienicki. Spływa stąd w północno-wschodnim kierunku głęboką doliną pomiędzy dwoma grzbietami. Orograficznie prawe zbocza tej doliny tworzy grzbiet odchodzący od Gorca przez Wierch Bystrzaniec, Wierch Lelonek, przełęcz Wierch Młynne i Skrzyńczyska, zbocza lewe bezimienny grzbiet oddzielający tę dolinę od doliny potoku Głębieniec. Na wysokości 469 m, przy drodze wojewódzkiej nr 968, uchodzi do Kamienicy.

</doc>
<doc id="2710434" url="https://pl.wikipedia.org/wiki?curid=2710434" title="Maria Korytcewa">
Maria Korytcewa



</doc>
<doc id="2710436" url="https://pl.wikipedia.org/wiki?curid=2710436" title="Maria Kondratiewa">
Maria Kondratiewa



</doc>
<doc id="2710438" url="https://pl.wikipedia.org/wiki?curid=2710438" title="Jarosława Szwedowa">
Jarosława Szwedowa



</doc>
<doc id="2710440" url="https://pl.wikipedia.org/wiki?curid=2710440" title="Julia Putincewa">
Julia Putincewa



</doc>
<doc id="2710442" url="https://pl.wikipedia.org/wiki?curid=2710442" title="John Connolly">
John Connolly



</doc>
<doc id="2710443" url="https://pl.wikipedia.org/wiki?curid=2710443" title="Piotr Górski (porucznik)">
Piotr Górski (porucznik)

Piotr Górski – porucznik 2. Brygady Kawalerii Narodowej Wielkiego Księstwa Litewskiego w 1793 roku, chorąży Korpusu Artylerii Litewskiej, poseł powiatu wileńskiego na sejm grodzieński (1793), członek konfederacji grodzieńskiej 1793 roku.

</doc>
<doc id="2710445" url="https://pl.wikipedia.org/wiki?curid=2710445" title="Jacenty Majerczak">
Jacenty Majerczak

Jacenty Majerczak, Jacek Majerczak (ur. 18 sierpnia 1898, zm. 4 sierpnia 1956) – polski flisak i przewodnik pieniński, wieloletni gospodarz schroniska Polskiego Towarzystwa Tatrzańskiego „U Jacka Majerczaka” w Szczawnicy Niżnej.
Jacenty Majerczak pochodził z wielodzietnej, góralskiej rodziny (miał brata i siedem sióstr). W młodym wieku ożenił się z bogatą wdową Anną Węglarz, wnuczką szczawnickiego wójta Tomasza Adamczyka. Rodzina Majerczaka była mocno związana z Oddziałem Pienińskim Polskiego Towarzystwa Tatrzańskiego. On sam był przewodnikiem pienińskim oraz flisakiem organizującym spływy Dunajcem. Na zlecenie oddziału znakował szlaki turystyczne w Pieninach i remontował poręcze na Sokolej Perci. 3 grudnia 1937 przy Oddziale Pienińskim PTT TOPR założył sekcję ratowniczą pod nazwą Pienińskie Ochotnicze Pogotowie Ratunkowe. Zajmował się również gospodarczym spławem drzewa aż pod Tarnów, a także uczestniczył z Krzysztofem Birkenmajerem w zejściach do sztolni w Jarmucie. Natomiast trzy jego siostry pracowały w pienińskim schronisku PTT im. Sienkiewicza.
Od 1925 w swoim domu w Szczawnicy Niżnej prowadził schronisko turystyczne, dzierżawione przez PTT (oficjalnie otwarte w 1931). W tym okresie bywali tam m.in. Władysław Midowicz i Mieczysław Orłowicz, a także uczestnicy V Międzynarodowego Kongresu Urządzeń Turystycznych, którzy spali w nim we wrześniu 1929. Midowicz określał Majerczaka mianem "admirała floty dunajeckiej", zaś jego córka Maria mówiła o nim, iż był "kapitanem flisaków pienińskich".
Podczas II wojny światowej w jego domu mieścił się punkt kontaktowy dla kurierów, zdążających na Węgry. Po aresztowaniu kuriera Antoniego Marka, Majerczak przez pewien czas ukrywał się z obawy przed aresztowaniem. Potem podjął współpracę z dr. Arturem Karolem Wernerem, na zlecenie którego woził z Nowego Targu lekarstwa dla partyzantów Armii Krajowej.
Po zakończeniu wojny, władze nie zezwoliły na dalsze prowadzenie schroniska, a Towarzystwo rozwiązało umowę dzierżawy obiektu. Pomimo tu turyści nadal nocowali w domu Majerczaka. Ostatecznie obiekt zamknięto w 1950.
Jacenty Majerczak zginął 4 sierpnia 1956, w wypadku samochodowym pojazdu przewożącego łodzie flisackie pod przełęczą Snozka.

</doc>
<doc id="2710447" url="https://pl.wikipedia.org/wiki?curid=2710447" title="Anastazja Rodionowa">
Anastazja Rodionowa



</doc>
<doc id="2710449" url="https://pl.wikipedia.org/wiki?curid=2710449" title="Anastazja Pawluczenkowa">
Anastazja Pawluczenkowa



</doc>
<doc id="2710451" url="https://pl.wikipedia.org/wiki?curid=2710451" title="Tatiana Panowa">
Tatiana Panowa



</doc>
<doc id="2710453" url="https://pl.wikipedia.org/wiki?curid=2710453" title="Vicente Castell">
Vicente Castell

Vicente Castell Doménech – hiszpański malarz i grafik kostumbrysta.
Jego rodzicami byli Vicente Castell Martín i Teresa Doménech Peña, mieszkali w rolniczej dzielnicy miasta Castelló de la Plana.
Rozpoczął naukę w "Escuela del Real", gdzie Francisco Avinent ("El Pipa") odkrył jego talent artystyczny, później przeniósł się do pracowni malarskiej Francisca Calduch ("Quico de Ros"). Następnie studiował w akademii profesora rysunku i malarza kostumbrysty Eduarda Laforeta. Poznał tam m.in. Ramiro de Leza, Francisco Pérez Olmos, Juan Bautista Carbó Rovira i Bernardo Mundina Milallave. Pérez Olmos pomógł mu dostać się do Królewskiej Akademii Sztuk Pięknych San Carlos w Walencji w 1891 roku.
Otrzymał stypendium prowincji Castellón, wspomagał go również mecenas sztuki, hotelarz Gaspar Cazador. W Walencji odkrył luminizm Joaquina Sorolli i poetyckie malarstwo Ignacia Pinazo. 
Dzięki kolejnym stypendiom studiował w Królewskiej Katalońskiej Akademii Sztuk Pięknych św. Jerzego w Barcelonie w 1898 r. Rok później został studentem Królewskiej Akademii Sztuk Pięknych św. Ferdynanda w Madrycie. W stolicy poznał prace mistrzów z Prado. Wyjechał do Rzymu i Paryża, gdzie pracował nad doskonaleniem technik portretowania.
21 października 1901 r. ożenił się z Dolores Soliva Calduch, z którą miał troje dzieci.
W 1928 r. został mianowany dyrektorem "Escuela de Artes y Oficios" w Castelló de la Plana.

</doc>
<doc id="2710454" url="https://pl.wikipedia.org/wiki?curid=2710454" title="Brian Whittle">
Brian Whittle

Brian Whittle (ur. 26 kwietnia 1964 w Ayr) – szkocki lekkoatleta specjalizujący się w biegach sprinterskich i średniodystansowych, uczestnik letnich igrzysk olimpijskich w Seulu (1988). Na arenie międzynarodowej reprezentował Wielką Brytanię.

</doc>
<doc id="2710457" url="https://pl.wikipedia.org/wiki?curid=2710457" title="Denis Gołowanow">
Denis Gołowanow



</doc>
<doc id="2710460" url="https://pl.wikipedia.org/wiki?curid=2710460" title="Aleksander Metreweli">
Aleksander Metreweli



</doc>
<doc id="2710462" url="https://pl.wikipedia.org/wiki?curid=2710462" title="Terje Kojedal">
Terje Kojedal

Terje Kojedal (ur. 16 sierpnia 1957 w Røros) – norweski piłkarz grający na pozycji obrońcy. W swojej karierze rozegrał 66 meczów w reprezentacji Norwegii i strzelił w niej 1 gola.
Kariera klubowa.
Karierę piłkarską Kojedal rozpoczynał w klubie Ham-Kam. W 1976 zadebiutował w nim w pierwszej lidze norweskiej. W 1977 roku spadł z Ham-Kam do drugiej ligi. W 1979 i 1983 roku także przeżył z Ham-Kam degradację o klasę niżej.
W 1985 roku Kojedal wyjechał z Norwegii do Francji i został zawodnikiem tamtejszego drugoligowca, FC Mulhouse. W klubie z Miluzy występował przez trzy sezony. W sezonie 1988/1989 grał w innym drugoligowcu, US Valenciennes-Anzin.
W 1989 roku Kojedal wrócił do Norwegii, do Ham-Kam. W 1991 roku awansował z nim z drugiej do pierwszej ligi. W 1992 roku zakończył karierę.
Kariera reprezentacyjna.
W reprezentacji Norwegii Kojedal zadebiutował 12 sierpnia 1981 roku w zremisowanym 2:2 towarzyskim meczu z Nigerią, rozegranym w Oslo. W swojej karierze grał w: eliminacjach do Euro 84, MŚ 1986, Euro 88 i MŚ 1990. W 1984 roku zagrał z kadrą olimpijską na Igrzyskach Olimpijskich w Los Angeles. Od 1981 do 1989 roku rozegrał w kadrze narodowej 66 meczów i strzelił w nich 1 gola.

</doc>
<doc id="2710477" url="https://pl.wikipedia.org/wiki?curid=2710477" title="Mistrzostwa Świata U-20 w Rugby Union Mężczyzn 2013">
Mistrzostwa Świata U-20 w Rugby Union Mężczyzn 2013

Mistrzostwa Świata Juniorów w Rugby Union 2013 (IRB Junior World Championship 2013) – szóste mistrzostwa świata w rugby union dla drużyn narodowych do lat 20, organizowane przez IRB. Turniej został rozegrany we Francji w dniach 5–23 czerwca 2013 roku. Wzięło w nim udział dwanaście drużyn, a tytułu bronił zespół RPA.
Fédération Française de Rugby otrzymała prawa do organizacji mistrzostw pod koniec czerwca 2011 roku. Ramowy rozkład grup, meczów oraz stadiony zostały ogłoszone 8 listopada 2012 roku, ze szczegółami w połowie kwietnia 2013 roku. Panel arbitrów wyznaczono zaś 26 marca 2013 roku.
W rozegranym na Stade de la Rabine finale triumfowali Anglicy, którym ta sztuka udała się dopiero za czwartym razem, w poprzednich trzech próbach ulegali bowiem Nowozelandczykom. Reprezentacja USA po zajęciu ostatniego miejsca wypadła z rozgrywek młodzieżowej elity i w 2014 roku zagrała w Junior World Rugby Trophy. Najwięcej punktów zdobył Argentyńczyk, Patricio Fernandez, w klasyfikacji przyłożeń z sześcioma zwyciężył zaś reprezentant RPA Seabelo Senatla.
Zaplanowano około 280 godzin transmisji docierających do 184 terytoriów na całym świecie, dodatkowo siedemnaście spotkań było transmitowanych w Internecie na oficjalnej stronie IRB. Najtańsze wejściówki kosztowały 7 euro.
W trakcie trwania turnieju IRB regularnie publikowała statystyki.
Uczestnicy.
W zawodach uczestniczyło jedenaście najwyżej sklasyfikowanych drużyn z poprzednich mistrzostw oraz zwycięzca Junior World Rugby Trophy 2012.

</doc>
<doc id="2710481" url="https://pl.wikipedia.org/wiki?curid=2710481" title="Mieczysław Mümler">
Mieczysław Mümler

Mieczysław Mümler (ur. 10 grudnia 1899 we Lwowie, zm. 5 września 1985 w Londynie) – pułkownik pilot Polskich Sił Powietrznych w Wielkiej Brytanii, kawaler Orderu Virtuti Militari, as myśliwski.
Życiorys.
Do szkoły powszechnej i średniej uczęszczał we Lwowie. l listopada 1918 walczył jako obrońca Lwowa, w czasie walk został ranny. W lutym 1919 został przydzielony do pułku artylerii polowej Legionów. Brał udział w powstaniu wielkopolskim. W 1921 zdał maturę w Gimnazjum św. Anny w Krakowie. Ukończył Szkołę Podchorążych Artylerii w Poznaniu (I grupa). 9 listopada 1920 został mianowany z dniem 1 października 1920 i 71. lokatą na stopień podporucznika w artylerii. Pełnił wówczas służbę w 6 pułku artylerii polowej. 3 maja 1922 został zweryfikowany w stopniu podporucznika ze starszeństwem z dniem 1 czerwca 1919 i 65. lokatą w korpusie oficerów artylerii, a jego oddziałem macierzystym był nadal 6 pułku artylerii polowej w Krakowie. W następnych latach kontynuował służbę w 6 pułku artylerii polowej. W 1924 w Toruniu odbył kurs zwiadowców artylerii.
Z dniem 12 kwietnia 1926 został przeniesiony służbowo na siedmiomiesięczny kurs aplikacyjny lotnictwa przy 11 pułku lotnictwa myśliwskiego w Lidzie. W grudniu 1926, po ukończeniu kursu aplikacyjnego, został przydzielony do 11 pułku myśliwskiego na sześciomiesięczną praktykę. W czerwcu 1927 został przeniesiony z korpusu oficerów artylerii (kadra oficerów artylerii) do korpusu oficerów lotnictwa (3 pułk lotniczy). W styczniu 1929 został przeniesiony z 5 pułku lotniczego w Lidzie do 3 pułku lotniczego w Poznaniu. W 1930 został dowódcą 132 eskadry myśliwskiej. Z dniem 12 listopada 1930 został przydzielony na czteromiesięczny kurs dowódców eskadr w Centrum Wyszkolenia Oficerów Lotnictwa Dęblinie. 2 grudnia 1930 został mianowany na stopień kapitana ze starszeństwem z 1 stycznia 1931 i 20. lokatą w korpusie oficerów aeronautycznych. Od 29 lipca do 30 września 1931 był przydzielony do Lotniczej Szkoły Strzelania i Bombardowania w Grudziądzu, w charakterze instruktora kursu pilotażu myśliwskiego dla podoficerów. W latach 1934–1935 odbył kursy pilotażu szybowcowego w Wojskowym Obozie Szybowcowym w Ustjanowej. Na stopień majora został mianowany ze starszeństwem z 19 marca 1937 i 12. lokatą w korpusie oficerów lotnictwa, grupa liniowa. W tym samym roku został dowódcą III/3 dywizjonu myśliwskiego.
W kampanii wrześniowej był dowódcą III/3 dywizjonu myśliwskiego i walczył w ramach Armii „Poznań", 6 września zestrzelił samolot He 111 a 12 września He 111 i Hs 126. Internowany w Rumunii uciekł i przedostał się do Francji, gdzie w bazie lotniczej w okolicach Lyonu został organizatorem i dowódcą II Dywizjonu Myśliwskiego Krakowsko-Poznańskiego. 1 czerwca 1940 zestrzelił samolot He 111 a 15 czerwca Dornier Do 17. W maju 1940 przeszedł do Groupe de Chasse II./27, gdzie latał samolotem Dewoitine D.520 w 3. eskadrze GCII/7 z Ounans.
Po klęsce Francji przeleciał do Algieru i dalej do Maroka i przedostał się do Wielkiej Brytanii (service number P1288), gdzie rozpoczął tworzenie i dowodzenie 302 dywizjonem myśliwskim „Poznańskim” (od 13 lipca 1940). 18 września 1940 zestrzelił Do 215. Dywizjonem dowodził do 9 grudnia 1940. Był najstarszym polskim pilotem biorącym udział w bitwie o Anglię. Pod koniec lutego 1941 został szefem pilotażu w 58 Operational Training Unit i 55 OTU w Sunderland. We wrześniu 1942 został dowódcą RAF Station Northolt. Loty bojowe wykonywał sporadycznie (np. 3 lutego 1943 uszkodził Fw 190). 24 października 1943 został polskim oficerem łącznikowym w dowództwie 84. Grupy Myśliwskiej RAF.
Pod koniec 1946 został zdemobilizowany. Zamieszkał w Londynie (został piekarzem). Należał do Stowarzyszenia Lotników Polskich w Wielkiej Brytanii oraz do Koła Seniorów Lotnictwa. Nie przyjął obywatelstwa brytyjskiego. Zmarł 5 września 1985 w Londynie. Pochowany został na cmentarzu Gunnersbury, Acton w pobliżu Pomnika Katyńskiego w kwaterze M (grób nr 25).
Od 15 grudnia 1931 był mężem Ireny Hahan.
Zwycięstwa powietrzne.
Na liście Bajana zajmuje 34. pozycję z wynikiem zestrzeleń 5 i pewnych i 1 i uszkodzonych.
Zestrzelenia pewne:
Uszkodzenia:
Upamiętnienie.
Mieczysław Mümler został upamiętniony na pomniku Battle of Britain na Victoria Embankment w Londynie.

</doc>
<doc id="2710483" url="https://pl.wikipedia.org/wiki?curid=2710483" title="Chimik Uwarowo">
Chimik Uwarowo

Chimik Uwarowo (ros. «Химик» Уварово) – rosyjski klub piłkarski z Uwarowa założony w 1992 roku, rozwiązany w 1995. W swoim ostatnim sezonie zajął 16 – czyli przedostatnie – miejsce w 5 Strefie Rosyjskiej Trzeciej Ligi.

</doc>
<doc id="2710509" url="https://pl.wikipedia.org/wiki?curid=2710509" title="Pharsalia">
Pharsalia

Pharsalia – miasto w Stanach Zjednoczonych, w stanie Nowy Jork, w hrabstwie Chenango.

</doc>
<doc id="2710510" url="https://pl.wikipedia.org/wiki?curid=2710510" title="USS Greenling (SS-213)">
USS Greenling (SS-213)

USS Greenling (SS-213) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710512" url="https://pl.wikipedia.org/wiki?curid=2710512" title="USS Bluefish (SS-222)">
USS Bluefish (SS-222)

USS Bluefish (SS-222) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710514" url="https://pl.wikipedia.org/wiki?curid=2710514" title="USS Blackfish (SS-221)">
USS Blackfish (SS-221)

USS Blackfish (SS-221) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710519" url="https://pl.wikipedia.org/wiki?curid=2710519" title="USS Amberjack (SS-219)">
USS Amberjack (SS-219)

USS Amberjack (SS-219) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Okręt został zatopiony 16 lutego 1943 roku w wyniku kombinowanego ataku morsko-lotniczego, skutkiem czego śmierć poniosło 74 członków załogi.

</doc>
<doc id="2710523" url="https://pl.wikipedia.org/wiki?curid=2710523" title="USS Albacore (SS-218)">
USS Albacore (SS-218)

USS Albacore (SS-218) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Wybudowany w stoczni Electric Boat, do służby w United States Navy wszedł 1 czerwca 1942 roku, po czym brał udział w wojnie podwodnej na Pacyfiku. Zatopił 13 jednostek japońskich, w tym lotniskowiec „Taihō” i krążownik „Tenryū”. USS Albacore (SS-218) został zatopiony eksplozją miny 7 listopada 1944 roku, wraz z 86 członkami załogi.

</doc>
<doc id="2710530" url="https://pl.wikipedia.org/wiki?curid=2710530" title="USS Guardfish (SS-217)">
USS Guardfish (SS-217)

USS Guardfish (SS-217) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710542" url="https://pl.wikipedia.org/wiki?curid=2710542" title="USS Grouper (SS-214)">
USS Grouper (SS-214)

USS Grouper (SS-214) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710543" url="https://pl.wikipedia.org/wiki?curid=2710543" title="USS Growler (SS-215)">
USS Growler (SS-215)

USS Growler (SS-215) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zwodowany 22 listopada 1941 roku w stoczni Electric Boat, został oficjalnie włączony do służby w marynarce amerykańskiej 22 listopada 1941. 7 lutego 1943 roku, podczas wojny na Pacyfiku, znajdujący się na pokładzie jednostki ranny dowódca okrętu Howard Gilmore, wydał swojemu zastępcy rozkaz zanurzenia znajdującego się pod ostrzałem artyleryjskim okrętu, decydując tym samym o swojej śmierci. Za poświęcenie życia w celu uratowania okrętu, Howard Gilmore został pośmiertnie odznaczony Kongresowym Medalem Honoru - najwyższym odznaczeniem wojennym Stanów Zjednoczonych.
USS „Growler” (SS-215) został jednak zatopiony 8 listopada 1944 roku na Morzu Południowochińskim, podczas ataku amerykańskiego wilczego stada na japoński konwój. Dokładna przyczyna zatopienia nie jest znana.

</doc>
<doc id="2710544" url="https://pl.wikipedia.org/wiki?curid=2710544" title="USS Grunion (SS-216)">
USS Grunion (SS-216)

USS Grunion (SS-216) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zatonął 30 lipca 1942 roku, prawdopodobnie w wyniku trafienia własną torpedą.

</doc>
<doc id="2710548" url="https://pl.wikipedia.org/wiki?curid=2710548" title="USS Bonefish (SS-223)">
USS Bonefish (SS-223)

USS Bonefish (SS-223) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Po przyjęciu do służby w maju 1943 roku jednostka wzięła udział w wojnie podwodnej na Pacyfiku przeciw japońskiej marynarce wojennej. Zatopiony prawdopodobnie 18 czerwca 1945 roku skutkiem ataku japońskich sił nawodnych w pobliżu Japonii.
Historia działań.
Okręt przeszedł ćwiczenia w pobliżu New London w stanie Connecticut, oraz Newport (Rhode Island) do 23 czerwca 1943, kiedy skierowany został na Pacyfik. „Bonefish” przepłynął Kanał Panamski 4 sierpnia i dopłynął do Brisbane w Australii 30 sierpnia. Na miejscu załoga przeszła tygodniowy trening w pobliżu portu, skąd popłynęli do Zatoki Moreton w celu odbycia kolejnych ćwiczeń. Wypłynął na swój pierwszy patrol bojowy 16 września 1943 roku.
Pierwszy patrol, wrzesień - październik 1943.
Po przepłynięciu Cieśniny Balabac 22 września, „Bonefish” kontynuował rejs w kierunku zaplanowanego miejsca patrolu, jakim była środkowa część Morza Południowochińskiego. Trzy dni później zaatakował konwój składający się z ośmiu okrętów, zaliczając trzy trafienia torpedą w okręt transportowy, zanim został zmuszony do głębokiego zanurzenia, w celu uniknięcia ataku bombami głębinowymi.
27 września okręt natrafił na kolejny konwój. odpalił 4 torpedy w kierunku największego okrętu, jakim był transportowiec "Kashima Maru", o wyporności 9908 ton, oraz uszkodził "Chihaya Maru". Okręty eskorty rozpoczęły polowanie na „Bonefish”, jednakże zanurzył się i uniknął ataku. 6 października 1943 roku podpłynął do trzeciego konwoju. Atakując, zaliczył trafienia w dwa w pełni załadowane statki. Załoga ponownie zmuszona do zanurzenia, by uniknąć ataku okrętów eskorty, źle oceniła uszkodzenia, jakie ich torpedy zadały wrogowi.
10 października, w swej ostatniej akcji bojowej u wybrzeży Indochin, amerykańska jednostka odpaliła cztery torpedy i zatopiła "Isuzugawa" (4212 ton) oraz "Teibi Maru" (10086 ton). 14 października zatopił jeszcze jedną jednostkę w Cieśninie Makasarskiej. 21 października zakończył swój pierwszy patrol w australijskim Fremantle.
Drugi patrol, listopad - grudzień 1943.
Po uzupełnieniu zapasów i odbyciu ćwiczeń, okręt 22 listopada 1943 roku wyszedł na swój drugi patrol - w kierunku Morza Południowochińskiego. 28 listopada wpłynął na wody Morza Flores, a następnego dnia przechwycił dwa okręty. Zanurzył się, podpłynął bliżej celu i odpalił cztery torpedy. Dwie z nich trafiły frachtowiec, posyłając 4646-tonowy okręt "Suez Maru" bardzo szybko na dno. Obecna na miejscu eskorta przyspieszyła i skierowała się w kierunku „Bonefish”, jednakże okręt się zanurzył głębiej i zdołał uniknąć ataku bombami głębinowymi. Niestety, załoga okrętu podwodnego nie była świadoma, że "Suez Maru" miał na pokładzie 414 brytyjskich i 133 holenderskich jeńców wojennych. Japoński trałowiec "W.12" podjął rozbitków, chociaż ostatnie ujawnione dokumenty opisują, że "W.12" otworzył ogień do ocalałych w wodzie jeńców (minimum 250).
1 grudnia okręt zauważył konwój składający się z trzech statków plus dwie eskortujące jednostki, w pobliżu wybrzeży Celebes. W dwóch osobnych atakach, Amerykanie zaliczyli jedno trafienie na duży okręt pasażersko-towarowy "Nichiryo Maru", który później zatonął, oraz jeszcze jedno trafienie w eskortujący niszczyciel, który jak się okazało - nie zatonął.
„Bonefish” przeprowadził patrol w zanurzeniu w pobliżu przystani Sandakan na Borneo, w dniach 4-6 grudnia po czym odpłynął w kierunku Tarakan. 11 grudnia okręt w wynurzeniu zaatakował ogniem z działa pokładowego statek "Toyohime Maru", trafiając go wiele razy, zanim problem z mechaniką działa sprawił, że nie dało się z niego strzelać. Następnego dnia okręt w zanurzeniu podpłynął do niezidentyfikowanego japońskiego statku, odpalając do niego sześć torped, z czego trafiła w cel jedna. Załoga nigdy nie dowiedziała się o tym, co w końcu stało się z ich celem i czy zatonął. Odpłynęli z rejonu i dopłynęli do Fremantle 19 grudnia 1943r.
Trzeci patrol, styczeń - marzec 1944.
Po kolejnym uzupełnieniu zapasów i następnym treningu, okręt wypłynął z Fremantle 12 stycznia 1944 roku na swój trzeci patrol. Operując w pobliżu Cieśniny Makasarskiej 22 stycznia, okręt natrafił na płynącą dużą jednostkę nawodną. Siedmioosobowa załoga zachowywała się podejrzanie, gdy „Bonefish” do nich podpłynął, i mimo rozkazu aby opuścili okręt - odmówili. Kiedy otworzono do tej jednostki ogień z karabinów maszynowych, wyskoczyli w końcu za burtę. Jak tylko statek zaczął tonąć, japońska piechota wyskoczyła spod pokładu. Amerykanie naliczyli 39 ludzi wyskakujących ze statku.
6 lutego natrafili na konwój składający się z 17 jednostek. „Bonefish” ustawił się w pozycji do ataku, wybierając na główny cel duży tankowiec, do którego odpalono cztery torpedy z dziobowych wyrzutni. Kolejne dwie torpedy z dziobu w kierunku innego statku towarowego. Następnie okręt zaczął się odwracać tyłem do konwoju, aby zaatakować go z rufowych wyrzutni torpedowych. Kiedy eskorta zaatakowała „Bonefish”, okręt nagle stracił stateczność pod wodą, co spowodowało, że cały peryskop znalazł się pod wodą. 9 ton wody wlało się do dziobowego przedziału torpedowego zanim odpowiednie zawory zostały zamknięte. Załoga uniknęła eskorty, słysząc odgłosy eksplozji, co odczytano jako dwa trafienia w tankowiec i jedno w statek towarowy. Niemniej jednak żaden cel nie został zatopiony.
9 lutego okręt zaatakował konwój składający się z 13 statków płynących w pobliżu Zatoki Cam Ranh, u wschodnich wybrzeży Wietnamu. Chociaż został wykryty przez japoński niszczyciel, to zdołał odpalić pięć torped w "Tonan Maru No. 2" zanim wykonano alarmowe zanurzenie na tych płytkich wodach. Uniknął bomb zrzuconych zarówno przez niszczyciel jak i samoloty, jednakże spowodowało to, że nie byli w stanie zaobserwować wyników ataku ("Tonan Maru" został trafiony, jednakże szybko naprawiony). Po tym wydarzeniu okręt szukał jeszcze celów przez ponad miesiąc, zanim 15 marca wrócił do Fremantle.

</doc>
<doc id="2710549" url="https://pl.wikipedia.org/wiki?curid=2710549" title="Ammassivik">
Ammassivik

Ammassivik, wcześniej Angmagssivik, duń. Sletten – osada na południowym wybrzeżu Grenlandii, w gminie Kujalleq.
Według danych oficjalnych w 2011 roku mieszkało w niej 49 osób.

</doc>
<doc id="2710550" url="https://pl.wikipedia.org/wiki?curid=2710550" title="USS Cod (SS-224)">
USS Cod (SS-224)

USS Cod (SS-224) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710552" url="https://pl.wikipedia.org/wiki?curid=2710552" title="USS Cero (SS-225)">
USS Cero (SS-225)

USS Cero (SS-225) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710553" url="https://pl.wikipedia.org/wiki?curid=2710553" title="USS Corvina (SS-226)">
USS Corvina (SS-226)

USS Corvina (SS-226) – amerykański okręt podwodny typu "Gato" o wyporności w zanurzeniu 2424 ton.
USS „Corvina” została zwodowana 9 maja 1943 roku, do służby marynarce amerykańskiej została przyjęta 6 sierpnia 1943 roku. 17 listopada 1943 roku, podczas swojego pierwszego wojennego patrolu, „Corvina” została zatopiona przez japoński okręt podwodny I-176. USS „Corvina” (SS-226) był jedynym amerykańskim okrętem podwodnym zatopionym podczas II wojny światowej przez inną jednostkę tej samej klasy.
Konstrukcja.
USS „Corvina” (SS-226) była dwukadłubowym oceanicznym okrętem podwodnym typu "Gato" o wyporności na powierzchni 1526 ton oraz 2424 ton w zanurzeniu. Maksymalna długość okrętu wynosiła 95,02 metra, szerokość 8,31 metra, zaś jego konstrukcyjna głębokość zanurzenia wynosiła 91 metrów (300 stóp). Układ napędowy USS „Corvina” tworzyły cztery wysokoobrotowe silniki elektryczne General Electric o mocy 2740 shp (2,0 MW), za pośrednictwem reduktora mechanicznego napędzające dwa wały napędowe ze śrubami. Silniki zasilane były energią z dwóch akumulatorów elektrycznych po 126 ogniw każdy. W trakcie rejsu na powierzchni akumulatory zasilające silniki elektryczne ładowane były przez 4 dieslowskie generatory elektryczne Fairbanks-Morse Model 38D8 o mocy 4 MW. Okręt rozwijał prędkość 20,25 węzła na powierzchni i 8,75 węzła w zanurzeniu
Jednostka wyposażona była w 6 wyrzutni torpedowych kalibru 533 mm na dziobie okrętu oraz cztery wyrzutnie na rufie, dla 24 przenoszonych torped Mk XIV i Mk 18. Uzbrojenie artyleryjskie składało się z jednego działa kalibru 127 mm, jednego działka plot. 40 mm oraz dwóch działek 20 mm.
Historia okrętu.
Stępkę pod okręt położono 21 września 1942 roku w stoczni Electric Boat w Groton w stanie Connecticut, gdzie zwodowano go 9 maja 1943 roku. 6 sierpnia 1943 roku okręt przyjęto do służby w amerykańskiej flocie podwodnej. USS „Corvina” służyła początkowo na Atlantyku na wodach w okolicy New London, które opuściła 18 września tego samego roku udając się przez Kanał Panamski na Pacyfik. 14 października okręt przypłynął do bazy Pearl Harbor. Po krótkim pobycie na Hawajach poświęconym uzupełnieniu zapasów, 4 listopada okręt wyszedł na swój pierwszy patrol bojowy w okolice Wysp Gilberta, pod dowództwem Cmdr Rodericka Rooneya – jednego ze starszych dowódców amerykańskich okrętów podwodnych. Po drodze w rejon patrolu okręt zatrzymał się na Wyspie Johnsona 700 mil morskich na południowy zachód od Hawajów, w celu zaopatrzenia w paliwo. W okolicach Tarawy wraz z 10 innymi jednostkami podwodnymi miał wspierać amerykańskie lądowanie na wyspach Gilberta. Zadaniem „Corviny” było patrolowanie wyjścia z atolu Truk, w celu ewentualnego przechwycenia jednostek wychodzących z umieszczonej tam wielkiej bazy japońskiej floty.
13 listopada japońską bazę w Rabaul opuścił okręt podwodny I-176 typu "KD7", który udawał się do Truk w celu przeprowadzenia tam napraw. Amerykański wywiad przechwycił jednak japońskie informacje radiowe na ten temat zakodowane szyfrem Baker-9, który był w tym czasie już złamany przez Ultrę. Znając trasę i czas przejścia japońskiego okrętu, dowództwo Floty Pacyfiku rozmieściło na niej trzy okręty podwodne celem przechwycenia I-176: USS „Blackfish” (SS-221), „Drum” (SS-228) oraz „Corvina” (SS-226). 16 listopada z pokładu „Blackfish” dostrzeżono I-176, jego dowódca nie podjął jednak ataku wobec niemożliwości jednoznacznej identyfikacji napotkanej jednostki, „Drum” zaś nie był w stanie zająć pozycji umożliwiającej mu przechwycenie japońskiego okrętu. 17 listopada – wkrótce po północy – nastąpiło spotkanie trzeciego amerykańskiego okrętu z I-176, to jednak japoński okręt podwodny pierwszy wykrył – według raportu dowódcy – „okręt typu "Perch"”. I-176 zanurzył się i podjął próbę zbliżenia się co celu. Po około dwóch godzinach dowodzący nim "Sho-sa" Yamaguchi Kosaburo osiągnął pozycję dogodną do strzału, po czym o godzinie 2:20 wystrzelił trzy torpedy, z których dwie trafiły płynący na powierzchni amerykański okręt, który natychmiast eksplodował pociągając za sobą śmierć wszystkich 82 członków załogi „Corviny”.
Amerykański okręt nie zameldował się zgodnie z planem w australijskiej bazie amerykańskich okrętów podwodnych we Fremantle, toteż 30 listopada wysłano do niego drogą radiową rozkaz spotkania się z nawodnym okrętem eskorty. Po niepowodzeniu kilku następnych prób nawiązania kontaktu z zaginionym okrętem, 23 grudnia 1943 roku USS „Corvina” (SS-226) została oficjalnie uznana za „prawdopodobnie utraconą”.
USS „Corvina” (SS-226) był jedynym z 52 utraconych w trakcie wojny podwodnej na Pacyfiku amerykańskich okrętów podwodnych, który został zatopiony przez inny okręt podwodny.

</doc>
<doc id="2710554" url="https://pl.wikipedia.org/wiki?curid=2710554" title="USS Darter (SS-227)">
USS Darter (SS-227)

USS Darter (SS-227) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.
Okręt podczas swego czwartego patrolu, zatopił flagowy okręt wiceadmirała Takeo Kurity krążownik „Atago”. 24 października wszedł na mieliznę podczas próby storpedowania uszkodzonego krążownika „Takao”. Po kilku nieudanych próbach zejścia z mielizny, jednostka została zniszczona przez ostrzał artyleryjski z okrętu podwodnego „Nautilus”.

</doc>
<doc id="2710555" url="https://pl.wikipedia.org/wiki?curid=2710555" title="USS Drum (SS-228)">
USS Drum (SS-228)

USS Drum (SS-228) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Obecnie okręt-muzeum w Mobile stanu Alabama.

</doc>
<doc id="2710556" url="https://pl.wikipedia.org/wiki?curid=2710556" title="USS Flying Fish (SS-229)">
USS Flying Fish (SS-229)

USS Flying Fish (SS-229) – amerykański okręt podwodny typu Gato. Był to pierwszy, masowo produkowany okręt typu wojennego. Okręt wszedł do służby w amerykańskiej flocie podwodnej 3 dni po japońskim ataku na Pearl Harbor. 
W dniu 28 maja 1954 roku został wykreślony z listy aktywnych okrętów United States Navy. 
W trakcie wojny podwodnej na Pacyfiku przeprowadził 12 patroli bojowych, w trakcie których zatopił japońskie jednostki o łącznej pojemności 58 306 ton.

</doc>
<doc id="2710557" url="https://pl.wikipedia.org/wiki?curid=2710557" title="USS Finback (SS-230)">
USS Finback (SS-230)

USS Finback (SS-230) – amerykański okręt podwodny typu Gato, tj. pierwszego masowo produkowanego wojennego typu amerykańskich okrętów podwodnych. W trakcie wojny podwodnej na Pacyfiku przeprowadził 12 patroli bojowych w trakcie których zatopił japońskie jednostki o łącznej pojemności 69 383 ton.
2 września 1944 w pobliżu wyspy Chi Chi Jima odnalazł dryfującego na pontonie ratowniczym George'a Busha - późniejszego 41. prezydenta USA, który cztery godziny wcześniej wyskoczył na spadochronie z samolotu trafionego przez japońską obronę przeciwlotniczą; pozostali dwaj członkowie załogi samolotu zginęli.

</doc>
<doc id="2710558" url="https://pl.wikipedia.org/wiki?curid=2710558" title="USS Haddock (SS-231)">
USS Haddock (SS-231)

USS Haddock (SS-231) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710559" url="https://pl.wikipedia.org/wiki?curid=2710559" title="Komunikacja zintegrowana">
Komunikacja zintegrowana

Komunikacja zintegrowana – technologia pozwalająca na zintegrowanie w czasie rzeczywistym usług komunikacyjnych, takich jak komunikator internetowy (czat), informacja o obecności, połączenie telefoniczne (w tym telefonii wykorzystujących protokół IP), możliwość wideokonferencji, udostępnianie danych (w tym wykorzystanie tablicy elektronicznej) oraz ujednoliconej komunikacji (zintegrowana poczta głosowa, e-mail, SMS i faks).
Komunikacja tego typu staje się coraz bardziej wizualna. W sieciach zachodnich przesył obrazu wideo stanowi nawet 60 proc. całego transferu informatycznego.
Rozwojowi komunikacji zintegrowanej sprzyja rosnąca przepustowość łączy, mobilność urządzeń oraz coraz bardziej powszechne korzystanie z chmury obliczeniowej.

</doc>
<doc id="2710560" url="https://pl.wikipedia.org/wiki?curid=2710560" title="Bundesliga w piłce ręcznej mężczyzn w sezonie 2011/2012 - Wyróżnienia">
Bundesliga w piłce ręcznej mężczyzn w sezonie 2011/2012 - Wyróżnienia

Kolejka 27..
Nie wybrano siódemki kolejki 27.
Linki zewnętrzne.
Oficjalna strona Bundesligi - Siódemka kolejki 

</doc>
<doc id="2710562" url="https://pl.wikipedia.org/wiki?curid=2710562" title="3. Liga niemiecka w piłce nożnej">
3. Liga niemiecka w piłce nożnej



</doc>
<doc id="2710565" url="https://pl.wikipedia.org/wiki?curid=2710565" title="Andriej Korolew">
Andriej Korolew



</doc>
<doc id="2710567" url="https://pl.wikipedia.org/wiki?curid=2710567" title="USS Gurnard (SS-254)">
USS Gurnard (SS-254)

USS Gurnard (SS-254) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710568" url="https://pl.wikipedia.org/wiki?curid=2710568" title="USS Gunnel (SS-253)">
USS Gunnel (SS-253)

USS Gunnel (SS-253) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710569" url="https://pl.wikipedia.org/wiki?curid=2710569" title="USS Bream (SS-243)">
USS Bream (SS-243)

USS Bream (SS-243) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. W trakcie wojny podwodnej na Pacyfiku przeprowadził 6 patroli bojowych w trakcie których zatopił japońskie jednostki o łącznej pojemności 6 934 ton.

</doc>
<doc id="2710570" url="https://pl.wikipedia.org/wiki?curid=2710570" title="USS Bluegill (SS-242)">
USS Bluegill (SS-242)

USS Bluegill (SS-242) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. W trakcie wojny podwodnej na Pacyfiku przeprowadził 6 patroli bojowych w trakcie których zatopił japońskie jednostki o łącznej pojemności 46 212 ton (w tym lekki krążownik „Yūbari”).

</doc>
<doc id="2710571" url="https://pl.wikipedia.org/wiki?curid=2710571" title="USS Cavalla (SS-244)">
USS Cavalla (SS-244)

USS Cavalla (SS-244) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Wsławił się zatopieniem lotniskowca „Shōkaku” 19 czerwca 1944 roku podczas bitwy na Morzu Filipińskim. Wyciągnięty z wody okręt-muzeum Galveston stanu Teksas.

</doc>
<doc id="2710572" url="https://pl.wikipedia.org/wiki?curid=2710572" title="USS Cobia (SS-245)">
USS Cobia (SS-245)

USS Cobia (SS-245) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Obecnie okręt-muzeum w Wisconsin Maritime Museum

</doc>
<doc id="2710573" url="https://pl.wikipedia.org/wiki?curid=2710573" title="USS Croaker (SS-246)">
USS Croaker (SS-246)

USS Croaker (SS-246) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. W trakcie wojny podwodnej na Pacyfiku przeprowadził 6 patroli bojowych w trakcie których zatopił japońskie jednostki o łącznej pojemności 19 710 ton (w tym lekki krążownik „Nagara”). Obecnie okręt-muzeum na terenie Buffalo and Erie County Naval &amp; Military Park w stanie Nowy Jork.

</doc>
<doc id="2710574" url="https://pl.wikipedia.org/wiki?curid=2710574" title="USS Dace (SS-247)">
USS Dace (SS-247)

USS Dace (SS-247) – amerykański okręt podwodny typu "Gato", pierwszego masowo produkowanego wojennego typu amerykańskich okrętów podwodnych. 23 października 1944 zatopił japoński ciężki krążownik „Maya”. Okręt przekazany do włoskiej marynarki wojennej w latach 50 i przemianowany na „Leonardo da Vinci” (S-510).

</doc>
<doc id="2710575" url="https://pl.wikipedia.org/wiki?curid=2710575" title="USS Dorado (SS-248)">
USS Dorado (SS-248)

USS Dorado (SS-248) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Okręt został zatopiony 12 października 1943 w pobliżu Kanału Panamskiego prawdopodobnie w wyniku zbombardowania przez operujący z Guantanamo własny PBM Mariner.

</doc>
<doc id="2710576" url="https://pl.wikipedia.org/wiki?curid=2710576" title="USS Bashaw (SS-241)">
USS Bashaw (SS-241)

USS Bashaw (SS-241) – amerykański okręt podwodny typu "Gato", pierwszego masowo produkowanego wojennego typu amerykańskich okrętów podwodnych. W trakcie wojny podwodnej na Pacyfiku przeprowadził 6 patroli bojowych w trakcie których zatopił japońskie jednostki o łącznej pojemności 19 269 ton.

</doc>
<doc id="2710577" url="https://pl.wikipedia.org/wiki?curid=2710577" title="USS Flasher (SS-249)">
USS Flasher (SS-249)

USS Flasher (SS-249) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Jeden z najskuteczniejszych amerykańskich okrętów podwodnych wojny na Pacyfiku, który według oficjalnych danych zatopił 21 jednostek przeciwnika o łącznej pojemności 100 231 ton.

</doc>
<doc id="2710578" url="https://pl.wikipedia.org/wiki?curid=2710578" title="USS Flier (SS-250)">
USS Flier (SS-250)

USS Flier (SS-250) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. W trakcie wojny podwodnej na Pacyfiku zatopił japońskie jednostki o łącznej pojemności 10 380 ton.

</doc>
<doc id="2710579" url="https://pl.wikipedia.org/wiki?curid=2710579" title="USS Flounder (SS-251)">
USS Flounder (SS-251)

USS Flounder (SS-251) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.
9 listopada 1944 roku na Morzu Jawajskim USS „Flounder” storpedował niemiecki okręt podwodny U-537. W wyniku ataku zginęła cała, 58-osobowa załoga U-Boota.

</doc>
<doc id="2710580" url="https://pl.wikipedia.org/wiki?curid=2710580" title="USS Gabilan (SS-252)">
USS Gabilan (SS-252)

USS Gabilan (SS-252) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych.

</doc>
<doc id="2710581" url="https://pl.wikipedia.org/wiki?curid=2710581" title="Kjasts Puodžuks">
Kjasts Puodžuks



</doc>
<doc id="2710582" url="https://pl.wikipedia.org/wiki?curid=2710582" title="Order Flagi (Albania)">
Order Flagi (Albania)

Order Flagi (alb. "Urdhёri i Flamurit") — albańskie odznaczenie wojskowe i cywilne nadawane osobom, które wyróżniły się w budowanie Ludowej Republiki Albanii.
Historia.
Odznaczenie zostało ustanowione rząd Ludowej Republiki Albanii dla nagrodzenia żołnierzy i cywilów, którzy wyróżnili się w działaniach na rzecz wyzwolenia Albanii spod okupacji włoskiej i niemieckiej oraz w tworzeniu republiki ludowej w Albanii.
Zasady nadawania.
Order posiadał jeden stopień. Był nadawany żołnierzom albańskiej Armii Narodowowyzwoleńczej (alb. Ushtria Nacional Çlirimtare) oraz innym osobom, które wyróżniły się w sposób szczególny w działaniach na rzecz wyzwolenia Albanii spod okupacji włoskiej i niemieckiej oraz w tworzeniu w Albanii państwa demokracji ludowej.
Order nadawany był w latach 1945 – 1956, w tym okresie nadano 24 ordery.
Opis odznaki.
Odznaką orderu jest owalny medalion wykonany ze złota. W centralnej części znajduje się wizerunek kobiety trzymającej flagę z wizerunkiem dwugłowego orła jako symbol republiki, poniżej znajdują się dwa szeregi żołnierzy albańskich. Dolna część odznaki otoczona jest wieńcem z liści laurowych, zaś górna promieniami słonecznymi. Nad rysunkiem znajduje się pięcioramienna gwiazda pokryta czerwoną emalią. 
Rewers odznaki jest gładki. Cały order wykonany jest ze złota.
Order zawieszony jest na pięciokątnej blaszce pokrytej wstążką koloru czerwonego.

</doc>
<doc id="2710583" url="https://pl.wikipedia.org/wiki?curid=2710583" title="USS Angler (SS-240)">
USS Angler (SS-240)

USS Angler (SS-240) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710589" url="https://pl.wikipedia.org/wiki?curid=2710589" title="Stanisław Chałupa">
Stanisław Chałupa

Stanisław Józef Chałupa (ur. 14 stycznia 1915 w Zalasiu, zm. 24 kwietnia 2004 w Katowicach) – kapitan pilot Polskich Sił Powietrznych w Wielkiej Brytanii, kawaler Orderu Virtuti Militari.
Życiorys.
Syn Wincentego i Heleny z domu Małodobra. W Krakowie-Prokociumiu ukończył szkołę powszechną, następnie rozpoczął naukę w IX Gimnazjum im. Hoene-Wrońskiego. Tam w 1935 roku zdał maturę, po której zgłosił się do wojska. Początkowo otrzymał przydział do Szkoły Podchorążych Artylerii we Włodzimierzu Wołyńskim, ale po trzech miesiącach poprosił o przeniesienie do lotnictwa. Został przyjęty do Szkoły Podchorążych Lotnictwa w Dęblinie, którą ukończył 15 października 1938 roku (XI promocja, 26 lokata) i został promowany na podporucznika pilota z przydziałem do 123 eskadry myśliwskiej w 2. Pułku Lotniczym. W składzie tej jednostki brał udział w zajęciu Zaolzia. W czerwcu 1936 roku został skierowany na kurs radiokomunikacyjny.
W czasie kampanii wrześniowej jego jednostka, wyposażona w samoloty PZL P.7a, weszła w skład Brygady Pościgowej. 5 września po południu Chałupa wraz z ppor. Erwinem Kawnikiem i pchor. Tadeuszem Kratke zestrzelili nierozpoznany niemiecki bombowiec (z dokumentów Luftwaffe wynika, że był to He 111).
Został ewakuowany do Rumunii, gdzie trafił do obozu w Băile Govora. Stąd przedostał się do portu Bałczik, skąd na pokładzie statku "Patris", przez Maltę, przedostał się do Francji. 17 listopada wylądował w Marsylii i trafił do bazy w Lyon, następnie 7 stycznia 1940 roku został skierowany na przeszkolenie do Montpellier. Po jego ukończeniu 27 marca 1940 roku trafił do Klucza Frontowego Nr 5 „Br” walczącego przy Groupe de Chasse I/2 w Xaffévillers. W kampanii francuskiej latał na samolotach Morane-Saulnier MS.406 i strącił 2 i 2/3 samolotu.
W obliczu nadciągającej klęski Francji przedostał się do portu Saint-Jean-de-Luz skąd na pokładzie brytyjskiego statku "Arandora Star" odpłynął do Wielkiej Brytanii. 27 czerwca 1940 roku wylądował w Liverpoolu. Otrzymał numer służbowy RAF P-1300 i 23 lipca został przydzielony do 302 dywizjonu „Poznańskiego”. Podczas bitwy o Anglię wykonał 19 lotów operacyjnych. 20 września jego samolot został poważnie uszkodzony podczas walki powietrznej i pilot lądował przymusowo. Odniósł obrażenia twarzy, które w późniejszym czasie spowodowały u niego problemy z zatokami. Przeszedł operację chirurgiczną nosa, po której już nie latał bojowo. Za zasługi w walkach nad Francją i Wielką Brytanią 23 grudnia 1940 roku został odznaczony przez gen. Władysława Sikorskiego Krzyżem Srebrnym Virtuti Militari.
W czerwcu 1941 roku został przesunięty do personelu naziemnego i służył w Dywizjonie 315 jako kontroler w naziemnym stanowisku dowodzenia, w czerwcu 1943 r. powrócił do Dywizjonu 302. W czerwcu 1944 roku ukończył kurs instruktorski w 16 (Polish) Service Flying Training School (16 (P)SFTS) w Newton, w styczniu 1945 r. ukończył kurs w 3 (Pilots) Advanced Flying Unit w South Cerney. Następnie powrócił do służby w 16 (P)SFTS na stanowisku instruktora nawigacji.
Został zdemobilizowany w 1946 roku, pozostał na emigracji w Anglii, później wyjechał do Kanady w 1948 Próbował sił jako farmer, później osiadł w Hamilton, gdzie pracował w warsztacie samochodowym i w firmie produkującej maszyny ogrodnicze. Powrócił do Polski w 1995 roku. Zmarł 24 kwietnia 2004 roku w Katowicach, miał 89 lat. Spoczął na Cmentarzu Prokocim w Krakowie.
Zwycięstwa powietrzne.
Na liście Bajana zajmuje 60. pozycję z wynikiem zestrzeleń 3 i 2/3 pewnych i 2 prawdopodobnych.
Zestrzelenia pewne:
Zestrzelenia prawdopodobne:

</doc>
<doc id="2710614" url="https://pl.wikipedia.org/wiki?curid=2710614" title="Kangilinnguit">
Kangilinnguit

Kangilinnguit (duń. Grønnedal) – osada na południowo-zachodnim wybrzeżu Grenlandii, w gminie Sermersooq.
Według danych oficjalnych w 2011 roku mieszkało w niej 146 osób.

</doc>
<doc id="2710627" url="https://pl.wikipedia.org/wiki?curid=2710627" title="Oleg Procenko">
Oleg Procenko

Oleg Procenko (ros. Олег Валерьевич Проценко; ur. 11 sierpnia 1963 w Solcy) – rosyjski lekkoatleta specjalizujący się w trójskoku, uczestnik letnich igrzysk olimpijskich w Seulu (1988). W czasie swojej kariery reprezentował Związek Socjalistycznych Republik Radzieckich.

</doc>
<doc id="2710634" url="https://pl.wikipedia.org/wiki?curid=2710634" title="Tlenek boru(III)">
Tlenek boru(III)



</doc>
<doc id="2710638" url="https://pl.wikipedia.org/wiki?curid=2710638" title="USS Halibut (SS-232)">
USS Halibut (SS-232)

USS Halibut (SS-232) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
Między innymi 5 listopada 1944 roku uszkodził lotniskowiec „Jun'yō”.

</doc>
<doc id="2710639" url="https://pl.wikipedia.org/wiki?curid=2710639" title="USS Herring (SS-233)">
USS Herring (SS-233)

USS Herring (SS-233) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
Według niektórych źródeł 21 marca 1943 roku USS Herring (SS-233) zatopił w Zatoce Biskajskiej niemiecki okręt podwodny U-163. Został zatopiony 1 czerwca 1944 roku w pobliżu wyspy Matua przez japońską artylerię nabrzeżną.

</doc>
<doc id="2710640" url="https://pl.wikipedia.org/wiki?curid=2710640" title="USS Kingfish (SS-234)">
USS Kingfish (SS-234)

USS Kingfish (SS-234) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp. W trakcie wojny podwodnej na Pacyfiku przeprowadził 12 patroli bojowych w trakcie których zatopił japońskie jednostki o łącznej pojemności 48 866 ton.

</doc>
<doc id="2710641" url="https://pl.wikipedia.org/wiki?curid=2710641" title="USS Shad (SS-235)">
USS Shad (SS-235)

USS Shad (SS-235) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710642" url="https://pl.wikipedia.org/wiki?curid=2710642" title="USS Silversides (SS-236)">
USS Silversides (SS-236)

USS Silversides (SS-236) – zwodowany 26 sierpnia 1941 roku w stoczni Mare Island w Kalifornii amerykański okręt podwodny typu "Gato".
Okręt wszedł do służby w United States Navy osiem dni po japońskim ataku na Pearl Harbor i w trakcie wojny na Pacyfiku odbył 14 patroli. Z zadaniem zwalczania japońskiej żeglugi działał z Hawajów w składzie Floty Pacyfiku, wzdłuż wybrzeży Japonii, na Morzu Wschodniochińskim, na wrogich liniach zaopatrzeniowych dookoła Marianów, Karolinów, Archipelagu Bismarcka oraz wzdłuż wysp Salomona i Guadalcanal.
Dzięki potwierdzonemu przez JANAC zatopieniu 23 jednostek japońskich o łącznym tonażu ponad 90 000 BRT, „Silversides” odniósł jeden z największych wśród amerykańskich okrętów podwodnych sukcesów podczas wojny podwodnej na Pacyfiku. Jednostka została czterokrotnie odznaczona Presidential Unit Citation, a także dwunastoma Battle Stars. Wycofany z aktywnej służby 17 kwietnia 1946 roku, został przeniesiony do rezerwy, a od 1987 roku pełni rolę okrętu-muzeum Muskegon stanu Michigan.
USS „Silversides” (SS-236) o wyporności 2424 ton w zanurzeniu, został zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Zanurzenie testowe okrętu wynosiło 300 stóp (91 metrów), jednostka rozwijała prędkość ponad 20 węzłów na powierzchni, przy prędkości zaś 10 węzłów jej zasięg wynosił 11 000 mil.
Budowa i konstrukcja.
„Silversides” był przedstawicielem pierwszego masowo produkowanego wojennego typu okrętów podwodnych. O jego powstaniu biuro szefa operacji morskich (OpNav) zdecydowało pod wpływem szoku wywołanego upadkiem Francji i zajęciem przez wojska III Rzeszy większości Zachodniej Europy. Marynarka amerykańska wykazała się w tym przypadku daleko idącą dalekowzrocznością, przewidując iż w razie wojny na Pacyfiku, niezbędne będą okręty znacznie nowocześniejsze pod każdym względem niż stanowiące dotąd trzon amerykańskiej floty podwodnej okręty podwodne typu S. Budowę USS „Silverides” (SS-236) o wartości 6 mln dolarów, rozpoczęto 4 listopada 1940 roku w stoczni Mare Island w Vallejo w Kalifornii jako jednego z "fleet submarines" – dużych jednostek zdolnych do towarzyszenia nawodnym zespołom floty, ukończono zaś po 473 dniach wodowaniem 26 sierpnia 1941 roku.
Przedwojenny standard zanurzenia testowego wynosił w marynarce amerykańskiej 250 stóp (76 metrów), jednak w celu zwiększenia możliwości zanurzenia do 300 stóp (91 metrów), podzielony na 8 przedziałów kadłub jednostek typu "Gato" został wzmocniony, maszynownia zaś została podzielona za pomocą wodoszczelnych grodzi na dwie sekcje. W razie nagłej potrzeby, na przykład w celu uniknięcia nieprzyjacielskiego ataku, okręt mógł bezpiecznie zanurzyć się na głębokość 450 stóp (137 metrów).
Częściowo dwukadłubowy okręt miał całkowitą długość 95,02 metra oraz 8,31 metra szerokości. Całkowita podwodna wyporność jednostki wynosiła 2415 długich ton (2460 ton metrycznych). Układ napędowy USS „Silversides” tworzyły cztery wysokoobrotowe silniki elektryczne General Electric o mocy 2.740 shp (2,0 MW), za pośrednictwem reduktora mechanicznego napędzające dwa wały napędowe ze śrubami. Silniki zasilane były energią z dwóch akumulatorów elektrycznych po 126 ogniw każdy. W trakcie rejsu na powierzchni, akumulatory zasilające napędzające okręt silniki elektryczne ładowane były przez generatory elektryczne napędzane za pomocą czterech silników diesla Fairbanks-Morse 38D8-1/8 o mocy 1600 koni mechanicznych (4 MW) każdy. Układ napędowy kończyły dwie obracające się w przeciwnych kierunkach, wykonane z brązu śruby. Tak skonfigurowany napęd okrętu zapewniał mu prędkość 20,25 węzła na powierzchni i 8,75 węzła w zanurzeniu oraz maksymalny czas przebywania w zanurzeniu wynoszący 48 godzin przy prędkości 2 węzłów.
Zbiorniki paliwa mieściły w czasie wojny 116 000 galonów (440 tys. litrów), co umożliwiało przepłynięcie na powierzchni 11 000 mil morskich, przy prędkości 10 węzłów. Jak każda jednostka tego typu „Silversides” mógł zostać zatankowany większą od poprzedników ilością paliwa, co pozwoliło na przedłużenie typowego patrolu do 75 dni, bądź przepłynięcie bez dodatkowego tankowania nawet 20 000 mil morskich.
W związku z oryginalnym przeznaczeniem okrętów typu "Gato" do roli "fleet submarine", czyli jednostek współdziałających z dużymi zespołami nawodnymi floty, USS „Silversides” doskonale pływał na powierzchni morza, manewrował zaś w wynurzeniu znacznie lepiej niż w zanurzeniu – był to w rzeczywistości okręt nawodny wyposażony w dodatkową możliwość zanurzania się. Ponad tuzin zbiorników paliwowych i balastowych umieszczony został na zewnątrz kadłuba sztywnego, w osłonie zapewnianej przez stalową powłokę kadłuba lekkiego, z umieszczonymi na dziobie okrętu sterami głębokości i zbiornikami szybkiego zanurzania. Taka architektura okrętowa umożliwiała jednostce całkowite zanurzenie w czasie krótszym niż 45 sekund. Był to rezultat nieco gorszy niż w analogicznych konstrukcjach brytyjskich i niemieckich, w marynarce amerykańskiej uznawano jednak taką szybkość zanurzenia za wystarczającą.
Podstawowym uzbrojeniem okrętu były 24 torpedy kalibru 533 mm Mk. XIV, a następnie Mk. 18 wystrzeliwanych z 6 wykonanych z brązu dziobowych i 4 rufowych wyrzutni torpedowych. Kontrola ognia zapewniana była przez elektromechaniczny komputer TDC ("Torpedo Data Computer") Mark III. Dzięki konstrukcyjnemu powiększeniu pomocniczych zbiorników balastowych (względem projektów wcześniejszych typów), uzyskano kompensację wagi 24 torped lub 40 min, które mógł przenosić okręt. Uzbrojenie uzupełniające okrętu stanowiło jedno działo kalibru 76 mm i karabiny maszynowe kal. 7,62 i 12,7 mm. W czasie wojny artylerię okrętu wzmacniano: w sierpniu 1942 roku posiadał on armatę 76 mm i działko 20mm; w kolejnych przebudowach zmieniono działo na 102 mm i dodano dwa działka 20 mm, a następnie jeszcze jedno. Zestaw sensorów stanowiły radar przeszukiwania powierzchni SJ oraz przestrzeni powietrznej SD, a także JP z hydrofonem umieszczonym na pokładzie JK/QC i QB pod dziobem.
„Silversides” zapewniał swej załodze wyjątkowe w świecie jak na tę klasę okrętów warunki socjalne. Obok zamrażarki umożliwiającej przechowywanie żywności w stanie świeżości, wyposażony był w automat do produkcji lodów i system klimatyzacji, zaś układ destylacji wody miał wydajność 1500 galonów (5677 litrów) dziennie. Duża część pochodzącej stąd słodkiej wody używana jednak była do uzupełniania poziomu w bateriach akumulatorów oraz w okrętowym kambuzie, toteż możliwość kąpieli członków załogi była ograniczona, i często ograniczała się jedynie do przetarcia ciała zmoczoną myjką, lub umycia się za pomocą zebranej z klimatyzatorów skraplającej się w nich wody. Okręt miał zbiornik ze 100 galonami koncentratu Coca-Coli, który był mieszany ze słodką wodą i gazowany dwutlenkiem węgla.
Służba operacyjna.
Po przeprowadzeniu testów stoczniowych i testów marynarki, okręt wszedł do służby 15 grudnia 1941 roku — osiem dni po japońskim ataku na bazę Floty Pacyfiku na Hawajach. Po intensywnym początkowym okresie szkolenia i zgrywania załogi pod dowództwem Creeda Burlingame'a, 4 kwietnia 1941 roku USS „Silversides” (SS-236) przypłynął do amerykańskiej bazy Pearl Harbor na Hawajach, gdzie operacyjnie podlegał początkowo dowódcy sił podwodnych Floty Pacyfiku admirałowi Robertowi Englishowi, a po śmierci admirała w wypadku lotniczym — jego następcy, wadm. Charlesowi Lockwoodowi.
Niespełna miesiąc później, 30 kwietnia 1942 roku USS „Silversides” wyszedł pod dowództwem kmdr Burlingame'a na swój pierwszy wojenny patrol w okolice kanału Kii. Krótko po tym, jak 7 grudnia 1941 roku japońskie samoloty zaatakowały Pearl Harbor i wciągnęły Stany Zjednoczone do wojny, szef operacji morskich adm. Harold Stark wydał rozkaz rozpoczęcia nieograniczonej wojny podwodnej. Toteż gdy w kwietniu następnego roku „Silversides” wychodził na swój dziewiczy patrol bojowy, jego zadaniem na wodach japońskich było zwalczanie nie tylko japońskich lotniskowców, pancerników i krążowników, lecz także ściganie i zatapianie zbiornikowców, frachtowców i transportowców wojska, tworzących nieprzyjacielską flotę handlową oraz wszelkich innych japońskich jednostek pływających, które uda się odnaleźć na morzu. Podobnie bowiem jak brytyjska, japońska gospodarka wojenna całkowicie uzależniona była dostaw morskich z zajętych i okupowanych przez Japonię terytoriów. Niebagatelne znaczenie miało także odcięcie dostaw broni, amunicji, żywności, a nawet podstawowych środków higienicznych, japońskim wojskom na zajętych przez cesarstwo terytoriach.
Niespełna 600 mil od wschodniego wybrzeża Japonii, idący przez większość drogi na powierzchni „Silversides” wpadł w obszar objęty działaniem tajfunu, wkrótce zaś — 7 maja — w okolicach japońskiej wyspy Honsiu, obserwatorzy na mostku amerykańskiego okrętu dostrzegli trawler, zbyt mały w oczach dowódcy aby poświęcać na jego zniszczenie kosztującą 10 000 dolarów torpedę, toteż w odległości około 3 mil od japońskiej jednostki kmdr Burlingame wydał rozkaz przeprowadzenia ataku artyleryjskiego na powierzchni. Oceniona początkowo jako statek rybacki jednostka, okazała się wkrótce japońskim okrętem patrolowym Ebisu Maru Nr 5 o wyporności 131 ton. Toteż kilkuminutowa – jak planował dowódca amerykańskiego okrętu podwodnego – akcja, przerodziła się w trwający blisko godzinę pojedynek artyleryjski, w efekcie którego japoński okręt stanął w płomieniach, zaś na pokładzie „Silversides” wskutek japońskiego ognia z wielkokalibrowej broni maszynowej zginął artylerzysta Mike Harbin. Harbin był jednym z pierwszych amerykańskich artylerzystów okrętów podwodnych, który poniósł śmierć w walce podczas II wojny światowej. Został też jedyną też ofiarą śmiertelną na pokładzie USS „Silversides” podczas wojny na Pacyfiku. Obawiając się, że przedłużająca się walka może ściągnąć w okolice inne japońskie jednostki, dowódca okrętu rozkazał przerwać ogień, sądząc też że płomienie strawią nieprzyjacielski okręt. Ten, mimo wystrzelenia weń 164 pocisków kalibru 102 mm i uzyskania według raportu z patrolu 12 bezpośrednich trafień, w rzeczywistości nie zatonął, i został ostatecznie zatopiony w kwietniu 1942 roku przez inny amerykański okręt podwodny USS „Scorpion” (SS-278). Na japońskiej jednostce zginęło jednak siedmiu ludzi, dwóch zaś zostało rannych. Jeszcze tego samego dnia, po południu, odbył się pogrzeb morski zmarłego Mike'a Harbina, zaś załoga postanowiła, że pierwsza torpeda wystrzelona do japońskiej jednostki będzie miała namalowane swym kadłubie jego imię.
Kilka dni później Burlingame napotkał japoński okręt podwodny. Wystrzelona torpeda eksplodowała, oficer wachtowy amerykańskiego okrętu twierdził o widocznym trafieniu, zaś dowódca zgłosił zatopienie japońskiej jednostki, jednak powojenne badania nie zdołały potwierdzić zatopienia japońskiego okrętu w tym miejscu i czasie. Kilka dni później, u wybrzeży Japonii, przepływając przez armadę sampanów kładących sieci rybackie, SS-236 odnalazł mały japoński konwój. Wychodząc na pozycję dogodną do ataku zaplątał się w jedną z sieci unoszoną przez małą szklaną kulę z dołączoną do niej japońską flagą. Ciągnąc za sobą flagę nieprzyjacielskiego państwa, „Silversides” wyszedł na pozycję do ataku na frachtowiec, który natychmiast po trafieniu eksplodował i zatonął. Torpeda wystrzelona w następną jednostkę nie trafiła już jednak. Wkrótce potem okręt zaatakował i uszkodził następny frachtowiec oraz tankowiec. Wkrótce potem nastąpił kontratak ze strony japońskiego niszczyciela, który zmusił amerykański okręt do zanurzenia, po czym zrzucił na niego trzynaście bomb głębinowych.

</doc>
<doc id="2710644" url="https://pl.wikipedia.org/wiki?curid=2710644" title="USS Trigger (SS-237)">
USS Trigger (SS-237)

USS Trigger (SS-237) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp. W trakcie wojny podwodnej na Pacyfiku przeprowadził 12 patroli bojowych w trakcie których zatopił japońskie jednostki o łącznej pojemności 86 552 ton (7 miejsce na liście JANAC).

</doc>
<doc id="2710645" url="https://pl.wikipedia.org/wiki?curid=2710645" title="USS Whale (SS-239)">
USS Whale (SS-239)

USS Whale (SS-239) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp. W trakcie wojny podwodnej na Pacyfiku przeprowadził 11 patroli bojowych w trakcie których zatopił japońskie jednostki o łącznej pojemności 57 716 ton.

</doc>
<doc id="2710658" url="https://pl.wikipedia.org/wiki?curid=2710658" title="USS Haddo (SS-255)">
USS Haddo (SS-255)

USS Haddo (SS-255) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710662" url="https://pl.wikipedia.org/wiki?curid=2710662" title="USS Hake (SS-256)">
USS Hake (SS-256)

USS Hake (SS-256) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp. 

</doc>
<doc id="2710663" url="https://pl.wikipedia.org/wiki?curid=2710663" title="Salon piękności">
Salon piękności

Salon piękności (ang. "Beauty Shop") – amerykańska komedia z 2005 roku w reżyserii Bille’a Woodruffa.
Fabuła.
Fryzjerka Gina Norris (Queen Latifah) przeprowadza się do Atlanty, żeby jej córka mogła uczęszczać do znajdującej się tam prestiżowej szkoły muzycznej. Sama zaś dostaje pracę w eleganckim salonie kosmetycznym. Jej szefem jest apodyktyczny tyran Jorge (Kevin Bacon). Gina szybko więc zaczyna myśleć o zmianie posady. Pewnego dnia nie wytrzymuje presji ze strony przełożonego i powodowana impulsem zwalnia się. Ma już jednak pomysł na swoje dalsze życie. Gina postanawia otworzyć własny salon. Początki są dla niej bardzo trudne, ponieważ Jorge robi wszystko, żeby utrudnić jej prowadzenie interesu. Mimo to kobieta nie zamierza się poddać. Wkrótce z pomocą swoich oddanych pracowników udaje się jej stworzyć wyjątkowe miejsce, które przyciąga ludzi klimatem. W zakładzie Giny bowiem nie tylko poprawia się wygląd, lecz także leczy duszę. Kto chce, może szczerze porozmawiać o życiu, zwierzyć się z problemów i dostać wsparcie.

</doc>
<doc id="2710664" url="https://pl.wikipedia.org/wiki?curid=2710664" title="Evariste Sob Dibo">
Evariste Sob Dibo

Evariste Sob Dibo (ur. 27 grudnia 1968 w Abodo) – piłkarz z Wybrzeża Kości Słoniowej występujący na pozycji pomocnika.
Kariera klubowa.
Dibo seniorską karierę rozpoczynał w 1988 roku w rezerwach francuskiego FC Martigues. W 1989 roku trafił do FC Grenoble z Division 2. W 1990 roku spadł z nim do Division 3, ale rok później wrócił do Division 2. W 1992 roku ponownie spadł z zespołem z tej ligi. W 1993 roku przeniósł się do innego klubu Division 3, AC Ajaccio, gdzie spędził rok.
W 1994 roku Dibo odszedł do tureckiego Adana Demirsporu z 1. Lig. Po roku spędzonym w tym klubie, przeszedł do duńskiego pierwszoligowca, Vejle BK. Przez rok w jego barwach zagrał 5 razy.
W 1996 roku Dibo wyjechał do Portugalii, by grać w tamtejszym beniaminku Primeira Liga, Rio Ave FC. Jego barwy reprezentował przez 2 lata. Potem grał w Sportingu Braga, a w 2000 roku odszedł z tego klubu.
Kariera reprezentacyjna.
W reprezentacji Wybrzeża Kości Słoniowej Dibo zadebiutował w 1993 roku. W 1998 roku został powołany do kadry na Puchar Narodów Afryki. Zagrał na nim w meczach z Namibią (4:3), RPA (1:1) oraz Angolą (5:2). Tamten turniej drużyna WKS zakończyła na ćwierćfinale.
W latach 1993–1998 w drużynie narodowej rozegrał łącznie 13 spotkań.

</doc>
<doc id="2710666" url="https://pl.wikipedia.org/wiki?curid=2710666" title="USS Hoe (SS-258)">
USS Hoe (SS-258)

USS Hoe (SS-258) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710667" url="https://pl.wikipedia.org/wiki?curid=2710667" title="Wie schön leuchtet der Morgenstern">
Wie schön leuchtet der Morgenstern

Wie schön leuchtet der Morgenstern ("Jak pięknie świeci poranna gwiazda") BWV 1 – kantata chorałowa Johanna Sebastiana Bacha. Skomponował ją w Lipsku na święto Zwiastowania. Została wykonana po raz pierwszy 25 marca 1725.
Historia i tekst.
Bach napisał kantatę w swoim drugim corocznym cyklu na święto Zwiastowania 25 marca. W Lipsku obchodzono je z udziałem muzyki, choć zazwyczaj przypada ono w okresie Wielkiego Postu, kiedy to miał miejsce tzw. czas zakazany (tempus clausum). Bach wykonał utwór po raz pierwszy w niedzielę 25 marca 1725, która w tymże roku była jednocześnie Niedzielą Palmową. Kantata oparta jest o chorał Philippa Nicolai z 1599 roku, Wie schön leuchtet der Morgenstern, kojarzony także ze świętem Objawienia Pańskiego (Trzech Króli), ale i ze Zwiastowaniem. Jest to ostatnia kantata chorałowa w drugim rocznym cyklu Bacha, który rozpoczął się w pierwszą niedzielę po święcie Trójcy Świętej 1724 roku.
Czytania liturgiczne na ten dzień to proroctwo Izajasza dotyczące narodzin Mesjasza (Iz 7:10-16) i fragment Ewangelii św. Łukasza, w którym archanioł Gabriel zwiastuje narodziny Jezusa (Łk 1:26-38). Nieznany autor tekstu kantaty pozostawił pierwszy i ostatni wers, a pozostałe strofy sparafrazował na recytatywy i arie, używając strofy 2. do pierwszego recytatywu, strofy 3. do pierwszej arii, strof 4. i 5. do drugiego recytatywu, a strofy 6. do drugiej arii. Chorał, opowiadający o oczekiwaniu na przybycie Zbawiciela, można powiązać ze zwiastowaniem jego narodzin Maryi. Motyw przybycia szczególnie pasował do Niedzieli Palmowej.
Kantata została wybrana przez stowarzyszenie Bach-Gesellschaft na początek pierwszej publikacji wszystkich dzieł Bacha w 1851 roku.
Instrumentacja i struktura.
Partytura kantaty zawiera bogate partie sopranowe, tenorowe i basowe, czteroczęściowy chór, dwa rogi, dwa oboje myśliwskie, dwoje pierwszych skrzypiec, altówkę i basso continuo. Później Bach używał dwóch rogów w części IV swego Oratorium Bożonarodzeniowego, odnosząc się do imienia Jezusa zwiastowanego Maryi.
Muzyka.
Partytura zapewnia bogatą orkiestrację, blask gwiazdy porannej jest zilustrowany przez dwoje solowych skrzypiec. Instrumentacja przypomina kantatę „Sie werden aus Saba alle kommen” (BWV 65) skomponowaną na Trzech Króli. Cantus firmus w fantazji chorałowej chóru otwierającego jest śpiewany przez sopran. Pozostałe głosy wspierają melodię, czasem ją przygotowując. Partie wokalne osadzone są w niezależnym koncercie orkiestry.
Oba recytatywy wykonywane są w stylu secco (wł. sucho – w sposób ciągły i szybki, przy minimalnym akompaniamencie), z melizmatem na słowach "Freudenschein" („radosna jasność”) i "Erquickung" („pokrzepienie”). Pierwsza aria łączy sopran z dźwiękami oboju da caccia w zakresie altowym. Dwoje skrzypiec towarzyszy tenorowi w drugiej arii, przypominając chór otwierający.
Chorał kończący jest upiększony przez niezależną partię drugiego rogu, podczas gdy inne instrumenty podwajają partie głosowe.

</doc>
<doc id="2710668" url="https://pl.wikipedia.org/wiki?curid=2710668" title="Hannu Turunen">
Hannu Turunen

Hannu Tapani Turunen (ur. 24 czerwca 1956 w Savonlinnie) – piłkarz fiński grający na pozycji obrońcy lub pomocnika. W swojej karierze rozegrał 66 meczów w reprezentacji Finlandii i strzelił w niej 3 gole.
Kariera klubowa.
Karierę piłkarską Turunen rozpoczynał w klubie Koparit Kuopio. W 1978 zadebiutował w nim w pierwszej lidze fińskiej. W debiutanckim sezonie wywalczył z Koparitem wicemistrzostwo kraju. W 1981 roku klub z Kuopio ponownie został wicemistrzem Finlandii.
W 1983 roku Turunen przeszedł do innego klubu z Kuopio, Kuopion Palloseura. W 1989 roku zdobył z KuPS Puchar Finlandii i był to jego jedyny osiągnięty z tym klubem sukces. Swoją karierę sportową Turunen zakończył pod koniec 1993 roku.
Kariera reprezentacyjna.
W reprezentacji Finlandii Turunen zadebiutował 9 lutego 1979 w wygranym 1:0 towarzyskim meczu z Bahrajnem, rozegranym w Manamie. W swojej karierze grał w: eliminacjach do MŚ 1982, Euro 84, MŚ 1986 i Euro 88. W 1980 roku zagrał z kadrą olimpijską na Igrzyskach Olimpijskich w Moskwie. Od 1979 do 1987 roku rozegrał w kadrze narodowej 66 meczów i strzelił w nich 3 gole.

</doc>
<doc id="2710669" url="https://pl.wikipedia.org/wiki?curid=2710669" title="USS Jack (SS-259)">
USS Jack (SS-259)

USS Jack (SS-259) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18, wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
W trakcie wojny podwodnej na Pacyfiku przeprowadził 9 patroli bojowych, podczas których zatopił jednostki japońskie o łącznej pojemności 76.687 ton. W 1958 roku został przekazany Grecji, gdzie służył jako HHMS "Amfitriti" (S-17). 1 września 1967 roku został ostatecznie wycofany ze służby.

</doc>
<doc id="2710670" url="https://pl.wikipedia.org/wiki?curid=2710670" title="USS Harder (SS-257)">
USS Harder (SS-257)

USS Harder (SS-257) – amerykański okręt podwodny typu "Gato", pierwszego masowo produkowanego wojennego typu amerykańskich okrętów podwodnych. Dowodzony przez kmdr. por. Samuela Davida Dealeya, został jednym z najsłynniejszych amerykańskich okrętów podwodnych wojny na Pacyfiku.
Dwukadłubowy okręt o wyporności podwodnej 2400 ton, uzbrojony był w 24 torpedy Mark XIV i Mark 18 wystrzeliwane z dziesięciu wyrzutni torpedowych. Napęd okrętu zapewniały cztery silniki elektryczne zasilane energią z generatorów elektrycznych Diesla. Załoga okrętu w warunkach wojennych składała się z 80 oficerów i marynarzy.
Biorąc aktywny udział w wojnie podwodnej na Pacyfiku, USS „Harder” (SS-257) przeprowadził sześć patroli bojowych, podczas których zatopił szesnaście jednostek japońskich i przeprowadził udane operacje ratunkowe australijskich żołnierzy sił specjalnych oraz zestrzelonych amerykańskich pilotów samolotów pokładowych. Przeprowadzony na Morzu Celebes piąty patrol okrętu, przyniósł największy sukces jednostki w postaci przeprowadzenia tajnej operacji i zatopienia czterech japońskich niszczycieli w ciągu czterech dni, strategicznie zaś – negatywnie wpłynął na japońskie plany admirała Jisaburō Ozawy związane z bitwą na Morzu Filipińskim. Dokonania te sprawiły, że rejs ten stał się jednym z najbardziej legendarnych patroli wojny na Pacyfiku, według niektórych opinii zaś – „najwspanialszym patrolem wojny”.
24 sierpnia 1944 roku okręt został zatopiony wraz z całą załogą niedaleko Pangasinan na Filipinach przez japoński okręt eskortowy CD-22. Zatopienie „Zabójcy Niszczycieli” wywołało szok w amerykańskiej flocie podwodnej porównywalny ze wstrząsem po wcześniejszym zatopieniu USS „Wahoo” (SS-238), a w obcych marynarkach wojennych po zatopieniu Davida Wanklyna na brytyjskim „Upholderze” i Günthera Priena na niemieckim U-47.
Oficjalna komisja JANAC uznała „Harderowi” zatopienie 16 jednostek o łącznej pojemności 54 002 ton, jednak według innych źródeł bilans operacji jednostki wyniósł ponad 20 zatopionych jednostek o pojemności 82 500 ton. USS „Harder” (SS-257) został odznaczony Presidential Unit Citation i sześcioma gwiazdami Battle Star, zaś jego dowódca otrzymał pośmiertnie Medal Honoru – najwyższe amerykańskie odznaczenie wojskowe.
Budowa i konstrukcja.
USS „Harder” był przedstawicielem pierwszego w Stanach Zjednoczonych masowo produkowanego wojennego typu okrętów podwodnych, zaprojektowany został jednak w ostatnim przedwojennym programie badawczo-rozwojowym "fleet submarines" – dużych jednostek zdolnych do towarzyszenia nawodnym zespołom floty. Zakładano, że "fleet submarine" będzie okrętem, który przede wszystkim będzie wypełniać zadania defensywne i obserwacyjne, atakować miał dopiero wówczas, gdyby zaistniały okoliczności temu sprzyjające – aby „zmiękczyć” przeciwnika i ułatwić ostateczny atak ze strony amerykańskich krążowników i pancerników. „Harder” był jednym z okrętów, o budowie których biuro Szefa Operacji Morskich ("Office of the Chief of Naval Operations" – OpNav) zdecydowało pod wpływem szoku wywołanego upadkiem Francji i zajęciem przez wojska III Rzeszy większości Zachodniej Europy. Marynarka amerykańska wykazała się w tym przypadku daleko idącą dalekowzrocznością, przewidując, iż w razie wojny na Pacyfiku niezbędne będą okręty znacznie nowocześniejsze pod każdym względem niż stanowiące dotąd trzon amerykańskiej floty podwodnej okręty typu S.
Rozpoczętą 1 grudnia 1941 roku budowę okrętu na pochylni stoczni Electric Boat w Groton w stanie Connecticut, ukończono wodowaniem 19 sierpnia 1942 roku, po czym jednostka weszła do służby 2 grudnia 1942 roku z radiowym sygnałem wywoławczym NAN-ABLE-LOVE-ABLE. Okręt był jednym z 77 zbudowanych jednostek "Gato". Jego kadłub zbudowany był z walcowanych blach stalowych o grubości 11/16 cala, co odpowiadało 17,5 milimetra i pozwalało bezpiecznie zanurzać się na głębokość 312 stóp. Przedwojenny standard zanurzenia testowego wynosił w marynarce amerykańskiej 250 stóp (76 metrów), jednak w celu zwiększenia możliwości zanurzenia do 300 stóp (91 metrów), kadłub jednostek typu "Gato" został wzmocniony, maszynownia zaś została podzielona za pomocą wodoszczelnych grodzi na dwie sekcje. W razie nagłej potrzeby, na przykład w celu uniknięcia nieprzyjacielskiego ataku, okręt mógł teoretycznie bezpiecznie zanurzyć się na głębokość 450 stóp (137 metrów).
Częściowo dwukadłubowy okręt miał całkowitą długość 95,02 metra oraz 8,31 metra szerokości, wyporność podwodną 2415 ton standardowych (2460 ton metrycznych) oraz 1526 ton wyporności na powierzchni.
Okręt wyposażony był w silne uzbrojenie torpedowe składające się z 6 dziobowych i 4 rufowych wyrzutni torpedowych z 24 torpedami kalibru 533 mm Mk. XIV, a następnie Mk. 18, kontrolowanymi przez elektromechaniczny komputer kontroli ognia Torpedo Data Computer Mark III. Torpedo Data Computer (TDC), automatycznie wyliczał kurs nieprzyjacielskiej jednostki w relacji do kursu okrętu podwodnego oraz obliczał i ustawiał kąt żyroskopów torped właściwy do przechwycenia wyznaczonego torpedzie celu. Komputer torpedowy zapewniał również ciągłe zobrazowanie relatywnej pozycji celu względem okrętu. TDC mógł czerpać dane ze wskazań sonaru, peryskopu lub układu TBT ("Torpedo-Bearing-Transmiter"). Dzięki jego zastosowaniu dowódca okrętu nie stał wobec konieczności ustawicznego samodzielnego wykonywania niezbędnych do ataku obliczeń. Torpedo Data Computer na bieżąco wykonywał obliczenia uwzględniające zmiany kursu, pozycji oraz kąta względem siebie okrętu oraz jego celu. Po dokonaniu obliczeń (bądź ich aktualizacji) komputer odrębnie programował żyroskopy każdej z torped wystrzeliwanej salwy, co umożliwiało jednoczesne atakowanie wielu celów kilkoma torpedami, bez konieczności celowania całym okrętem, tj. umożliwiał atakowanie celów przy możliwości ustawienia w tym czasie okrętu w dowolnym kierunku. Okręt wyposażony był w Torpedo-Bearing-Transmiter (TBT), będący odpowiednikiem niemieckiego systemu UZO. Był to system przeznaczony do przeprowadzania nocnych ataków na powierzchni. Służąca do obserwacji powierzchni lornetka przytwierdzona była do podstawy. Po wykryciu za jej pomocą celu, obserwator wciskał umieszczony tam przycisk, co powodowało automatyczny odczyt namiaru w centrali bojowej okrętu. System ten nie był tak dopracowany jak jego niemiecki odpowiednik, jednak w połączeniu ze znakomitym jak na ówczesne standardy radarem zapewniał niezbędną do sprawnego wykonania ataku precyzję obliczeń.
Dzięki konstrukcyjnemu powiększeniu pomocniczych zbiorników balastowych (względem projektów wcześniejszych typów), uzyskano kompensację wagi 24 torped lub 40 min, które mógł przenosić okręt. Uzbrojenie okrętu uzupełniało jedno działo kalibru 76 mm i karabiny maszynowe kal. 7,62 i 12,7 mm. Zestaw sensorów stanowiły radar przeszukiwania powierzchni SJ oraz przestrzeni powietrznej SD, a także sonar JP z hydrofonem umieszczonym na pokładzie JK/QC i QB pod dziobem.
Układ napędowy.
Układ napędowy USS „Harder” tworzyły cztery wysokoobrotowe silniki elektryczne Allis-Chalmers o łącznej mocy 2740 shp (2,0 MW), z których każdy zapewniał 685 hp, za pośrednictwem reduktora mechanicznego napędzające dwa wały napędowe ze śrubami. Silniki zasilane były energią z dwóch akumulatorów elektrycznych po 126 ogniw każdy. W trakcie rejsu na powierzchni akumulatory zasilające silniki elektryczne napędzające okręt ładowane były przez 4 dieslowskie wysokoobrotowe generatory elektryczne H.O.R. Wojenna pojemność baterii wynosiła 2 × 9300 amperogodzin. Tak skonfigurowany napęd okrętu zapewniał mu prędkość 20,25 węzła na powierzchni i 8,75 węzła w zanurzeniu oraz maksymalny czas przebywania w zanurzeniu wynoszący 48 godzin przy prędkości 2 węzłów. Opracowane na podstawie licencyjnego projektu niemieckiego przedsiębiorstwa MAN silniki H.O.R., były odpowiedzią na potrzebę zapewnienia amerykańskim okrętom lekkiej jednostki energetycznej o dużej mocy. Były jednak bardzo zawodne i awaryjne, toteż na żądanie admirała Charlesa Lockwooda, na przełomie lat 1943–1944, zostały w Mare Island wymienione na jednostki Winton wraz z jednostkami napędowymi 19 innych okrętów wyposażonych w produkt firmy Hooven-Owens-Rentschler. Układ ten uzupełniała pomocnicza maszynownia z silnikiem elektrycznym o mocy 300 kw, służąca do manewrów w porcie lub do umożliwienia jednostce powrotu do bazy w razie awarii napędu głównego.
Zbiorniki paliwa mieściły 97 140 galonów – co umożliwiało przepłynięcie na powierzchni 11 000 mil morskich przy prędkości 10 węzłów. Jednak w czasie wojny, dzięki wykorzystaniu innych zbiorników, okręt mógł zabrać 116 000 galonów (440 tys. litrów). Jako okręt typu "Gato", mógł zostać zatankowany większą od poprzedników ilością paliwa, co pozwoliło na przedłużenie typowego patrolu do 75 dni, bądź przepłynięcie bez dodatkowego tankowania nawet 20 000 mil morskich. W związku z oryginalnym przeznaczeniem okrętów typu "Gato" do roli "fleet submarine", czyli jednostek współdziałających z dużymi zespołami nawodnymi floty, USS „Harder” doskonale pływał na powierzchni morza, manewrował zaś w wynurzeniu znacznie lepiej niż w zanurzeniu – był to w rzeczywistości okręt nawodny wyposażony w dodatkową możliwość zanurzania się. Architektura okrętowa umożliwiała jednostce całkowite zanurzenie w czasie krótszym niż 45 sekund. Był to gorszy rezultat, niż w analogicznych konstrukcjach brytyjskich i niemieckich, a nawet w starszych amerykańskich jednostkach typu "Tambor", w marynarce amerykańskiej generalnie uznawano jednak taką szybkość zanurzenia za wystarczającą.
Warunki socjalne.
Okręt wyposażony był w prycze dla 77 członków załogi, w tym oficerów. Blisko trzydziestu załogantów spało w dziobowych i rufowych przedziałach torpedowych, natomiast trzydziestu sześciu marynarzy dzieliło przedział za bateriami okrętu. Warunki socjalne w „Harderze” można było nazwać luksusowymi w porównaniu do okrętów tej klasy w zagranicznych flotach, a także do wcześniejszej podstawowej amerykańskiej serii okrętów typu "S". Okręt wyposażony był nie tylko w system klimatyzacji wnętrza, lecz także w maszyny do lodów, gramofon, projektor filmowy, lodówkę do przechowywania świeżej żywności, bardzo dobrze wyposażony kambuz, osobną mesę ze stołami i prysznice. Wśród niektórych wyższych oficerów amerykańskiej marynarki starszego pokolenia, tak dobre „hotelowe” warunki budziły sprzeciw. Były one jednak podyktowane względami czysto praktycznymi, nie zaś luksusem. W warunkach Pacyfiku, bez układu kontroli temperatury wewnątrz jednostki, w zanurzonym okręcie temperatura szybko wzrosłaby do ponad 38 °C. Wraz ze stuprocentową wilgotnością powietrza, w zetknięciu się z zimnym kadłubem wywoływałoby to „pocenie się” stali, co mogłoby być niebezpieczne dla znajdujących się w okręcie urządzeń elektrycznych. Nie bez znaczenia był także wpływ temperatury na kondycję fizyczną i psychiczną załogi, a w konsekwencji także na jej sprawność bojową.
Chociaż okręty amerykańskie były oficjalnie „suche”, na okręcie zawsze znajdowała się niewielka ilość whisky, przewidziana dla odprężenia załogi, po przeżytym ataku bombami głębinowymi. Z uwagi na charakter służby, rutynowy rozkład posiłków podczas patrolu obejmował całą dobę – o godzinie 7:30 rano podawano śniadanie, obiad o 11:30, o godzinie 4 po południu serwowano zupę, o 6:00 wieczorem zaś, kolację. O godzinie 11:00 wieczorem oraz o 30 minut po północy ponownie podawano zupę dla wciąż aktywnych członków załogi. Każdemu z członków załogi przysługiwało prawo zapalenia papierosa po każdym posiłku.
W miarę postępów budowy „Hardera” w Groton, kompletowano też załogę jednostki. Zgodnie z wojennym standardem jednostek typu "Gato", załoga „Hardera” składała się z 80 oficerów i marynarzy. Dowództwo okrętu objął komandor porucznik Samuel David Dealey.
Symbolika okrętu.
Jak wszystkie amerykańskie "fleet submarines", okręt nosił nazwę ryby; w tym przypadku rodzaju Liza gatunku "Liza richardsonii", w języku angielskim często zwaną "harder mullet" bądź po prostu "harder". Jest to mała ryba z rodziny mugilowatych żyjąca w wodach południowej Afryki, daleka od skojarzeń z drapieżnikiem, z jakim kojarzy się okręt podwodny. Jeden z członków załogi, Tom Buckner, zaprojektował proporzec bojowy okrętu, przedstawiający zielonego delfina w przekrzywionej czapce marynarskiej, stojącego na swojej płetwie ogonowej. W kąciku pyska delfina umieścił cygaro, prawa zaś płetwa trzyma puchar ze spienionym piwem. Jedyną aluzją do zabójczego potencjału okrętu była trzymana w lewej płetwie torpeda, nad delfinem zaś umieszczona była dewiza okrętu brzmiąca „Hit 'Em Harder”. Oczywiste nawiązanie w dewizie do nazwy okrętu, wprowadza jednocześnie element gry słów, dzięki której dewiza nabiera znaczenia „Uderz ich mocniej”. Po sukcesie piątego patrolu okrętu, dewiza używana była też w zmodyfikowanej formie „Hit 'Em Harder Again” (uderz ich mocniej znowu).
Samuel Dealey.
Cdr Samuel David Dealey (komandor porucznik) urodził się 13 września 1906 roku w prominentnej rodzinie teksańskiej. W 1925 roku wstąpił do akademii marynarki wojennej w Annapolis. Z powodu słabych wyników w nauce z zakresu matematyki i chemii, zmuszony został do opuszczenia uczelni, do której jednak powrócił już rok później i ukończył ją w 1930 roku.
Przed objęciem dowództwa USS „Harder”, Samuel Dealey pełnił służbę na kilku jednostkach, zaczynając od pancernika USS „Nevada” (BB-36), motywowany jednak perspektywą spędzania większej ilości czasu z rodziną oraz zwiększenia poborów, w 1934 roku złożył wniosek o wstąpienie do szkoły okrętów podwodnych w New London. Po jej ukończeniu został skierowany na Hawaje, gdzie służył na kilku okrętach podwodnych. 5 kwietnia 1940 roku zameldował się jako zastępca dowódcy niszczyciela USS „Reuben James” (DD-245), który 31 października 1941 roku, kilka miesięcy po opuszczeniu jednostki przez Dealeya, został pierwszym zatopionym w II wojnie światowej okrętem amerykańskim.
Wiosną 1941 roku Samuel Dealey objął dowództwo swojego pierwszego okrętu podwodnego – USS S-20 (SS-125). Okręt, operując z New London, uczestniczył w testach i szkoleniach u wybrzeży Nowej Anglii. W lipcu 1942 roku Samuel Dealey został przeniesiony jako przyszły dowódca okrętu (PCO – "Prospective Commanding Officer") na nowy okręt podwodny USS „Harder” (SS-257), budowany w stoczni Electric Boat w Groton. Jeszcze przed wybuchem wojny Dealey rozważał rozbrat z marynarką i powrót do Teksasu, bowiem swoją służbę, choć była bez skazy, uważał za nijaką. Co gorsza, w związku z jego koneksjami rodzinnymi, niektórzy widzieli w nim nawet dyletanta. Także jego przydział na „Hardera” był w większej mierze rezultatem niedostatecznej liczby dowódców okrętów podwodnych niż jego osobistych zalet.
Dealey dużą część swoich późniejszych sukcesów, jak sam twierdził, zawdzięczał swoim oficerom – Frankowi Lynchowi i Samuelowi Loganowi. „Z tymi dwoma ludźmi napędzającymi mnie przez cały czas, nie pozostawało nic innego jak tylko działać.” Obaj byli jednymi z tych członków załogi, którzy służyli na „Harderze” od jego przyjęcia do służby. Ważący 90 kilogramów Frank Lynch grał w drużynie futbolowej marynarki amerykańskiej. Jego potężna postura zaskarbiła mu przezwisko „Tiny” (malutki). W okresie budowy okrętu Lynch brał udział w rekrutacji wielu członków załogi. Podczas dwóch pierwszych patroli „Hardera” służył jako oficer zanurzenia. Dealey z uznaniem wyrażał się o jego zimnym profesjonalizmie podczas ciężkiego ataku bombami głębinowym w trakcie drugiego patrolu. Począwszy od trzeciego patrolu Lynch pełnił funkcję zastępcy dowódcy okrętu, po opuszczeniu tego stanowiska przez Jacka Maurera. Na pokładzie okrętu dał się poznać jako niezwykle inteligentny i pracowity oficer, wielu też wróżyło mu znakomitą karierę w marynarce, ze stanowiskiem szefa operacji morskich włącznie.
Zupełnie inną osobowość prezentował Samuel Logan, który był sztywny, choć nie pozbawiony poczucia humoru. Logan był przede wszystkim jednak znakomitym matematykiem. W 1942 roku ukończył akademię marynarki z pierwszą lokatą na roku i pod pokładem „Hardera” kompensował braki w tej dziedzinie u Dealeya. Po ukończeniu akademii Logan skończył z pierwszą lokatą także szkołę okrętów podwodnych. Ponieważ ukończenie szkoły z takim wynikiem zapewniało możliwość dowolnego wyboru przydziału służbowego, Logan wybrał przydział na nowo budowany USS „Harder”, gdzie z uwagi na jego zdolności matematyczne otrzymał kluczową funkcję operatora Torpedo Data Computer, zwykle zarezerwowaną dla bardziej doświadczonych oficerów. Zdaniem byłego oficera okrętów podwodnych, później historyka marynarki Edwarda Beacha, dobry ekspert w obsłudze TDC warty był tyle złota, ile ważył, a Logan szybko zaskarbił sobie opinię najlepszego w całej flocie specjalisty w tym zakresie.
Dealey, Lynch i Logan, tworzyli razem znakomicie współdziałający zespół, który dysponował wszelkimi umiejętnościami oraz instynktem niezbędnym do prowadzenia z sukcesem podwodnych działań bojowych; byli także w stanie utrzymywać na wysokim poziomie morale całej załogi.
Pearl Harbor.
Załoga „Hardera” rozpoczęła swój trening w estuarium Long Island Sound. Okręt cumował w tym czasie około 6,5 kilometra w górę rzeki Thames, wypływając z niej, musiał przepłynąć pod mostami kolejowymi i drogowymi łączącymi New London z Groton w Connecticut. Mosty zwodzone, pod którymi przepływały okręty, powinny być podnoszone na czas ich przejścia, jednak okręty podwodne najczęściej nieco zanurzały się, przechodząc pod nimi. W grudniu 1942 roku taka operacja jednak nie powiodła się w przypadku „Hardera”. Gdy okręt miał przejść pod jednym z mostów, do przedziału maszynowego okrętu dostała się woda, przez co jednostka zaczęła tonąć. Co gorsza, woda spowodowała wyłączenie silników oraz wywołała zwarcia w przedziale manewrowym. Zanim jednak „Harder” zatonął całkowicie, załoga zdążyła wydmuchać wodę z głównych zbiorników balastowych, co uratowało okręt.
W niedzielę 26 kwietnia 1943 roku „Harder” rozpoczął swoją podróż na Pacyfik, wychodząc z New London, przez Kanał Panamski do Honolulu na Hawajach. Tydzień po opuszczeniu Connecticut, gdy okręt przechodził przez Karaiby, obserwatorzy na mostku okrętu dostrzegli patrolujący samolot bombowy Consolidated PBY Catalina w odległości 4,5 kilometra. Obsada mostka dawała pilotom sygnały świetlne za pomocą lampy Aldisa, jednak mimo że okręt przechodził wyznaczonym „bezpiecznym korytarzem”, samolot odpowiedział ogniem z broni maszynowej, jego załoga wzięła bowiem światła lampy sygnałowej za błyski oddawanych w jej kierunku strzałów. Mimo natychmiastowego zanurzenia awaryjnego okrętu Catalina zdołała zrzucić bombę na tyle blisko okrętu, że eksplozja wstrząsnęła „Harderem”. Druga zrzucona bomba eksplodowała w większej odległości. Przypadki ognia bratobójczego nie należały bynajmniej do rzadkości. W wyniku jednego z nich, 12 października 1943 roku operujący z Guantanamo na Kubie PBM Mariner prawdopodobnie zatopił USS „Dorado” (SS-248). Bombardowania przez własne samoloty nie uniknęły także USS „Grayling”, „Tuna”, „Gudgeon”, „Albacore” i wiele innych amerykańskich okrętów podwodnych. Ostatecznie jednak, 23 maja 1943 roku „Harder” bezpiecznie zawinął do bazy Pearl Harbor, gdzie został przywitany przez dowódcę całości sił podwodnych Floty Pacyfiku admirała Charlesa Lockwooda w towarzystwie miejscowych dygnitarzy i orkiestry wojskowej.
Pierwszy patrol.
Następnych kilka dni okręt spędził w suchym doku ARD-1, gdzie wypolerowano jego śruby, dno oczyszczono przy użyciu węży ciśnieniowych, kadłub zaś pomalowano. Załoga czas spędzała na ćwiczeniach, m.in. symulując ataki w zanurzeniu oraz odpalanie torped ćwiczebnych. Ostatecznie 7 czerwca 1943 roku, dwa tygodnie po przybyciu do Pearl Harbor, „Harder” wyszedł na swój pierwszy patrol wojenny. Okręt nawodny eskortował jednostkę Dealeya aż do świtu, po czym pożegnał się z nim tradycyjnym sygnałem „Powodzenia i udanego polowania”.
Swój pierwszy sprawdzian bojowy USS „Harder” (SS-257) miał odbyć na wodach japońskich, u wybrzeży Honsiu. 21 czerwca 1943 roku na wschód od Daiozaki, okręt Dealeya storpedował i uszkodził „Kyoei Maru Nr 3” o pojemności 1189 BRT. Dwa dni później podobny los spotkał transportowiec wodnosamolotów „Sagara Maru” o pojemności 7189 BRT, gdy z czterech wystrzelonych w jego kierunku torped jedna trafiła statek i uszkodziła go, a japońska załoga w celu ratowania jednostki wyrzuciła go na brzeg. Tam 4 lipca został dobity dwiema torpedami przez USS „Pompano” (SS-181).
22 czerwca miał jednak miejsce wypadek, który mógł zakończyć się tragicznie dla załogi okrętu. 21 czerwca „Harder” zbliżył się do Honsiu na tak niewielką odległość, że jak opisał to Dealey, załoga okrętu czuła zapach przypominający drzewo kamforowe i eukaliptusy. Po zaatakowaniu tego dnia zespołu dwóch statków, we wczesnych godzinach rannych 22 czerwca okręt został zaatakowany bombami głębinowymi, skutkiem czego musiał osiąść na dnie. Gdy jednak po zakończeniu bombardowania załoga usiłowała podnieść okręt, okazało się, że „Harder” utknął w mulistym podłożu. Po wydmuchaniu zbiorników bezpieczeństwa i wyrównawczych okręt co prawda ruszył z miejsca, jednak natychmiast osiadł na następnej półce skalnej na głębokości 350 stóp (106 metrów). Załodze i tym razem udało się podnieść okręt i „Harder” umknął z pułapki. Dealey pozostał na wodach przybrzeżnych Japonii jeszcze kilka dni, a 30 czerwca wziął kurs na Midway, celem uzupełnienia tam paliwa przed dalszym rejsem do Pearl Harbor. Gdy miesiąc po wyruszeniu z Hawajów okręt powrócił na Oʻahu, podobnie jak poprzednim razem przywitała go orkiestra. Pierwszy patrol okrętu zakończył się uznaniem „Harderowi” zatopienia trzech frachtowców oraz uszkodzenia czterech innych statków, co było na tyle imponującym osiągnięciem, że Samuel Dealey został odznaczony Navy Cross – drugim najwyższym odznaczeniem bojowym marynarki. Na ocenę tego patrolu wpłynął fakt, że „Harder” rozpoczął go z relatywnie niedoświadczoną załogą. Ocenę tę skorygował jednak późniejszy raport JANAC, rygorystycznie wymagający dokumentacji na wszystkie zgłaszane zatopienia, który zredukował rezultaty patrolu z trzech zatopionych statków do zaledwie jednego o wyporności 7000 ton.
Drugi patrol.
24 sierpnia „Harder” opuścił Naval Station Pearl Harbor, udając się na swój drugi patrol. Wbrew stanowisku Dealeya, lecz zgodnie z polityką US Navy, wymieniona została jedna czwarta członków załogi. W związku ze wzrostem zapotrzebowania marynarki na nowe okręty podwodne, wszystkie już operujące jednostki dużą ilość czasu musiały poświęcać na szkolenie załóg mogących obejmować nowo budowane jednostki. Gdy 8 października „Harder powrócił z tego patrolu, zaliczono mu zatopienie czterech japońskich jednostek, w tym tankowca, które na liście rangi celów marynarki znajdowały się zaraz za lotniskowcami i pancernikami. 23 września 1943 roku Dealey zatopił tankowiec „Daishin Maru” (5878 ton). W przypadku tego patrolu, JANAC nie tylko potwierdził zatopienie wszystkich czterech celów, lecz także dodał do listy jego sukcesów jeden dodatkowy statek. Wśród jednostek zatopionych znalazł się m.in. zniszczony 22 września 3217-tonowy „Kowa Maru”, który w marcu tego samego roku został ciężko uszkodzony przez słynnego „Musha” Mortona na „Wahoo”. „Wahoo” zdołał trafić „Kowa Maru” jedną torpedą, lecz uszkodzony statek przetrwał i został wkrótce naprawiony.
Jeszcze przed powrotem z patrolu, Dealey otrzymał radiową wiadomość o awansie na pełny stopień komandorski ("commander", co odpowiada polskiemu komandorowi porucznikowi), po powrocie zaś admirał Lockwood oficjalnie udekorował go przyznanym za pierwszy patrol krzyżem Navy Cross.
Trzeci patrol.
Przed trzecim patrolem okręt opuścił dotychczasowy zastępca dowódcy „Hardera” Jack Maurer, który objął swój własny okręt USS „Pargo” (SS-264), zaś na jego miejsce zastępcą został Frank Lynch, przesunięty z pozycji III oficera. Zgodnie z niektórymi źródłami, przed wyjściem na trzeci patrol Dealey specjalnie poprosił o przydzielenie „Hardera” do jednej z "Grup Skoordynowanego Ataku". W południe 30 października 1943 roku „Harder” wyszedł więc na trzeci patrol w składzie grupy złożonej z USS „Cero”, „Shad” i „Grayback”, które opuściły Midway już trzy dni wcześniej, kierując się na Morze Wschodniochińskie. Admirał Lockwood sprzeciwiał się początkowo taktyce wilczych stad, zwanych w Ameryce „grupami ataku”. Zaadaptowanie tej taktyki do potrzeb amerykańskich wymusiła dopiero zmiana taktyki przez Japonię, która zaczęła wysyłać swoje statki w lepiej chronionych konwojach. Amerykańskie wilcze stada różniły się jednak od niemieckich nie tylko liczbą uczestniczących w nich okrętów, lecz także sposobem organizacji. Niemieckie grupy uderzeniowe liczyły często nawet kilkanaście okrętów, którymi admirał Karl Dönitz zarządzał centralnie z lądu, podczas gdy amerykańskie wilcze stada były znacznie mniejsze – liczyły zaledwie po kilka okrętów, zaś każda grupa miała swojego własnego koordynatora na pokładzie jednego z okrętów, zwykle w osobie dowódcy dywizjonu. Oba sposoby zarządzania miały swoje wady i zalety. Niemieckie centralne kierowanie i związana z tym intensywna wymiana radiowa były często powodem rozszyfrowywania niemieckich zamiarów, choć umożliwiały lepszą koordynację działań. Amerykańskie zarządzanie niezależne od lądu było bezpieczniejsze dla okrętów, jednak rodziło trudności komunikacyjne.
Te trudności komunikacyjne spowodowały, że po powrocie z trzeciego patrolu Dealey był rozczarowany tą taktyką. Grupa zatopiła wprawdzie siedem japońskich statków, jednak przez większą część patrolu „Harder” działał niezależnie. Podobne odczucia mieli dowódcy pozostałych okrętów grupy. W ostatecznym rezultacie, podczas gdy zarówno koordynator grupy „Hardera” komandor Freddy Warder, jak i Dealey narzekali na problemy komunikacji między okrętami, admirał Lockwood skrytykował sposób dowodzenia „Harderem” za „brak udziału w którymkolwiek ze skoordynowanych ataków”. Rzeczywiście, gdy 19 listopada Dealey znalazł się między trzema japońskimi frachtowcami w eskorcie trzech niszczycieli, bez większych rozterek taktycznych, nie czekając na pozostałych członków stada, w ciągu 5 minut wystrzelił 10 torped do trzech różnych celów, zatapiając w efekcie dwa frachtowce. Dealey powiadomił wprawdzie pozostałe okręty o wykryciu konwoju, jednak ze zniekształconej formy przekazu dowódcy „Snooka” i „Pargo” nie byli w stanie odczytać pozycji „Hardera”, co uczyniło wiadomość bezużyteczną. Po wyczerpaniu swoich torped „Harder” opuścił stado i udał się w drogę powrotną, zaś niezadowolony dowódca „Snooka” Chuck Triebel zanotował „Nie mam pojęcia do kogo on strzelał, kiedy i gdzie”. Za trzeci patrol „Harder” miał uznane zatopienie czterech japońskich statków i trawlera. Po wojnie JANAC potwierdził zatopienie podczas trzeciego patrolu trzech statków o łącznej pojemności 15 273 ton.
Gdy „Harder” powrócił 30 października do Pearl Harbor, spadła na niego wiadomość o braku powrotu z patrolu „Musha” Mortona i jego USS „Wahoo”, która stanowiła szok dla załogi Dealeya. 9 listopada „Wahoo” został oficjalnie uznany za „opóźniony, przypuszczalnie zatopiony”. Trzy pierwsze patrole „Wahoo” pod dowództwem Mortona uczyniły z niego prawdziwą gwiazdę w amerykańskiej flocie podwodnej. Morton zgodnie uznawany był za najbardziej agresywnego dowódcę, zaś po jego stracie, admirał Lockwood oświadczył, że nigdy nie wierzył, że Japończycy będą wystarczająco sprytni, aby go dosięgnąć.
5 grudnia „Harder” wypłynął do San Francisco na zachodnim wybrzeżu Stanów Zjednoczonych, gdzie załoga mogła spędzić dłuższy czas ze swoimi rodzinami, okręt zaś został poddany remontowi w stoczni Mare Island.
Remont.
Po przybyciu do San Francisco, Dealey został zaskoczony oczekującą na niego przy nabrzeżu rodziną, z którą spędził następne dwa miesiące, podczas gdy „Harder” przeszedł kilka strukturalnych zmian. Wzmocniona została podstawa peryskopu numer 1 w celu wzmocnienia jego ochrony podczas wykonywania szybkich zanurzeń awaryjnych, wydłużono metalowy maszt radaru SJ, który został też przesunięty za peryskopy, celem usunięcia utrudnień obserwacji z mostka. Wydłużono też kiosk celem zapewnienia w nim większej ilości miejsca. Umożliwiono też wyjście na pokład do działa bezpośrednio z centrum kontroli okrętu, wydłużono również pokład pod działo kalibru 101 mm.
„Harder” otrzymał w trakcie tego remontu nowe wyposażenie akustyczne oraz kilka urządzeń ulepszających warunki życia załogi, w tym klimatyzator w kiosku oraz maszynę do mrożenia lodów. Co najważniejsze jednak, okręt wyposażono w nowe główne jednostki napędowe. Podczas pierwszych trzech patroli, „Harder” miał zainstalowane silniki Diesla Hover-Owens-Rentschler (HOR). Jak wszystkie okręty wyposażone w te silniki, w tym wszystkie jednostki 12 eskadry, nękany był związanymi z nimi problemami technicznymi. Silniki HOR nie były udaną konstrukcją i często ulegały awariom, począwszy od zalań, przecieków i zgrzytów zaworów, na pękaniu kół przekładni kończąc; także w trakcie patrolów silniki te były bardzo częstym źródłem problemów. Nic więc dziwnego, że w związku z brzmieniem oznaczenia tych silników (HOR), wśród załóg okrętów szybko zaskarbiły sobie przydomek „whore” (dziwka, kurwa). Ponieważ wiele jednostek miało z nimi kłopoty, szef operacji morskich admirał Ernest King rozkazał sukcesywne usunięcie silników HOR z okrętów operacyjnych oraz z jednostek nowo budowanych. W zamian „Harder” otrzymał wyprodukowane przez General Motors silniki Winton mod. 16-278A o mocy 1622 KM, które choć także nie pozbawione wad, były znacznie bardziej niezawodne.
Innym usprawnieniem „Hardera” zastosowanym podczas tego remontu, było przystosowanie obu przedziałów torpedowych do obsługi torped elektrycznych Mk. 18. Torpedy te były wolniejsze i miały mniejszy zasięg od poprzedników, miały jednak istotną przewagę nad nimi w postaci niepozostawiania śladu torowego, co utrudniało ich wykrycie i wymanewrowanie przez atakowaną jednostkę.
Fremantle.
Operacja ratownicza.
19 lutego 1944 roku, „Harder” opuścił stocznię Mare Island, osiem dni później przypłynął zaś do Honolulu na Hawajach. Wraz z innymi okrętami został przeniesiony do Task Force 71 – zespołu uderzeniowego bazującego we Fremantle na zachodnim wybrzeżu Australii. Rejs z Hawajów do Fremantle rozpoczął czwarty patrol – okręt wypłynął z Pearl Harbor do Australii 16 marca 1944 roku, z dużą liczbą nowych członków załogi, w tym wszystkich operatorów radaru, sonaru i dźwięku; dla 18 z 77 członków załogi był to pierwszy patrol bojowy.
Przed opuszczeniem Pearl Harbor załoga przeszła ośmiodniowy trening w wodach wokół wysp, przez pierwsze zaś 10 dni rejsu do Australii, marynarze „Hardera” ćwiczyli w towarzystwie dowodzonego przez Slade Cuttera USS „Seahorse” (SS-304) typu "Balao". Za szkolenie załogi największą cześć odpowiedzialności przejął Frank Lynch. Wszyscy marynarze i oficerowie mieli obowiązek uzyskania minimów kwalifikacyjnych we wszystkich zakresach obsługi okrętu w ciągu 6 miesięcy lub po dwóch patrolach bojowych. Lynch zadbał także o to, aby członkowie załogi, obok praktycznej strony operacji podwodnych, posiedli także pewną wiedzę o historii okrętów podwodnych.
W drodze do Fremantle „Harder” otrzymał zadanie pełnienia funkcji ratowniczych po zachodniej stronie Karolinów. Koncepcja użycia okrętów podwodnych do ratowania zestrzelonych pilotów powstała w sierpniu 1943 roku, po raz pierwszy zastosowano ją jednak dopiero ponad miesiąc później, gdy USS „Skate” (SS-305) ratował pilotów zestrzelonych bombowców i myśliwców wykonujących uderzenie na Wake. Dowódcy okrętów podwodnych zdecydowanie nie przepadali za tego typu operacjami, gdyż uważali je za ryzykowne i odciągające ich od pierwszoplanowego zadania, jakim było zwalczanie japońskiej żeglugi. Pod koniec marca 1944 roku zespół uderzeniowy admirała Spruance’a miał zadanie zaatakować japońskie pozycje na wyspach Palau, Yap i w Nowej Gwinei. Ostatniego dnia miesiąca samoloty pokładowe zaatakowały Japończyków na Nowej Gwinei. Załoga „Hardera” miała okazję oglądać z oceanu atak amerykańskiego lotnictwa marynarki, niszczący japońskie budynki i stanowiska artylerii. Cdr Dealey określił „spektakl” jako „kolosalne Hollywood”. Wśród nieustających ataków następnego dnia, „Harder” odebrał rozkaz podjęcia zestrzelonego i rannego pilota F6F Hellcat z plaży na Tangaulap – małej wyspy na zachód od Woleai. Poruszając się z niewielką prędkością, „Harder” znajdował się trzy godziny drogi od amerykańskiego pilota. Inny pilot myśliwca pokładowego prowadził okręt do miejsca spotkania z zestrzelonym lotnikiem, 1300 metrów za linią przybojów. Gdy okręt zbliżył się na niewielką odległość od rafy, obsługa przedniego przedziału torpedowego zameldowała o szorowaniu dziobu jednostki o dno.
Samuel Dealey poprosił o ochotników z załogi, którzy mieliby popłynąć po rannego pilota. Wśród czterech śmiałków znalazł się oficer torpedowy, Sam Logan. Podczas przygotowań do wypłynięcia, stwierdzono jednak brak wioseł dla okrętowego gumowego pontonu, toteż w samo południe, ochotnicy wyruszyli wpław, pchając przed sobą ponton. W międzyczasie krążący wokół samolot zrzucił zestrzelonemu pilotowi tratwę ratunkową, który korzystając z niej, próbował dopłynąć do grupy ratunkowej, lecz zdryfował na silnej fali. Przy wielkim wysiłku grupa ratunkowa zdołała dopłynąć do pilota i zaczęła popychać jego tratwę w kierunku okrętu podwodnego. Z powodu wyczerpania musiała jednak zatrzymać się przy rafie, przytrzymując się koralowców. Wówczas przybył na miejsce operacji wodnosamolot rozpoznawczy marynarki Curtiss Seagull, wysłany z pomocą dla innego zestrzelonego pilota amerykańskiego, jednak pilot pomylił miejsca operacji. Wodnosamolot jeszcze bardziej skomplikował sytuację – podpływając, przeciął bowiem linę łączącą grupę ratunkową z okrętem podwodnym. Walczący z falami, wyczerpani członkowie grupy ratunkowej przy braku liny nie byli w stanie dopłynąć do okrętu, toteż z „Hardera” wysłano im na pomoc kolejnego ochotnika, który płynąc wpław, miał połączyć okręt z grupą za pomocą nowej liny. Ostatecznie wszyscy, łącznie z rannym lotnikiem, po dwóch godzinach walki z falami dotarli do okrętu.
Lekko ranny, lecz całkowicie wyczerpany pilot John R. Galvin, natychmiast po wejściu do okrętu otrzymał kieliszek whiskey, wziął gorącą kąpiel i poszedł spać w koi Franka Lyncha. Pilot należał do dywizjonu Hellcatów z lotniskowca USS „Bunker” Hill (CV-17), który przeprowadził pierwszą falę uderzenia. Podczas ataku na japoński pas startowy, Galvin opuścił swoją formację, aby ostrzelać japoński samolot bombowy Mitsubishi G4M (am. „Betty”), lecz przeciwlotniczy pocisk z działka 20 mm trafił maszynę Galvina, który wyskoczył z samolotu, gdy ogień i dym dotarł do kokpitu. Podczas opuszczania samolotu uderzył się plecami o ogon maszyny, podobnie jak we wrześniu 1944 roku późniejszy prezydent Stanów Zjednoczonych George H.W. Bush. Po upadku do wody, cztery godziny zajęło Galvinowi dotarcie do najbliższej plaży. Podczas trwania akcji ratunkowej, spomiędzy drzew ostrzał „Hardera” oraz ekipy ratunkowej rozpoczęli japońscy snajperzy, okręt podwodny odpowiedział jednak ogniem w kierunku linii drzew. Ostrzał Japończyków rozpoczęły także przybyłe dla ochrony operacji myśliwce marynarki.
Galvin dotarł ostatecznie do okrętu całkowicie wyczerpany, lecz bez poważniejszych obrażeń, i spędził pod pokładem „Hardera” następne 33 dni, będąc m.in. świadkiem pierwszego z serii wydarzeń, które przyniosły okrętowi sławę.
Ikazuchi.
Kilka następnych dni upłynęło spokojnie, jednak w nocy z 12 na 13 kwietnia okręt odebrał wiadomość, która zaważyła na dalszych losach wojennych „Hardera”. Od początku wojny amerykańskie okręty podwodne raczej unikały niszczycieli. Były to bowiem jednostki szybkie, bardzo zwrotne i silnie uzbrojone, toteż niepowodzenie ataku na nie mogło się skończyć tragicznie dla okrętu podwodnego. W kwietniu 1944 roku sytuacja uległa jednak zmianie. Japonia cierpiała na permanentny brak okrętów eskortowych dla zapewnienia ochrony statkom i pancernikom. W 1944 roku amerykańskie dowództwo postanowiło więc jeszcze bardziej utrudnić Japonii funkcjonowanie, przez zaatakowanie właśnie niszczycieli. Kilka dni po podjęciu Galvina „Harder” odebrał przekaz radiowy z dowództwa broni podwodnej, w myśl którego niszczyciele stawały się pierwszoplanowym celem dla amerykańskich okrętów podwodnych, przewyższającym swą rangą statki transportowe. Jeszcze tego samego dnia, 13 kwietnia „Harder” miał okazję wykonać najświeższy rozkaz, gdy japoński samolot wykrył amerykański okręt 200 mil na południe od Guam. Niektórzy autorzy sugerują, co jest jednak mało prawdopodobne, że Dealey specjalnie pozwolił wykryć swój okręt, aby ściągnąć na siebie japońskie niszczyciele. Jakkolwiek było, wkrótce pojawił się niszczyciel rozpoznany przez Amerykanów jako „Inazuma”, 1950-tonowy niszczyciel typu "Akatsuki". W rzeczywistości był to zwodowany w 1931 roku niszczyciel „Ikazuchi”, tego samego typu. Niszczyciel skierował się w kierunku „Hardera”, kierując się wskazaniami swojego aktywnego sonaru poszukującego. Zamiast jednak zwyczajowo rozpocząć manewry w celu uniknięcia japońskiego okrętu, „Harder” pozostał na głębokości peryskopowej. Japoński okręt nadpływał od strony słońca, które oślepiało peryskop, toteż Dealey zmuszony był użyć filtrów przeciwsłonecznych, by umożliwić sobie śledzenie ruchu nieprzyjacielskiego okrętu. O godzinie 6:59 wieczorem, gdy niszczyciel znalazł się w odległości 820 metrów od „Hardera”, Dealey wydał rozkaz wystrzelenia wachlarzem czterech torped Mk. XIV z głowicami Mk. XVI. Gdy niszczyciel przeciął ich tor, dwie torpedy eksplodowały u jego burty. Dwie minuty później z wody wyłoniły się jednocześnie dziób i rufa okrętu, który szybko zatonął w odległości 360 metrów od „Hardera”.
Wkrótce potem eksplodowały ustawione wcześniej przez japońskich marynarzy na detonację na małej głębokości bomby głębinowe niszczyciela, które pozbawiły życia wszystkich rozbitków, którzy zostali wyrzuceni do wody eksplozjami torped lub też zdążyli sami opuścić jednostkę. Ostatecznie niszczyciel zatonął w ciągu pięciu minut od chwili trafienia pierwszej torpedy, jednak eksplozje jego bomb wywołały tak silny wstrząs „Hardera”, że cześć załogi była przekonana, iż okręt został niepostrzeżenie wykryty przez kolejny samolot, który zrzucił bomby w bezpośrednim sąsiedztwie amerykańskiej jednostki. Dealey zarządził więc awaryjne zwiększenie głębokości zanurzenia jednostki do 45 metrów.
Cztery dni później „Harder” zatopił duży, ponad 7000-tonowy, transportowiec wojska „Matsue Maru” oraz zgłosił też uszkodzenie eskortującego go niszczyciela typu "Fubuki". Jednak większość patrolu upłynęła pod znakiem unikania japońskich samolotów, które od końca 1943 roku stawały się coraz większym zagrożeniem dla okrętów podwodnych. „Harder” zgłosił uzyskanie w tym okresie 57 kontaktów z jednostkami przeciwnika i aż 112 kontaktów z samolotami, które w 35 przypadkach zmusiły go do zanurzenia. W konkluzjach raportu po zakończeniu tego patrolu, Dealey z dumą podkreślił, że od rozpoczęcia swojego pierwszego patrolu, „Harder” zatopił jednostki przeciwnika o łącznym tonażu przekraczającym 100 000 ton. Pod względem tonażu, czwarty patrol „Hardera” był jednak mniejszym sukcesem od poprzednich rejsów. Natychmiast po patrolu uznano „Harderowi” jedynie 5300 ton, którą to wielkość JANAC zwiększył po wojnie do 9000 ton. Ten patrol był jednak o tyle szczególny dla samego Dealeya, że stosunkowo łatwo zatopił w jego trakcie swój pierwszy niszczyciel, co pozwoliło mu nabrać pewności siebie przed następnym patrolem, dzięki któremu „Harder” przeszedł do historii.
Najwspanialszy patrol wojny.
Jak pokazał bieg wypadków, piąty patrol USS „Harder” miał się okazać patrolem szczególnym nie tylko dla okrętu, ale i całej amerykańskiej floty podwodnej. Sam Dealey otrzymał rozkaz udania się w rejon Tawi-Tawi w południowo-zachodniej części Filipin, zaś na pokładzie okrętu zameldował się komandor Murray Tichenor, oficer operacyjny admirała Ralpha Christie, dla którego był to pierwszy patrol bojowy. Obok rutynowych rozkazów bojowych „Harder” otrzymał polecenie podjęcia australijskiej grupy bojowej sił specjalnych z północnego brzegu Borneo, którą bez powodzenia usiłowało już podjąć wcześniej kilka innych okrętów podwodnych.
Operacja Python.
W styczniu 1944 roku, USS „Tinosa” (SS-283) dostarczył na Borneo grupę australijskich sił specjalnych Z Special Unit prowadzącą operację Python. Jej celem był zwiad i śledzenie ruchu japońskich jednostek w kanale Sibutu i cieśninie Balabac oraz organizowanie walki partyzanckiej. Grupą tą dowodził major Bill Jinkins. Miesiąc później inny amerykański okręt podwodny, USS „Narwhal” (SS-167), dwukrotnie usiłował podjąć członków grupy, jednak wobec nieporozumień komunikacyjnych oraz zaskoczenia przez japońskie niszczyciele, operacja zakończyła się jedynie połowicznym sukcesem. Mjr Jinkins wraz z dwoma innymi członkami grupy powrócił na pokładzie „Narwhala” do Australii, dowództwo australijskich sił specjalnych stanęło jednak przed koniecznością wydostania z Borneo pozostałych członków grupy. Po zwróceniu się z prośbą o pomoc do dowództwa amerykańskich sił podwodnych w Australii, kolejne próby zostały podjęte przez USS „Guitarro” (SS-363), „Haddo” (SS-255) oraz „Redfin” (SS-272). Wszystkie jednak zakończyły się niepowodzeniem, a pozostający na wrogim wybrzeżu i pozbawieni żywności oraz trawieni malarią i gorączką czarnej wody komandosi, zmuszeni byli skryć się w głębi lądu. Mjr Jinkins podjął próbę analizy przyczyn niepowodzenia podjęcia komandosów przez trzy kolejne okręty podwodne, zakończoną raportem zawierającym plan kolejnej próby ewakuacji pozostałych na Borneo członków grupy Python. Plan ten został następnie przedstawiony dowodzącemu okrętami podwodnymi w Australii admirałowi Ralphowi Christie, który natychmiast go zaakceptował.
Istnieją dwie sprzeczne wersje co do tego, w jaki sposób doszło do wyznaczenia USS „Harder” do podjęcia kolejnej próby ewakuacji sześciu pozostałych członków komanda z północno-wschodniego Borneo. Według jednej z nich, Murray Tichenor – szef operacji we Frementle – palił się do odbycia patrolu bojowego pod pokładem jednego z okrętów podwodnych i osobiście przekonał adm. Christie do zgody na odbycie przez niego patrolu wraz z „Harderem”. Według innej natomiast wersji, na wyznaczeniu „Hardera” zaważyła osobista znajomość Jinkinsa z Dealeyem. Obaj oficerowie bowiem mieli okazję spotkać się w „Bend of the Road” – rezydencji zajmowanej przez adm. Christie, gdzie przypadli sobie do gustu i Jinkins uznał Dealeya za najlepszego człowieka do wykonania zadania. Major zdołał też przekonać niechętnego temu dowódcę „Hardera”, który uważał tego typu operacje za odciągające go od podstawowego zadania, jakim było topienie japońskich statków i okrętów.
Na swój piąty patrol „Harder” wyszedł z Fremantle 26 maja 1944 roku, z zadaniem patrolowania wód między Tawi-Tawi, a północnym Borneo, pierwszym zaś zadaniem podczas tego patrolu miało być podjęcie z wyspy pozostałych członków grupy Jinkinsa. Na pokładzie okrętu Dealeya zaokrętowany był m.in. Murray Tichenor, który rozpoczynał w ten sposób swój pierwszy patrol bojowy, a także mjr Bill Jinkins, który chciał osobiście wziąć udział w próbie podjęcia swoich ludzi. Nie jest znana osobista reakcja Dealeya na udział Tichenora w tym rejsie, jednak zazdrośni o swoją władzę dowódcy okrętów podwodnych z reguły niechętnie widzieli pobyt na pokładzie podczas patrolu wyższych oficerów. Z drugiej strony, możliwe że udział starszego oficera w rejsie zainspirował dowódcę „Hardera” do większej niż zwykle brawury. Wkrótce po wyjściu z Fremantle, Jinkins wprowadził Dealeya w szczegóły planu podjęcia komandosów. Operacja musiała się powieść już przy pierwszej próbie, bowiem powtórka byłaby ryzykowna na niebezpiecznych dla okrętu płytkich wodach. Po drodze na Borneo „Harder” zawinął w celu uzupełnienia paliwa do wysuniętej bazy zaopatrzeniowej amerykańskich okrętów podwodnych w zatoce Exmouth. W bazie przeprowadzono ostateczne testy składanych kanu oraz łączności walkie-talkie, za pomocą których miała zostać przeprowadzona akcja podjęcia członków Pythona.
2 lipca rano, prawdopodobnie jako jedyny amerykański okręt podwodny podczas II wojny światowej, „Harder” przepłynął cieśninę Alas między wyspami Lombok i Sumbawa. W jej najwęższym miejscu o szerokości 6 kilometrów, przy pomocy radaru wykrył trzy japońskie okręty patrolowe – dzięki swej prędkości zdołał je wyprzedzić, jednak w swym dzienniku pokładowym Dealey zarekomendował nie używanie tej drogi w przyszłości. Silne prądy uniemożliwiały bowiem pokonanie cieśniny w zanurzeniu, zaś podróż na powierzchni z łatwością mogła się skończyć tragicznie dla okrętu, w przypadku wykrycia okrętu za pomocą reflektorów w obecności baterii artylerii nabrzeżnej. O 7:30 wieczorem okręt osiągnął południowe wejście do kanału Sibutu.
Minazuki i Wakatsuki.
Większość japońskiej żeglugi w kierunku południowym do roponośnych terenów Borneo na Tarakan i Balikpapan odbywała się przez głęboki kanał Sibutu o szerokości 18 mil morskich, oddzielający Borneo od Archipelagu Sulu. W dniu, w którym w Normandii rozpoczęła się największa operacja desantowa w dotychczasowej historii, na dalekowschodnich wodach przejścia Sibutu, za pomocą radaru USS „Harder” wykrył japoński konwój. Dostrzeżony zespół trzech tankowców i dwóch niszczycieli płynął z Tawi-Tawi kursem na Balikpapan. W celu przechwycenia konwoju, „Harder” zwiększył prędkość do 19 węzłów na powierzchni. Komandor Dealey postanowił zastosować podręcznikową taktykę polegającą na wyprzedzeniu konwoju na powierzchni, a następnie ataku w zanurzeniu.
6 czerwca o godzinie 9:25 wieczorem jeden z niszczycieli wykrył przy pełni księżyca amerykański okręt podwodny z odległości około 10 000 metrów. Japoński okręt zwrócił się w kierunku okrętu Dealeya, płynąc ku niemu z pełną prędkością. „Harder” obrócił się rufą w kierunku japońskiej jednostki i zwiększył prędkość do maksymalnej w nadziei, że zniechęci to niszczyciel. Ten jednak wciąż zbliżał się do amerykańskiego okrętu, kierując się wzdłuż pozostawianego przez okręt podwodny luminescencyjnego przy świetle księżyca kilwatera. Według Samuela Dealeya ślad torowy „Hardera” w tym momencie, wyglądał „jak szeroka aleja o pięciomilowej długości za okrętem”. Jego zdaniem, fosforescencja śladu torowego umożliwiała tej nocy czytanie gazety, toteż japoński niszczyciel szybko znalazł właściwy kierunek i zmniejszył odległość do amerykańskiego okrętu do 7500 metrów. Przy dźwięku alarmu bojowego okręt podwodny zanurzył się, komandor Dealey zaś, który jako ostatni zszedł z mostka, wydał rozkaz natychmiastowego zwrotu w lewo z całkowitym wychyleniem steru oraz przygotowania rufowych wyrzutni do odpalenia torped. Okręt zwolnił do prędkości 3 węzłów, co miało zredukować ślad pozostawiany na powierzchni przez peryskop oraz zmniejszyć odległość do japońskiego niszczyciela. W ciągu mniej niż czterech minut, japoński okręt zbliżył się na odległość 1000 metrów, komandor Dealey wydał zaś rozkaz odpalenia z pięciosekundowym interwałem trzech torped z wyrzutni rufowych. Obserwując ślad torped na powierzchni, dowódca zauważył, że pierwsza z nich minęła niszczyciel przed nim, krótko jednak po opuszczeniu wyrzutni przez trzecią torpedę, druga z nich trafiła w dziób okrętu. Propagująca fala uderzeniowa eksplozji wstrząsnęła znajdującym się w stosunkowo niewielkiej odległości „Harderem”, wkrótce potem trzecia z torped trafiła pod śródokręciem niszczyciela, przełamując stępkę okrętu. Komandor Dealey miał możliwość obserwacji tonącego okrętu. W miarę podnoszenia się w górę rufy niszczyciela, zgromadzone tam i przygotowane do ataku bomby głębinowe, zaczęły staczać się po pokładzie, eksplodując następnie pod okrętem. W ciągu kilku minut „Minazuki” zniknął pod wodą.
W ciągu kilku minut od ataku, „Harder” wypłynął na powierzchnię kilkaset metrów od niszczyciela, gdzie część załogi miała możliwość oglądania agonii japońskiego okrętu, zanim szczątki jednostki pogrążyły się w wodach oceanu. Okręt popłynął przez miejsce zatopienia japońskiej jednostki, gdzie dostrzeżono jedynie płonącą sygnałową boję ratunkową i dużą plamę oleju. Jak wynika ze sporządzonego po zakończeniu patrolu raportu, nie dostrzeżono żadnych rozbitków.
Samuel Dealey podjął decyzję o pościgu za resztą konwoju, kiedy jednak okręt wynurzył się, okrętowy radar wychwycił echo kolejnego niszczyciela, który znajdował się w odległości około 1200 metrów, z dużą szybkością płynąc wprost w kierunku okrętu podwodnego. Okazał się nim być drugi okręt eskorty konwoju – „Wakatsuki”. „Wakatsuki” był jednostką znacznie większą od „Minazuki”, nowszą i lepiej uzbrojoną. Zbudowany w Nagasaki niszczyciel typu "Akizuki", został przyjęty do służby 31 maja 1943 roku. Jako przedstawiciel swojego typu, był dłuższy i cięższy od innych japońskich niszczycieli (podczas całej zaś wojny, amerykańskie okręty podwodne zatopiły tylko jeden okręt tego typu). Gdy niszczyciel zbliżał się do amerykańskiego okrętu, księżyc skrył się za chmurami, co utrudniło Dealeyowi odczyt danych z peryskopu. Gdy jednak okręt zbliżył się na odległość około 1150 metrów, o godzinie 22:42 Dealey wydał rozkaz wystrzelenia sześciu torped z dziobowych wyrzutni torpedowych, po czym rozkazał głębokie zanurzenie i przejście okrętu w tryb cichego marszu. W takim stanie okrętu, klimatyzacja była wyłączona co powodowało, że temperatura wnętrza szybko podnosiła się, zmuszając członków załogi do ściągania swoich ubrań, niemal każdy też członek załogi miał przewieszony za szyję ręcznik, służący do wycierania potu z ciała. W okręcie zamknięte były toalety, ponieważ wydmuchnięcie ich zbiorników ścieków spowodowałoby burzę bąbli na powierzchni oceanu. Swoje potrzeby fizjologiczne, ludzie zamknięci wewnątrz pokładu musieli załatwiać do specjalnych puszek. Także woda pitna pozbawiona chłodzenia w wyłączonych lodówkach, stała się ciepła i niesmaczna.
Operator sonaru wychwycił ping sonaru aktywnego zbliżającego się niszczyciela w odległości 300 stóp (92 metrów), po chwili pierwsza seria pięciu bomb głębinowych eksplodowała przed amerykańskim okrętem. Dla dużej liczby nowych i niedoświadczonych członków załogi, rozpoczęte bombardowanie było doświadczeniem nowego rodzaju stresu. Annały wszystkich flot podwodnych świata pełne są przykładów załamywania się psychiki doświadczonych członków załóg, a nawet dowódców okrętów, pod wpływem skoncentrowanego ataku głębinowego. Znaczący jest jednak fakt, że przypadki paniki wśród załóg były stosunkowo rzadkie. Wielu marynarzy odczuwało największy strach przed okazaniem strachu – większość więc była skoncentrowana na wykonywaniu swojej pracy, w oczekiwaniu na zakończenie ataku. Gdy to nastąpiło, w marynarce amerykańskiej załogi mogły liczyć na – jak to określano – „depth-charge medicine” (lekarstwo na bombardowanie głębinowe) w postaci kieliszka whiskey. Amerykańskie okręty miały zawsze mały zapas alkoholu specjalnie na takie okazje. W międzyczasie jednak, niedoświadczona część załogi „Hardera” pod wpływem stresu zaczęła popełniać błędy, mogące doprowadzić do zagłady jednostki. Jeden z 20 nowych członków załogi, odbywających swój pierwszy w życiu patrol bojowy, kontrolował kąt nachylenia okrętu i popełnił śmiertelny błąd. Gdy wskaźnik wychylenia rufowych sterów głębokości zatrzymał się, był przekonany, że uszkodzenia elektrycznego systemu kontroli tych sterów. W rzeczywistości zaś, wskaźnik został standardowo wyłączony, w celu oszczędzania energii podczas cichego pływania. Widząc jednak nieruchomy wskaźnik, operator sterów głębokości zaczął operować sterami ręcznie, ściągając w ten sposób okręt w dół. Wkrótce okręt podwodny osiągnął głębokość 100 metrów, a jego stery głębokości wciąż były maksymalnie wychylone na zanurzanie. Gdy w okręcie uświadomiono sobie sytuację, oficer zanurzenia przeniósł całą załogę na rufę celem podniesienia w górę dziobu okrętu. Ostatecznie okręt wyrównał trym, jednak nastąpiło to już poniżej wyznaczonej metodami matematycznymi testowej (konstrukcyjnej) głębokości zanurzenia.
Wyrównanie poziomu okrętu nie oznaczało jednak końca kłopotów. Podczas ostrego schodzenia okrętu pod kątem w dół, jedna z elektrycznych torped Mk. 18 przesunęła się w wyrzutni, zwalniając zatrzask uruchamiający jej silnik. Przeraźliwy pisk pracującego bez wody napędu elektrycznego, nie był bynajmniej rzadkim zjawiskiem w okrętach podwodnych, toteż tego typu sytuacja zyskała sobie w marynarce amerykańskiej miano „hot run”. Załoga zmuszona była znieść hałas aż do wyczerpania się energii torpedy, w międzyczasie okręt ustawił się tyłem w jednej linii z atakującym niszczycielem, celem zmniejszenia przekroju akustycznego (skutecznej powierzchni odbicia, ang. "Sonar Cross Section" – SCS), dla sonaru aktywnego japońskiego niszczyciela. Intensywnie też szukano w wodzie termoklin, za pomocą najnowszego wynalazku batytermografu. Wkrótce też załoga znalazła warstwę zimniejszej wody na głębokości między 45 a 85 metrów, co umożliwiło skrycie się pod nią w celu zakłócenia i zmiany kierunku propagacji fali akustycznej.
Japoński atak głębinowy trwał jednak do północy. W tym czasie temperatura wewnątrz pozbawionego klimatyzacji okrętu wzrosła do 130 stopni Fahrenheita (54 °C). Wzrost temperatury wraz ze wzrostem ciśnienia, spowodował iż ustało nawilżanie oczu członków załogi, a każdy oddech był przykrym doświadczeniem. USS „Harder” wynurzył się na powierzchnię 35 minut po północy i mimo braku pewności co do dokładnej pozycji okrętu obrał kurs na przejście Sibutu. O 6:00 rano, obserwator na pomoście dostrzegł maszt na horyzoncie i okręt zanurzył się. Podczas obserwacji celu za pomocą peryskopu, okręt uderzył w zanurzoną rafę. Wkrótce załoga stwierdziła, że trafiła na małą wyspę w wodzie. Dzięki wydmuchaniu zbiorników balastowych, załoga zdołała zmniejszyć ciężar i zwiększyć wyporność okrętu, co umożliwiło zejście jednostki z rafy bez odniesienia uszkodzeń.
Atak na „Hayanami”.
Po zejściu z rafy Dealey skierował swój okręt z powrotem ku przejściu Sibutu. 7 lipca o godzinie 11:43 rano z okrętu dostrzeżono kolejny niszczyciel w odległości około 4000 jardów (3 600 metrów). Z pokładu japońskiego okrętu dostrzeżono wkrótce jednak peryskop w odległości 3000 jardów i niszczyciel ruszył do ataku w kierunku okrętu podwodnego. Początkowo okręt zidentyfikowano na „Harderze” jako jednostkę typu "Fubuki", jednak był to niszczyciel „Hayanami” typu "Yūgumo". Budowane od 1941 roku okręty tego typu o długości niemal 120 metrów, posiadały uzbrojenie przeciwpodwodne w postaci 36 bomb głębinowych wyrzucanych z czterech wyrzutni. Zdolne były przy tym do rozwinięcia prędkości 35 węzłów. „Hayanami” rzeczywiście zbliżał się do „Hardera” z alarmującą prędkością. Dealey wydał rozkaz przygotowania przednich wyrzutni torpedowych, patrząc przez peryskop na nadpływający zygzakami niszczyciel. Obserwujący atak w centrali bojowej członek grupy Python major Bill Jinkins opowiadał później, że Dealey miał „nerwy ze stali”, spokojnym głosem informując o szybko zmniejszającym się dystansie między dwoma okrętami. Dowódca „Hardera” pozwolił japońskiej jednostce podpłynąć na odległość zaledwie 650 jardów (590 metrów), po czym wykrzyczał rozkaz odpalenia trzech torped z pięciosekundowym interwałem.
Dealey spokojnie obserwował później ich tor w kierunku celu. 15 sekund po odpaleniu pierwszej torpedy fala uderzeniowa eksplozji wstrząsnęła „Harderem”. Pocisk uderzył w śródokręcie niszczyciela, chwilę później druga torpeda eksplodowała na burcie rufy okrętu. Trzeci pocisk minął się z celem, jednak był już zbędny. „Hayanami” wciąż jeszcze jednak płynął siłą rozpędu, co zmusiło „Hardera” do szybkiego zwrotu w prawo, aby uniknąć staranowania. Gdy japoński okręt znajdował się w odległości zaledwie 300 jardów (270 metrów), „Harderem” wstrząsnęła bardzo silna eksplozja magazynów amunicji „Hayanami” i minutę po eksplozji pierwszej torpedy oraz 9 minutach od momentu wykrycia japońskiego okrętu niszczyciel zatonął rufą, pociągając za sobą 208 członków załogi, w tym dowódcę dywizjonu komandora Oritę Tsuneo i dowódcę okrętu, komandora porucznika Shimizu Itsurou. Niszczyciel „Urakaze” zdołał uratować zaledwie 45 rozbitków. Ostatnie chwile okrętu były obserwowane przez peryskop przez Franka Lyncha, komandora Tichenora i samego Dealeya.
Wkrótce potem operator sonaru „Hardera” wykrył dźwięki szybko obracającej się śruby po sterburcie okrętu podwodnego, a na arenie ataku pojawił się okręt siostrzany „Hayanami” – „Urakaze”. Podobnie jak „Hayanami”, również „Urakaze” był weteranem Pearl Harbor, uczestniczył w bombardowaniu Darwin, zaś w marcu 1944 roku uczestniczył w ataku na USS „Tunny” (SS-282). W czasie ataku „Hardera” na „Hayanami” eskortował Drugą Grupę Zaopatrzeniową z Tawi-Tawi do Guimarras. Po szybkim zaznajomieniu się z sytuacją za pomocą peryskopu, Dealey wydał rozkaz zanurzenia na głębokość 300 stóp (90 metrów), zaś okręt rozpoczął pracę w trybie cichego biegu. Grodzie wodoszczelne zostały pozamykane, a wszystkie maszyny zostały wyłączone. Wkrótce nad okrętem eksplodowało pięć pierwszych bomb głębinowych, w tak bliskiej odległości, że spaliły się żarówki w okręcie. W okręt uderzyła fala uderzeniowa, która zepchnęła „Hardera” w dół o kolejne 100 stóp. W ciągu najbliższych dwóch godzin, japoński niszczyciel zaatakował okręt podwodny 17 bombami. Dealey pozostał w zanurzeniu przez 4 godziny, dzięki zastosowaniu nowoczesnego dopiero co zainstalowanego sonaru JP udało mu się wymanewrować niszczyciel. Wkrótce po 3 po południu, „Harder” powrócił na głębokość peryskopową i znalazł następne dwa niszczyciele, które jednak zdołały odpłynąć. O godzinie 5:30 Dealey wykrył osiem kolejnych niszczycieli w szyku torowym. Czując jednak, że wyczerpał już swój limit szczęścia, Dealey podjął decyzję o wycofaniu się.
Podjęcie grupy Python.
8 czerwca 1944 roku „Harder” osiągnął północno-wschodnie wybrzeże Borneo, toteż okręt zanurzył się i skierował do umówionego miejsca rendez-vous. Tymczasem członkowie grupy Python, po 5 dniach forsownego marszu, osiągnęli miejsce spotkania w południe 6 czerwca. Po krótkim rekonesansie stwierdzili, że najlepszym miejscem spotkania będzie zatoka Tangusa, która wydawała się miejscem wolnym od japońskich patroli. Członkowie komanda byli jednak w fatalnym stanie fizycznym i psychicznym, skrajnie wyczerpani i w depresji. „Harder” wynurzył się przy pełni księżyca o godzinie 7:40 wieczorem, jednak aby zmniejszyć swój profil, zanurzył się ponownie częściowo i skierował się do brzegu, aż okręt zaczął ocierać o dno w odległości około 5500 metrów od plaży. Wnętrze okrętu zostało oświetlone światłem niebiesko-zielonym, aby zapobiec wydostaniu się światła na zewnątrz i zaalarmowania ewentualnych japońskich patroli o obecności okrętu podwodnego. Krótko po 9 wieczorem zakończono składanie kanoe, a Jinkins wraz z drugim członkiem ratowniczej grupy desantowej, włożyli do kajaków trzydniowe zapasy żywności, kompas, radio, pistolet maszynowy i granaty ręczne. Plan zakładał aktywne poszukiwania, w razie nieuzyskania natychmiastowego kontaktu z komandem. O 9:40 kajaki zostały spuszczone na wodę i grupa ratunkowa odbiła od okrętu, kierowana ku umówionemu miejscu spotkania za pomocą okrętowego radaru i walkie-talkie, pomiędzy dwoma znanymi japońskimi posterunkami oddalonymi o 3 kilometry w każdą stronę. Wkrótce jednak grupa ratunkowa utraciła łączność radiową z „Harderem”, toteż Jinkins rozpoczął korzystanie z zapasowego systemu łączności w postaci latarek z zielonym światłem, w celu ustalenia właściwego kierunku. Łączność za pomocą walkie-talkie odzyskano jednak, gdy ratownicy znajdowali się w odległości 500 metrów od plaży. Wkrótce rozpoczęto próby nawiązania łączności świetlnej z ratowanym komandem. O godzinie 11:55 wieczorem, gdy wycieńczeni członkowie grupy Python dla dodania sobie nadziei rozpoczynali odmawianie Modlitwy Pańskiej, dostrzegli w morzu pierwsze sygnały świetlne. Grupa Jinkinsa dotarła zaś wkrótce do pasu mangrowców. Dzięki dwukierunkowej komunikacji świetlnej obie grupy nawiązały ze sobą kontakt potwierdzony następnie komunikacją głosową, zaraz potem kanoe uderzyły w piaszczyste dno. Członkowie komanda szczęśliwie zajęli miejsce w kanoe wyposażonych w ciche silniki o mocy 1,1 konia mechanicznego. Pod jednym z nich wyłamało się jednak mocowanie, toteż obydwa silniki zostały przymocowane do jednego z kajaków, który wziął drugi na hol. Jeden z kanu miał na swoim wyposażeniu deflektor radaru, który pomógł „Harderowi” ustalić dokładną pozycję kajaków, rozpoczynających właśnie 7-kilometrową podróż powrotną do oczekującego ich okrętu podwodnego. Silniki elektryczne zakłócały jednak łączność radiową, toteż przez większość podróży nie była możliwa komunikacja za pomocą walkie-talkie. Ostatecznie, o godzinie 1:30 rano 9 czerwca, sześcioosobowa grupa komanda przybiła do oczekującego na nią „Hardera”. Natychmiast po wciągnięciu na pokład kajaków okręt podwodny rozpoczął manewry w kierunku pełnego morza. Kanoe zostały rozłożone i schowane pod pokład, a o godzinie 1:45 trwającą niecałe cztery godziny operację uznano za zakończoną. Nieoficjalnie jednak, operacja zakończyła się o godzinie 3:15 „ucztą” w mesie.
Atak na Tanikaze.
Jeszcze tego samego dnia wieczorem w pobliżu przesmyku Sibutu „Harder” wykrył niszczyciel w odległości 13 000 jardów (11 900 metrów), toteż zanurzył się na głębokość radarową (mniejszą od głębokości peryskopowej) celem podejścia na odległość skutecznego strzału, a załoga bez alarmu dźwiękowego otrzymała rozkaz zajęcia stanowisk bojowych. Po wysunięciu peryskopu Dealey wykrył drugi niszczyciel. „Harder” zwiększył więc zanurzenie do głębokości peryskopowej i rozpoczął zbliżanie do nieprzyjacielskich okrętów. Dwadzieścia minut później, zachodząc jeden na drugi, oba japońskie okręty przepływały przed okrętem Dealeya, który skomentował sytuację słowami „dokładnie jak doktor przepisał”. Z odległości 1000 jardów (914 metrów) „Harder” odpalił salwę czterech torped z wyrzutni dziobowych. Dealey obserwował przez peryskop, jak pierwsza torpeda przepłynęła przed dziobem jednego z niszczycieli, druga i trzecia natomiast trafiły dokładnie w jego śródokręcie. Eksplozje spowodowały, że nadbudówka okrętu „złożyła się” w sobie, komin zaś wyleciał w powietrze. Siła eksplozji była tak duża, że zdołała zachwiać znajdującym się w odległości kilkuset metrów „Harderem”.
„Harder” wykonał tymczasem ostry zwrot w prawo w celu uniknięcia kolizji z wrakiem, a także w celu przygotowania do ataku na drugi z niszczycieli. 30 sekund później jednak, druga jednostka znalazła się tuż za rufą płonącego niszczyciela. W tym czasie czwarta z wystrzelonych torped prawdopodobnie minęła drugi niszczyciel i uderzyła w pierwszy z nich. Po jaskrawym błysku eksplozji, „Harder” doznał ponownego wstrząsu, co nasunęło Dealeyowi podejrzenie, że trafiony został magazyn amunicji okrętu. Załoga „Hardera” była przekonana, że czwarta z torped trafiła drugi japoński niszczyciel, jednakże powojenne badania japońskich dokumentów nie odnalazły w nich śladu utraty drugiego niszczyciela 9 czerwca w pobliżu Tawi-Tawi. W późniejszym czasie okazało się, że zatopionym niszczycielem był ukończony w 1941 roku „Tanikaze”, który swój wkład w wojnę z Ameryką rozpoczął, biorąc udział w ataku na Pearl Harbor, zaś w lutym 1942 roku uczestniczył w ataku na Darwin, ostatnio natomiast eskortował konwoje z Sajpanu do Tawi-Tawi. Uzbrojony był m.in. w 36 bomb głębinowych wyrzucanych z czterech wyrzutni. Wkrótce po amerykańskim ataku, z Tawi-Tawi został wysłany niszczyciel „Urakaze”, którego zadaniem było ratowanie rozbitków z zatopionej jednostki. „Urakaze” zdołał uratować 126 członków załogi „Tanikaze”, w tym jego dowódcę kmdr. Ikedę Shunsaku, który jednak zmarł dwa dni później na skutek odniesionych ran. W wodzie zmarło 114 członków załogi zatopionego niszczyciela.
Bitwa na Morzu Filipińskim.
W tym samym czasie siły japońskie przygotowały próbę wzmocnienia oddziałów japońskich oblężonych na wyspie Biak w Indonezji u wybrzeży Nowej Gwinei. Dwa krążowniki i sześć niszczycieli przyjęły w Sorong na pokład żołnierzy, z zadaniem dostarczenia ich do Biak. Japoński zespół został jednak szybko wykryty przez amerykański samolot, który zatopił niszczyciel „Harusame” oraz uszkodził trzy inne. Atak ten poprzedził atak krążowników i niszczycieli VII Floty admirała Thomasa Kinkaida wspierających amerykańskie lądowanie w Biak. Ta potyczka o mniejszej skali zmusiła dowództwo japońskie do tymczasowego wycofania swojej floty do portów, wkrótce jednak podjęło ono kolejną próbę, tym razem z wykorzystaniem sił składających się z ogromnych pancerników „Yamato” oraz „Musashi”, pięciu krążowników i siedmiu niszczycieli, z planem wysadzenia wojsk i walki o Biak. Japońskie okręty liniowe wyszły z Tawi-Tawi wieczorem 10 czerwca.
Około 5 po południu tego dnia oba największe japońskie okręty zostały wykryte przez patrolującego w pobliżu Tawi-Tawi „Hardera”. Gdy jednak Dealey manewrował w celu przygotowania pozycji do ataku, japoński pilot dostrzegł peryskop „Hardera” i zrzucił do wody bombę dymną, zaś jeden z niszczycieli z prędkością 37 węzłów ruszył do ataku na amerykański okręt. Dealey pozwolił podpłynąć japońskiej jednostce na odległość 1200 jardów, po czym wystrzelił trzy torpedy "down-the-throat" w dziób niszczyciela i zwiększył głębokość zanurzenia. Dowódca wraz ze swoją załogą byli przekonani, że przynajmniej dwie torpedy trafiły celu, wszyscy bowiem słyszeli eksplozje znacznie głośniejsze od detonacji bomb głębinowych. Gdy „Harder” przekraczał głębokość 80 stóp, Dealey zapisał:
W samym „Harderze” wywołane eksplozjami wstrząsy zbiły całą załogę z nóg na podłogę. Po zejściu okrętu na głębokość 120 metrów „Harder” rozpoczął manewry w celu uniknięcia eskorty oraz startujących z lądu samolotów. Siły japońskie rozpoczęły jednak gwałtowny kontratak za pomocą 20 do 30 bomb głębinowych, który zmusił amerykański okręt do pozostawania w zanurzeniu aż do zmroku. Samuel Dealey opisał później ten atak z 10 czerwca 1944 roku jako „najbardziej niekomfortowe pięć minut jakie przeżył do tej pory”. Wkrótce jednak załodze okrętu udało się odnaleźć warstwę cieplejszej wody na głębokości 200 stóp (60 metrów), która zakrzywiła wiązki akustyczne pozwalające Japończykom ustalać odległość do amerykańskiego okrętu. Po tym ataku Dealey był pełen uznania dla okrętu, który otrzymał potężne uderzenia, lecz odniósł jedynie niewielkie uszkodzenia.
Wprawdzie załoga pod pokładem „Hardera” była przekonana, że udało się jej zatopić kolejny japoński niszczyciel, jednak powojenne badania nie odnalazły dowodów na zatopienie tego wieczora japońskiego okrętu w pobliżu Tawi-Tawi. Być może więc odgłosy eksplozji słyszane w „Harderze” pochodziły od wybuchów bomb lotniczych lub głębinowych. W swoim raporcie jednak dowódca „Hardera” zapisał, że torpedy płynęły perfekcyjnie po wyznaczonym przez TDC kursie i „cel bezsprzecznie eksplodował nad naszym okrętem”. Powojenne badania JANAC wykazały, że celem „Hardera” był niszczyciel „Okinami”.
Pod osłoną ciemności Dealey wynurzył swój okręt i wysłał do Fremantle raport o wyjściu „Yamato” i „Musashi”, które odpłynęły w kierunku Bacan nie niepokojone więcej przez amerykańskie okręty podwodne.
„Harder” pozostał w pobliżu Tawi-Tawi przez jeszcze jeden dzień, obserwując kotwicowisko i raportując o dostrzeżonych jednostkach. Wieczorem 12 czerwca admirał Christie rozkazał okrętowi patrolować w kierunku północnym wzdłuż archipelagu Sulu. Płynąc na północ, „Harder” spotkał się z USS „Haddo” (SS-255), po czym kontynuował rejs w kierunku Zamboanga, następnie skierował się do Davao, w końcu z powrotem na południe przez przesmyk Moluki do Darwin.
Gdy „Harder” dotarł do Australii, admirał Christie był zachwycony. W trakcie tego patrolu, okręt uzyskał łącznie 16 kontaktów z okrętami i 18 kontaktów z samolotami nieprzyjaciela. Admirał uznał „Harderowi” zatopienie pięciu niszczycieli, zaś w swojej formalnej ocenie patrolu uznał go za „epokowy” i „wspaniały”. Udana ewakuacja członków komanda Python, cenne informacje o japońskich okrętach liniowych i ostatecznie pięć zatopionych niszczycieli przeciwnika – wszystko to spowodowało, że dowódca australijskiej części amerykańskiej floty podwodnej uznał piąty patrol „Hardera” „za najwspanialszy patrol wojny.” Razem z zatopieniem niszczyciela „Ikazuchi” podczas poprzedniego patrolu w pobliżu Woleai, Samuel Dealey miał uznane zatopienie sześciu niszczycieli, dzięki czemu zyskał sobie przydomek „The Destroyer Killer” (Zabójcy Niszczycieli).
Działania „Hardera”, podobnie jak i innych amerykańskich okrętów podwodnych, w pobliżu Tawi-Tawi w okresie bezpośrednio poprzedzającym oraz w trakcie bitwy na Morzu Filipińskim drogo kosztowały admirała Ozawę i jego plan A-Go anihilacji amerykańskiej Floty Pacyfiku. Amerykańskie jednostki raportowały o niemal każdym ruchu okrętów jego floty – od Singapuru do Tawi-Tawi, operacje na zewnątrz Taw-Tawi, a także plan Kon wobec Biat, wszystkie były obserwowane i raportowane. Co gorsza, aktywność amerykańskich okrętów w pobliżu Tawi-Tawi, zwłaszcza zaś „Hardera”, uniemożliwiła japońskiemu dowództwu przeprowadzanie treningów i szkolenia niedoświadczonych pilotów pokładowych przed nadchodzącą bitwą powietrzno-morską. Gdy bowiem 14 maja USS „Bonefish” (SS-223) zatopił niszczyciel „Inazuma”, a następnie „Harder” przypuścił niszczycielski atak na „Minazuki”, „Hayanami” i „Tanikaze”, japońskie dowództwo zrozumiało, że znajdujące się pod osłoną Tawi-Tawi lotniskowce są zbyt narażone na atak amerykańskich jednostek podwodnych. Niektórzy autorzy badający działalność „Hardera” przeciwstawiają się z jednej strony pojawiającym się twierdzeniom innych, jakoby to „Harder” w pojedynkę spowodował niezdecydowanie i niepewność admirała Ozawy w dniach poprzedzających bitwę na Morzu Filipińskim, przyznają jednak, iż Japończycy uważali, że w pobliżu Tawi-Tawi działa duża grupa amerykańskich okrętów podwodnych, oraz że udało im się zatopić kilka z nich, a oba te błędne japońskie założenia zostały spowodowane działalnością pojedynczego okrętu, którym był „Harder”.
Polowanie na statek niklowy.
Po zakończeniu bitwy na Morzu Filipińskim, w czasie gdy toczyła się jeszcze bitwa o Saipan, admirał Ralph Christie zdecydował wysłać na ponowny trzytygodniowy patrol USS „Guitarro” (SS-363) w celu przechwycenia japońskiego statku, który raz na miesiąc przewoził nikiel z Pomalaa w Zatoce Bone. Był on jedynym źródłem zaopatrzenia Japonii w ten surowiec. 21 czerwca 1944 roku Christie osobiście poleciał w tym celu do Darwin, aby wbrew stanowisku admirała Lockwooda osobiście wziąć udział w patrolu. Na miejscu powziął jednak informację, że „Guitarro” ma problemy techniczne z silnikami, które wymagają natychmiastowej naprawy we Fremantle. Tego samego dnia do Darwin zawinął powracający ze swojego epickiego 5 patrolu USS „Harder”. Christie polecił więc Dealeyowi przygotować „Hardera” do natychmiastowego ponownego wyjścia w morze na patrol oznaczony nieoficjalnie „5B”, który załoga okrętu przyjęła chłodno i z zawodem. Po krótkim, choć bardzo wyczerpującym piątym patrolu, załoga „Hardera” miała nadzieję wypocząć w Perth, niestety „Harder” wpłynął po drodze do Darwin, w związku z czym to na nim spoczęło zadania natychmiastowego wyjścia w kolejny patrol, wraz z admirałem na pokładzie.
W drodze do Zatoki Bone, „Harder” otrzymał wiadomość z Ultry, że uszkodzony w bitwie na Morzu Filipińskim krążownik oraz dwa niszczyciele eskorty przetną jego trasę w pobliżu cieśniny Salajar na południe od Celebes. Dealey zajął więc pozycję oddaloną o 5 mil na wschód od cieśniny. 27 czerwca rano, spodziewając się japońskiego zespołu, Dealey zanurzył swój okręt, wkrótce potem – dokładnie zgodnie z informacjami Ultry, o 7:30 – wykonujący w okręcie obowiązki młodszego oficera adm. Christie dostrzegł przez peryskop japoński krążownik w odległości około 9000 jardów (8 200 metrów), na nieco innym niż spodziewany kursie. Mimo wydania rozkazu zmiany pozycji z maksymalną prędkością osiągalną przez okręt prędkością, „Harder” nie był w stanie zbliżyć się do japońskiego okrętu na odległość mniejszą niż 5600 jardów. Zespół przeciwnika zniknął z widoku amerykańskiego okrętu, według niektórych relacji adm. Christie zapytał Dealeya: "Dlaczego nie pokazałeś im swojego kiosku, aby zwabić niszczyciele na siebie i zatopić je?" Nieco później Dealey zapytał prywatnie admirała, czy ten poważnie pytał o zwabianie niszczycieli. Odpowiadając, admirał – który miał niezachwianą wiarę w Dealeya – stwierdził: "Sam, to Ty jesteś zabójcą niszczycieli". Christie wyjaśniał później na lądzie – to nie była ani krytyka, ani sugestia... Biorąc pod uwagę to, co myśleliśmy o Samie i „Harderze”, ryzyko nie było wielkie.
Po niepowodzeniu operacji przeciw japońskiemu krążownikowi, załoga okrętu powróciła do głównego zadania w postaci polowania na japoński statek przewożący nikiel. Według relacji admirała Christie, z pokładu „Hardera” mógł zaobserwować oświetlony japoński statek podczas nocnego załadunku w porcie, jednak z powodu oddzielającego go od „Hardera” falochronu, amerykański okręt podwodny był bezsilny. Dealey postanowił wobec tego opuścić rejon, płynąc w kierunku cieśniny Salajar i czekać, aż japońska jednostka wypłynie. Około 7:15 rano 30 czerwca z peryskopu „Hardera” dostrzeżono statek płynący przez cieśninę w kierunku wschodnim. Dealey i Christie doszli do wspólnego wniosku, że jednostka (uznana za mały frachtowiec lub trawler rybacki) jest zbyt mała, aby poświęcać jej torpedy, warto jednak zaatakować ją przy pomocy działa. Gdy jednak okręt wynurzył się i zbliżał do statku z prędkością 17 węzłów, obserwator na mostku dostrzegł nieprzyjacielski samolot, co zmusiło okręt podwodny do zanurzenia na 24 minuty. Po wynurzeniu, gdy Dealey zbliżył się do ściganego okrętu, dostrzegł tym razem dwie jednostki. Ścigana, mniejsza z nich, okazała się być małym eskortowcem, druga zaś ich głównym celem – „Nickel Ship”, obie płynęły w kierunku zachodnim. Na niebie ponownie jednak pojawiły się dwa samoloty, które dostrzegły „Hardera” i zwróciły się w jego kierunku. Dealey zanurzył swój okręt, wkrótce zaś samoloty zrzuciły trzy bomby. Niespodziewanie członkowie z załogi z przedniej części okrętu zgłosili, że po pokładzie przetacza się jakiś ciężki przedmiot. Spowodowało to nerwową atmosferę w okręcie, wywołaną obawą, iż jest to jedna ze zrzuconych przez japońskie samoloty bomb, która nie eksplodowała. Jednak po serii gwałtownych manewrów okrętu odgłosy przetaczania ustały. Do akcji przeciw amerykańskiemu okrętowi włączył się tymczasem okręt eskortowy, zrzucone jednak przez niego bomby głębinowe eksplodowały w bezpiecznej odległości. Dealey nie postrzegał tego jednak jako rzeczywisty atak, lecz jako próbę uniemożliwiania mu ataku na jednostkę niklową. Taktyka ta okazała się na tyle skuteczna, że eskortowiec i samoloty utrzymywały „Hardera” w zanurzeniu przez cały dzień, gdy tymczasem statek oddalił się. Dealey był wściekły na samego siebie, uznał bowiem, że „Harder” mógł z łatwością wymanewrować małego eskortowca i przystąpić do ataku na swój cel. Jak napisał później Christie, był to jeden z bardzo rzadkich przypadków, kiedy Dealey dał się zrobić w durnia. Oba ataki, do których dane dostarczyła Ultra, zakończyły się niepowodzeniem i „Harder” odpłynął do Darwin. W nocy 1 lipca, gdy „Harder” płynął na powierzchni, niebo rozświetliło się niespodziewanie jak za dnia. Oficer obserwujący na mostku wydał rozkaz natychmiastowego zanurzenia awaryjnego okrętu. Okazało się, że należąca do australijskich sił powietrznych Consolidated Catalina uchwyciła amerykański okręt podwodny na radarze i zrzuciła na niego flarę magnezową, w celu upewnienia się co do tożsamości swojego celu. Australijski samolot nie zrzucił na „Hardera” bomby, jednak ponownie wściekły Sam Dealey utrzymywał okręt w zanurzeniu przez następne cztery godziny. Pozostała część podróży przebiegła bez incydentów i 3 lipca 1944 roku USS „Harder” ostatecznie zakończył swój przedłużony piąty patrol w Darwin.
Christie i Lockwood.
Wojaż admirała Christie z „Harderem” miał swoje konsekwencje o charakterze politycznym i personalnym w dowództwie amerykańskiej floty podwodnej. Dowodzący częścią sił podwodnych, które operowały z Australii, admirał Christie, nie pozostawał w dobrych stosunkach z dowodzącym z Pearl Harbor całością amerykańskiej floty podwodnej Floty Pacyfiku admirałem Charlesem Lockwoodem. W rzeczywistości w chwili powrotu „Hardera” z piątego patrolu Christie i Lockwood nie rozmawiali ze sobą twarzą w twarz już od 16 miesięcy. Po raz ostatni admirałowie spotkali się w lutym 1943 roku w Pearl Harbor, gdy adm. Lockwood przyleciał z Fremantle, aby zastąpić poległego w katastrofie lotniczej admirała Boba Englisha, adm. Christie zaś był w drodze do Fremantle, aby zastąpić tam Lockwooda. Obu admirałów dzieliło wiele kwestii ze spojrzeniem na problem niedziałających torped na czele. Idea ich spotkania wyszła od dowódcy Floty Pacyfiku admirała Chestera Nimitza, który wierzył, że dzięki temu spotkaniu „dwie drogi do Tokio” mogą się połączyć.
Po krótkotrwałych targach dotyczących miejsca spotkania, osiągnięto kompromis, ustalając, iż spotkanie odbędzie się w australijskim Brisbane. Podczas gdy admirał Christie przebywał na patrolu z „Harderem”, jego sztab przygotowywał szczegóły spotkania, do którego doszło 5 lipca 1944 roku. Konferencja zajmowała się sprawami technicznymi, rejonami wymiany okrętów, w tym przejmowania dowództwa nad okrętami przechodzącymi z Australii na Hawaje i w odwrotnym kierunku, rotacją okrętów przechodzących remonty, częstotliwościami radiowymi, odznaczeniami bojowymi, częściami zamiennymi oraz oficerami i innymi członkami floty podwodnej. Zakończyła się jednak zgrzytem spowodowanym różnicami w poczuciu humoru obu admirałów. Pewne zbliżenie możliwe było dzięki ostatniemu znakomitemu patrolowi USS „Harder”, jednak niektórzy członkowie sztabu admirała Lockwooda uważali, że rejs Christiego podczas patrolu 5B był chwytem reklamowym, który niepotrzebnie nadwerężył Dealeya i jego załogę. Sam Christie uważał, że admirał Lockwood ze swoim sztabem jest nieco zazdrosny, gdyż on sam odbył już dwa krótkie patrole, podczas gdy admirał Charles Lockwood na skutek zakazu bezpośrednio od adm. Nimitza nie miał dotąd takiej możliwości. Udział admirała Christie w patrolu 5B znalazł swoje dalsze reperkusje w krytyce admirała ze strony Lockwooda dwa miesiące później.
Ostatni patrol.
Już w trakcie powrotu „Hardera” z patrolu 5B, admirał Christie zaproponował Dealeyowi prywatną wizytę w rezydencji admirała w Bend of the Road niedaleko Fremantle, gdzie Samuel Dealy miałby się zastanowić nad dalszymi poczynaniami. Admirał chciał bowiem odesłać Dealeya do Ameryki, gdzie miałby odbyć urlop, po czym przejąć jeden z nowo budowanych okrętów podwodnych. W Bend of the Road Christie uległ jednak Dealeyowi, który chciał, aby Frank Lynch odpoczął po powrocie z patrolu 5B, zanim obejmie dowództwo „Hardera”. Wraz z nim z pokładu „Hardera” zejść miało 18 członków załogi. Zmęczony po patrolu Lynch musiałby więc nie tylko dźwigać stres dowodzenia swoim pierwszym w karierze okrętem, lecz także szkolić nowych, niedoświadczonych załogantów. Samuel Dealey zaproponował więc admirałowi, że podczas gdy on osobiście poprowadzi okręt na 6 patrol, Frank Lunch będzie mógł odpocząć w Perth, a po zakończeniu patrolu przekaże Lynchowi dowództwo i sam uda się na urlop. Admirał Christie, który miał słabość do swojego najlepszego dowódcy, uległ jego prośbie.
Dla samego Dealeya szósty patrol miał być szczególny. Nie tylko po raz pierwszy miał poprowadzić „Hardera” bez wsparcia Franka Lyncha, po raz pierwszy też kierować miał „grupą skoordynowanego ataku”. W skład wilczego stada, obok „Hardera”, wchodzić miały także USS „Hake” (SS-256) pod dowództwem Lt.Cdr. Franka Haylora oraz dowodzony przez Lt.Cdr. Chestera „Chet” Nimitza, Juniora USS „Haddo” (SS-255). Wszystkie trzy okręty były prawdziwymi bliźniakami – spoczywały nawet obok siebie na pochylaniach budującej je stoczni Electric Boat, daty zaś ukończenia pierwszego i ostatniego z nich dzieliły zaledwie dwa miesiące.
W maju 1944 roku więcej amerykańskich okrętów podwodnych zostało przydzielonych do „wilczych stad”, niż prowadziło samotne patrole. Wzrost znaczenia znanych w oficjalnej nomenklaturze jako grupy skoordynowanych poszukiwań i ataków ("Coordinated Search and Attack Groups") „wilczych stad” związany był ze zmianą japońskiej taktyki. Początkowo dowództwo japońskie zakładało, że amerykańskie okręty podwodne, zgodnie z istotą koncepcji "fleet submarines", skupią się na atakowaniu okrętów, jednak niezwykle ciężkie straty zadane japońskiej flocie handlowej przez amerykańskie jednostki podwodne zmusiły Japonię do zastosowania środków zaradczych. W sierpniu 1943 roku dowództwo japońskie wydało rozkaz, zgodnie z którym każdy statek transportowy musiał być eskortowany. Od listopada tego samego roku Japonia rozpoczęła implementację systemu konwojów, wstrzymując ruch statków w celu zbierania ich we wspólnie podróżujące grupy. Konwoje nie liczyły wprawdzie zwykle więcej niż sześć do ośmiu statków, jednak stanowiło to większą liczbę niż możliwa do zwalczania przez samotny okręt podwodny. Konwoje zwykle rozpraszały się po pierwszym ataku torpedowym, utrudniając tym samym pojedynczemu okrętowi podwodnemu maksymalizację zadawanych przeciwnikowi strat. Zgrupowanie statków w konwoje oznaczało także konieczność radzenia sobie z większymi siłami przeznaczonych do działań przecipodwodnych okrętów eskorty.
Dowódcy amerykańscy – admirałowie Lockwood w Pearl Harbor i Christie we Fremantle – w grupach skoordynowanego ataku upatrywali więc sposobu na objęcie atakiem większego obszaru oraz na niedopuszczenie do koncentracji japońskich jednostek eskorty na jednym okręcie. Admirał Christie wysłał pierwsze prawidłowe amerykańskie wilcze stado z Fremantle w czerwcu 1944 roku. Między lipcem tego roku a końcem wojny blisko połowa patroli przeprowadzanych z Fremantle oraz z Pearl Harbor była częścią „wilczych stad”.
Mimo nie najlepszych wrażeń wyniesionych z pierwszego działania „Hardera” w ramach wilczego stada, perspektywa udziału w kolejnym w charakterze koordynatora przypadła do gustu Samuelowi Dealeyowi. Zwłaszcza iż w międzyczasie znacząco zmieniła się sytuacja amerykańskich „wilczych stad”. W połowie 1944 roku na okrętach podwodnych rozpoczęto instalować działające na falach UKF radiotelefony, które pokonać miały istniejące poprzednio bariery komunikacyjne.
Wilcze stado.
5 sierpnia 1944 roku o pierwszej po południu „Harder” odbił od nabrzeża we Fremantle. Obserwujący ten moment Frank Lynch napisał później: „nigdy wcześniej nie czułem się tak przybity jak wówczas, gdy patrzyłem na znikający okręt, który od swojego przyjęcia do służby nie ruszył się beze mnie nawet o stopę. Czułem się, jakbym był uwięziony na bezludnej wyspie.” Bez Lyncha, na pokładzie „Hardera” opuściło Fremantle jedenastu marynarzy, którzy byli członkami jego załogi od momentu wejścia okrętu do służby. Wśród nich byli Samuel Dealey i Samuel Logan, którzy zastąpił Lyncha na stanowisku zastępcy dowódcy okrętu. Dodatkowo, z okrętem wypłynęło 11 kolejnych członków załogi, którzy odbyli z nim wszystkie patrole oprócz pierwszego. Członkami załogi w szóstym rejsie było z drugiej strony 17 osób, którzy wypłynęli po raz pierwszy z „Harderem”, w tym 12 osób, dla których był to pierwszy patrol bojowy w ogóle.
Konwój HI-71.
„Harder” Dealeya i Hake” Haylora opuściły Fremantle 5 sierpnia, „Haddo” zaś pod dowództwem Nimitza wypłynął trzy dni później. Wszystkie okręty miały się spotkać razem niedaleko Zatoki Subic na zachodnim wybrzeżu Luzonu, po czym miały się skoncentrować na żegludze na południe od Cieśniny Luzon. Krótko przed wypłynięciem trzech okrętów z Australii, patrolujący na południowy zachód od Borneo USS „Ray” (SS-271) pod dowództwem Billa Kinsella otrzymał zakodowaną informację z Ultry o dużym konwoju zmierzającym w kierunku północnym, z zadaniem przechwycenia go. „Ray” który miał za sobą intensywny patrol, odpalił dotąd 22 torpedy, którymi zaatakował jeden tankowiec „Janbi Maru” o pojemności 5250 ton, zanim zdołał zatopić trudny z reguły do zatopienia zbiornikowiec. Amerykański okręt podwodny miał więc pod pokładem jedynie cztery torpedy, co zmusiło go do wezwania pomocy. W międzyczasie śledził konwój do zachodniego wybrzeża Boreno, minął wejście do Cieśniny Balabac, docierając na północ od Mindoro, gdzie obserwował konwój w Zatoce Paluan. Pierwsi na wezwanie odpowiedzieli dowódcy „Hardera” i „Haddo”, którzy dołączyli do „Raya” wieczorem 20 sierpnia. Wkrótce dołączył też jednak USS „Guitarro” (SS-363) pod dowództwem Enrique Haskinsa oraz USS „Raton” (SS-270) dowodzony przez Mike’a Shea. Grupa pięciu okrętów podwodnych oczekiwała na konwój znajdujący się wewnątrz portu, tymczasem Samuel Dealey, kierujący działaniem stada, rozmieszczał jednostki, szykując grupę do ataku.
Konwój pojawił się o 5:45 następnego ranka. W najdogodniejszej pozycji do ataku znalazł się „Ray”, który wystrzelił swoje ostatnie cztery torpedy w kierunku transportowca „Taketayo Maru” o pojemności 7000 ton, zatapiając go natychmiast. „Ray” tymczasem, który pozbył się swoich ostatnich torped, zwiększył głębokość i wycofał się ze stada, obierając kurs na Fremantle. Atak okrętu dowodzonego przez Kinsella, wywołał gwałtowny kontratak ze strony eskorty konwoju. Jak relacjonował dowodzący „Haddo” Chester Nimitz:
Kiedy „Ray” zatopił swój statek, inne jednostki skręciły, przez co ustawiły się doskonale dla strzału „Haddo”, który wystrzelił 6 torped z wyrzutni dziobowych, zatapiając dwa duże transportowce „Kinryo Maru” (4400 ton) oraz „Norfolk Maru” (6600 ton). Do ataku przystąpił też „Guitarro” który zatopił mierzący 4400 ton pojemności transportowiec „Naniva Maru”. Zarówno jednak Dealey’owi na „Harderze”, jak i Shea na „Ratonie”, nie udało się osiągnąć dobrych pozycji do ataku. Po zakończeniu tej akcji „Guitarro” i „Raton” opuściły wilcze stado Dealeya i popłynęły na południe na Morze Sulu.
Matsuwa i Hiburi.
Dealey i Nimitz popłynęli natomiast na północ ku wejściu do Zatoki Manilskiej, dokąd przybyli 21 sierpnia. Krótko po północy uchwycili małe echo radarowe. Nimitz wysłał na „Hardera” wiadomość, że cele są prawdopodobnie zbyt małe, aby opłacało się nimi zajmować. Opinii tej nie podzielił jednak Dealey – cele stanowiły trzy 900-tonowe fregaty z eskorty konwoju HI-71. Dowódca „Hardera” zarządził więc atak. Około godziny 4 nad ranem „Harder” wystrzelił z wyrzutni dziobowych salwę dwóch torped, które zatrzymały fregaty „Matsuwa” i „Hiburi”, „Haddo” zatrzymał natomiast trzecią korwetę „Sado”. O brzasku „Harder” ponownie zaatakował „Matsuwę”, zatapiając ją, „Haddo” zaś ponownie wystrzelił do „Sado” i zatopił ją, nie trafił jednak w „Hiburi”, wobec czego swój atak na ten okręt ponowił Dealey i ostatecznie go zatopił. Obydwa okręty popłynęły później dalej na północ wzdłuż wybrzeża Luzonu, mając w planie spotkanie z trzecim okrętem paku USS „Hake”, który nie wziął dotąd udziału w akcji. Tej samej nocy „Haddo” uchwycił na radarze niszczyciel i rozpoczął atak. Z japońskiego okrętu dostrzeżono jednak jednostkę przeciwnika, a kontratak zmusił Nimitza do wystrzelenia czterech torped równolegle, wprost w dziób jednostki cesarskiej, toteż wystrzelone pociski kolejno minęły się z celem. Nad ranem „Haddo” natknął się na eskortowany przez inny niszczyciel tankowiec, a cztery wystrzelone o godzinie 7:00 torpedy urwały dziób niszczyciela „Asakaze”. W rakach przedziałów torpedowych „Haddo” znajdowała się już jedynie jedna torpeda, która wystrzelona w celu dobicia niszczyciela, skręciła w lewo i minęła się z celem. O 8:30 Nimitz wysłał pilną wiadomość do wszystkich amerykańskich okrętów podwodnych w pobliżu, z opisem sytuacji i wezwaniem do pomocy. Nimitz uchwycił też wiadomość radiową z trafionego niszczyciela, wkrótce potem na arenę działań przypłynęły dwa trałowce i kolejny niszczyciel, które rozpoczęły holowanie trafionej jednostki do zatoki Dasol. Około godziny 7 wieczorem „Haddo” wysłał kolejną wiadomość, na którą odpowiedziały tym razem „Hake” i „Harder”
Ostatni atak.
O 10:30 wieczorem „Haddo” spotkał się w morzu z „Harderem”. Podczas spotkania Nimitz przekazał Dealeyowi szczegółową relację z zajścia, oraz z tego że jak sądził Nimitz, uszkodzony Asakaze został odholowany. Do tego czasu Nimitz otrzymał rozkaz udania się do wysuniętej amerykańskiej bazy w Mios Woendi na wyspie Biak w Nowej Gwinei w celu pobrania nowego zapasu torped. Wkrótce więc „Haddo” opuścił stado. Baza ta z okrętem-bazą okrętów podwodnych znajdowała się ponad 1000 mil morskich od miejsca zdarzenia, wciąż jednak bliżej niż Fremantle czy Darwin, toteż rejs do niej zajął Nimitzowi cały tydzień.
Pod nieobecność „Haddo”, 23 sierpnia „Harder” i „Hake” spotkały się w morzu. Za pomocą megafonu dowódcy planowali ostateczne unicestwienie uszkodzonego przez „Haddo” niszczyciela. Plan zakładał, że ostateczny akt jego zatopienia przypadnie następnego ranka w udziale „Hake’owi”, podczas gdy „Harder” miał pilnować wejścia do zatoki. Żaden z umawiających się dowódców – Dealey i Frank Haylor – nie zdawał sobie jednak sprawy z tego, że po pierwsze niszczyciel „Asakaze” zatonął podczas holowania 20 mil od przylądka Bolinao, po drugie zaś, że jego dowódca przed opuszczeniem okrętu wraz z załogą i przejściem na pokład tankowca „Niyo Maru”, wezwał pomoc w postaci patrolowca Nr 102 oraz eskortowca CD-22.
24 sierpnia o godzinie 4:53 rano „Hake” zanurzył się w okolicy Caiman Point, „Harder” znajdował się w tym czasie około 4 kilometrów na południe. O 5:32 Haylor wykrył sonarem szum śrub pochodzący od dwóch jednostek nawodnych – niszczyciela i trawlera. Błędnie jednak zidentyfikowano niszczyciel jako tajlandzki Phra Ruang. W rzeczywistości był to patrolowiec Nr 102 – amerykański niszczyciel typu "Clemson" USS „Stewart” (DD-224) zdobyty przez Japończyków w 1942 roku w suchym doku w Surabaji, gdzie przebywał w celu naprawy uszkodzeń odniesionych podczas bitwy w cieśninie Badung. Naprawiony przez Japończyków, w 1943 roku został włączony w skład japońskiej floty jako okręt patrolowy pod numerem 102.
Gdy jednak „Hake” przygotowywał się do ataku, jednostka zrobiła zwrot i skierowała się z powrotem do wnętrza zatoki. Tymczasem trawler kontynuował przeszukiwanie obszaru przy pomocy swojego sonaru aktywnego, Haylor natomiast uznał, że aktualna sytuacja taktyczna nie jest korzystna. „Hake” przerwał więc atak i rozpoczął manewrowanie w celu uniknięcia ataku japońskiego okrętu. Wypierający 650 ton CD-22 był relatywnie nowym okrętem ukończonym w lipcu 1942 roku. Mimo że japoński kręt został początkowo oznaczony jako trawler, jego wyposażenie przeciwminowe zostało zdjęte w 1944 roku, a jego zasięg został dwukrotnie zwiększony do 4000 mil morskich. Uzbrojony w 36 bomb głębinowych okręt stanowił efektywny oręż eskortowy. Po ataku „Haddo” na „Asakaze”, wraz z Nr 102 okręt wyszedł z Cavite w Zatoce Manilskiej w celu zwalczania amerykańskich okrętów w rejonie ich aktualnych operacji.
O godzinie 6:47 zaobserwowano nad powierzchnią peryskop „Hardera” około 700 metrów przed dziobem „Hake’a”. Wkrótce po godzinie 7 rano, „Hake” wykrył szum śrub w okolicy okrętu Dealeya, który znajdował się między „Hake’m” a okrętem nawodnym. Załoga okrętu była przekonana, że japoński okręt wykrył jednocześnie dwa zanurzone amerykańskie okręty podwodne. Wedle niektórych jednak opinii, Dealey celowo wszedł między „Hake’a” a nieprzyjacielski okręt, aby zwrócić na siebie uwagę japońskiego dowódcy – chroniąc w ten sposób swojego towarzysza. Dealey jako dowódca wilczego stada mógł czuć się odpowiedzialny za los towarzyszącego mu okrętu, gdyż to jego osobiste rozkazy spowodowały, że „Hake” znalazł się w tym miejscu. Dealey był rzeczywiście zdolny do aktu poświęcenia, jakim były jego manewry. Należy jednak zauważyć, że japońska jednostka była małym okrętem przeciwpodwodnym, Dealey natomiast kilkakrotnie już dotąd wychodził zwycięsko z pojedynków ze znacznie silniejszymi przeciwnikami. Z dwóch amerykańskich okrętów podwodnych to załoga „Hardera” była bardziej doświadczona i lepiej wytrenowana, okręt zaś lepiej wyposażony do stawienia czoła temu konkretnemu przeciwnikowi.
Jakiekolwiek były motywy Dealeya, „Harder” manewrował między dwiema wrogimi jednostkami, w rezultacie czego japoński dowódca obrał ten okręt za swój cel, nie zaś „Hake’a”. W „Hake’u” wyraźnie słyszalny był silny nieprzerwany sygnał pochodzący z odbijających się od kadłuba wiązek akustycznych japońskiego sonaru. Według późniejszego raportu, dowodzący „Hake’m” Frank Haylor domyślał się, że japoński dowódca wykrył obie zanurzone jednostki i nie mógł zdecydować się, którą z nich zaatakować. Spodziewał się bowiem dotąd jednego wrogiego okrętu podwodnego, gdy tymczasem musiał mieć wyraźne echo akustyczne dwóch jednostek. Haylor dostrzegł przez peryskop okręt w odległości około 2000 metrów, zwiększył więc głębokość zanurzenia własnej jednostki i wydał rozkaz przejścia okrętu w tryb cichego pływania. Według późniejszej opinii admirała Lockwooda, gdy „Hake” dostrzegł peryskop „Hardera”, Dealey wyrównywał właśnie okręt w celu oddania strzałów "down-the-throat" w kierunku nacierającego trawlera. Mimo że w „Hake’u” nie słyszano żadnych odgłosów strzelania torpedowego, japońskie raporty stwierdzają, że „Harder” wystrzelił 3 torpedy w kierunku CD-22, wciąż obserwując go za pomocą peryskopu, co było standardową taktyką Dealeya, dzięki której zatopił wcześniej dwa niszczyciele. Tym razem jednak torpedy „Hardera”, płynąc prosto w dziób japońskiej jednostki, nie trafiły w płynący w jednej linii z nimi okręt nawodny o bardzo wąskim przekroju poprzecznym. Dwie torpedy minęły CD-22 po jego lewej stronie, trzecia zaś po jego sterburcie. Zgodnie z japońskim raportem, po uchyleniu się od torped CD-22 utrzymywał kontakt z „Harderem” za pomocą swojego sonaru Typu 3, dopłynął nad pozycję „Hardera” i ze swoich wyrzutni typu 94DC, zrzucił 12 do 15 – w zależności od źródła – bomb głębinowych, z których każda ustawiona była na eksplozję na większej głębokości od bomby ją poprzedzającej. Według tego raportu, piąta salwa zatopiła USS „Harder” wraz z całą załogą. Z pokładu japońskiego okrętu dostrzeżono na powierzchni dużą ilość oleju napędowego, kawałków drewna, korka oraz innych szczątków.
O godzinie 7:28 w „Hake’u” usłyszano serię eksplozji, z których żadna nie mogła zagrozić okrętowi. „Hake” jednak pozostał w zanurzeniu przez cały dzień, wynurzył się dopiero o godzinie 20:10 i zgodnie z wcześniejszymi ustaleniami podjął próbę kontaktu z „Harderem”. Próba ta okazała się jednak bezowocna. Po bezskutecznych usiłowaniach nawiązania kontaktu przez następne 14 dni, Haylor nabrał podejrzeń, że „Harder” został zatopiony atakiem trałowca rankiem 24 sierpnia. 10 września „Hake” spotkał się w morzu z powracającym z bazy po uzupełnieniu zapasów „Haddo” Chestera Nimitza. Haylor żywił nadzieję, że być może „Harder” odniósł uszkodzenia i nie mogąc nawiązać łączności, został zmuszony do powrotu do Fremantle, zaś powracający stamtąd Nimitz przekaże mu wiadomość o dotarciu Dealeya do Australii. Jednak po przeprowadzonej za pomocą megafonów rozmowie obaj dowódcy doszli do wniosku, że okręt Dealeya należy uznać za stracony. Haylor przekazał więc do Fremantle wiadomość o utracie SS-257.
Spekulacje dotyczące zatopienia okrętu.
Zatopienie szanowanego „niezniszczalnego "zabójcy niszczycieli"” wywołało głęboki szok w całej amerykańskiej flocie podwodnej, któremu dorównywał jedynie szok po wcześniejszej śmierci „Musha” Mortona na „Wahoo”, a w obcych marynarkach Davida Wanklyna na brytyjskim „Upholderze” i Günthera Priena na niemieckim U-47. Dealeya otaczał bowiem nimb niezwyciężoności, który zaskarbił sobie swoimi atakami na japońskie niszczyciele i szesnastoma zatopionymi jednostkami nieprzyjaciela o łącznej pojemności 54 000 ton (w tym czterema niszczycielami i dwiema fregatami). O skali wstrząsu w amerykańskiej flocie świadczą powszechne wówczas wypowiedzi, jak opinia admirała Chrisie: „najbardziej tragiczna wiadomość, jaką mogliśmy otrzymać. Wierzyłem, że Sam Dealey jest niezniszczalny”. Jak wspominał jeden z oficerów USS „Jack” (SS-259): „wciąż pamiętam, jak stałem i jak czułem się, gdy usłyszałem tę wiadomość. To był największy szok wojny. Nie tylko straciłem przyjaciół i ludzi, których podziwiałem, lecz ofiarą Japończyków padł nasz najlepszy, najbardziej agresywny i o największej wartości bojowej okręt. Nie mogłem w to uwierzyć”. Podobne opinie były powszechne w marynarce, toteż USS „Harder” szybko stał się legendarny. Decydujące znaczenie miał przy tym słynny piąty patrol, podczas którego „Harder” z sukcesem przeprowadził tajną operację, której przeprowadzenie nie powiodło się wcześniej kilku innym okrętom, oraz zgłosił zatopienie pięciu niszczycieli. Według wielu bowiem był to „najwspanialszy patrol wojny”.
Wydawało się, że każdy w amerykańskiej flocie podwodnej ma własną teorię o tym, jak przeciwnikowi udało się zatopić „Hardera”, zwłaszcza po raporcie „Hake’a”, według którego okręt Dealeya został zatopiony przez skromny trawler. Przeciwnie do początkowych raportów na temat unicestwienia „Hardera”, niektóre późniejsze wypowiedzi sugerują, że „Harder” musiał stawić czoła większym siłom niż samotny CD-22. Według niektórych opinii na arenie wydarzeń pojawił się japoński samolot, który nie tylko oznaczył pozycję amerykańskiej jednostki za pomocy boi dymnych, lecz także zrzucił ładunki głębinowe w bezpośredniej bliskości okrętu. Według tej teorii, z peryskopem utkwionym w zbliżającym się okręcie nawodnym, przygotowujący się do ataku „Harder” z łatwością mógł przeoczyć nadlatujący samolot. Wprawdzie możliwe jest usłyszenie nisko przelatującego samolotu w znajdującym się na głębokości peryskopowej okręcie podwodnym, załoga „Hardera” mogła być zmylona kakofonią dźwięków.
Utrata „Hardera” spowodowała lawinę krytyki pod adresem admirała Christie, który nie tylko pozwolił Dealeyowi na odbycie szóstego patrolu, ale też przedłużył bardzo wyczerpujący dla załogi okrętu piąty patrol. Wielu krytyków admirała zwracało uwagę, że po piątym patrolu wyraźnie widoczne były objawy fizycznego i psychicznego zmęczenia Samuela Dealeya, co więcej zdawał sobie z tego sprawę sam admirał Christie.
Niektóre głosy winą za utratę „Hardera” obciążają samego Dealeya. Wskazuje się na to, że dowódca „Hardera” po wspaniałych zwycięstwach w starciu z niszczycielami stał się zbyt pewny siebie i nieostrożny. Podczas piątego patrolu Dealey miał jakoby źle oceniać japońskie działania przeciwpodwodne, którym zdaniem Dealeya brakować miało wytrwałości oraz koordynacji, a ich sposób działania pozwalał na łatwe wykonywanie uników. Według tych opinii Dealey stał się ofiarą własnego sukcesu, dla nabicia bowiem licznika zatopionego tonażu skłonny był wręcz do hazardu, w którym stawką było życie jego własne i załogi okrętu. Poddawał się niepisanej rywalizacji o wielkość zatopionego tonażu nieprzyjaciela między dowódcami amerykańskich okrętów podwodnych. W dodatku każdy kolejny patrol musiał być większym sukcesem od poprzedniego.
Brak było na pokładzie Franka Lyncha, który był dotąd prawą ręką Dealeya, a w składzie załogi znajdowało się za to 17 nowych członków, dla których był to pierwszy patrol bojowy w ogóle. Ludzie ci nie byli jeszcze zżyci okrętem i procedurami, tymczasem w razie ataku pod wodą najmniejszy błąd jednego z członków załogi może doprowadzić do zniszczenia całej jednostki. Na utratę „Hardera” wpływ być może miał także fakt, iż okręt nie przechodził remontu od pobytu w Mare Island po trzecim patrolu. Tymczasem w miarę pływania każdy okręt podwodny staje się głośniejszy. Kadłub i mechanizmy okrętu – jak pompy czy stery zanurzenia – poddawane ciśnieniu hydrostatycznemu oraz wstrząsom z pobliskich eksplozji ładunków głębinowych pracują coraz głośniej, co sprzyja wykryciu okrętu i uzyskaniu namiaru bojowego na niego. Tymczasem japońskie działania przeciwpodwodne były w miarę upływu czasu coraz skuteczniejsze. Jak twierdził Chester Nimitz Junior, japońskie jednostki ZOP były w stanie wykryć amerykańskie okręty ze znacznie większej odległości niż amerykańskie okręty, z którymi ćwiczyły „Harder”, „Haddo” i „Hake”, wychodząc na wspólny patrol.
Według niektórych opinii jednak, „Harderowi” zabrakło po prostu szczęścia, które towarzyszyło mu dotąd w poprzednich sytuacjach na granicy zatopienia. Najprawdopodobniej zatopienie SS-257 było skutkiem kombinacji wszystkich tych czynników.
US Navy nie ujawniła informacji o zatopieniu „Hardera” aż do 2 stycznia 1945 roku, dzień później informację tym opublikował „The New York Times”, informując także, że już przed utratą okrętu Samuel Dealey został rekomendowany do otrzymania Kongresowego Medalu Honoru.
Podsumowanie.
Podczas swej służby operacyjnej USS „Harder” (SS-2577) przeprowadził sześć patroli bojowych, z których ostatni zakończył się zatopieniem okrętu i śmiercią wszystkich 79 członków załogi biorących udział w tym rejsie.
Ogólny bilans strat zadanych przeciwnikowi nie jest bezsporny i różni się w zależności od źródła. Według pierwszej uznanej oficjalnej listy SORG (Submarine Operations Research Group Attack Data), „Harder” zatopił 20,5 jednostki o pojemności 82 500 ton, ponadto uszkodził 5 jednostek o pojemności 29 000 ton. Według opracowania Aldena i McDonalda, „Harder” zatopił 18 jednostek i pojemności 56 367 ton, uszkodził zaś 5 o pojemności 13 746 ton. Oficjalna komisja JANAC uznała natomiast „Harderowi” zatopienie 16 jednostek o łącznej pojemności 54 002 ton. Opublikowana w 1947 roku ostatnia z tych list uznawana jest za najbardziej restrykcyjną ze wszystkich amerykańskich zestawień strat zadanych Japonii przez amerykańską marynarkę, często też poddawana jest krytyce z powodu niespójności i pozostawiania określonej wielkości japońskich strat bez wskazania ich sprawcy, zarzuca się jej także sporą liczbę błędów i omyłek. Nie bez wpływu na jej kształt pozostał być może fakt, że w składzie wspólnej komisji marynarki i armii badającej japońskie straty, nie było ani jednego przedstawiciela floty podwodnej. W latach 80. dwudziestego wieku została też nawet z tego powodu oficjalnie zastąpiona przez zestawienie oparte na raportach bojowych
Medal Honoru.
Po powrocie z 5 patrolu, „za nadzwyczajny heroizm w walce” na południowo-zachodnim Pacyfiku między 6 a 10 lipca 1944 roku, generał McArthur przyznał Samuelowi Dealeyowi Distinguished Service Cross – najwyższe odznaczenie armii amerykańskiej, ustępujące rangą jedynie Medalowi Honoru Kongresu. Sympatyzujący z Dealeyem admirał Christie czynił jednak wysiłki, aby dowódca USS „Harder” za swój piąty patrol mógł otrzymać sam Medal Honoru. Po zmianie na stanowisku dowódcy Siódmej Floty w listopadzie 1943 roku, w której wiceadmirał Thomas Kinkaid zastąpił wiceadmirała Artura Carpendera, idea przyznania Samuelowi Dealeyowi Medalu Honoru napotkała na poważne trudności.
Dowódca floty generała MacArthura, adm. Kinkaid był przeciwnikiem przyznawania odznaczeń armii członkom marynarki wojennej, dodatkowo zaś wpływ na jego stanowisko miały osobiste animozje między nim a adm. Christie. Kinkaid zaopiniował negatywnie wniosek o Medal Honoru dla Dealeya, uzasadniając tym, iż dowódca SS-257 otrzymał już odznaczenie z armii za ten same dokonania. Reagując na sprzeciw Kinkaida wobec odznaczenia Dealeya, Christie zwrócił się z prośbą do generała MacArthura o rozważenie możliwości wycofania Distinguished Service Cross dla poległego dowódcy USS „Harder”, aby ten mógł otrzymać odznaczenie kongresu. Sprawa medalu dla Dealeya była kolejną, która pogłębiła animozje między admirałami Christie i Kinkaidem, które doprowadziły w końcu do pozbawienia admirała Christie dowództwa 30 grudnia 1944 roku i odesłania go do Waszyngtonu. Tam jednak Christie przestał być podwładnym admirała Kinkaida i był w stanie promować sprawę medalu, korzystając ze wsparcia ze strony generała MacArthura. 12 marca 1945 roku, w specjalnym liście gen. MacArthur poinformował Christie, że wysłał dokumenty niezbędne do przyznania Dealeyowi Medalu Honoru wraz z odpowiednią rekomendacją, dodając, że „jeśli Dealey nie zasługuje na Medal Honoru, to nikt nie zasługuje”. General zaznaczył także, że jest gotów wycofać Distinguished Service Cross armii, jeśli to odznaczenie miałoby stać na przeszkodzie uznaniu zasług Dealeya przez marynarkę i przyznaniu mu wyższego odznaczenia.
W 1945 roku, na ręce żony Edwiny, Samuel Dealey otrzymał pośmiertnie Medal Honoru:
Samuel Dealey został czwartym marynarzem floty podwodnej podczas II wojny światowej wyróżnionym Kongresowym Medalem Honoru. Odznaczenie to zostało mu przyznane przede wszystkim dzięki naciskom admirała Christie. Był jednym z łącznie siedmiu marynarzy amerykańskiej floty podwodnej, którzy je otrzymali. Między nimi był tym, który zatopił największy japoński tonaż, jednym też z trzech, którzy otrzymali to wyróżnienie pośmiertnie. Dlatego w uznaniu jego heroizmu, obok Medalu Honoru, Dealey otrzymał także Srebrną Gwiazdę oraz Krzyż Marynarki Wojennej z trzema Gold Star. Do dziś uznawany jest za jednego z bohaterów United States Submarine Force, a jego imieniem zostało nazwanych wiele miejsc w Stanach Zjednoczonych, w tym w bazach amerykańskiej floty podwodnej. Jakby na przekór jego mianu „zabójcy niszczycieli”, nazwiskiem Dealeya ochrzczono amerykański niszczyciel eskortowy USS „Dealey” (DE-1006), okręt wiodący całego typu niszczycieli o tej właśnie nazwie. Sam „Harder” został natomiast upamiętniony w nazwie USS „Harder” (SS-568) typu "Tang", składającego się z okrętów nazwanych nazwami najbardziej zasłużonych amerykańskich okrętów podwodnych, które zostały zatopione podczas II wojny światowej.
Bibliografia.
Książki
Opracowania Online

</doc>
<doc id="2710671" url="https://pl.wikipedia.org/wiki?curid=2710671" title="USS Lapon (SS-260)">
USS Lapon (SS-260)

USS Lapon (SS-260) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710672" url="https://pl.wikipedia.org/wiki?curid=2710672" title="USS Muskallunge (SS-262)">
USS Muskallunge (SS-262)

USS Muskallunge (SS-262) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710674" url="https://pl.wikipedia.org/wiki?curid=2710674" title="Jak pięknie świeci poranna gwiazda">
Jak pięknie świeci poranna gwiazda



</doc>
<doc id="2710675" url="https://pl.wikipedia.org/wiki?curid=2710675" title="USS Paddle (SS-263)">
USS Paddle (SS-263)

USS Paddle (SS-263) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne zasilane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710676" url="https://pl.wikipedia.org/wiki?curid=2710676" title="BWV 1">
BWV 1



</doc>
<doc id="2710682" url="https://pl.wikipedia.org/wiki?curid=2710682" title="Etyszkiet">
Etyszkiet

Etyszkiet – sznur przy czapce lub kaszkiecie z płaską, ozdobną plecionką z chwastem.
Etyszkiet przypięty do ramienia zapobiegał zgubieniu nakrycia głowy podczas szarży.
Był też ozdobą kurtki ułańskiej, a później oznaką orkiestrantów w jeździe i w artylerii konnej.

</doc>
<doc id="2710683" url="https://pl.wikipedia.org/wiki?curid=2710683" title="Dział Zbiorów Nutowych">
Dział Zbiorów Nutowych

Dział Zbiorów Nutowych (do 2016: Biblioteka Materiałów Orkiestrowych Polskiego Wydawnictwa Muzycznego) – nazwa warszawskiego oddziału Polskiego Wydawnictwa Muzycznego, zajmującego się wypożyczaniem partytur, wyciągów i librett polskich i zagranicznych utworów muzycznych na potrzeby wykonawcze instytucji muzycznych. Dział Zbiorów Nutowych mieści się przy ul. Fredry 8 w Warszawie.
Historia.
Dział Zbiorów Nutowych powstał w 1950 jako Centralna Biblioteka Muzyczna Centrali Obsługi Przedsiębiorstw i Instytucji Artystycznych. Po włączeniu w 1958 w struktury Polskiego Wydawnictwa Muzycznego funkcjonowała jako Centralna Biblioteka Nutowa. W 2016 roku, po przekształceniu Polskiego Wydawnictwa Muzycznego w Państwową Instytucję Kultury, nazwa biblioteki została zmieniona na Dział Zbiorów Nutowych. 
Dział Zbiorów Nutowych gromadzi i wypożycza materiały orkiestrowe umożliwiające wykonywanie zespołom wokalno-instrumentalnym symfonii, koncertów, baletów, oper i innych dzieł scenicznych. W DZN znajdują się utwory dawnych kompozytorów (jak na przykład Mikołaj Gomółka, Grzegorz Gerwazy Gorczycki, Mikołaj Zieleński, Marcin Mielczewski), polskich kompozytorów takich jak Fryderyk Chopin, Stanisław Moniuszko, Henryk Wieniawski, Karol Szymanowski, Witold Lutosławski, Karol Kurpiński, Franciszek Lessel, Grażyna Bacewicz, Kazimierz Serocki czy Henryk Mikołaj Górecki oraz utwory kompozytorów współczesnych (np. Wojciech Kilar, Zygmunt Krauze, Elżbieta Sikora, Marta Ptaszyńska, Paweł Mykietyn). Katalog obejmuje też utwory importowane od zagranicznych wydawców.
Na miejscu ze zbiorów korzystać może każdy, natomiast wypożyczać mogą instytucje krajowe i zagraniczne.

</doc>
<doc id="2710685" url="https://pl.wikipedia.org/wiki?curid=2710685" title="Karl von Müller">
Karl von Müller

Karl Friedrich Max von Müller (ur. 16 czerwca 1873 w Hanowerze, zm. 11 marca 1923 w Brunszwiku) – oficer niemieckiej Cesarskiej Marynarki Wojennej z okresu I wojny światowej, komandor, dowódca krążownika lekkiego SMS „Emden”.
Kariera wojskowa.
Karl von Müller był synem pułkownika pruskiej armii, uczestnika zwycięskiej dla Niemiec wojny z Francją, toczonej w latach 1870-1871. Chodził do gimnazjum w Hanowerze, a następnie uczył się w Kilonii. Potem uczęszczał do Akademii Wojskowej w Plön w Szlezwiku-Holsztynie, po czym wstąpił do pruskiej armii. W roku 1891 przeniósł się do Cesarskiej Marynarki Wojennej. Z początku, jego kariera w Kaiserliche Marine, rozwijała się powoli, a on sam był często przenoszony z jednego okrętu na inny. Zaczynał na jednostce szkolnej „Stosch”, po czym służył na fregacie „Gneisenau” w czasie rejsu do Ameryki. W październiku 1894 został oficerem sygnałowy na fregacie „Baden”. Później pełnił tę samą funkcję na siostrzanym okręcie „Badena” – „Sachsen”. Następnie, awansowany na porucznika marynarki rozpoczął dwuletnią służbę na kanonierce „Schwalbe”, stacjonującej u wybrzeży Niemieckiej Afryki Wschodniej. Tam zachorował na malarię. Skutki tej choroby odczuwał potem do końca swojego życia. Po powrocie do Niemiec w roku 1900 pracował na lądzie do czasu objęcia funkcji drugiego oficera artylerii na pancerniku „Kaiser Wilhelm II”. Jego kariera nabrała tempa, kiedy został przydzielony do sztabu księcia admirała Heinricha von Preussen, gdzie wysoko oceniano jego pracę. W 1908 awansowano go do stopnia komandora podporucznika. Od 1909 pracował w berlińskim Urzędzie Marynarki Rzeszy, gdzie jego talenty dostrzegł wielki admirał Alfred von Tirpitz.
Służba na SMS Emden.
W maju 1913 Karl von Müller został mianowany dowódcą krążownika SMS „Emden”. Lekki krążownik „Emden”, o wyporności 3592 ton i długości 118 m, został wybudowany w Cesarskiej Stoczni w Gdańsku. Zwodowano go w roku 1908, a do służby wszedł w 1909. Jego uzbrojenie stanowiło 10 dział kalibru 105 mm. Załoga tego okrętu liczyła przeciętnie 361 osób. Mógł on rozwinąć prędkość 24 węzłów.
SMS „Emden” wchodził w skład Niemieckiej Eskadry Dalekiego Wschodu, dowodzonej przez wiceadmirała Maximiliana von Spee. Baza Niemieckiej Eskadry Wschodnioazjatyckiej mieściła się w Qingdao, na terenie niemieckiej kolonii Kiaoczou we wschodnich Chinach, na Półwyspie Szantuńskim.
Przed wybuchem wojny dowodzący Emdenem Karl von Müller odniósł sukces w czasie dwumiesięcznej misji na rzece Jangcy. Wykazał się inicjatywą i umiejętnościami, ostrzeliwując zbuntowane forty w Nankinie, za co został uhonorowany Królewskim Pruskim Orderem Korony III klasy z mieczami.
I wojna światowa.
Początkowe działania.
Gdy wybuchła wojna, SMS „Emden” jako jedyny z krążowników Eskadry Wschodnioazjatyckiej znajdował się w pobliżu Jiaozhou. 31 lipca 1914 opuścił Qingdao, kierując się na Morze Japońskie. 1 sierpnia Cesarstwo Niemieckie wypowiedziało wojnę Rosji, o czym Karl von Müller poinformował swoją załogę. 4 sierpnia w pobliżu Cuszimy na wodach Cieśniny Koreańskiej załoga „Emdena” opanowała rosyjski parowiec „Riazań”.
Nieco wcześniej, kiedy Maximilian von Spee otrzymał ze sztabu marynarki wojennej informację, iż wybuch wojny z Ententą jest wielce prawdopodobny, rozkazał, by „Emden” dołączył do jego eskadry przy wyspie Pagan w archipelagu Marianów. Graf Spee nie chciał, by w razie wybuchu wojny któryś z jego krążowników wracał do Qingdao, ponieważ uważał, że tej bazy nie da się obronić, w szczególności, jeśli do walki po stronie Trójporozumienia przystąpiłaby Japonia.
3 sierpnia Niemcy wypowiedziały wojnę Francji, a dzień później Wielka Brytania wypowiedziała wojnę cesarstwu Wilhelma II. Jednocześnie przed Karlem von Müllerem otworzyła się możliwość, by zdobyty parowiec „Riazań” wcielić do niemieckiej floty, jednak żeby to zrobić, należało odpowiednio wyposażyć rosyjską jednostkę, a tego można było dokonać jedynie w Qingdao. Dowódca Emdena stanął przed ważną decyzją: zawinąć do portu Qingdao i ryzykując konfrontację z siłami Royal Navy zmodyfikować „Riazań” na potrzeby niemieckie, czy niezwłocznie płynąć na spotkanie z wiceadmirałem von Spee na Pagan. Komandor porucznik von Müller wybrał pierwszy wariant. „Emden” odprowadził zdobyczny parowiec do Qingdao, w efekcie czego „Riazań” 7 sierpnia zasilił Kaiserliche Marine jako krążownik pomocniczy „Cormoran II”. Tymczasem ładownie „Emdena” wyładowano węglem, a jego załogę zwiększono do prawie 400 ludzi, wśród których znalazło się m.in. trzech chińskich praczy. Gdy 6 sierpnia SMS „Emden” wypływał z Qingdao, zespół muzyczny na jego pokładzie grał niemiecką pieśń patriotyczną "Straż na Renie".
12 sierpnia u brzegu wyspy Pagan „Emden” spotkał się z pozostałymi okrętami Eskadry Wschodnioazjatyckiej. Podczas narady dowódców krążowników Karl von Müller zasugerował Maximilianowi von Spee, że chętnie odłączyłby się ze swoim okrętem od głównych sił eskadry i popłynął na Ocean Indyjski, by tam prowadzić działalność korsarską i paraliżować szlaki handlowe sprzymierzonych. Von Müller obawiał się, iż skoncentrowane okręty Eskadry Wschodnioazjatyckiej wspólnie przemierzające Pacyfik mogą wyrządzić przeciwnikowi niewiele szkód i kłopotu. Obecność niemieckiego krążownika na Oceanie Indyjskim mocniej pokrzyżowałaby aliantom szyki. Jednocześnie przekonywał, że uzupełnianie na tamtejszych wodach zapasów węgla przez pojedynczy okręt nie powinno rodzić wielkich trudności. Propozycja von Müllera przemawiała do innych dowódców, a sam Maximilian von Spee obiecał się do niej ustosunkować. Wkrótce nadeszła pomyślna dla dowódcy „Emdena” odpowiedź wiceadmirała:
14 sierpnia SMS „Emden” wraz z węglowcem „Markomannia” odłączył się ostatecznie od pozostałych okrętów Eskadry Wschodnioazjatyckiej, biorąc kurs na południe.
Sukcesy.
Po dotarciu na Ocean Indyjski SMS „Emden” odnosił wielkie sukcesy, zatapiając liczne jednostki ententy. Statki sprzymierzonych zwykle nie były zatapiane ostrzałem z dużej odległości. Najczęściej zatrzymywano je, po czym niemiecki oficer wraz z kilkoma ludźmi wkraczali na pokład takiej jednostki i przygotowywali ją do zatopienia. Jeśli na pokładzie były zapasy węgla, żywności, lekarstw czy części zamiennych, wówczas Niemcy te zasoby przejmowali. Przed zatopieniem statku przeokrętowywano także jego załogę. Załoga „Emdena” zatopiła w ten sposób wiele brytyjskich jednostek – np. "Lovat" (11 września 1914), "Killin" 13 września, "Foyle" (27 września) oraz pogłębiarkę) "Ponrabbel" (16 października), czy parowce: "Trabboch" (14 września), "Benmohr" (16 października) i "Chilkana" (19 października). Jednak niektórych statków ludzie Karla von Müllera nie zatapiali, lecz zabierali ze sobą, by funkcjonowały jako węglowce lub jednostki pomocnicze. Taki los spotkał np. "Exford" i "Buresk", na którego pokładzie znaleziono 6000 ton walijskiego węgla wysokiej jakości.
Załogi zatapianych statków były dobrze traktowane przez Niemców. Kiedy było to możliwe, ładowano jeńców na jakiś przejęty statek i zwalniano, by wrócili do swoich – przykładem może być wypuszczenie "St. Egbert’a", który wyładowany Brytyjczykami odpłynął w stronę Cochin. Jeńcy odprawieni przy innej okazji na pokładzie "Gryfevale" w kierunku Colombo wręcz wiwatowali na cześć marynarzy z Emdena, w podzięce za dobre traktowanie. Pewnego razu zdarzyło się też, iż Karl von Müller zapłacił kapitanowi norweskiego parowca "Dovre", by ten przetransportował załogę zatopionego 14 września statku "Clan Matheson" do Rangunu.
22 września 1914 „Emden” zbliżył się do miasta Madras na wschodnim wybrzeżu Półwyspu Indyjskiego i otworzył ogień w kierunku brytyjskich urządzeń portowych. W ciągu 10 minut niemiecki krążownik wystrzelił 130 pocisków. Trafionych zostało pięć zbiorników na ropę naftową. Dwa z nich zajęły się ogniem, w efekcie czego spłonęło blisko 2 mln litrów ropy. Ponadto uszkodzony został parowiec „Chupra”. Chociaż kapitan von Müller starał się prowadzić ostrzał w taki sposób, by pociski nie zagrażały obecnym na lądzie cywilom, to jednak pięć osób zostało zabitych, a kilkanaście odniosło rany. Udany rajd „Emdena” na port Madras był ciosem w prestiż Royal Navy i znacząco zakłócił ruch statków w Zatoce Bengalskiej.
Dzięki swoim osiągnięciom korsarskim „Emden” zyskał złą sławę w marynarkach handlowych państw sprzymierzonych. W obawie przed spotkaniem z nim 40 statków obawiało się na początku października wyjść w morze z portu w Kalkucie.
Tymczasem Karl von Müller zdecydował, że trzeba uzupełnić zapasy żywności i przeprowadzić na okręcie prace konserwacyjne. W tym celu 9 października zakotwiczono przy będącej we władaniu Brytyjczyków wyspie Diego Garcia. Jej mieszkańcy nie wiedzieli do tej pory o wybuchu wojny, udzielili więc Niemcom gościny i poczęstowali ich jedzeniem. Po dwóch dniach SMS „Emden” opuścił wyspę, kierując się w rejon na zachód od Cejlonu.
Aby zmylić nieprzyjaciela, na pokładzie „Emdena” często ustawiano replikę czwartego komina, co upodabniało niemiecką jednostkę do brytyjskich krążowników. Ten maskujący zabieg wykonano także 28 października 1914, zbliżając się do portu na wyspie Penang, dzięki czemu nieniepokojony „Emden” zdołał zbliżyć się na 350 m do zacumowanego tu rosyjskiego lekkiego krążownika „Żemczug”.
„Emden” zaatakował rosyjski okręt torpedami i ogniem swoich dział. Unieruchomiony przy nabrzeżu „Żemczug”, którego kotły były wygaszone, prawie się nie bronił i wkrótce osiadł na dnie. Opuszczając Penang SMS „Emden” starł się jeszcze z powracającym z patrolu francuskim niszczycielem „Mousquet”, który także został szybko zatopiony. Również z tej potyczki „Emden” wyszedł nieuszkodzony. Jego załoga wyłowiła z wody 36 francuskich rozbitków, których potem przeokrętowano na zatrzymany 30 października brytyjski parowiec „Newburn” z poleceniem odstawienia rannych do szpitala na Sumatrze. „Emden” obrał natomiast kurs na Wyspy Kokosowe. Po bitwie pod Penangiem okrętu komandora porucznika von Müllera poszukiwało już 18 jednostek alianckich.
Ostatnia bitwa Emdena.
Na początku listopada komandor porucznik von Müller postanowił zaatakować brytyjską radiostację na Wyspach Kokosowych.
Rankiem 9 listopada SMS „Emden” zakotwiczył w pobliżu wyspy Direction Island, należącej do wchodzącego w skład Wysp Kokosowych atolu Południowych Wysp Keelinga. Dla utrudnienia identyfikacji niemieckiej jednostki, na okręcie postawiono czwarty, fałszywy komin. Złożony z 3 oficerów i 44 marynarzy oddział desantowy pod dowództwem komandora podporucznika Hellmutha von Mücke zszedł na ląd z zadaniem zniszczenia stacji radiotelegrafu w Port Refuge i, w miarę możliwości, przecięcia komunikacyjnych kabli podmorskich, wiodących do Australii, Południowej Afryki i Indii Holenderskich. Celem tej akcji było według Karla von Müllera zakłócenie alianckiej żeglugi do i z Australii oraz wywołanie u sprzymierzonych wrażenia, iż „Emden” kieruje się na wody okalające Australię od zachodu i południa. Niemiecki dowódca miał nadzieję, że spowoduje to przesunięcie z Oceanu Indyjskiego części alianckich krążowników polujących na jego okręt.
Załoga zaatakowanej stacji radiotelegraficznej wysłała informację o zagrożeniu zarówno przez kable, jak i przy użyciu radiotelegrafu. Mimo podjętych prób, marynarzom z „Emdena” nie udało się zagłuszyć komunikatu radiowego. Brytyjski meldunek przechwycił HMAS „Melbourne”, należący eskorty do składającego się z 38 statków konwoju, wiozącego żołnierzy ANZAC. Od konwoju znajdującego się w tym czasie ok. 50 mil na północ od Port Refuge niezwłocznie odłączono inny lekki krążownik eskorty – HMAS „Sydney”, który z maksymalną prędkością podążył w kierunku Wysp Kokosowych, na spotkanie SMS „Emden”.
Karl von Müller nie wiedział, czy apel o pomoc wysłany przez brytyjską obsługę telegrafu okaże się skuteczny, ale spodziewał się, że najbliższe wrogie okręty znajdują się co najmniej 200-250 mil od atolu Południowych Wysp Keelinga. W tej niepewnej sytuacji wydał rozkaz by załoga Emdena przygotowała się do przeładowywania węgla z węglowca "Buresk". Rozkaz ten został jednak później odwołany. Kiedy około godziny 9 na horyzoncie pojawił się dowodzony przez komandora Johna C. T. Glossopa HMAS Sydney, wezwano oddział komandora podporucznika von Mückego do natychmiastowego powrotu. Oddział desantowy, któremu udało się zniszczyć radiostację, nie zdołał dostatecznie szybko powrócić na macierzysty okręt, toteż SMS Emden odpłynął bez niego około 9:30.
O 9:40 Niemcy otworzyli ogień, rozpoczynając tym samym bitwę z HMAS „Sydney”. Początkowo SMS Emden zaliczył kilka udanych trafień, ale wkrótce przewagę uzyskał Sydney, który był szybszy, lepiej opancerzony i wyposażony w działa większego kalibru. Większy zasięg dział umożliwiał ponadto Australijczykom pozostawanie w trakcie walki poza zasięgiem pocisków przeciwnika. W tej trudnej sytuacji Karl von Müller chciał poprzez skuteczny ostrzał na tyle spowolnić HMAS Sydney by móc go następnie zaatakować torpedami, ale tego planu nie udało się zrealizować.
W ciągu 80 minut walki SMS „Emden” został trafiony przeszło 100 razy. W efekcie, niemiecki okręt był bardzo mocno uszkodzony. Zniszczone zostały m.in. wszystkie trzy kominy, przedni maszt i wyrzutnie torped. „Emden” płonął, a o godzinie 11 jego działa ostatecznie zamilkły. Było jasne, że bitwa jest przegrana, a „Emdena” nie da się uratować, więc komandor porucznik von Müller zdecydował o osadzeniu zniszczonego krążownika na rafie koralowej. Udało się tego dokonać ok. 11:15 u wybrzeży Północnej Wyspy Keelinga. Osadzenie okrętu na mieliźnie miało w zamyśle dowódcy dać załodze szanse na uratowanie się. Ponieważ Sydney kontynuował ostrzał, Karl von Müller zezwolił, by obecni na pokładzie „Emdena” marynarze skakali do wody i wpław płynęli do wyspy.
Tymczasem australijski okręt oddalił się by dopaść węglowiec "Buresk", który pojawił się na horyzoncie. Po tym jak członkowie załogi "Buresk" ok. godziny 13 samodzielnie zatopili swój statek, by nie wpadł on w ręce aliantów, „Sydney” wrócił do „Emdena”. Ponieważ na niemieckim okręcie wciąż powiewała bandera wojenna, Australijczycy wznowili ostrzał do czasu, aż Niemcy wywiesili w jej miejsce białą flagę. Sydney wysłał Niemcom wiadomość, iż wróci po nich następnego dnia rano. Załoga australijskiego krążownika zostawiła rozbitkom paczki z medykamentami.
Kiedy rankiem 10 listopada HMAS Sydney pojawił się przy Północnej Wyspie Keelinga by podjąć rozbitków, Karl von Müller musiał dać słowo, że nikt z jego ludzi nie uczyni nic wrogiego przeciwko australijskiemu krążownikowi i jego załodze. Niemcy, którzy przeżyli bitwę z poprzedniego dnia, trafili do niewoli. Komandor porucznik von Müller jako ostatnio opuścił wrak SMS Emden. 11 listopada 1914, po podjęciu rozbitków zarówno z wraku, jak i z Północnej Wyspy Keelinga, HMAS Sydney popłynął do Kolombo.
Bitwa u wybrzeży Wysp Kokosowych była pierwszym w historii starciem morskim z udziałem okrętu australijskiego.
Straty.
W bitwie koło Wysp Kokosowych spośród członków załogi Emdena zginęły 134 osoby, a 65 zostało rannych. Na pokładzie HMAS Sydney, który został trafiony ok. 10 razy, poległy 4 osoby, a rany odniosło 12.
Wnioski von Müllera.
Karl von Müller ocenił, iż głównymi przyczynami porażki Emdena w konfrontacji z Sydney były:
Podsumowanie aktywności wojennej.
W ciągu trzech miesięcy początkowego okresu wojny dowodzony przez Karla von Müllera krążownik SMS Emden zatrzymał 24 handlowe statki parowe. 16 spośród nich, o łącznym tonażu 70 825 BRT posłał na dno. Okręt ten istotnie zakłócił aliancką żeglugę handlową na Oceanie Indyjskim a jego poszukiwania znacząco angażowały siły Royal Navy. Epopeję Emdena śledzono w Cesarstwie Niemieckim i w Wielkiej Brytanii. W obu krajach podziw budziło rozsądne dowodzenie i odwaga komandora porucznika von Müllera.
Przychylność brytyjskiej opinii publicznej dla dowódcy Emdena wynikała z tego, jak przyzwoicie traktował on załogi zatrzymywanych bądź zatapianych statków. Jak można było przeczytać w gazecie „The Daily Telegraph”:
Spośród marynarzy obecnych na pokładach statków, które Emden zatrzymał lub zatopił, nie zginęła ani jedna osoba. Jedyne cywilne ofiary tego krążownika straciły życie podczas ostrzału urządzeń portowych w Madras, pomimo iż Niemcy starali się prowadzić ogień w taki sposób, by nie zagrażał on cywilom.
Karl von Müller uważał, że na wojnie człowiek powinien pozostać dżentelmenem, w trakcie walki zachowując właściwą kulturę i maniery. Dlatego dowodząc okrętem postępował honorowo i trzymał się reguł prawa wojennego. Szlachetną postawę komandora porucznika von Müllera pochwalił m.in. „The Times”:
Dowódca SMS Emden umiał też zadbać o własnych ludzi. Kiedy udało im się przejąć statek wyładowany piwem i mydłem, znaczną część tych towarów przeładowano na pokład, na potrzeby załogi Emdena. Dopiero potem zatopiono zatrzymaną jednostkę.
W niewoli i po wojnie.
Po przegranej bitwie u wybrzeży Wysp Kokosowych Karl von Müller został internowany. Początkowo więziono go na Malcie, a następnie, w październiku 1916 został przeniesiony do Anglii. W tamtejszym więzieniu nadzorował budowę tunelu, przez który w 1917 uciekł wraz z 20 innymi jeńcami wojennymi. Jednak po kilku godzinach został złapany i ponownie uwięziony.
Angielski klimat powodował nasilenie malarii, z którą von Müller zmagał się od czasu służby w Niemieckiej Afryce Wschodniej. Z tego względu, w ramach humanitarnej wymiany jeńców, przeniesiono go do Holandii, gdzie został otoczony opieką medyczną. W październiku 1918 repatriowano go do Niemiec.
19 marca 1918 Karl von Müller otrzymał order wojskowy Pour le Mérite. Został też niebawem awansowany do stopnia komandora. W 1919 z przyczyn zdrowotnych odszedł z marynarki wojennej.
Po 1919 zamieszkał w Blankenburg (Harz). Wstąpił do Niemieckiej Narodowej Partii Ludowej i został deputowanym brunszwickiego Landtagu.
25 czerwca 1920 ożenił się w Halberstadt z Juttą von Hanstein, która urodziła mu dwie córki. W ostatnich latach życia komandor von Müller martwił się o pomyślność żyjących członków załogi Emdena. Sam prowadził skromne życie i odrzucał większość propozycji publicznego opowiadania o swoich wojennych losach. Na pytanie, dlaczego nie napisał wspomnień, odparł:
Komandor Karl von Müller zmarł nagle 11 marca 1923, po krótkiej, lecz ciężkiej chorobie, w Brunszwiku. Być może jego śmierć przyspieszyły pojawiające się często nawroty malarii.

</doc>
<doc id="2710687" url="https://pl.wikipedia.org/wiki?curid=2710687" title="Skrzyńczyska">
Skrzyńczyska

Skrzyńczyska (752 m) – szczyt w Gorcach wznoszący się po północnej stronie przełęczy Wierchmłynne (732 m). Jego północne stoki opadają do doliny Potoku Zasadnego, zaś w jego wschodnie i zachodnie stoki wcinają się dolinki dwóch dopływów tego potoku. Po drugiej stronie zachodniego potoku wznosi się drugi, wyższy, lecz bezimienny wierzchołek 762 m.
Skrzyńczyska są obecnie niemal całkowicie porośnięte lasem, dawniej jednak było na nich wiele pól i łąk. Obecnie niektóre z nich zarastają lasem, ale na zdjęciach lotniczych mapy Geoportalu są jeszcze rozróżnialne. Duża polana Studzienki znajduje się jeszcze po zachodniej stronie Skrzyńczysk.
Skrzyńczyska znajdują się na terenie wsi Zasadne w województwie małopolskim, w powiecie limanowskim, w gminie Kamienica.

</doc>
<doc id="2710710" url="https://pl.wikipedia.org/wiki?curid=2710710" title="Jan S. Przyłuski">
Jan S. Przyłuski



</doc>
<doc id="2710714" url="https://pl.wikipedia.org/wiki?curid=2710714" title="Ibrahima Diomandé">
Ibrahima Diomandé

Ibrahima Diomandé (ur. 28 października 1969 w Issii) – iworyjski piłkarz występujący na pozycji obrońcy.
Kariera klubowa.
Diomandé karierę rozpoczynał w drużynie Issia Wazi. Następnie grał w zespole ASEC Mimosas, z których w latach 1997-1999 zdobył Afrykańską Ligę Mistrzów (1998), Superpuchar Afryki (1999), 2 mistrzostwa Wybrzeża Kości Słoniowej (1997, 1998) oraz 2 Puchary Wybrzeża Kości Słoniowej (1997, 1999).
W 2000 roku Diomandé odszedł do drużyny Africa Sports. W 2002 roku zdobył z nią Puchar Wybrzeża Kości Słoniowej. Następnie grał w Jeunesse Abidżan, a w 2004 roku wrócił do klubu ASEC Mimosas. W latach 2004-2007 wywalczył z nim 3 mistrzostwa kraju (2004, 2005, 2006) oraz 2 Puchary kraju (2005, 2007). W 2007 roku zakończył karierę.
Kariera reprezentacyjna.
W reprezentacji Wybrzeża Kości Słoniowej Diomandé zadebiutował w 1995 roku. W 1998 roku został powołany do kadry na Puchar Narodów Afryki. Zagrał na nim w meczach z Namibią (4:3), RPA (1:1), Angolą (5:2) oraz Egiptem (0:0, 4:5 w rzutach karnych). Tamten turniej drużyna WKS zakończyła na ćwierćfinale.
W latach 1995-1999 w drużynie narodowej Diomandé rozegrał łącznie 22 spotkania i zdobył 1 bramkę.

</doc>
<doc id="2710715" url="https://pl.wikipedia.org/wiki?curid=2710715" title="Ibrahima Diomande">
Ibrahima Diomande



</doc>
<doc id="2710722" url="https://pl.wikipedia.org/wiki?curid=2710722" title="Salgueiros Porto">
Salgueiros Porto



</doc>
<doc id="2710728" url="https://pl.wikipedia.org/wiki?curid=2710728" title="Eusebi Güell">
Eusebi Güell

Eusebi Güell i Bacigalupi (ur. 15 grudnia 1846 w Barcelonie, zm. 9 lipca 1918 tamże) – kataloński inżynier i przedsiębiorca, znany za sprawą finansowania dzieł słynącego z wyjątkowych projektów secesyjnego architekta Antonia Antoni Gaudíego.
Życiorys.
Urodził się jako syn Joana Güell i Ferrer, przedsiębiorcy z Torredembarra, który wzbogacił się na Kubie i prowadził rozliczne interesy w Barcelonie. Jego matka pochodziła z zamożnej rodziny kupców genueńskich, którzy osiedli w Katalonii pod koniec XVIII w. Spotkał Gaudíego na początku jego kariery i będąc pod wrażeniem jego projektów finansował niektóre z nich.
Güell nabył ziemię w Barcelonie i zatrudnił Gaudíego, by zaprojektował osiedle dla bogaczy, jednak architektura ta nie znalazła wśród elit uznania. Zbudowano tylko dwa domy, a w 1923 roku rodzina Güella sprzedała posiadłość miastu jako Park Güell.
Król Alfons XIII nobilitował Güella do godności hrabiego w 1918 roku. Güell zmarł w swoim domu w Parku Güell w 1918 r.

</doc>
<doc id="2710729" url="https://pl.wikipedia.org/wiki?curid=2710729" title="FK Gubkin">
FK Gubkin

FK Gubkin (ros. ФК Губкин) – rosyjski klub piłkarski z Gubkina założony w 1995 roku. Swoje mecze rozgrywają na stadionie SK Gorniak.

</doc>
<doc id="2710750" url="https://pl.wikipedia.org/wiki?curid=2710750" title="Kevin Lafrance">
Kevin Lafrance

Kevin Pierre Lafrance (ur. 13 stycznia 1990 w Bondy) – haitański piłkarz pochodzenia francuskiego występujący na pozycji środkowego obrońcy w Stomilu Olsztyn.
Kariera klubowa.
Lafrance, którego rodzice są imigrantami z Haiti, urodził się we francuskim mieście Bondy i w piłkę nożną zaczął grać w wieku sześciu lat. Jego pierwszym klubem był szóstoligowy US Torcy. Jeszcze jako junior, obrońca wyjeżdżał na testy do kilku wyżej notowanych francuskich klubów, takich jak RC Strasbourg, LB Châteauroux czy AJ Auxerre. W 2007 roku za sprawą swojego agenta trafił do czeskiego zespołu FK Baník Most, z którym podpisał umowę i przez półtora roku terminował w jego akademii juniorskiej, jednocześnie ucząc się języka i uczęszczając do liceum. W Gambrinus Liga zadebiutował 10 maja 2008 w przegranym 0:1 spotkaniu z Tescomą Zlín. W sezonie 2007/2008 jego drużyna zajęła ostatnie miejsce w tabeli i spadła do drugiej ligi.
Dobra postawa Lafrance'a na zapleczu najwyższej klasy rozgrywkowej zaowocowała półrocznym wypożyczeniem do ówczesnego mistrza Czech, stołecznej Slavii Praga, w lutym 2010. Nie pomógł drużynie w obronie tytułu i pozostawał rezerwowym ekipy, rozgrywając sześć spotkań. Kolejne rozgrywki ponownie spędził w drugiej lidze jako gracz Baníka, za to na czas trwania sezonu 2011/2012 udał się na wypożyczenie do Viktorii Žižkov. W jej barwach strzelił premierowego gola w pierwszej lidze czeskiej – 28 sierpnia 2011 w zremisowanym 2:2 meczu z Sigmą Ołomuniec. Na koniec rozgrywek Viktoria zajęła ostatnie miejsce w tabeli, spadając do drugiej ligi.
24 sierpnia 2013 roku Haitańczyk podpisał roczny kontrakt z opcją przedłużenia z Widzewem Łódź. W nowym zespole debiut zaliczył w spotkaniu z Jagiellonią. Obrońca w rundzie jesiennej zdobył dwie bramki w Ekstraklasie, ale zaliczył również dwa samobójcze trafienia. 25 listopada Lafrance (wraz z Lewonem Hajrapetianem) został przesunięty do rezerw. Oficjalnym powodem takiej decyzji była analiza postawy sportowej podczas meczów ligowych i treningów, ale jej kulisy nie pozostają do końca jasne. Po zmianie trenera nowy szkoleniowiec, Artur Skowronek przywrócił Lafrance'a do pierwszej drużyny.
Kariera reprezentacyjna.
Dysponujący podwójnym obywatelstwem Lafrance zdecydował się na grę w reprezentacji Haiti, w której zadebiutował 18 listopada 2010 w wygranym 1:0 meczu towarzyskim z Katarem. Premierowego gola w kadrze narodowej strzelił 6 września 2011 w wygranej 4:2 konfrontacji z Curaçao w ramach eliminacji do Mistrzostw Świata 2014. Haitańczycy nie zdołali się jednak zakwalifikować na mundial. Został powołany na Copa América 2016 w Stanach Zjednoczonych, gdzie jego drużynie nie udało się wyjść z grupy.

</doc>
<doc id="2710751" url="https://pl.wikipedia.org/wiki?curid=2710751" title="Kévin Lafrance">
Kévin Lafrance



</doc>
<doc id="2710755" url="https://pl.wikipedia.org/wiki?curid=2710755" title="Ahmed Ouattara">
Ahmed Ouattara

Ahmed Ouattara (ur. 15 grudnia 1969 w Abidżanie) – piłkarz z Wybrzeża Kości Słoniowej występujący na pozycji napastnika.
Kariera klubowa.
Ouattara seniorską karierę rozpoczynał w 1989 roku w Africa Sports. Przez 5 lat gry dla tego klubu, zdobył z nim Afrykański Puchar Zdobywców Pucharów (1992), Superpuchar Afryki (1992), mistrzostwo Wybrzeża Kości Słoniowej (1989) oraz 2 Puchary Wybrzeża Kości Słoniowej (1989, 1993).
W 1994 roku Ouattara trafił do szwajcarskiego FC Sion. W 1995 roku zdobył z nim Puchar Szwajcarii. W tym samym roku odszedł do portugalskiego Sportingu CP. W 1996 roku dotarł z nim do finału Pucharu Portugalii. Na początku 1997 roku wrócił do FC Sion. W tym samym roku wywalczył z nim mistrzostwo Szwajcarii oraz Puchar Szwajcarii.
W 1998 roku odszedł do innego szwajcarskiego zespołu, FC Basel. Spędził tam pół roku, a potem przeniósł się do hiszpańskiej Extremadury z Primera División. W tym samym roku, po spadku tego klubu do Segunda División, odszedł do Al-Shabab Dubaj ze Zjednoczonych Emiratów Arabskich. Potem występował jeszcze w portugalskim SC Salgueiros oraz ojczystym ASEC Mimosas z którym w 2001 oraz 2002 zdobył mistrzostwo Wybrzeża Kości Słoniowej.
Kariera reprezentacyjna.
W reprezentacji Wybrzeża Kości Słoniowej Ouattara zadebiutował w 1989 roku. W 1994 roku znalazł się w drużynie na Puchar Narodów Afryki. Wystąpił na nim w spotkaniach z Nigerią (2:2, 2:4 w rzutach karnych) oraz Mali (3:1), w którym zdobył także bramkę. Tamten turniej reprezentacja WKS zakończyła na 3. miejscu.
W 1998 roku ponownie został powołany do kadry na Puchar Narodów Afryki. Zagrał na nim w meczach z RPA (1:1), Angolą (5:2) oraz Egiptem (0:0, 4:5 w rzutach karnych). W pojedynku z RPA strzelił także gola. Z tamtego turnieju drużyna WKS odpadłą w ćwierćfinale.
W latach 1989–1999 w drużynie narodowej Ouattara rozegrał łącznie 21 spotkań i zdobył 4 bramki.

</doc>
<doc id="2710759" url="https://pl.wikipedia.org/wiki?curid=2710759" title="Kapisillit">
Kapisillit

Kapisillit, Kapisilik – osada na zachodnim wybrzeżu Grenlandii. Znajduje się w gminie Sermersooq. Według danych oficjalnych w 2011 roku mieszkało w niej 75 osób.

</doc>
<doc id="2710761" url="https://pl.wikipedia.org/wiki?curid=2710761" title="Koń (szczyt w Gorcach)">
Koń (szczyt w Gorcach)

Koń (811 m) – szczyt w Gorcach, w miejscowości Ochotnica Dolna. Na mapie Compassu ma nazwę Działek. Wznosi się we wschodnim grzbiecie Gorca, który poprzez Wierch Lelonek, Wierchmłynne, Zdzar, Konia, Twarogi i Wietrznice ciągnie się aż do Dunajca. Grzbietem tym biegnie dział wodny między rzekami Ochotnica i Kamienica.
Zachodnie stoki Konia opadają do doliny potoku Młynne, w północno-wschodnim kierunku góra tworzy dość płaski i rozległy grzbiet oddzielający dolinki Cisowego Potoku i Potoku Górkowego. Jest porośnięty lasem, ale na jego grzbiecie i stokach znajduje się wiele polan, na niektórych z nich stoją pojedyncze zabudowania odciętych od centrum wsi przysiółków miejscowości Ochotnica Dolna.
W 2015 r. gmina Ochotnica Dolna w ramach szerszego programy budowy wież widokowych i tras rowerowych wykonała i oznakowała nowe szlaki turystyki rowerowej i narciarskiej.

</doc>
<doc id="2710766" url="https://pl.wikipedia.org/wiki?curid=2710766" title="Rafael Sánchez Ferlosio">
Rafael Sánchez Ferlosio

Rafael Sánchez Ferlosio (ur. 4 grudnia 1927 w Rzymie, zm. 1 kwietnia 2019 w Madrycie) – hiszpański pisarz.
Przyczynił się do przebudzenia literatury hiszpańskiej po zakończeniu wojny domowej, pracował z takimi pisarzami jak Juan Goytisolo czy Ana María Matute. W 2004 otrzymał Nagrodę Cervantesa.
Jego ojciec był założycielem i przywódcą Falangi.

</doc>
<doc id="2710791" url="https://pl.wikipedia.org/wiki?curid=2710791" title="(They Long to Be) Close to You">
(They Long to Be) Close to You

„(They Long to Be) Close to You” – utwór wydany w 1963 roku przez amerykańskiego aktora Richarda Chamberlaina. Autorami tekstu są Burt Bacharach i Hal David.
Cover.
W 1970 roku został wydany cover utworu przez zespół The Carpenters. Przez 4 tygodnie piosenka utrzymywała się na pierwszej pozycji na liście U.S. Billboard Hot 100.

</doc>
<doc id="2710796" url="https://pl.wikipedia.org/wiki?curid=2710796" title="Moussa Traoré (ur. 1971)">
Moussa Traoré (ur. 1971)

Moussa Traoré (ur. 25 grudnia 1971 w Anyamie) – iworyjski piłkarz występujący na pozycji napastnika.
Kariera klubowa.
Traoré karierę rozpoczynał w 1989 roku w Rio Sport d'Anyama. W 1989 roku wyjechał do Francji, gdzie został graczem rezerw zespołu Stade Rennais. Na początku 1991 roku został włączony do jego pierwszej drużyny, grającej w Division 1. W połowie tego samego roku odszedł do drugoligowego Olympique Alès. Przez 5 lat rozegrał tam 164 spotkania i zdobył 34 bramki.
W 1996 roku Traoré przeniósł się do trzecioligowego Angers SCO. Spędził tam rok, a potem został graczem innego trzecioligowca, US Créteil-Lusitanos. W 1999 roku awansował z nim do Division 2. Z Créteil grał tam przez rok. Potem odszedł z klubu.
Następnie występował w saudyjskim Al-Szabab Rijad, francuskim AS Choisy-le-Roi (V liga) oraz reuniońskim USS Tamponnaise, z którym zdobył 5 mistrzostw Reunionu (2003, 2004, 2005, 2006, 2007) oraz 2 Puchary Reunionu (2003, 2008). W 2008 roku Traoré zakończył karierę.
Kariera reprezentacyjna.
W reprezentacji Wybrzeża Kości Słoniowej Traoré zadebiutował w 1992 roku. W tym samym roku wziął udział w Pucharze Narodów Afryki. Zagrał na nim w pojedynkach z Kongiem (0:0), Zambią (1:0), Kamerunem (0:0, 3:1 w rzutach karnych) oraz w wygranym w finale z Ghaną (0:0, 11:10 w rzutach karnych).
W 1996 roku ponownie znalazł się w drużynie na Puchar Narodów Afryki. Wystąpił na nim w spotkaniach z Ghaną (0:2), Mozambikiem (1:0) oraz Tunezją (1:3), w którym zdobył także bramkę. Tamten turniej reprezentacja WKS zakończyła na fazie grupowej.
W 1998 roku Traoré po raz kolejny został powołany do kadry na Puchar Narodów Afryki. Zagrał na nim w meczu z RPA (1:1). Z tamtego turnieju drużyna WKS odpadłą w ćwierćfinale.
W latach 1992-1998 w drużynie narodowej Traoré rozegrał łącznie 15 spotkań i zdobył 1 bramkę.

</doc>
<doc id="2710797" url="https://pl.wikipedia.org/wiki?curid=2710797" title="Moussa Traore (ur. 1971)">
Moussa Traore (ur. 1971)



</doc>
<doc id="2710852" url="https://pl.wikipedia.org/wiki?curid=2710852" title="Joël Tiéhi">
Joël Tiéhi

Joël Tiéhi (ur. 12 stycznia 1964 w Abidżanie) – iworyjski piłkarz występujący na pozycji napastnika.
Kariera klubowa.
Tiéhi karierę rozpoczynał w 1984 roku w zespole Stade d’Abidjan. W 1987 roku wyjechał do Francji, by grać w tamtejszym Le Havre AC z Division 1. W 1988 roku spadł z zespołem do Division 2. W 1991 roku wrócił z nim jednak do Division 1. W Le Havre spędził jeszcze 3 lata.
W 1994 roku Tiéhi odszedł do RC Lens, także grającego w Division 1. Przez 1,5 roku rozegrał tam 46 spotkań i zdobył 15 bramek. Na początku 1996 roku przeniósł się do innego pierwszoligowca, FC Martigues. W tym samym roku spadł z nim do Division 2. Po pół roku na zapleczu ekstraklasy, został graczem amatorskiego Saint-Leu FC.
W połowie 1997 roku Tiéhi wrócił do Division 1, podpisując kontrakt z Toulouse FC. Po roku spędzonym w tym klubie, wyjechał do Zjednoczonych Emiratów Arabskich. Występował tam w zespołach Al-Jazira Club oraz Al-Ain FC, z którym w 2002 roku, a także rok później zdobył mistrzostwo kraju. W 2003 roku zakończył karierę.
Kariera reprezentacyjna.
W reprezentacji Wybrzeża Kości Słoniowej Tiéhi zadebiutował w 1987 roku. W 1992 roku wziął udział w Pucharze Narodów Afryki. Zagrał na nim w pojedynkach z Algierią (3:0, gol), Kongiem (0:0), Kamerunem (0:0, 3:1 w rzutach karnych) oraz w wygranym w finale z Ghaną (0:0, 11:10 w rzutach karnych).
W 1994 roku Tiéhi ponownie pojechał na Puchar Narodów Afryki. Zaliczył tam 4 mecze: ze Sierra Leone (4:0, 3 gole), Zambią (0:1), Ghaną (2:1, gol) oraz Nigerią (0:0, 2:4 w rzutach karnych). Tamten PNA zakończył z drużyną na 3. miejscu.
W 1996 roku znowu znalazł się w drużynie na Puchar Narodów Afryki. Wystąpił na nim w spotkaniach z Ghaną (0:2), Mozambikiem (1:0, gol) oraz Tunezją (1:3), w którym zdobył także bramkę. Tamten turniej reprezentacja WKS zakończyła na fazie grupowej.
W 1998 roku Tiéhi po raz kolejny został powołany do kadry na Puchar Narodów Afryki. Zagrał na nim w meczach z Namibią (4:3, 2 gole), RPA (1:1), Angolą (5:2, 2 gole) oraz Egiptem (0:0, 4:5 w rzutach karnych). Z tamtego turnieju drużyna WKS odpadła w ćwierćfinale.
W latach 1987-1999 w drużynie narodowej Tiéhi rozegrał łącznie 40 spotkań i zdobył 25 bramek.

</doc>
<doc id="2710853" url="https://pl.wikipedia.org/wiki?curid=2710853" title="Joel Tiehi">
Joel Tiehi



</doc>
<doc id="2710854" url="https://pl.wikipedia.org/wiki?curid=2710854" title="Pasja (album)">
Pasja (album)

Pasja – drugi studyjny album polskiego rapera o pseudonimie artystycznym Pyskaty. Został wydany 29 czerwca, a nie tak jak planowano 22. Za podkłady muzyczne odpowiedzialni są między innymi The Returners, Bob Air, SherlOck czy O.S.T.R. Natomiast gośćmi byli Onar, Te-Tris, W.E.N.A., Włodi czy Siwers. 25 maja 2012 roku ukazał się pierwszy singel pt. "Nie ma róży bez kolców". Kilka tygodni później opublikowano kolejny utwór promujący "Wdech, wydech". 15 czerwca 2012 roku ukazał się trzeci singel pt. "Outsider". Autorem okładki jest Grzegorz "Forin" Piwnicki.
Nagrania dotarły do 5. miejsca zestawienia OLiS.
Lista utworów.
Opracowano na podstawie materiału źródłowego.

</doc>
<doc id="2710860" url="https://pl.wikipedia.org/wiki?curid=2710860" title="Abraham Weiss">
Abraham Weiss

Abraham Weiss (ur. 1895 w Podhajcach, zm. 1970) – doktor filozofii, rabin i docent Talmudu w Żydowskim Instytucie Nauki. 
Życiorys.
Był członkiem Komitetu Żydowskiego. Jesienią 1939 wszedł w skład stołecznej Rady Żydowskiej (Judenratu).
W 1940 roku wyjechał do Stanów Zjednoczonych, gdzie przez ponad ćwierć wieku mieszkał w Nowym Jorku, będąc wykładowcą Uniwersytetu Yeshiva. Po przejściu na emeryturę, w 1967, wyjechał do Izraela, gdzie kontynuował wykłady na Uniwersytecie Bar-Ilana (w Ramat Gan).

</doc>
<doc id="2710862" url="https://pl.wikipedia.org/wiki?curid=2710862" title="Obszlegi">
Obszlegi



</doc>
<doc id="2710864" url="https://pl.wikipedia.org/wiki?curid=2710864" title="Can’t Keep My Hands Off You">
Can’t Keep My Hands Off You

Can't Keep My Hands Off You – pierwszy singel grupy Simple Plan z płyty "Get Your Heart On!", która została wydana 21 czerwca 2012. Piosenkę śpiewa jako gość specjalny Rivers Cuomo z zespołu Weezer.
Teledysk.
Teledysk został nakręcony na początku kwietnia i wydany w dniu 20 kwietnia 2011 roku. Wideo opowiada o koncercie tej piosenki na ulicy.
Uwagi.
W teledysku nie pojawia się gość specjalny (wokalista Rivers Cuomo).

</doc>
<doc id="2710867" url="https://pl.wikipedia.org/wiki?curid=2710867" title="RMAN">
RMAN

Menedżer odtwarzania (ang. "Recovery Manager", w skrócie RMAN) – program narzędziowy bazy danych Oracle, który wykonuje zadania backupu i odtwarzania bazy danych oraz służy do zautomatyzowania strategii wykonywania kopii zapasowych. Dostarczany jest wraz z RDBMS Oracle przez firmę Oracle Corporation. 
Rozwiązania Oracle w obszarze backupu i odtwarzania.
Użytkownik – najczęściej Administrator Bazy Danych – kiedy implementuje strategie backupu i odtwarzania, ma do dyspozycji następujące możliwości:
Oba rozwiązania są wspierane i w pełni udokumentowane przez Oracle, jednak RMAN jest metodą zalecaną. Zapewnia wspólny interfejs do wykonywania poleceń w różnych systemach operacyjnych oraz oferuje techniki niedostępne w przypadku ręcznym. Najbardziej znaczące różnice to:
Pełna tabela różnic:
1: Pliki, które mają być objęte backupem muszą być ręcznie zlokalizowane i skopiowane.
2: Informacje o wykonanych kopiach zapasowych są automatycznie przechowywane są w pliku kontrolnym bazy danych lub dodatkowo w katalogu odtwarzania.
3: Administrator baz danych musi ręcznie utrzymywać informacje o wykonanych kopiach zapasowych we własnym zakresie.
Menedżer RMAN.
RMAN to specyficzna implementacja architektury SMR (ang. "Server-Managed Recovery" – odtwarzanie zarządzane przez serwer) dostępna dla systemu Oracle. Menedżer odtwarzania to samodzielna aplikacja, która nawiązuje połączenie klienckie z bazą danych w celu uzyskania dostępu do wewnętrznych pakietów archiwizacji i odtwarzania. Archiwizacja bazuje na wbudowanym kodzie wchodzącym w skład jądra systemu zarządzania bazą danych Oracle. Wiele szczegółów zarządzania kopią zapasową obsługuje sam system bazy danych.
Narzędzie RMAN spełnia jednoznacznie wyznaczoną i przewidywalną funkcję: interpretuje wprowadzane przez użytkownika polecenia i przekształca je na wywołania języka PL/SQL, które wykonywane są na docelowej bazie danych. W ogólności, polecenia stanowią zestaw działań, które menedżer RMAN musi wykonać w celu utworzenia kopii zapasowej, odtworzenia lub przywrócenia bazy danych oraz zarządzania już utworzonymi kopiami zapasowymi. Pełna lista komend wraz z wymaganą konstrukcją składniową dla danej wersji systemu Oracle znajduje się w dokumentacji technicznej. 
RMAN jako aplikacja.
Menedżer RMAN jest samodzielną aplikacją, klientem bazy danych Oracle działającym w wierszu poleceń, składającym się z:
Gdzie:
Zadaniami RMAN można również zarządzać za pośrednictwem interfejsu webowej aplikacji Oracle Enterprise Manager (OEM).
Środowisko menedżera RMAN.
Środowisko menedżera RMAN składa się z minimum dwóch elementów:
Uruchamianie klienta RMAN.
Klient RMAN uruchamiany jest poleceniem codice_3 w powłoce systemu operacyjnego, o ile użytkownik wcześniej prawidłowo ustawił zmienną środowiskową PATH (po instalacji bazy danych Oracle jej wartość przyjmuje najczęściej wartość codice_4). Użytkownicy systemu Linux powinni zwrócić szczególną uwagę, ponieważ codice_3 może wskazywać na program codice_6. W każdym innym przypadku, klienta RMAN można również uruchomić podając pełną ścieżkę do programu wykonywalnego. 
Po uruchomieniu klienta RMAN, użytkownik rozpoczyna interakcję z programem RMAN, który wyświetla swój znak zachęty, jak w poniższym przykładzie.
Backup bazy danych.
W celu wykonania zabezpieczenia bazy danych z użyciem menedżera RMAN, należy zadbać o prawidłowe wykonanie trzech, niezbędnych kroków:
Poniższy przykład prezentuje jeden ze sposobów podłączenia narzędzia RMAN do bazy danych Oracle z wykorzystaniem uwierzytelniania klienta RMAN w systemie operacyjnym, a następnie wykonanie kopii bezpieczeństwa bazy danych. Za pomocą tego polecenia, zostanie wykonany pełny backup bazy danych, tj. wszystkie pliki należące do tej bazy danych, bieżący plik kontrolny (ang. "control file") oraz plik parametrów bazy danych.
$ rman
RMAN&gt; CONNECT TARGET /
RMAN&gt; BACKUP DATABASE;
Raporty.
W celu wyświetlenia informacji o wykonanych kopiach zapasowych, należy skorzystać z wbudowanego polecenia . Wykonanie tego polecenia powoduje wyświetlenie szczegółowych informacji dotyczących wszystkich dotychczas wykonanych kopii zapasowych. Przykładowy, częściowy wynik takiego polecenia przedstawiono poniżej. 
Aby uzyskać mniej szczegółowe informacje, należy skorzystać z polecenia , które wyświetli informacje o backupach w formie konspektu.

</doc>
<doc id="2710876" url="https://pl.wikipedia.org/wiki?curid=2710876" title="Andrzej Korolew">
Andrzej Korolew



</doc>
<doc id="2710878" url="https://pl.wikipedia.org/wiki?curid=2710878" title="Youssef Fertout">
Youssef Fertout

Youssef Fertout (ur. 7 lipca 1970 w Casablance) – marokański piłkarz występujący na pozycji napastnika.
Kariera klubowa.
Fertout karierę rozpoczynał w 1990 roku w zespole Wydad Casablanca. Podczas 5 lat gry dla tego klubu, zdobył z nim Afrykańską Ligę Mistrzów (1992), 2 mistrzostwa Maroka (1991, 1993) oraz Puchar Maroka w 1994 roku.
W 1995 roku Fertout przeszedł do portugalskiego zespołu CF Os Belenenses z Primeira Liga. Przez 3 lata rozegrał tam 71 spotkań i zdobył 12 bramek. W 1998 roku odszedł do holenderskiego AZ Alkmaar, grającego w Eredivisie. W ciągu 3 lat zagrał tam w 48 meczach i strzelił 11 goli.
W 2001 roku zakończył karierę.
Kariera reprezentacyjna.
W reprezentacji Maroka Fertout zadebiutował w 1992 roku. W 1998 roku został powołany do kadry na Puchar Narodów Afryki. Zagrał na nim w meczach z Mozambikiem (3:0, gol), Egiptem (1:0) oraz RPA (1:2). Tamten turniej Maroko zakończyło na ćwierćfinale.
W latach 1992-1998 w drużynie narodowej Fertout rozegrał łącznie 26 spotkań i zdobył 10 bramek.

</doc>
<doc id="2710880" url="https://pl.wikipedia.org/wiki?curid=2710880" title="Meike Freitag">
Meike Freitag

Meike Freitag (ur. 7 lutego 1979 we Frankfurcie nad Menem) – niemiecka pływaczka specjalizująca się w stylu dowolnym.
Wicemistrzyni olimpijska z Atlanty w sztafecie 4 x 200 m stylem dowolnym oraz dwukrotna brązowa medalistka z Atlanty i Sydney w sztafetach 4 x 100 i 4 x 200 m stylem dowolnym, uczestniczka Igrzysk Olimpijskich w Pekinie (5. miejsce w sztafecie 4 x 100 i 12. miejsce w sztafecie 4 x 200 m stylem dowolnym).
Dwukrotna wicemistrzyni świata z Fukuoki i Melbourne w sztafecie 4 x 200 m stylem dowolnym. Brązowa medalistka mistrzostw Europy z Helsinek w sztafecie 4 × 50 m stylem dowolnym. Brązowa medalistka Uniwersjady z Palma de Mallorca na 200 m stylem dowolnym.
Jest córką pływaka – dwukrotnego olimpijczyka Wernera Freitaga.

</doc>
<doc id="2710893" url="https://pl.wikipedia.org/wiki?curid=2710893" title="Acerina czekanowskü">
Acerina czekanowskü



</doc>
<doc id="2710895" url="https://pl.wikipedia.org/wiki?curid=2710895" title="Acerina cernus essipovi">
Acerina cernus essipovi



</doc>
<doc id="2710902" url="https://pl.wikipedia.org/wiki?curid=2710902" title="Baník">
Baník



</doc>
<doc id="2710904" url="https://pl.wikipedia.org/wiki?curid=2710904" title="Perspektywizm">
Perspektywizm

Perspektywizm – teoria filozoficzna, w myśl której nie jest możliwe poznanie obiektywne – wszystko jest subiektywną interpretacją podmiotu, który doświadcza i poznaje ze swojej konkretnej perspektywy. Prawda jest więc zrelatywizowana do jednostkowego punktu widzenia, który jest zależne od wielu czynników, takich jak kontekst historyczny, doświadczenia podmiotu czy w końcu poznanie zmysłowe. Perspektywizm znalazł też zastosowanie na gruncie antropologii gdzie odnosi się do wizji świata amazońskich Indian, zgodnie z którą sposób w jaki człowiek widzi zwierzęta, rośliny, duchy, zjawiska meteorologiczne oraz wszystkie inne fenomeny oraz byty występujące w kosmosie, różni się diametralnie od sposobu w jaki one same postrzegają i siebie i człowieka. W ten sposób zwierzęta mogą postrzegać siebie nawzajem jako ludzi, natomiast ludzi widzą pod postacią zwierząt.
Filozofia.
Koncepcja perspektywizmu została pierwszy raz sformułowana przez niemieckiego filozofa Gustava Teichmüllera, jednak rozwinął ją Friedrich Nietzsche i to za jego sprawą ugruntowała się ona w filozofii żeby potem rozszerzyć swoje wpływy m.in. na literaturę i antropologię. Koncepcja Nietzschego, łącząca się z jego relatywizmem była radykalnie antydogmatyczna, zakładając względność prawdy krytykowała i unieważniała wszelkie wizje prawdy absolutnej. 
Jednym z filozofów, który pod wpływem Nietzschego przyjął i rozwinął koncepcję perspektywizmu był José Ortega y Gasset. Głównymi ideami w jego myśli były pozostające w ciągłym napięciu: wierność prawdzie i pragnienie sformułowania systemu. Według Ortegi wierność prawdzie pojętej perspektywicznie wyklucza się z idealistycznymi koncepcjami zamkniętego i wyjaśniającego wszystko systemu, który mimo wszystko jest celem filozofujących umysłów. Uważał, że pułapką, w którą wpadali filozofowie wielkich systemów była utopijna idea prawdy nieumiejscowionej – uniwersalnej, pozaczasowej i pozakontekstowej. Perspektywizm u Ortegi y Gasseta opiera się na teorii prawdy umiejscowionej, która jest nieodłącznie związana z kontekstem historycznymi oraz życiowymi podmiotu- jej „okolicznościami”. Człowiek Ortegi i Gasseta jest w pewien sposób determinowany przez swój wymiar przestrzenny i czasowy, jest osadzony w określonym czasie i miejscu, co wpływa na jego perspektywę.
Antropologia.
Na gruncie antropologii społecznej perspektywizm znalazł swoje rozwinięcie w postaci koncepcji "indiańskiego perspektywizmu". Perspektywizm odnosi się tu do aspektów właściwych niezliczonym kosmologiom Indian amazońskich, które opierają się na następujących założeniach: po pierwsze, świat zamieszkują różne rodzaje bytów, wyposażone w świadomość i kulturę – dotyczy to także rodzajów nie-ludzkich; po drugie, każdy z tych rodzajów widzi siebie jako ludzki, wszystkie inne natomiast jako nie-ludzkie (zwierzęta lub duchy). Twórcą i głównym teoretykiem indiańskiego perspektywizmu jest brazylijski antropolog Eduardo Viveiros de Castro. 
Rozwinięcie koncepcji perspektywizmu na gruncie antropologii, wiąże się z tzw. kryzysem strukturalizmu, jak to określa Terry S. Turner Strukturalizm okazał się według niego niezdolny do opisania kosmologii Indian z Amazonii, co widać na przykładzie klasycznej dychotomii natura – kultura. Eduard Viveiros de Castro zwrócił uwagę na fakt, że paradygmaty związane z tą dychotomią, takie jak uniwersalność – partykularność, obiektywne – subiektywne, cielesne – duchowe mogą służyć za podstawę europejskiego multikulturalizmu, ale nie indiańskiej metafizyki, dla której ukuł pojęcie multinaturalizmu. Multikulturalizm zakłada jedność natury i wielość kultur, co oznacza innymi słowy obiektywną uniwersalność ciał i subiektywną jednostkowość duszy i znaczeń. Indiański multinaturalizm natomiast zakładałby jedność duszy (ludzkiej) i wielość ciał. Kultura jest więc elementem uniwersalnym w opozycji do natury, będącej czymś partykularnym. W ten sposób, drapieżniki i duchy postrzegają człowieka jako zwierzynę łowną, podczas gdy zwierzyna łowna postrzega ludzi jako duchy lub drapieżniki. Zarówno duchy jak i zwierzęta doświadczają się lub stają się antropomorficzne będąc w swoich osadach, a swoje zwyczaje i cechy postrzegają jako przejawy kultury odpowiadające ludzkiej: jaguary postrzegają krew jako piwo (cauim), sępy widzą robaki z zepsutego mięsa jako smażoną rybę. Swoje cechy zewnętrzne takie jak upierzenie czy uzębienie traktują jako przejawy kultury, ozdoby, narzędzia. Także system społeczny z ich punktu widzenia zorganizowany jest analogicznie jak ten ludzki z wodzami, szamanami i rytuałami. Forma zewnętrzna jest więc pewnym przebraniem pod którym kryje się wewnętrzna, ludzka forma, widoczna dla szamanów, którzy sami przybierają różne formy zewnętrzne. Pod przebraniem duchów czy zwierząt kryje się więc intencjonalność i podmiotowość identyczna ludzkiej.

</doc>
<doc id="2710911" url="https://pl.wikipedia.org/wiki?curid=2710911" title="Sophie Huber">
Sophie Huber

Sophie Huber (ur. 26 listopada 1985 w Forbach) – była francuska pływaczka, specjalizująca się głównie w stylu dowolnym.
Brązowa medalistka mistrzostw świata z Melbourne w sztafecie 4 x 200 m stylem dowolnym. Brązowa medalistka mistrzostw Europy z Budapesztu w tej samej sztafecie. Brązowa medalistka Uniwersjady z Izmiru. 2-krotna medalistka Igrzysk śródziemnomorskich.
Uczestniczka Igrzysk Olimpijskich z Pekinu (19. miejsce na 800 m stylem dowolnym).

</doc>
<doc id="2710916" url="https://pl.wikipedia.org/wiki?curid=2710916" title="Coprinus atramentarius">
Coprinus atramentarius



</doc>
<doc id="2710923" url="https://pl.wikipedia.org/wiki?curid=2710923" title="Abdellatif Jrindou">
Abdellatif Jrindou

Abdellatif Jrindou (ur. 1 października 1974 w Casablance) – marokański piłkarz występujący na pozycji pomocnika.
Kariera klubowa.
Jrindou karierę rozpoczynał w 1994 roku w zespole Olympique Casablanca. W 1995 roku trafił do drużyny Raja Casablanca. Podczas 5 lat gry dla tego klubu, zdobył z nim 2 razy Afrykańską Ligę Mistrzów (1997, 1999), 5 mistrzostw Maroka (1996, 1997, 1998, 1999, 2000), Puchar Maroka (1996) oraz Superpuchar Afryki (2000).
W 2000 roku Jrindou przeszedł do klubu Al-Ahli Dubaj ze Zjednoczonych Emiratów Arabskich. W 2001 roku wrócił jednak do Raja Casablanca. Tym razem spędził tam 4,5 roku. W tym czasie z zespołem wywalczył mistrzostwo Maroka (2004), 2 Puchary Maroka (2002, 2005) oraz Puchar CAF (2003).
Na początku 2006 roku Jrindou odszedł do Al-Ettifaq z Arabii Saudyjskiej. Po pół roku wrócił jednak do ekipy Raja. W 2009 roku zdobył z nią mistrzostwo Maroka. W tym samym roku zakończył karierę.
Kariera reprezentacyjna.
W reprezentacji Maroka Jrindou zadebiutował w 1995 roku. W 1998 roku został powołany do kadry na Puchar Narodów Afryki. Zagrał na nim w meczu z Egiptem (1:0). Tamten turniej Maroko zakończyło na ćwierćfinale.
W latach 1995-2001 w drużynie narodowej Jrindou rozegrał łącznie 15 spotkań i zdobył 1 bramkę.

</doc>
<doc id="2710928" url="https://pl.wikipedia.org/wiki?curid=2710928" title="Apogon maximus">
Apogon maximus



</doc>
<doc id="2710930" url="https://pl.wikipedia.org/wiki?curid=2710930" title="Sue Grafton">
Sue Grafton

Sue Taylor Grafton (ur. 24 kwietnia 1940 w Louisville, zm. 28 grudnia 2017 w Santa Barbara) – amerykańska pisarka, autorka powieści kryminalnych o Kinsey Millhone, oznaczonych kolejnymi literami alfabetu, począwszy od "„A” Is for Alibi". Tytuły polskich tłumaczeń nie zachowują oryginalnej kolejności, np. "Z jak zwłoki" to "„C” Is for Corpse”". Akcja powieści toczy się w fikcyjnej miejscowości Santa Teresa, wymyślonej przez Rossa Macdonalda.

</doc>
<doc id="2710934" url="https://pl.wikipedia.org/wiki?curid=2710934" title="Reprezentacja Chorwacji na Mistrzostwach Europy w Piłce Nożnej 2012">
Reprezentacja Chorwacji na Mistrzostwach Europy w Piłce Nożnej 2012

Występ w 2012 na mistrzostwach Europy w piłce nożnej był czwartym w historii (poprzednio brali udział w 1996, 2004 i 2008) występem reprezentacji Chorwacji w tych rozgrywkach.
Do mistrzostw Europy w Polsce i na Ukrainie reprezentacja Chorwacji zakwalifikowała się po barażach pokonując reprezentację Turcji 3:0 w dwumeczu. W wyniku losowania trafiła do grupy C z Hiszpanią, Irlandią i Włochami. Grupa ta rozgrywała mecze na stadionach w Gdańsku i Poznaniu. Chorwaci wygrali z Irlandczykami, zremisowali z Włochami i przegrali z Hiszpanami. 4 punkty nie wystarczyły do awansu do ćwierćfinału.
Eliminacje i przygotowania.
Eliminacje.
3 września Reprezentacja Chorwacji zaczęła mistrzostwa od zwycięstwa 3:0 w Rydze z reprezentacją Łotwy. Bramki w tym meczu zdobywali: Mladen Petrić w 43 minucie, Ivica Olić w 51 oraz Darijo Srna w 82. W pozostałych meczach kolejki Izrael pokonał 3:1 Maltę a Mecz Grecji z Gruzją zakończył się remisem 1:1. W tej sytuacji Chorwacji zostali liderem tabeli po pierwszej kolejce.
7 września Chorwacja w Zagrzebiu zremisowała z Grecją 0:0. W pozostałych meczach kolejki Gruzja bezbramkowo zremisowała z Izraelem natomiast Łotwa na wyjeździe pokonała Maltę 2:0. W tej sytuacji Chorwacja nadal była liderem tabeli.
8/9 października odbyła się trzecia kolejka spotkań. Chorwacja 9 października pokonała w Ramat Ganie Izrael 2:1. Obie bramki dla Chorwacji zdobył Niko Kranjčar w 36 (z rzutu karnego) oraz w 41 minucie. Bramkę dla Izraela w 81 minucie zdobył Itay Menachem Shechter. W pozostałych meczach, które odbyły się dzień wcześniej, Gruzja pokonała u siebie Maltę 1:0, natomiast Grecja również 1:0 pokonała Łotwę. Chorwaci umocnili się na prowadzeniu, gdyż po trzech meczach mieli 7 punktów. Na drugim miejscu znalazła się Grecja mająca 5 punktów.
Czwarta kolejka odbyła się 12 października. Chorwacja jednak mecz z Maltą rozegrała dopiero 17 listopada. W pozostałych meczach Grecja pokonała Izrael 2:1 a Łotwa zremisowała z Gruzją 1:1. Dzięki zwycięstwu i pauzie Chorwacji nowym liderem została reprezentacja Grecji. W zaległym meczu Chorwacja pokonała w Zagrzebiu Maltę 3:0 po golach Niko Kranjčara w 19 i 42 minucie oraz Nikoli Kalinicia w 81.
W piątej kolejce rozgrywanej 26 marca Chorwacja przegrała z Gruzją po bramce Kobiaszwili w 90 minucie. W pozostałych meczach Izrael pokonał Łotwę 2:1 natomiast Grecja wygrała z Maltą 1:0. Chorwacja spadła na drugie miejsce w tabeli a nowym liderem została Grecja.
Między piątą a szóstą koleją Izrael pokonał Gruzję 1:0. Po tym meczu Izrael miał tyle samo punktów co Chorwacji i tracił do lidera Grecji 1 punkt. Z obiema reprezentacjami miał jednak ujemny bilans spotkań bezpośrednich.
W szóstej kolejce (3/4 czerwca) Chorwacja w Splicie pokonała 2:1 Gruzję. Bramki dla Chorwacji zdobili Mario Mandžukić w 76 i Nikola Kalinić w 78 a dla Gruzji Dżaba Kankawa w 17 minucie. W pozostałych meczach Izrael pokonał na wyjeździe Łotwę 2:1, natomiast Grecja u siebie 3:1 Maltę. Po tej kolejce sytuacja na szczycie tabeli się nie zmieniła.
W siódmej kolejce (2 września) Chorwacja wygrała na wyjeździe z Maltą 3:1. Bramki dla Chorwacji zdobyli Ognjen Vukojević w 11, Milan Badelj w 32 i Dejan Lovren 68 minucie dla Malty Michael Mifsud w 38 minucie. W pozostałych meczach Grecja pokonała Izrael 1:0 na wyjeździe natomiast Łotwa również na wyjeździe pokonała 1:0 Gruzję.
Na trzy kolejki przed końcem liderem tabeli była Grecja mająca 17 punktów, na drugim miejscu była Chorwacja mająca 16 na trzecim Izrael mający 13 punktów ale jeden mecz rozegrali już wcześniej. Pozostałe drużyny nie miały już szans na awans do baraży.
W ósmej kolejce Chorwacja w Zagrzebiu podejmowała Izrael. W przypadku zwycięstwa Chorwacji Izrael tracił szanse na awans do baraży. Chorwacja wygrała to spotkanie 3:1. Bramki w tym meczu zdobyli Luka Modrić w 47 i Eduardo w 55, 57, natomiast dla Izraela Tomer Chemed w 44. W pozostałych meczach Malta zremisowała 1:1 z Gruzją, natomiast Łotwa również 1:1 z Grecją. Po tej kolejce na pierwsze miejsce awansowała Chorwacja. Dodatkowo Chorwacja i Grecja miały pewne przynajmniej drugie miejsce dające awans do baraży.
W dziewiątej kolejce Grecja i Chorwacja rozgrywały mecz w Pireusie. W przypadku zwycięstwa gości, Chorwacji mieli pewny awans bezpośredni. W przypadku remisu bramkowego, Chorwacja nie miała jeszcze pewnego awansu jednakże przed ostatnią kolejką mieli by punkt przewagi oraz lepszy bilans spotkań bezpośrednich (w Chorwacji był remis 0:0). Mecz zakończył się jednak porażką 0:2 a bramki dla Grecji zdobyli Geórgios Samarás w 71 i Theofánis Gékas w 79 minucie. W drugim meczu tej kolejki Łotwa pokonała 2:0 Maltę.
Przed ostatnią kolejką Chorwacja miała 2 punkty straty do Grecji dodatkowo ujemny bilans spotkań bezpośrednich. Z tego powodu, aby wywalczyć awans bez baraży Chorwacji musieli pokonać w Rijece Łotyszy oraz liczyć na to, że w Tbilisi Gruzja pokona Grecję. W meczach rozgrywanych równolegle od 19 minuty Gruzja prowadziła z Grecją 1:0. W 66 minucie Eduardo strzelił bramkę dla Chorwacji i to Chorwacja była liderem w 72 minucie Mario Mandžukić podniósł prowadzenie na 2:0. Grecy jednak po bramkach w 79 i 85 minucie wygrali spotkanie przez co Grecja awansowała bezpośrednio natomiast Chorwacja musiała o awans walczyć jeszcze w barażach.
Baraże.
Losowanie par barażowych odbyło się w Krakowie 13 października 2011 roku o godzinie 13:00. Gościem specjalnym ceremonii był trzykrotny zdobywca Złotej Piłki, prezydent UEFA, Michel Platini. Ceremonia odbyła się po raz pierwszy poza siedzibą UEFA.
W pierwszym spotkaniu barażowym w Stambule Chorwaci pewnie wygrali 3:0 po bramkach Olicia, Mandžukicia i Ćorluki. Mecz rewanżowy w Zagrzebiu był już tylko formalnością. W drugim meczu padł bezbramkowy remis i Chorwaci po raz czwarty w historii awansowali na Mistrzostwa Europy.
Przygotowania.
Reprezentacja Chorwacji przed Mistrzostwami Europy w Piłce Nożnej 2012 zagrała trzy mecze towarzyskie.
Mistrzostwa.
Kadra.
Reprezentanci Chorwacji na Euro 2012 grali w ligach 7 krajów. Najwięcej z nich po pięciu grało w ligach: Prva HNL (Chorwacja), Bundesliga (Niemcy) i Premier-liha (Ukraina). Trzech grało w Premier League (Anglia i Walia), dwóch w Primera División (Hiszpania) po jednym w Priemjer-Liga (Rosja), Ligat ha’Al (Izrael) Ligue 2 (Francja, drugi poziom rozgrywek).
Mecz Irlandia – Chorwacja.
Chorwacja na poprzednich mistrzostwach Europy wyszła z grupy z pierwszego miejsca i odpadła w ćwierćfinale po rzutach karnych.
Mecz był drugim spotkaniem w tej grupie. O 18.00 w Gdańsku Hiszpania zremisowała 1:1 z Włochami. Spowodowało to, że zwycięzca tego meczu będzie pierwszym liderem. Na konferencji przedmeczowej byli obecni trener, kapitan zespołu oraz bramkarz.
Zawodnik meczu: Mario Mandžukić
Mecz Włochy – Chorwacja.
W drugiej kolejce Chorwacja zagrała mecz z Włochami. Rezultaty poprzednich meczów spowodowały, że Chorwaci w przypadku zwycięstwa mieli pewny awans do ćwierćfinałów. Na konferencji przedmeczowej byli obecni trener Bilić oraz Ćorluka i Kranjčar.
Zawodnik meczu: Andrea Pirlo
Mecz Chorwacja – Hiszpania.
Przed meczem Chorwacja i Hiszpania miały po 4 punkty, Włochy natomiast dwa. Obie reprezentacje zremisowały z Włochami 1:1. Wysoki remis (wyższy niż 1:1) premiowałby awansem zarówno Chorwację, jak i Hiszpanię, niezależnie od wyniku Włoch z Irlandią. W przypadku remisu 1:1 i zwycięstwa Włoch istotny byłby bilans bramek w meczach z Irlandią. Chorwaci wygrali z Irlandią 3:1, stąd w przypadku niższego zwycięstwa Włochów do ćwierćfinału z drugiego miejsca weszłaby Chorwacja. W przypadku, gdyby w meczu Chorwacja – Hiszpania padł wynik 1:1, a Włosi wygraliby z Irlandią dokładnie 3:1, to wówczas awans wywalczyłaby reprezentacja Włoch. Remis 0:0 i jakiekolwiek zwycięstwo Włoch spowodowałoby, że do ćwierćfinału awansowaliby Włosi i Hiszpanie. Oprócz tego wynikami dającymi awans reprezentacji Chorwacji były ich zwycięstwo oraz brak zwycięstwa Włochów.
Na konferencji przedmeczowej oprócz trenera byli obecni Mandžukić i Srna.
Zawodnik meczu: Andrés Iniesta
W meczu Włochy – Irlandia padł wynik 2:0 dla Włoch. Co spowodowało, że Hiszpania i Włochy awansowały do ćwierćfinału.
Reprezentacja po mistrzostwach.
Po mistrzostwach doszło do zmiany jeśli chodzi o posadę selekcjonera. Po sześciu latach pracy Slaven Bilić został zastąpiony przez Igora Štimaca. Bilić przeszedł do Lokomotiwu Moskwa. Doszło także do zmian we władzach krajowej federacji piłkarskiej, otóż prezesem związku został brązowy medalista i król strzelców Mundialu 1998 Davor Šuker. Vedran Ćorluka przeszedł do Lokomotiwu Moskwa, Mario Mandžukić do Bayernu Monachium.

</doc>
<doc id="2710939" url="https://pl.wikipedia.org/wiki?curid=2710939" title="Piłka ręczna plażowa na Plażowych Igrzyskach Azjatyckich 2012">
Piłka ręczna plażowa na Plażowych Igrzyskach Azjatyckich 2012

Podczas III Plażowych Igrzysk Azjatyckich rozegrano dwa turnieje piłki ręcznej: kobiecy i męski. Turnieje odbywały się w dniach od 16 do 22 czerwca 2012 r. Złote medale zdobyły reprezentacje Kataru i Chin.

</doc>
<doc id="2710945" url="https://pl.wikipedia.org/wiki?curid=2710945" title="Hoplopagrus guntherii">
Hoplopagrus guntherii



</doc>
<doc id="2710946" url="https://pl.wikipedia.org/wiki?curid=2710946" title="Hoplopagrus guntheri">
Hoplopagrus guntheri



</doc>
<doc id="2710947" url="https://pl.wikipedia.org/wiki?curid=2710947" title="Hoplopagrus guentheri">
Hoplopagrus guentheri



</doc>
<doc id="2710948" url="https://pl.wikipedia.org/wiki?curid=2710948" title="Deuteracanthus lonchophorus">
Deuteracanthus lonchophorus



</doc>
<doc id="2710956" url="https://pl.wikipedia.org/wiki?curid=2710956" title="Ai Shibata">
Ai Shibata

 – japońska pływaczka. Specjalizowała się w stylu dowolnym.
Mistrzyni olimpijska z Aten na 800 m stylem dowolnym. Na tych samych zawodach zajęła również 5. miejsce na 400 m stylem dowolnym. Uczestniczka Igrzysk Olimpijskich w Pekinie (31. miejsce na 400 m stylem dowolnym i 27. miejsce na 800 m stylem dowolnym).
Czterokrotna medalistka mistrzostw świata z Montrealu i Melbourne. Czterokrotna medalistka Mistrzostw Pacyfiku.

</doc>
<doc id="2710968" url="https://pl.wikipedia.org/wiki?curid=2710968" title="Driss El-Asmar">
Driss El-Asmar

Driss El-Asmar (ur. 4 grudnia 1975) – marokański piłkarz występujący na pozycji bramkarza.
Kariera klubowa.
El-Asmar karierę rozpoczynał w 1995 roku w zespole Difaâ El Jadida. W 1998 roku przeszedł do FAR Rabat. W 1999 roku zdobył z nim Puchar Maroka. W 2000 roku wrócił do Difaâ El Jadida. W 2001 roku wyjechał do Szwecji, by grać w tamtejszym Degerfors IF z Superettan. Spędził tam sezon 2001.
W 2002 roku El-Asmar przeszedł do pierwszoligowego Malmö FF. W tym samym roku wywalczył z nim wicemistrzostwo Szwecji. W 2003 roku odszedł do Enköpings SK z Superettan. W tym samym roku wrócił do Maroka, gdzie został graczem klubu Raja Casablanca. W 2004 roku wywalczył z zespołem mistrzostwo Maroka, a w 2005 roku Puchar Maroka.
W 2006 roku El-Asmar ponownie wyjechał do Szwecji, tym razem by grać w amatorskim Kvarnsvedens IK. W tym samym roku odszedł do greckiego Ethnikos Asteras z drugiej ligi. W 2007 roku zakończył tam karierę.
Kariera reprezentacyjna.
W reprezentacji Maroka El-Asmar zadebiutował w 1998 roku. W tym samym roku został powołany do kadry na Puchar Narodów Afryki. Nie zagrał jednak na nim w żadnym meczu. Tamten turniej Maroko zakończyło na ćwierćfinale.
W latach 1998–2003 w drużynie narodowej El-Asmar rozegrał łącznie 3 spotkania.

</doc>
<doc id="2710973" url="https://pl.wikipedia.org/wiki?curid=2710973" title="USS Pargo (SS-264)">
USS Pargo (SS-264)

USS Pargo (SS-264) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne zasilane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp. W trakcie wojny podwodnej na Pacyfiku zatopił japońskie jednostki o łącznej pojemności 27 983 ton.

</doc>
<doc id="2710983" url="https://pl.wikipedia.org/wiki?curid=2710983" title="USS Peto (SS-265)">
USS Peto (SS-265)

USS Peto (SS-265) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane silnikami Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2710988" url="https://pl.wikipedia.org/wiki?curid=2710988" title="USS Pogy (SS-266)">
USS Pogy (SS-266)

USS Pogy (SS-266) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne zasilane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp. 
W trakcie drugiej wojny światowej, wziął udział w działaniach podwodnych na Pacyfiku przeprowadzając 10 patroli operacyjnych, podczas których zatopił 16 jednostek przeciwnika, zatopił japońskie jednostki o łącznej pojemności 62 633 ton, przyczyniając się do amerykańskiego zwycięstwa w wojnie na Pacyfiku.

</doc>
<doc id="2710999" url="https://pl.wikipedia.org/wiki?curid=2710999" title="Steve Kean">
Steve Kean

Stephen "Steve" Kean (ur. 30 września 1967) – szkocki trener piłkarski i piłkarz.
Podczas kariery piłkarskiej był bocznym pomocnikiem i grał w Szkocji, Anglii i Portugalii w latach 80 i 90.
Po zakończeniu kariery pracował jako trener w Reading, Fulham, Realu Sociedad i Coventry City.
4 sierpnia 2009 został trenerem pierwszego zespołu Blackburn Rovers.
13 grudnia 2010 roku Sam Allardyce, menedżer Blackburn Rovers został zwolniony. Kean został tymczasowym trenerem klubu. 22 grudnia podpisał kontrakt do końca sezonu, by udowodnić swoje umiejętności. 4 stycznia 2011 roku właściciel Blackburn Rovers, Anuradha Desai powiedziała, że Kean otrzyma propozycje trzyletniego kontraktu. 20 stycznia Kean podpisał kontrakt do czerwca 2013.
W sezonie 2011/12 spadł z ligi z Blackburn Rovers.

</doc>
<doc id="2711003" url="https://pl.wikipedia.org/wiki?curid=2711003" title="Mustapha Khalif">
Mustapha Khalif

Mustapha Khalif (ur. 10 października 1964 w Casablance) – marokański piłkarz występujący na pozycji pomocnika.
Kariera klubowa.
W latach 1992-2000 Khalif występował w zespole Raja Casablanca. W tym czasie zdobył z nim 2 razy Afrykańską Ligę Mistrzów (1997, 1999), 5 mistrzostw Maroka (1996, 1997, 1998, 1999, 2000), Puchar Maroka (1996) oraz Superpuchar Afryki (2000). W 2000 roku przeszedł do drużyny Al-Emirates ze Zjednoczonych Emiratów Arabskich. Występował tam przez rok, a potem zakończył karierę.
Kariera reprezentacyjna.
W reprezentacji Maroka Khalif zadebiutował w 1993 roku. W 1998 roku został powołany do kadry na Puchar Narodów Afryki. Zagrał na nim w meczu z Egiptem (1:0). Tamten turniej Maroko zakończyło na ćwierćfinale.
W latach 1993-1998 w drużynie narodowej Khalif rozegrał łącznie 17 spotkań i zdobył 1 bramkę.

</doc>
<doc id="2711005" url="https://pl.wikipedia.org/wiki?curid=2711005" title="USS Pompon (SS-267)">
USS Pompon (SS-267)

USS Pompon (SS-267) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne zasilane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711012" url="https://pl.wikipedia.org/wiki?curid=2711012" title="USS Puffer (SS-268)">
USS Puffer (SS-268)

USS Puffer (SS-268) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
Okręt wszedł do służby w amerykańskiej marynarce wojennej 27 kwietnia 1943 roku, w trakcie wojny na Pacyfiku. Prowadząc działania podwodne na tym obszarze, zatopił japońskie jednostki o łącznej pojemności 36 392 ton. Po zakończeniu drugiej wojny światowej, został wycofany ze służby w US Navy 28 czerwca 1946 roku.

</doc>
<doc id="2711013" url="https://pl.wikipedia.org/wiki?curid=2711013" title="USS Rasher (SS-269)">
USS Rasher (SS-269)

USS Rasher (SS-269) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
W trakcie drugiej wojny światowej, wziął udział w działaniach podwodnych na Pacyfiku przeprowadzając 8 patroli operacyjnych, podczas których zatopił 18 jednostek przeciwnika, zatopił japońskie jednostki o łącznej pojemności 99 901 ton. Między innymi 25 lutego 1944 roku zatopił na Morzu Balijskim japońskie statki „Tango Maru” i „Ryūsei Maru”, wraz z którymi zginęło blisko 8 tys. pasażerów (japońskich żołnierzy, alianckich jeńców wojennych oraz robotników przymusowych z Jawy).

</doc>
<doc id="2711014" url="https://pl.wikipedia.org/wiki?curid=2711014" title="USS Raton (SS-270)">
USS Raton (SS-270)

USS Raton (SS-270) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711015" url="https://pl.wikipedia.org/wiki?curid=2711015" title="USS Ray (SS-271)">
USS Ray (SS-271)

USS Ray (SS-271) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711016" url="https://pl.wikipedia.org/wiki?curid=2711016" title="USS Redfin (SS-272)">
USS Redfin (SS-272)

USS Redfin (SS-272) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711017" url="https://pl.wikipedia.org/wiki?curid=2711017" title="USS Robalo (SS-273)">
USS Robalo (SS-273)

USS Robalo (SS-273) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
Zwodowany 9 maja 1943 roku w stoczni Manitowoc, wszedł do służby w amerykańskiej flocie podwodnej 23 września tego samego roku. Zatonął prawdopodobnie 26 lipca 1944 po wejściu na minę.

</doc>
<doc id="2711018" url="https://pl.wikipedia.org/wiki?curid=2711018" title="USS Rock (SS-274)">
USS Rock (SS-274)

USS Rock (SS-274) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
W trakcie II wojny światowej, wziął udział w działaniach podwodnych na Pacyfiku przeprowadzając 6 patroli operacyjnych, podczas których zatopił japońskie jednostki o łącznej pojemności 42 282 ton

</doc>
<doc id="2711019" url="https://pl.wikipedia.org/wiki?curid=2711019" title="Loricaria filamentosa">
Loricaria filamentosa



</doc>
<doc id="2711021" url="https://pl.wikipedia.org/wiki?curid=2711021" title="Thomas Seymour, 1. baron Seymour of Sudeley">
Thomas Seymour, 1. baron Seymour of Sudeley



</doc>
<doc id="2711022" url="https://pl.wikipedia.org/wiki?curid=2711022" title="Ukrainofobia">
Ukrainofobia

Ukrainofobia – w publicystyce i twórczości niektórych autorów ukraińskich określenie postawy wrogiej i nienawistnej wobec Ukrainy i Ukraińców, wiążąca się nierzadko z kwestionowaniem prawa do ukraińskiej państwowości i samostanowienia narodu ukraińskiego. Nieprzyjazny stosunek odnosi się do kultury i historii narodu ukraińskiego i języka ukraińskiego oraz wszystkich przejawów ukraińskiej tożsamości narodowo-kulturowej.
Interpretacja terminu.
Ukraiński filozof Ihor Łosiew twierdził, że ukrainofobia, jako rodzaj ksenofobii przejawia się w różny sposób: od używania obraźliwych etnonimów po stereotypowe przypisywanie negatywnych cech Ukraińcom.

</doc>
<doc id="2711023" url="https://pl.wikipedia.org/wiki?curid=2711023" title="USS Steelhead (SS-280)">
USS Steelhead (SS-280)

USS Steelhead (SS-280) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711024" url="https://pl.wikipedia.org/wiki?curid=2711024" title="USS Snook (SS-279)">
USS Snook (SS-279)

USS Snook (SS-279) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
W trakcie drugiej wojny światowej, wziął udział w działaniach podwodnych na Pacyfiku przeprowadzając 9 patroli operacyjnych, podczas których zatopił 17 jednostek przeciwnika, zatopił japońskie jednostki o łącznej pojemności 75 500 ton.

</doc>
<doc id="2711025" url="https://pl.wikipedia.org/wiki?curid=2711025" title="USS Scorpion (SS-278)">
USS Scorpion (SS-278)

USS Scorpion (SS-278) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711026" url="https://pl.wikipedia.org/wiki?curid=2711026" title="USS Scamp (SS-277)">
USS Scamp (SS-277)

USS Scamp (SS-277) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
27 lipca 1943 roku zatopił japoński okręt podwodny I-168, który rok wcześniej zatopił pod Midway amerykański lotniskowiec USS „Yorktown” (CV-5).

</doc>
<doc id="2711027" url="https://pl.wikipedia.org/wiki?curid=2711027" title="USS Sawfish (SS-276)">
USS Sawfish (SS-276)

USS Sawfish (SS-276) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711028" url="https://pl.wikipedia.org/wiki?curid=2711028" title="USS Runner (SS-275)">
USS Runner (SS-275)

USS Runner (SS-275) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711031" url="https://pl.wikipedia.org/wiki?curid=2711031" title="Pterygoplichthys altipinnis">
Pterygoplichthys altipinnis



</doc>
<doc id="2711032" url="https://pl.wikipedia.org/wiki?curid=2711032" title="Glyptoperichthys altipinnis">
Glyptoperichthys altipinnis



</doc>
<doc id="2711034" url="https://pl.wikipedia.org/wiki?curid=2711034" title="Siatkówka plażowa na Igrzyskach Panamerykańskich 2007">
Siatkówka plażowa na Igrzyskach Panamerykańskich 2007

Siatkówka plażowa na Igrzyskach Panamerykańskich 2007, została rozegrana w dniach 16 - 22 lipca w Rio de Janeiro. Zawody odbywały się w 2 konkurencjach. W turnieju wzięło udział po 16 par męskich i żeńskich. W tabeli medalowej zwyciężyli zawodnicy z Brazylii.

</doc>
<doc id="2711039" url="https://pl.wikipedia.org/wiki?curid=2711039" title="Transkulturowość">
Transkulturowość

Transkulturowość – koncepcja, która została stworzona przez filozofa Wolfganga Welscha. Mówi, że dzisiejsze kultury w dużej mierze charakteryzuje mieszanie, przenikanie i hybrydyzacja, a kultury nie mają już sugerowanej wcześniej formy jednorodności i odrębności. Pojęcie transkulturowości jako nowej koncepcji kultury powstało w odpowiedzi na brak satysfakcji z koncepcji takich jak wielokulturowość i interkulturowość.
Teoria.
Welsch uważa, że opis współczesnych kultur jako wysp lub sfer jest niezgodny z faktami i normatywnie zwodniczy. Teoria mówi, że nasza tożsamość jest w dużej mierze zależna od „obcych” elementów. Częścią kultury jest wymiana różnych stylów życia, wartości i przekonań. Poprzez tę wymianę tworzą się nowe formy połączeń, które tworzą sieci.
Ważnymi czynnikami tworzącymi te połączenia są środki masowego przekazu (które codziennie dostarczają wiadomości z całego świata) oraz transport (który umożliwia szybkie poruszanie się po świecie). Przyczynia się to do zwiększenia ilości kontaktów – w ciągu jednego dnia można dowiedzieć się więcej na temat zwyczajów i obyczajów innych kultur, niż było to możliwe wcześniej w ciągu tygodni lub nawet miesięcy. Koncepcję tę rozpatruje się na dwóch poziomach – makro i mikro.
Poziom makro.
Koncepcja zakłada, że w dzisiejszych czasach kultury są ze sobą maksymalnie powiązane i związane ze sobą a style życia nie kończą się na granicach kultur narodowych, ale idą dalej, znajdując podobny wydźwięk w innych kulturach. Nowe formy powiązań są konsekwencją procesów migracji, materialnych i niematerialnych systemów komunikacji oraz gospodarczej współzależności i zależności.
Ponadto, kultury dziś charakteryzuje hybrydyzacja: dla każdej z kultur wszystkie pozostałe stały się wewnętrznymi treściami lub ich satelitami. Przekłada się to między innymi na poziomie populacji, towarów i informacji. Można zauważyć to między innymi na przykładzie artykułów spożywczych, które do niedawna uznawane były za egzotyczne, a dziś stają się dostępne w każdej chwili i dla każdego.
Dzisiaj w kulturze, w stosunkach wewnętrznych - wśród różnych sposobów życia - istnieje tyle obcości, ile w stosunkach zewnętrznych z innymi kulturami. Retoryka kultury regionalnej również jest determinowana transkulturowo - jest w dużej mierze symulowana i estetyczna. Folklor jest własnością stymulowaną dla samych uczestników - tubylców. 
Poziom mikro.
Transkulturowość rozprzestrzenia się również na poziomie jednostki. Tożsamość jednostek kształtowana jest przez więcej niż jedną kulturę (to zjawisko jest coraz częstsze w następnych pokoleniach), coraz częściej celowo jednostki przyswajają sobie wiedzę należącą do szerszego kanonu wiedzy, kształtując swoją wiedzę i poglądy w oparciu o literaturę spoza własnego kręgu narodowego i kulturowego.

</doc>
<doc id="2711045" url="https://pl.wikipedia.org/wiki?curid=2711045" title="USS Sunfish (SS-281)">
USS Sunfish (SS-281)

USS Sunfish (SS-281) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711046" url="https://pl.wikipedia.org/wiki?curid=2711046" title="Callionymus dracunculus">
Callionymus dracunculus



</doc>
<doc id="2711047" url="https://pl.wikipedia.org/wiki?curid=2711047" title="USS Tunny (SS-282)">
USS Tunny (SS-282)

USS Tunny (SS-282) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711048" url="https://pl.wikipedia.org/wiki?curid=2711048" title="USS Tinosa (SS-283)">
USS Tinosa (SS-283)

USS Tinosa (SS-283) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne napędzane przez silniki Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.

</doc>
<doc id="2711051" url="https://pl.wikipedia.org/wiki?curid=2711051" title="USS Tullibee (SS-284)">
USS Tullibee (SS-284)

USS Tullibee (SS-284) – amerykański okręt podwodny typu Gato, pierwszego masowo produkowanego wojennego typu amerykańskich okrętów podwodnych. Zaprojektowany w konstrukcji częściowo dwukadłubowej, uzbrojony był w 24 torpedy Mark XIV i Mark 18 wystrzeliwane z sześciu wyrzutni torpedowych na dziobie oraz czterech wyrzutni rufowych. Układ napędowy tych okrętów stanowiły cztery generatory elektryczne Diesla o mocy 5400 shp oraz cztery silniki elektryczne o mocy 2700 shp, napędzające dwa wały napędowe ze śrubami. Maszynownia okrętu podzielona była za pomocą wodoszczelnej grodzi, zaś kadłub został wzmocniony w celu zwiększenia testowej (konstrukcyjnej) głębokości zanurzenia okrętu do 300 stóp (91 metrów) względem przedwojennego standardu wynoszącego 250 stóp.
Okręt zatonął 26 marca 1944 w wyniku zatopienia przez własną torpedę. Z całej załogi ocalał tylko jeden marynarz.

</doc>
<doc id="2711064" url="https://pl.wikipedia.org/wiki?curid=2711064" title="Platyuraspis">
Platyuraspis



</doc>
<doc id="2711065" url="https://pl.wikipedia.org/wiki?curid=2711065" title="Leucoglossa">
Leucoglossa



</doc>
<doc id="2711066" url="https://pl.wikipedia.org/wiki?curid=2711066" title="Bassetina">
Bassetina



</doc>
<doc id="2711068" url="https://pl.wikipedia.org/wiki?curid=2711068" title="Rubén Rochina">
Rubén Rochina

Rubén Rochina Naixes (ur. 23 marca 1991 w Sagunto) – hiszpański piłkarz grający na pozycji napastnika.
Kariera klubowa.
Barcelona.
Rubén Rochina w wieku 13 lat po przejściu z Valencii dołączył do szkółki FC Barcelony. Występował w rezerwach klubu i po 11 latach absencji awansował z nimi do drugiej ligi.
Blackburn Rovers.
31 stycznia 2011 roku po tym, jak nie udało mu się przebić do pierwszej drużyny podpisał czteroletni kontrakt z Blackburn Rovers. 11 lutego trafił dwie bramki w meczu rezerw przeciwko Newcastle United. Mecz zakończył się remisem 4–4.
16 kwietnia 2011 roku zadebiutował w lidze w barwach Blackburn, w przegranym meczu wyjazdowym z Evertonem (0–2). 24 sierpnia 2011 trafił swoje dwie pierwsze bramki w barwach Rovers, w meczu Pucharu Ligi przeciwko Sheffield Wednesday.
11 września strzelił gola w lidze, w zremisowanym 1–1 spotkaniu z Fulham. W kolejnym spotkaniu zaliczył asystę, przeciwko Arsenalowi. W sezonie 2011/12 wystąpił w 18 spotkaniach, a jego zespół spadł z ligi.
16 lipca 2016 roku podpisał 4-letni kontrakt z rosyjskim klubem Rubin Kazań. Kwota transferu wyniosła 10 milionów euro.
Kariera reprezentacyjna.
Rochina reprezentował Hiszpanię na szczeblach U-17, U-18 i U-19.
Sukcesy.
Hiszpania U-17

</doc>
<doc id="2711072" url="https://pl.wikipedia.org/wiki?curid=2711072" title="Productores de Música de España">
Productores de Música de España

Productores de Música de España (skr. Promusicae) – hiszpański oddział International Federation of the Phonographic Industry, nazwa zestawienia najpopularniejszych albumów i singli w Hiszpanii. Rankingi powstają w każdą niedzielę na podstawie tygodniowych opracowań. Utworzone nowe zestawienie jest podawane finalnie do wiadomości publicznej na oficjalnej stronie internetowej "PROMUSICAE", która obejmuje takie notowania, jak "Top 50 Songs", "Top 100 Albums Chart", "Top 20 Compilations Chart", "Top 20 DVD Chart" oraz "Airplay Chart".

</doc>
<doc id="2711074" url="https://pl.wikipedia.org/wiki?curid=2711074" title="Maurice Richard">
Maurice Richard

Joseph-Henri Maurice Richard (ur. 4 sierpnia 1921 w Montrealu, zm. 27 maja 2000 tamże) – kanadyjski hokeista.
Kariera klubowa.
Wieloletni zawodnik Montréal Canadiens. W czterech ostatnich sezonach 1956-1960 kapitan drużyny.
Łącznie w NHL rozegrał i uzyskał:
Życie osobiste.
W 1942 roku poślubił 17-letnią Lucille Norchet wbrew woli jej ojca. Z tego związku urodziło się siedmioro dzieci. Jego żona zmarła w 1994 roku. 27 maja 2000 roku zmarł na raka, a jego ciało zostało wystawione na widok publiczny w Montrealu w Centre Bell. Uroczystości pogrzebowe były transmitowane na żywo w Kanadzie. W dniu pogrzebu ogłoszono żałobę narodową. Został pochowany na cmentarzu Notre-Dame-des-Neiges w Montrealu.

</doc>
<doc id="2711082" url="https://pl.wikipedia.org/wiki?curid=2711082" title="Młynówka (kanał)">
Młynówka (kanał)



</doc>
<doc id="2711114" url="https://pl.wikipedia.org/wiki?curid=2711114" title="Cachito de cielo">
Cachito de cielo

Cachito de Cielo 2012 – meksykańska telenowela wyprodukowana przez Giselle González i Roberto Gómez Fernándeza. Emitowana w Meksyku od 11 czerwca 2012 roku.
Fabuła.
Renata (Maite Perroni) to młoda dziennikarka, która ze wzajemnością jest zakochana w piłkarzu-Adrianie "Cachito" (Mane de la Parra). W wyniku ataku serca chłopak umiera i trafia do "La Antesala del Cielo". Na początku nie ma pojęcia, co się wydarzyło. Otrzymuje numerek w kolejce i czeka. Po 6 miesiącach nareszcie nadchodzi jego kolej. Dowiaduje się, że w wyniku pomyłki umarł on, a nie ktoś inny. Powrócić do swego ciała nie może i w związku z tym ma szanse wrócić na ziemię w innym ciele. Nie może jednak wyjawić, kim naprawdę jest, bo gdy to zrobi, momentalnie wróci do nieba i nie będzie już mógł nigdy powrócić na ziemię. Chłopak zgadza się i wybiera ciało mężczyzny. Gdy wraca na ziemię, okazuje się, że jest księdzem. Od teraz Cachito jako Ojciec Chava (Pedro Fernandez) będzie musiał walczyć o miłość swojej ukochanej, zwłaszcza, że nie jest jedynym, który ją kocha... Mottem telenoweli można nazwać zdanie, które przeplatuje się przez czas jej trwania: "Una vida sin amor, no es vida" (Życie bez miłości, nie jest życiem.)
Kontrowersje.
Wokół telenoweli pojawiło się wiele kontrowersji. Meksykanom nie spodobało się to, że ksiądz katolicki zakochał się w kobiecie oraz różnica wieku aktorów grających główne role. Bowiem pomiędzy Maite Perroni a Pedro Fernandezem jest 14 lat różnicy. W specjalnym oświadczeniu José Martín Cuevas Cobos, odtwórca roli Salvatora, napisał, że nie będzie żadnych intymnych scen pomiędzy jego postacią a postacią Maite Perroni. Bądź co bądź - ocena telenoweli waha się od ponad 21 do 14. Pomimo zmian w scenariuszu, widzom w Meksyku ta telenowela nie przypadła do gustu, w związku z czym postanowiono szybciej zakończyć tę historię. I tak finał przepowiedziano na 9 listopada 2012 roku. Jednakże ostatnie odcinki notują wysoką, jak dotąd, oglądalność.
Rysopisy postaci.
Padre Lindorfo Salvador Santillán / Salvador Santillán "Chava" / Adrián Gómez Obregón "Cachito" jest postacią, pod którą Cachito wraca na ziemię. Teraz nie tylko musi się przyzwyczaić do nowego wyglądu, ale także być księdzem. Jest czarujący, charyzmatyczny, zabawny i spontaniczny. Jego celem jest odzyskanie rodziny, przyjaciół, a zwłaszcza miłości Renaty, kobiety jego życia. W końcu mu się to udaje. Zrzuca sutannę i zostaje chłopakiem Renaty, później wyjawiając jej, kim naprawdę jest. Renata Landeros De Franco piękna, radosna i pełna entuzjazmu dziewczyna, która pracuje jako sportowa dziennikarka w radiu swego ojca, Pupiego. Pozornie posiada doskonałą rodzinę i niedługo ma wyjść za miłość swego życia, Cachito. Niestety, śmierć chłopaka przekreśla jej plany do momentu pojawienia się księdza Chavy. Dziewczyna czuje do niego to samo, co do Cachita, wyobrażając sobie, że nowy kapłan jest jej zmarłym chłopakiem. Ostatecznie zostaje dziewczyną Chavy i dowiaduje się, że on jest Cachito. Adela Silva de Salazar "Pachi" bardzo atrakcyjna kobieta, która w przeszłości była kochanką Pupiego. Z tego związku narodził się Matias. Kobieta znika z życia Landerosa, nie mówiąc mu o ich synu. Niedługo później wychodzi za Reynalda i razem wychowują jej dziecko. Po kilku latach ponownie spotyka się z Pupim i na nowo zostaje jego kochanką. Gdy dowiaduje się o tym jej mąż, wpada w szał. Podczas jednej z kłótni wyciąga pistolet, który strzela, raniąc Sofie. Adela rzuca się na męża i po chwili słychać strzał. Ciało Reynalda usuwa się na ziemię i mężczyzna umiera w ramionach żony. Kobieta zostaje skazana za śmierć męża, jednak po jakimś czasie zostaje uniewinniona. Fabio Montenegro pracuje w radiu Pupiego. Za wszelka cenę pragnie być z Renatą, jednocześnie oddając się w ramiona Mary. Jego plany krzyżuje pojawienie się księdza Chavy. Mężczyzna zostaje narzeczonym Renaty. Niedługo później dziewczyna zrywa z nim. Fabio wraz z Pupim wynajmuje mężczyzn, by napadli i zgwałcili Marę. Za ten uczynek zostaje skazany. Teresa de Franco de Landeros "Tete" jest żoną Pupiego i matką Renaty. Prowadzi spokojne życie do czasu, gdy dowiaduje się o zdradzie męża. Po latach spotyka swoją dawną miłość, Gustava. Przebacza Adeli wszystko i na nowo zostaje jej przyjaciółką. Isabel Obregón vda. de Gómes jest matką Cachito i Diany. Po śmierci syna poznaje księdza Chavę. Czuje do niego to samo, co do Cachita, jednak nie może tego w żaden sposób wyjaśnić. Dopiero później łączy szystkie fakty w jedną całość i dowiaduje się, że nowy ksiądz jest tak naprawdę jej zmarłym synem, Cachito. Po śmierci Coci bierze cywilny ślub z Estebanem.Lucas jest Aniołem Stróżem Chavy. Tuszuje wszystkie jego wpadki, jednocześnie pragnąc ciała Rockberto. Później rozumie, że to pragnienie nie jest najważniejsze, ale rodzina, którą obecnie posiada.Tristán Luna / Esteban Rubio udając zmarłego, Esteban przeprowadza się do Meksyku i tam podejmuje prace na plebanii. Zakochany w Isabel musi znosić miłość, którą obdarza go Coca. Później sprawy się komplikują, bowiem postanawia powrócić do Guadalajarzy, gdzie dowiaduje się, że jego brat (Jaime) leży w śpiączce. Niedługo potem Jaime umiera, a majątek zgarnia, Sonia, była żona Estebana. Ostatecznie, mężczyzna godzi się na ślub z chorą na raka Cocą, by ją uszczęśliwić. Kobieta umiera podczas ślubu, a on sam bierze ślub cywilny z Isabel.Socorro "Coca" Obregón jest kobietą zakochaną w Tristanie. Zostaje nawet jego dziewczyną. Pragnie zaznać miłości, dlatego Tristan zgadza się na ślub. Podczas ceremonii, Coca umiera na raka.Reynaldo Salazar jest mężem Adeli. Razem wychowują syna kobiety, Matiasa. Niestety, ich sielanka kończy się, kiedy mężczyzna dowiaduje się, że jego żona ponownie spotyka się z Pupim. Wpada w szał i straszy małżonkę bronią. Pistolet wypala, trafiając Sofię. Adela rzuca się na męża i słychać strzał. Reynaldo umiera. Jego prochy Matias wysypał do rzeki.Mara Magaña jest kochanką Fabia. Udaje przyjaciółkę Renaty, a w rzeczywistości robi dziewczynie na złość. W końcu rozumie swoje błędy, po pobiciu i zgwałceniu. Godzi się z Renatą i na nowo zostają, prawdziwymi już, przyjaciółkami.Matías Salazar Silva / Matías Landeros Silva jest synem Pupiego, o czym nie ma pojęcia. Pragnie zostać piłkarzem. Jego marzenie się spełnia, ale niestety za namową Pupiego, Salvatierra wyrzuca chłopaka. Matias nienawidzi Pupiego, zresztą z wzajemnością. Po śmierci Reynalda bardzo cierpi. Kiedy zamykają Adele w więzieniu, dowiaduje się o jej romansie z Pupim. Kocha Renatę, ale w końcu Adela wyznaje mu prawdę, iż dziewczyna jest jego siostrą. Matias spotyka się z Sofią, z którą planuje ślub.Ernesto "Pupi" Landeros jest ojcem Renaty i Matiasa. Ogólnie nie ma pojęcia, że chłopak jest jego synem. Nienawidzi go, zresztą ze wzajemnością. Kiedy próbuje go potrącić, Renata odpycha go, sama zostając potrącona przez ojca. Zanim traci przytomność, mówi ojcu, że Matias jest jego synem. W końcu pan Landeros zostaje sam, pijąc.

</doc>
<doc id="2711124" url="https://pl.wikipedia.org/wiki?curid=2711124" title="Turniej kobiet w piłce ręcznej plażowej na Plażowych Igrzyskach Azjatyckich 2012">
Turniej kobiet w piłce ręcznej plażowej na Plażowych Igrzyskach Azjatyckich 2012

Turniej w piłce plażowej kobiet podczas III Plażowych Igrzysk Azjatyckich w Haiyan odbył się w dniach od 16 do 22 czerwca 2012 roku. Do rywalizacji przystąpiło 10 drużyn, podzielonych na dwie grupy. W każdej z nich zmagania toczyły się systemem kołowym (tj. każdy z każdym, po jednym meczu), a po dwa najlepsze zespoły uzyskały awans do półfinałów. Zwycięzcy półfinałów rywalizowali o pierwsze miejsce w meczu finałowym. Złoto zdobyła reprezentacja Chin.
Faza grupowa.
Grupa A.
Tabela
Mecze
16 czerwca 2012
17 czerwca 2012
18 czerwca 2012
19 czerwca 2012
Grupa B.
Tabela
Mecze
16 czerwca 2012
17 czerwca 2012
18 czerwca 2012
19 czerwca 2012
Faza zasadnicza.
Mecz o miejsca 9-10.
20 czerwca 2012
Mecze o miejsca 5-8.
Faza pierwsza.
20 czerwca 2012
Mecz o miejsca 7-8.
21 czerwca 2012
Mecz o miejsca 5-6.
21 czerwca 2012
Półfinały.
21 czerwca 2012
Mecz o brązowy medal.
22 czerwca 2012
Finał.
22 czerwca 2012

</doc>
<doc id="2711131" url="https://pl.wikipedia.org/wiki?curid=2711131" title="Juan Carlos Letelier">
Juan Carlos Letelier

Juan Carlos Letelier Pizarro (ur. 20 maja 1959 w Valparaíso) - piłkarz chilijski grający podczas kariery na pozycji napastnika.
Kariera klubowa.
Karierę piłkarską Juan Carlos Letelier rozpoczął w klubie Santiago Wanderers w 1978. W 1981 przeszedł do Audax Italiano, by po roku zostać zawodnikiem klubu Cobreloa. Z Cobreloą dwukrotnie zdobył mistrzostwo Chile w 1982 i 1985 oraz Puchar Chile w 1986. W 1988 wyjechał do Kolumbii, gdzie występował w Independiente Medellín.
Po powrocie do Chile był zawodnikiem Deportes La Serena, po czym wyjechał na parę miesięcy do Brazylii SC Internacional. W pierwszej połowie lat 90. Leterier występował w Meksyku w Cruz Azul, w Peru w Universitario Lima i Sportingu Cristal, Wenezueli w Caracas FC. Z Universitario w 1992, ze Sportingiem Cristal w 1994 zdobył mistrzostwo Peru.
Piłkarską karierę Letelier zakończył w Deportes La Serena w 1995.
Kariera reprezentacyjna.
W reprezentacji Chile Letelier zadebiutował 13 czerwca 1979 w zremisowanym 0-0 towarzyskim spotkaniu z Ekwadorem. 
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii, gdzie wystąpił w dwóch meczach z RFN i Algierią, w którym w 73 min. zdobył drugą bramkę dla Chile.
W 1983 wziął udział w Copa América. W tym turnieju Letelier wystąpił we wszystkich czterech meczach: Urugwajem (bramka w drugim meczu) i Wenezuelą. W 1987 po raz drugi wziął udział w Copa América, w którym Chile zajęło drugie miejsce, ustępując jedynie Urugwajowi. W tym turnieju Letelier wystąpił w czterech meczach: w grupie z Wenezuelą (bramka) i Brazylią (2 bramki), w półfinale z Kolumbią oraz w finale z Urugwajem. W 1989 po raz trzeci wziął udział w Copa América. W tym turnieju Letelier wystąpił we wszystkich trzech meczach: Argentyną, Urugwajem i Ekwadorem.
Ostatni raz w reprezentacji wystąpił 3 września 1989 w przegranym 0-1 meczu eliminacji Mistrzostw Świata. Od 1979 do 1989 roku rozegrał w kadrze narodowej 57 spotkaniach, w których zdobył 18 bramek.

</doc>
<doc id="2711134" url="https://pl.wikipedia.org/wiki?curid=2711134" title="Podział administracyjny Kościoła rzymskokatolickiego w USA">
Podział administracyjny Kościoła rzymskokatolickiego w USA



</doc>
<doc id="2711138" url="https://pl.wikipedia.org/wiki?curid=2711138" title="Fausto Tardelli">
Fausto Tardelli

Fausto Tardelli (ur. 5 stycznia 1951 w Lucce) – włoski duchowny katolicki, biskup Pistoi od 2014.
Życiorys.
Święcenia kapłańskie otrzymał 29 czerwca 1974 i został inkardynowany do archidiecezji Lukki. Był m.in. diecezjalnym duszpasterzem wielu ruchów religijnych, wicekanclerzem i kanclerzem kurii oraz prowikariuszem generalnym archidiecezji.
6 marca 2004 papież Jan Paweł II mianował go ordynariuszem diecezji San Miniato. Sakry biskupiej udzielił mu 2 maja 2004 abp Bruno Tommasi.
8 października 2014 papież Franciszek mianował go biskupem ordynariuszem diecezji Pistoia.

</doc>
<doc id="2711148" url="https://pl.wikipedia.org/wiki?curid=2711148" title="Tobie Mimboe">
Tobie Mimboe

Tobie Bayard Mimboe (ur. 29 czerwca 1970 w Jaunde) – kameruński piłkarz występujący na pozycji obrońcy.
Kariera klubowa.
Mimboe karierę rozpoczynał w zespole Olympic Mvolyé. W latach 1993-1996 grał w Paragwaju. W 1993 roku występował w Deportivo Recoleta, w 1994 w Atlético Colegiales, a w 1995 w 12 de Octubre FC. W 1996 przeszedł do Cerro Porteño. W tym samym roku zdobył z nim mistrzostwo Paragwaju. Na początku 1997 roku odszedł do argentyńskiego San Lorenzo de Almagro. Przez pół roku w jego barwach rozegrał 7 spotkań.
W 1997 roku Mimboe został graczem tureckiego Gençlerbirliği SK z Süper Lig. W sezonie 1997/1998 zagrał tam w 8 meczach. Potem odszedł z klubu. Następnie był graczem chińskiego Shenyang Ginde. Występował tam w sezonach 2000 oraz 2001. W 2002 roku przeszedł do boliwijskiego The Strongest. W 2003 roku wywalczył z nim mistrzostwo faz Apertura oraz Clausura. W 2004 przeszedł do paragwajskiego Sportivo Luqueño, w którym zakończył karierę.
Kariera reprezentacyjna.
W reprezentacji Kamerunu Mimboe zadebiutował w 1994 roku. W 1996 roku znalazł się w drużynie na Puchar Narodów Afryki. Wystąpił na nim w spotkaniach z RPA (0:3), Egiptem (2:1) oraz Angolą (3:3). Z tamtego turnieju Kamerun odpadł po fazie grupowej.
W 1998 roku ponownie został powołany do kadry na Puchar Narodów Afryki. Zagrał na nim w meczach z Burkina Faso (1:0), Gwineą (2:2), Algierią (2:1) oraz Demokratyczną Republiką Konga (0:1). Tamten turniej Kamerun zakończył na ćwierćfinale.
W drużynie narodowej Mimboe grał w latach 1994-1998.

</doc>
<doc id="2711165" url="https://pl.wikipedia.org/wiki?curid=2711165" title="Titan 3C">
Titan 3C

Titan 3C – wykorzystywana przez USAF rakieta nośna serii Titan, największa amerykańska wojskowa rakieta nośna w latach 1965-1982 (do czasu wyprodukowania pierwszej rakiety Titan IV). Planowana była jako rakieta dla samolotu Boeing X-20 Dyna-Soar i pojazdów MOL. Jej konstrukcja oparta jest na rakiecie Titan 3A, zaś dołączone są również dopalacze na paliwo stałe, za pomocą których rakieta wynoszona była w przestworza, po ich odłączeniu załączany był silnik 1. stopnia.
Rakieta ta stała się bazą dla rakiet Titan 3D (odmiana bez stopnia Transtage) oraz Titan 3E (wersja 3C ze stopniem Centaur zamiast Transtage).
Koniec eksploatacji.
6 marca 1982 roku po raz ostatni wystartowała, wynosząc na orbitę wojskowego satelitę, będącego elementem systemu wczesnego ostrzegania o startach rakiet balistycznych.
Podsumowanie.
Od roku 1965 za pomocą rakiety Titan 3C wysłano 82 ładunki dostarczane przez Departament Obrony USA (głównie) oraz NASA, o łącznej masie 50 ton. Tytan to pierwsza standardowa rakieta służąca do umieszczania SSZ (sztucznych satelitów Ziemi) na niskich orbitach (160–400 km), silnie spłaszczonych eliptycznych (7500-96 000 km) oraz na orbicie geostacjonarnej.
Ważniejsze misje.
Lot prototypu załogowej stacji orbitalnej MOL – Manned Orbital Laboratory (projekt MOL później zarzucony), wyniesienie na orbity wojskowych SSZ łączności taktycznej i strategicznej TDS i DSCS, SSZ służących do wykrywania eksplozji jądrowych Vela, technologicznego satelity ATS-6. Największym osiągnięciem był grupowy start 24 satelitów łącznościowych, wyniesionych grupami po 8 sztuk za pomocą jednej rakiety, oraz start 42 innych SSZ, które umieszczano grupami po 2 do 6 na jednej rakiecie.

</doc>
<doc id="2711166" url="https://pl.wikipedia.org/wiki?curid=2711166" title="Wilde-Donald Guerrier">
Wilde-Donald Guerrier

Wilde-Donald Guerrier (ur. 31 marca 1989 w Port-à-Piment) – haitański piłkarz (posiadający także polskie obywatelstwo) występujący na pozycji pomocnika w klubie Zirə Baku oraz w reprezentacji Haiti.
Kariera klubowa.
Guerrier rozpoczynał swoją karierę piłkarską w zespole Violette AC z siedzibą w stołecznym mieście Port-au-Prince. Na koniec sezonu 2010/2011 spadł ze swoją drużyną do drugiej ligi haitańskiej. W 2011 roku przeszedł do pierwszoligowego klubu América des Cayes. 27 sierpnia 2013 roku został zawodnikiem Wisły Kraków, z którą związał się rocznym kontraktem z opcją przedłużenia o kolejne cztery lata. W polskiej Ekstraklasie, zadebiutował 13 września 2013, w meczu Wisły z Piastem Gliwice (3:0), zdobywając również swoją debiutancką bramkę. Po sezonie 2013/14 przedłużył kontrakt z klubem do 2018 roku. Łącznie, biorąc pod uwagę wszystkie rozgrywki, w barwach Wisły Kraków rozegrał 77 meczów, w których strzelił 20 goli. 20 lipca 2016 podpisał trzyletni kontrakt z tureckim Alanyasporem. 6 lipca 2017 podpisał trzyletni kontrakt z azerskim klubem Qarabağ Ağdam.
Kariera reprezentacyjna.
W seniorskiej reprezentacji Haiti Guerrier zadebiutował 2 listopada 2010 roku w zremisowanym 0:0 spotkaniu z Gujaną w ramach Pucharu Karaibów.
W 2011 roku Guerrier znalazł się w składzie reprezentacji Haiti U-23 na turniej kwalifikacyjny do Igrzysk Olimpijskich w Londynie. Wystąpił wówczas we wszystkich trzech spotkaniach swojej drużyny, strzelając bramkę w meczu z Antiguą i Barbudą (2:1). Ze swoją kadrą odpadł już w rundzie wstępnej, nie awansując na olimpiadę.
Premierowego gola w kadrze narodowej zdobył 6 września 2011 r. w wygranej 4:2 konfrontacji z Curaçao, wchodzącej w skład eliminacji do Mistrzostw Świata 2014, na które jego zespół ostatecznie się nie zakwalifikował. 8 czerwca 2013 roku zanotował swoje drugie trafienie w reprezentacji, pokonując Pepe Reinę w towarzyskim meczu z ówczesnymi mistrzami świata i Europy – Hiszpanią (1:2).
W 2013 roku Guerrier został powołany przez kubańskiego selekcjonera Israela Blake’a Cantero na rozgrywki Złotego Pucharu CONCACAF.
Prywatnie.
Posiada także obywatelstwo polskie po małżeństwie z krakowianką Zuzanną Gęsicką-Guerrier, wnuczką Ryszarda Wójcika, legendy Wisły. Są rodzicami córki Chloe, na którą wszyscy mówią Coco, i syna Donalda juniora, a także zmarłej Miah Manette, która została pochowana w Krakowie na cmentarzu Rakowickim u boku pradziadka.

</doc>
<doc id="2711168" url="https://pl.wikipedia.org/wiki?curid=2711168" title="Królewska Katalońska Akademia Sztuk Pięknych św. Jerzego w Barcelonie">
Królewska Katalońska Akademia Sztuk Pięknych św. Jerzego w Barcelonie

Królewska Katalońska Akademia Sztuk Pięknych św. Jerzego w Barcelonie (hiszp. "La Real Academia Catalana de Bellas Artes de San Jorge", kat. "Reial Acadèmia Catalana de Belles Arts de Sant Jordi") – jedna z najstarszych uczelni artystycznych w Hiszpanii.
Akademia powstała z inicjatywy artystów Barcelony, którzy zwrócili się do króla Ferdynanda VI z prośbą o utworzenie szkoły podobnej do utworzonej w 1752 r. Królewskiej Akademii Sztuk Pięknych św. Ferdynanda w Madrycie. W 1775 r. powstała "Escuela Gratuita de Diseño" (Szkoła rysunku), mieszcząca się w zabytkowym budynku "Casa Llotja (Lonja del Mar)". W 1778 r. dodano wydziały malarstwa, rzeźby i architektury oraz zmieniono nazwę na "Escuela de Nobles Artes". W 1850 r. na mocy dekretu królowej Izabeli II z 31 października 1849 r. powstała "Academia de Bellas Artes de Barcelona", która przejęła kontrolę nad "Escuela de Nobles Artes". Integracja obu szkół została ukończona w 1900 r., nastąpiła wtedy rozwiązanie "Escuela de Nobles Artes".
W 1892 r. akademię nazwano "Real Academia de Bellas Artes de San Jorge" a w 1930 r. dodano przymiotnik "katalońska" aby podkreślić jej większy zasięg i rangę: "Real Academia Catalana de Bellas Artes de San Jorge". W 1989 r. zaczęto używać nazwy w języku katalońskim: "Reial Acadèmia Catalana de Belles Arts de Sant Jordi".
Siedzibą Akademii do dziś pozostała "Casa Llotja".

</doc>
<doc id="2711169" url="https://pl.wikipedia.org/wiki?curid=2711169" title="Donald Guerrier">
Donald Guerrier



</doc>
<doc id="2711171" url="https://pl.wikipedia.org/wiki?curid=2711171" title="Wild Donald Guerrier">
Wild Donald Guerrier



</doc>
<doc id="2711173" url="https://pl.wikipedia.org/wiki?curid=2711173" title="Wildedonald Guerrier">
Wildedonald Guerrier



</doc>
<doc id="2711175" url="https://pl.wikipedia.org/wiki?curid=2711175" title="Wilde Guerrier">
Wilde Guerrier



</doc>
<doc id="2711177" url="https://pl.wikipedia.org/wiki?curid=2711177" title="Antoni Głowacki">
Antoni Głowacki

Antoni Głowacki (ur. 10 lutego 1910 w Warszawie, zm. 27 kwietnia 1980 w Wellington w Nowej Zelandii) – podpułkownik pilot Polskich Sił Powietrznych w Wielkiej Brytanii, as myśliwski II wojny światowej.
Życiorys.
Po technikum dostał się do Szkoły Wawelberga i Rotwanda. W 1926 wstąpił do Aeroklubu Warszawskiego. W wieku 18 lat dostał pracę jako kierownik laboratorium w jednej z fabryk Philipsa i pracował tam do 1930. Szkolenie lotnicze rozpoczął koło Łodzi na lotnisku Lublinek, później trafił do Szkoły w Dęblinie, którą ukończył w 1935. Następnie służył w 1. pułku lotniczym, od 1938 pracował w dęblińskiej szkole jako instruktor.
Podczas kampanii wrześniowej walczył w plutonie lotnictwa towarzyszącego pod dowództwem kpt. Juliana Łagowskiego, który został przydzielony do Warszawskiej Brygady Pancerno-Motorowej. W styczniu 1940 dotarł do Wielkiej Brytanii, gdzie dzięki doskonałej znajomości języka angielskiego rozpoczął szkolenia na samolotach bombowych w bazie Sutton Bridge. Poprosił o przeniesienie do lotnictwa myśliwskiego. W sierpniu 1940 przeszedł w stopniu sierżanta do 501 dywizjonu myśliwskiego „County of Gloucester”, który stacjonował w Gravesend. Latał na Hurricanach.
24 sierpnia 1940 w ciągu jednego dnia w 3 lotach bojowych zestrzelił 5 niemieckich samolotów (jako jedyny Polak). Tydzień później zestrzelony, lądował przymusowo i rozbił samolot (Hurricane oznaczony SD-A), sam został poważnie ranny. Po wyleczeniu został skierowany jako instruktor do bazy RAF-u w Usworth. W listopadzie 1941 trafił do słynnego dywizjonu 303. W połowie 1943 trafił do 308 dywizjonu myśliwskiego „Ziemi Krakowskiej”, następnie do 309 dywizjonu myśliwsko-rozpoznawczego „Ziemi Czerwieńskiej”. Latał w 307 dywizjonie „Lwowskich Puchaczy”, a na koniec trafił do 302 "Poznańskiego" dywizjonu myśliwskiego, gdzie koniec wojny zastał go w stopniu podpułkownika.
Po wojnie trafił do Nowej Zelandii, był instruktorem w bazie lotniczej Ohakea w stopniu kapitana ucząc młodych pilotów latania na samolotach odrzutowych Vampire. W 1960 zakończył służbę w armii i został zatrudniony w nowozelandzkim Departamencie Lotnictwa Cywilnego. Zmarł 27 kwietnia 1980 w Wellington w Nowej Zelandii.
Zwycięstwa powietrzne.
Na liście Bajana zajmuje 17. pozycję z wynikiem 8 i 1/3 zestrzeleń pewnych, 3 prawdopodobnych i 4 uszkodzonych.
Zestrzelenia pewne:
Zestrzelenia prawdopodobne:

</doc>
<doc id="2711185" url="https://pl.wikipedia.org/wiki?curid=2711185" title="Szpital Ewangelicki w Warszawie">
Szpital Ewangelicki w Warszawie

Szpital Ewangelicki w Warszawie – istniejący w latach 1736-1943 szpital przy ulicy Karmelickiej w Warszawie. Prowadzony był przez warszawską parafię ewangelicko-augsburską Świętej Trójcy.
Opis.
Szpital znajdował się u zbiegu ulic Karmelickiej i Mylnej na terenie pomiędzy dawnymi jurydykami Leszno i Nowolipie.
Oryginalnie powstał na wspólnym luterańsko-kalwińskim terenie. W domu mieszczącym się na terenie ówczesnego cmentarza, jedną z izb przeznaczono na salę dla przyjezdnych do Warszawy, którzy zachorowali. W 1792 cmentarz zlikwidowano i przeniesiono na ulicę Młynarską, a na uprzednio uporządkowanym terenie pocmentarnym w 1769 wzniesiono wspólnie ze zborem reformowanym nowy dom drewniany, specjalnie przeznaczony dla chorych. Dom ten w 1785 został rozbudowany od strony ul. Mylnej. W 1807 w wyniku decyzji sądu teren szpitala przypadł luteranom (pozostała część do dziś przynależy kalwinom, zob. parafia Ewangelicko-Reformowana na Lesznie). W latach 1837-1837 szpital rozbudowano według projektu Adolfa Schula. Nowo wybudowane skrzydło przylegało do luterańskiej kaplicy przycmentarnej. W 1867 doprowadzono oświetlenie gazowe, a w 1869 dwa wodociągi. Ich fundatorami był Michał Kazanowski. W 1893 za sprawą Artura Göbela powstał gmach szpitalny od ulicy Karmelickiej oraz nowa kaplica. W 1924 Emil Gerlach ufundował w szpitalu pracownię rentgenologiczną. W 1925 powstała siedziba Diakonatu dla około 30 wykwalifikowanych sióstr.
W okresie okupacji szpital znalazł się na terenie getta, oddzielony od niego tylko murem. Wiosną 1943, ze względu na likwidację getta zamknięto Szpital Ewangelicki w jego starej siedzibie i od jesieni tego roku zorganizowano szpital przy ulicy Królewskiej 35 w dużo mniejszym zakresie.
W czasie powstania warszawskiego szpital stał się szpitalem powstańczym (tak jak był szpitalem wojskowym w 1920) i mieścił się w kilku punktach miasta: przy ulicy Szpitalnej 5 i 8 oraz ulicy Mokotowskiej 12 w Domu Metodystów. 2 października 1944 roku, po kapitulacji Warszawy, część chorych oraz kilkanaście sióstr diakonis z ks. Z. Michelisem znalazło się w obozie w Pruszkowie.
Upamiętnienie.
Tablica Nowolipie 9/11.
Na budynku przy ulicy Nowolipie 9/11 (od strony ulicy Karmelickiej) znajduje się tablica upamiętniająca Szpital:
Skwer Szpitala Ewangelickiego.
Rada Warszawy 29 sierpnia na XVII sesji rady podjęła Uchwałę nr XVII/451/2019 w sprawie nadania nazwy Skwer Szpitala Ewangelickiego terenowi zlokalizowanemu pomiędzy ulicami Nowolipie, Karmelicką i Aleją „Solidarności”.

</doc>
<doc id="2711193" url="https://pl.wikipedia.org/wiki?curid=2711193" title="Reprezentacja Saint Vincent i Grenadynów w piłce nożnej">
Reprezentacja Saint Vincent i Grenadynów w piłce nożnej



</doc>
<doc id="2711196" url="https://pl.wikipedia.org/wiki?curid=2711196" title="Patricio Yáñez">
Patricio Yáñez

Patricio „Pato” Nazario Yáñez Candia (ur. 20 stycznia 1961 w Quillocie) – chilijski piłkarz grający podczas kariery na pozycji napastnika.
Kariera klubowa.
Karierę piłkarską Patricio Yáñez rozpoczął w klubie San Luis Quillota w 1977. W 1982 wyjechał do Hiszpanii do Realu Valladolid. W lidze hiszpańskiej 5 września 1982 w zremisowanym 2-2 meczu z Realem Madryt. W Valladolid grał przez cztery lata, z roczną przerwą na wypożyczenie do Realu Saragossa w sezonie 1985-86. W 1987 przeszedł do Realu Betis.
W 1989 spadł z Betisem do Segunda División i na początku sezonu 1989-90 wrócił do ojczyzny. Ogółem w latach 1982-1989 rozegrał w lidze hiszpańskiej 222 mecze, w których zdobył 25 bramek. W Chile został zawodnikiem Universidad de Chile. Ostatnim klubem w jego karierze było CSD Colo-Colo. Z Colo-Colo dwukrotnie zdobył mistrzostwo Chile w 1991 i 1991 oraz Puchar Chile w 1994. Na arenie międzynarodowej zdobył z Colo-Colo Copa Libertadores w 1991.
Kariera reprezentacyjna.
W reprezentacji Chile Yáñez zadebiutował 13 czerwca 1979 w zremisowanym 0-0 towarzyskim spotkaniu z Ekwadorem. W 1979 wziął udział w Copa América, w którym Chile zajęło drugie miejsce, ustępując jedynie Paragwajowi. W tym turnieju Yáñez wystąpił w sześciu meczach: w grupie z Wenezuelą (bramka w drugim meczu) i Kolumbią, w półfinale z Peru oraz w finale z Paragwajem.
W 1982 roku został powołany przez selekcjonera Luisa Santibáñeza do kadry na Mistrzostwa Świata w Hiszpanii. Na Mundialu Yáñez wystąpił we wszystkich trzech meczach z Austrią, RFN i Algierią.
W 1989 po raz drugi wziął udział w Copa América. W tym turnieju Yáñez był rezerwowym i nie wystąpił w żadnym meczu. W 1991 po raz trzeci wziął udział w Copa América, na którym Chile zajęło trzecie miejsce. W tym turnieju Yáñez wystąpił w pięciu meczach: Peru, Argentyną, Paragwajem, Kolumbią i ponownie z Argentyną, który był jego ostatnim meczem w reprezentacji. 
Od 1979 do 1991 roku rozegrał w kadrze narodowej 43 spotkaniach, w których zdobył 5 bramek.

</doc>
<doc id="2711197" url="https://pl.wikipedia.org/wiki?curid=2711197" title="Jayne Meadows">
Jayne Meadows

Jayne Meadows, właśc. Jayne Cotter (ur. 27 września 1919 w Wu-ch'ang, zm. 26 kwietnia 2015 w Encino) – amerykańska aktorka filmowa i telewizyjna.
Życiorys.
Jayne urodziła się 27 września 1919 roku. Pierwotnie nosiła nazwisko Cotter, jednakże wraz z siostrą Audrey zmieniły je na Meadows. Rodzice - Francis James i Ida Miller Taylor - byli misjonarzami. Wraz z dziećmi żyli w dzielnicy Wu-ch'ang. Do USA wrócili w 1927 roku, gdzie ojciec otrzymał nową posadę. Razem z siostrą po ukończeniu szkoły wyjechały do Nowego Jorku, aby rozpocząć karierę aktorską. 
W 1941 roku odbył się jej debiut na Broadwayu w sztuce "Spring Again". W kolejnych latach zamiennie grywała w teatrze oraz produkcjach filmowych i telewizyjnych. Otrzymała trzy razy nominację do nagrody Emmy za role w: "Meeting of Minds" (1978), "St. Elsewhere" (1987), "High Society" (1996).
W latach 1954–2000 jej mężem był Steve Allen. Para miała syna Billa.
Jayne Meadows zmarła w swoim domu w Encino 26 kwietnia 2015 roku w wieku 95 lat.

</doc>
<doc id="2711198" url="https://pl.wikipedia.org/wiki?curid=2711198" title="Kobietobójstwo">
Kobietobójstwo

Kobietobójstwo – zbrodnia nienawiści szeroko definiowana jako „celowe zabijanie kobiet lub dziewcząt, ze względu na ich płeć”, choć definicje różnią się w zależności od kontekstu kulturowego.
Terminologia.
Kształtowanie się pojęcia.
Termin kobietobójstwo () został po raz pierwszy użyty w Anglii w 1801 roku jako określenie na „zabicia kobiety”.
Współczesne użycie tego terminu pojawiło się w latach 70. wraz z ruchami feministycznymi, których celem był opór przeciwko opresji ze względu na płeć. Termin ten był również używany przez radykalne feministki, aby zwrócić uwagę na przemoc wobec kobiet. Po raz pierwszy słowa tego w aktualnym kontekście użyła w 1976 r. amerykańska feministka Diana Russell podczas pierwszego Międzynarodowego Trybunału ds. Zbrodni na Kobietach (International Tribunal on Crimes against Women), feministycznej konferencji zorganizowanej w Brukseli.
Współczesna definicja według feministek.
Diana Russell zawęża definicję kobietobójstwa do „zabijania kobiet przez mężczyzn, ze względu na to, że są kobietami”. Podkreśla, że mężczyźni popełniają kobietobójstwo z motywów o charakterze seksistowskim. Russell uważa, że jej definicja kobietobójstwa odnosi się do wszystkich form seksistowskich zabójstw, niezależnie od tego, czy są one motywowane mizoginią (nienawiścią do kobiet), poczuciem wyższości nad kobietami, przyjemnością seksualną, czy chęcią przejęcia władzy nad kobietami.
W swojej definicji uwzględnia również przypadki niejawnego zabijania kobiet, takie jak masowe mordowanie żeńskich niemowląt z powodu preferowania płci męskiej w kulturach takich jak Indie i Chiny, a także zgony związane z porażkami instytucji społecznych, takich jak kryminalizacja aborcji czy powszechność okaleczania żeńskich narządów płciowych.
Inne definicje.
W jednym ze sprawozdań Parlamentu Europejskiego, które dotyczyło zjawiska kobietobójstwa w Ameryce Środkowej i Meksyku, zostało ono zdefiniowane jako „każdy akt lub każde zachowanie związane z sytuacją kobiet, które powoduje śmierć, skrzywdzenie lub cierpienie fizyczne, seksualne lub psychiczne kobiety, zarówno w życiu publicznym, jak i prywatnym”.
26 listopada 2012 r. wiedeńskie „Sympozjum na temat kobietobójstwa” w przyjętej „Deklaracji o kobietobójstwie” zdefiniowało kobietobójstwo jako „zabijanie z powodu swojej płci kobiet lub dziewcząt, które może przybrać między innymi następujące formy:
Rozpowszechnienie na świecie.
W Ameryce Łacińskiej.
Feministki w Ameryce Łacińskiej były jednymi z pierwszych, które przyjęły termin kobietobójstwo, w odniesieniu do zabójstw kobiet w Ciudad Juárez w Meksyku. Termin ten zainspirował feministki w Ameryce Łacińskiej do organizowania ugrupowań przeciw kobietobójstwu, aby sprzeciwić się tej niesprawiedliwości społecznej wobec kobiet. Używanie terminu kobietobójstwo, oraz tworzenie organizacji feministycznych przeciw kobietobójstwu, rozprzestrzeniło się z Meksyku, do wielu innych krajów Ameryki Łacińskiej, m.in. do Gwatemali. W Ameryce Łacińskiej kobietobójstwo jest zjawiskiem występującym w wielu krajach, ale najbardziej dominuje w Ameryce Środkowej, w krajach takich jak Salwador i Honduras, a także w innych miejscach, takich jak Brazylia i Meksyk. Region Ameryki Łacińskiej obejmuje 5 z 12 krajów o najwyższym wskaźniku kobietobójstwa na świecie. 
Meksyk.
Amnesty International szacuje, że w latach 1986-2009 w Meksyku doszło do około 34 tys. przypadków zabójstw kobiet. Według National Citizen Observatory on Femicide tylko 49 procent z 800 przypadków kobiet zabitych w Meksyku między czerwcem a lipcem 2017 roku było rozpatrywanych jako kobietobójstwo.

</doc>
<doc id="2711200" url="https://pl.wikipedia.org/wiki?curid=2711200" title="Glue code">
Glue code

Glue code (kod klejowy) – kod źródłowy, który nie dodaje żadnej nowej funkcjonalności. Istnieje tylko po to, by połączyć („skleić”) razem inne, czasami niekompatybilne, części programu. Taki kod często stosuje się w przypadkach, kiedy dane z jednej biblioteki muszą być przekształcone, żeby były zgodne z interfejsem drugiej biblioteki.
Przykład.
Oto koncepcyjny przykład glue code.
// biblioteka1_func() zwraca dane w postaci std::vector&lt;string&gt;
// biblioteka2_func(x) wymaga, że x musi być w postaci std::vector&lt;int&gt;
int main(int argc, char *argv[])
 std::vector&lt;std::string&gt; dane1 = biblioteka1_func();
 std::vector&lt;int&gt; dane2;
 // oto przykład "glue code"
 // teraz musimy przekształcić std::vector&lt;std::string&gt; na std::vector&lt;int&gt;
 
 biblioteka2_func(dane2)
 return 0;

</doc>
<doc id="2711201" url="https://pl.wikipedia.org/wiki?curid=2711201" title="Kazimierz Sporny (pilot)">
Kazimierz Sporny (pilot)

Kazimierz Sporny (ur. 17 lutego 1916 w Poznaniu, zm. 17 maja 1949 w Twyford Abbey) – kapitan pilot Polskich Sił Powietrznych w Wielkiej Brytanii, as myśliwski II wojny światowej, kawaler Krzyża Srebrnego Orderu Wojennego Virtuti Militari.
Życiorys.
Po zdaniu matury w gimnazjum im. A. Mickiewicza w Poznaniu zgłosił się ochotniczo do wojska i we wrześniu 1935 rozpoczął szkolenie unitarne w Szkole Podchorążych Rezerwy Piechoty w Zambrowie. 21 grudnia 1935 został powołany do Szkoły Podchorążych Rezerwy Lotnictwa w Dęblinie, którą ukończył 14 września 1936 i odszedł do 3 pułku lotniczego w Poznaniu. Po odbyciu stażu, 12 października 1936 rozpoczął naukę na drugim roku Szkoły Podchorążych Lotnictwa w Dęblinie, z której 16 listopada 1937 został usunięty (po kłótni z oficerem kawalerii poza terenem szkoły) i przeniesiony do rezerwy. 22 marca 1939 został zatrudniony jako instruktor w Szkole Podoficerów Lotnictwa dla Małoletnich, gdzie pełnił służbę na lotnisku w Moderówce. Z chwilą wybuchu II wojny światowej został powołany do 131 eskadry myśliwskiej i z powodu braku samolotów ewakuowany na południe Polski. Granicę rumuńska przekroczył 17 września 1939. Poprzez Jugosławię i Włochy dotarł do Francji i 11 października 1939 zgłosił się do polskiego konsulatu w Paryżu.
2 marca 1940 został przydzielony do Centrum Wyszkolenia w Pau. Od 25 maja należał do grupy latającej na samolotach Dewoitine D.500, tworzącej patrol ochraniający lotniska Pau. 1 czerwca tego roku wykonał swój pierwszy i ostatni lot bojowy nad Francją. Po jej kapitulacji ewakuował się do Wielkiej Brytanii, gdzie dotarł 12 lipca 1940. 26 lipca przybył do polskiej bazy lotniczej w Blackpool, a 25 września rozpoczął przeszkolenie w 5 Operational Training Unit RAF (5 OTU) w Aston Down. 18 października otrzymał przydział do 303 dywizjonu myśliwskiego im. T. Kościuszki, a 19 października przydział został zmieniony na 302 dywizjon myśliwski „Poznański". 15 listopada trafił do dywizjonu 213 RAF. 17 kwietnia 1941 rozpoczął służbę w dywizjonie 17 RAF. 23 czerwca tego roku powrócił do dywizjonu 302. W tym samym roku brał udział w operacjach: Gudgeon 6 (eskorta bombowców Bristol Blenheim atakujących doki i zbiorniki paliwa w porcie Charbourg) i Veracity II (bombardowanie doków portu Brest, w którym stały dwa niemieckie pancerniki Scharnhorst i Gneisenau). 25 czerwca 1942 przydzielono go do dywizjonu 303, a pięć dni później przeniesiono go na stację RAF w Heston. 7 lipca tego roku powrócił do dywizjonu 302 i zgłosił się na ochotnika do Polskiego Zespołu Myśliwskiego. Po powrocie z Afryki, 25 lipca 1943 został przydzielony do 316 dywizjonu myśliwskiego „Warszawskiego". 23 sierpnia tego roku został przeniesiony na stanowisko instruktora w 58 OTU RAF. 14 stycznia 1944 przeniesiono go do 61 OTU. 12 lutego tego roku rozpoczął służbę na stanowisku dowódcy eskadry B w 306 dywizjonie myśliwskim „Toruńskim”. 10 lipca 1944 tego samego roku został oddany do dyspozycji Polskich Sił Powietrznych, gdzie 27 sierpnia rozpoczął pracę w dowództwie.
18 lipca 1946 ożenił się z Margaret McArthur. 3 grudnia tego roku został przeniesiony do Polskiego Korpusu Przysposobienia i Rozmieszczenia i skierowany na stację RAF w Dunholme. Zachorował na nowotwór mózgu i zmarł 17 maja 1949 w domu opieki w Twyford Abbey. Został pochowany w Londynie na cmentarzu katolickim St. Mary.
W 2016 jego szczątki zostały w Anglii ekshumowane i przywiezione do ojczyzny. Urna z jego prochami spoczęła 25 sierpnia 2016 w Kwaterze Lotników na poznańskim cmentarzu na Miłostowie.
Zwycięstwa powietrzne.
Na liście Bajana zajmuje 39. pozycję z wynikiem 5 zestrzeleń pewnych, 1 prawdopodobnych i 1 uszkodzonych.
Zestrzelenia pewne:
Zestrzelenia prawdopodobne:
Uszkodzenia:

</doc>
<doc id="2711204" url="https://pl.wikipedia.org/wiki?curid=2711204" title="Echo &amp; The Bunnymen">
Echo &amp; The Bunnymen



</doc>
<doc id="2711207" url="https://pl.wikipedia.org/wiki?curid=2711207" title="Kapelan Jego Świątobliwości">
Kapelan Jego Świątobliwości



</doc>
<doc id="2711209" url="https://pl.wikipedia.org/wiki?curid=2711209" title="Kapelan honorowy Jego Świątobliwości">
Kapelan honorowy Jego Świątobliwości

Kapelan Jego Świątobliwości - papieska godność honorowa nadawana szczególnie zasłużonym dla Kościoła kapłanom diecezjalnym po osiągnięciu 65. roku życia lub zasłużonym kapłanom, będącym pracownikami Urzędów Kurii Rzymskiej. Potocznie kapelani Jego Świątobliwości nazywani są prałatami, choć nimi nie są w ścisłym znaczeniu. Przysługuje im tytuł "Monsignor". 

</doc>
<doc id="2711210" url="https://pl.wikipedia.org/wiki?curid=2711210" title="No More Mr. Nice Guy Tour">
No More Mr. Nice Guy Tour

No More Mr. Nice Guy Tour – trzecia trasa koncertowa Alice Coopera; w jej trakcie odbyło się osiemdziesiąt jeden koncertów.

</doc>
<doc id="2711211" url="https://pl.wikipedia.org/wiki?curid=2711211" title="Fabrice Moreau (piłkarz)">
Fabrice Moreau (piłkarz)

Fabrice Moreau (ur. 7 października 1967 w Paryżu) – kameruński piłkarz pochodzenia francuskiego występujący na pozycji pomocnika.
Kariera klubowa.
Moreau jest synem Kamerunki i Francuza. Karierę rozpoczynał w 1984 roku w zespole Paris Saint-Germain z Division 1. W 1986 roku zdobył z nim mistrzostwo Francji. Sezon 1987/1988 spędził na wypożyczeniu w La Roche VF z Division 2. W 1989 roku odszedł do trzecioligowego Le Mans FC. W 1990 roku awansował z nim do Division 2.
Następnie Moreau grał w szóstoligowym Meaux CS, czwartoligowym Racing Club de France oraz trzecioligowym Paris FC. W 1995 roku trafił do drugoligowego Olympique Marsylia. W 1996 roku, po awansie Olympique do Division 1, odszedł do innego drugoligowca, Sportingu Toulon Var. Jego barwy reprezentował przez pół roku.
Na początku 1997 roku Moreau wyjechał do Hiszpanii, by grać w tamtejszym Rayo Vallecano z Primera División. W tym samym roku spadł z nim do Segunda División. Po 1,5 roku w Rayo, przeniósł się do trzecioligowego klubu Tavalera CF. W 1999 roku przeszedł do pierwszoligowej Numancii Soria. W sezonie 1999/2000 rozegrał tam 11 spotkań.
Następnie Moreau grał w szkockim Airdrieonians (Division One), angielskim Notts County (Division Three), francuskim Red Star 93 (CFA), austriackim Grazerze AK (Bundesliga), hiszpańskim Realu Ávila (Segunda División) oraz szkockim Partick Thistle (Scottish Premier League), gdzie w 2004 roku zakończył karierę.
Kariera reprezentacyjna.
W reprezentacji Kamerunu Moreau zadebiutował w 1997 roku. W 1998 roku został powołany do kadry na Puchar Narodów Afryki. Nie zagrał jednak na nim w żadnym meczu. Tamten turniej Kamerun zakończył na ćwierćfinale.
W latach 1997–1998 w drużynie narodowej Moreau rozegrał 6 spotkań.

</doc>
<doc id="2711212" url="https://pl.wikipedia.org/wiki?curid=2711212" title="Latawcowanie">
Latawcowanie

Latawcowanie – rodzaj treningu sokołów, polegający na wznoszeniu się ptaka podwieszonego pod latawcem wabidła, nieraz na znacznej wysokości. W razie braku wiatru można posłużyć się balonem – wtedy mamy do czynienia z balonowaniem.

</doc>
<doc id="2711214" url="https://pl.wikipedia.org/wiki?curid=2711214" title="Zerbuń (przystanek kolejowy)">
Zerbuń (przystanek kolejowy)

Zerbuń – zamknięty przystanek osobowy w Zerbuniu na linii kolejowej nr 224, w gminie Jeziorany, w województwie warmińsko-mazurskim, w Polsce.

</doc>
<doc id="2711215" url="https://pl.wikipedia.org/wiki?curid=2711215" title="Napuszczanie">
Napuszczanie

Napuszczanie – czwarty etap układania ptaka łowczego, kiedy sokolnik pozoruje polowanie, wpuszczając przed ptakiem zakupioną wcześniej z hodowli zwierzynę (podpuszczkę). Obecnie już rzadko stosowana metoda uczenia ptaka chwytania zdobyczy.

</doc>
<doc id="2711216" url="https://pl.wikipedia.org/wiki?curid=2711216" title="Patrik Fahlgren">
Patrik Fahlgren

Patrik Fahlgren (ur. 27 czerwca 1985 w Partille) – szwedzki piłkarz ręczny, reprezentant kraju grający na pozycji środkowego rozgrywającego. Obecnie występuje w Bundeslidze, w drużynie MT Melsungen.
Życie prywatne.
Obecnie jest związany z Johanną Ahlm, szwedzką piłkarką ręczną.

</doc>
<doc id="2711217" url="https://pl.wikipedia.org/wiki?curid=2711217" title="Tolniki Wielkie (przystanek kolejowy)">
Tolniki Wielkie (przystanek kolejowy)

Tolniki Wielkie – zamknięty przystanek osobowy w Tolnikach Wielkich na linii kolejowej nr 224, w gminie Kiwity, w województwie warmińsko-mazurskim, w Polsce. 

</doc>
<doc id="2711218" url="https://pl.wikipedia.org/wiki?curid=2711218" title="Czarny Kierz (przystanek kolejowy)">
Czarny Kierz (przystanek kolejowy)

Czarny Kierz – zamknięty przystanek osobowy w Czarnym Kierzu na linii kolejowej nr 224, w województwie warmińsko-mazurskim, w Polsce. 

</doc>
<doc id="2711219" url="https://pl.wikipedia.org/wiki?curid=2711219" title="Sergej Trifunović">
Sergej Trifunović

Sergej Trifunović, cyr. Сергеј Трифуновић (ur. 26 października 1972 w Mostarze) – serbski aktor i polityk.
Życiorys.
Wykształcenie i kariera aktorska.
Pochodzi z rodziny o tradycjach aktorskich – jego ojciec Tomislav oraz młodszy brat Branislav również zostali aktorami. W pierwszej połowie lat 90. studiował aktorstwo na wydziale sztuk dramatycznych Akademii Sztuk w Belgradzie w klasie profesora Vladimira Jevtovicia. Jako aktor filmowy zadebiutował w 1993 niewielką rolą w filmie telewizyjnym "Raj". Dwa lata później otrzymał pierwszą większą rolę w produkcji kinowej – filmie "To nie moja Ameryka". Wystąpił później m.in. w filmach "Zabójstwo z premedytacją", "Stršljen", "Wybawca", "Munje!" oraz "Kiedy dorosnę, zostanę kangurem". Otrzymał także szereg ról w serbskich serialach telewizyjnych. W 2009 rozpoczął działalność dydaktyczną na macierzystej uczelni. W 2010 wystąpił w "Montevideo, smak zwycięstwa" oraz w kontrowersyjnej produkcji "Srpski film".
Działalność społeczna i polityczna.
W 2017 założył organizację charytatywną „Podrži Život”, zajmującą się pozyskiwaniem funduszy na leczenie dzieci.
Aktywny uczestnik protestów przeciwko środowisku politycznemu Aleksandara Vučicia, które wybuchły w grudniu 2018. W styczniu 2019 stanął na czele pozaparlamentarnego opozycyjnego ugrupowania Ruch Wolnych Obywateli (PSG). W sierpniu 2019 skierował list otwarty do Davida McAllistera, przewodniczącego Komisji Spraw Zagranicznych w Parlamencie Europejskim, w którym wezwał do zorganizowania rozmów w Serbii pomiędzy rządem i opozycją w celu uzgodnienia zasad przeprowadzenia rzetelnych wyborów parlamentarnych w Serbii. We wrześniu 2020 przestał kierować PSG, pozostając członkiem jej władz krajowych.

</doc>
<doc id="2711221" url="https://pl.wikipedia.org/wiki?curid=2711221" title="Frankowo (przystanek kolejowy)">
Frankowo (przystanek kolejowy)

Frankowo – zamknięty przystanek osobowy a dawniej stacja kolejowa w Franknowie na linii kolejowej nr 224, w województwie warmińsko-mazurskim, w Polsce. Przy przystanku istnieje rampa załadowcza.

</doc>
<doc id="2711222" url="https://pl.wikipedia.org/wiki?curid=2711222" title="Nerwiki (przystanek kolejowy)">
Nerwiki (przystanek kolejowy)

Nerwiki – zamknięty przystanek osobowy w Nowej Wsi Wielkiej na linii kolejowej nr 224, w województwie warmińsko-mazurskim, w Polsce. 

</doc>
<doc id="2711223" url="https://pl.wikipedia.org/wiki?curid=2711223" title="Kanie Iławeckie (przystanek kolejowy)">
Kanie Iławeckie (przystanek kolejowy)

Kanie Iławeckie – zamknięty przystanek osobowy a dawniej stacja kolejowa w Kaniach Iławeckich na linii kolejowej nr 224, w województwie warmińsko-mazurskim, w Polsce. 

</doc>
<doc id="2711228" url="https://pl.wikipedia.org/wiki?curid=2711228" title="Dzikowo Iławeckie (przystanek kolejowy)">
Dzikowo Iławeckie (przystanek kolejowy)

Dzikowo Iławeckie – zamknięty przystanek osobowy, a dawniej stacja kolejowa w Dzikowie Iławeckim na linii kolejowej nr 224, w województwie warmińsko-mazurskim, w Polsce. 
Linia została zamknięta (w 2007 była już nieczynna), zostały rozebrane tory kolejowe, by następnie wykorzystać część dawnego szlaku do poprowadzenia (2016) szlaku rowerowego Green Velo. Na zdjęciu widoczna nowa nawierzchnia z tłucznia. 

</doc>
<doc id="2711229" url="https://pl.wikipedia.org/wiki?curid=2711229" title="Sągnity (przystanek kolejowy)">
Sągnity (przystanek kolejowy)

Sągnity – zamknięty przystanek osobowy a dawniej stacja kolejowa w Sągnitach na linii kolejowej nr 224, w województwie warmińsko-mazurskim, w Polsce. 

</doc>
<doc id="2711230" url="https://pl.wikipedia.org/wiki?curid=2711230" title="Jarzeń (przystanek kolejowy)">
Jarzeń (przystanek kolejowy)

Jarzeń – zlikwidowany przystanek osobowy a dawniej stacja kolejowa w Jarzeniu na linii kolejowej nr 224, w województwie warmińsko-mazurskim, w Polsce. Była to ostatnia stacja kolejowa na linii po polskiej stronie. 

</doc>
<doc id="2711231" url="https://pl.wikipedia.org/wiki?curid=2711231" title="Jan Stanisław Krasnodębski">
Jan Stanisław Krasnodębski

Jan Stanisław Krasnodębski herbu Krzywda (ur. w 1751 roku w Jabłonnie Lackiej, zm. 22 kwietnia 1800 roku) – jedna z bardziej znanych postaci z rodu Krasnodębskich.
Życiorys.
Wnuk Kazimierza Władysława Krasnodębskiego Podstolego Podlaskiego w latach 1699–1713, Instygatora Koronnego Stanisława Leszczyńskiego 1708 r. (nominacja nie doszła do skutku), Sędziego Grodzkiego Drohickiego 1713–1727, ożenionego z Ossolińską. Syn Józefa Krasnodębskiego.
W 1779 r. uzyskał godność Łowczego Podlaskiego. Był deputatem z ziem ciechanowskiej i zakroczymskiej województwa mazowieckiego na Trybunału Głównego Koronnego w Piotrkowie w 1782 roku.
Rotmistrz Kawalerii Narodowej, dowódca 8. Chorągwi w II Małopolskiej Brygadzie Kawalerii Narodowej Jana Potockiego w 1791 r. i 1792 r.
Poseł na Sejm Wielki Czteroletni z ziemi drohickiej w 1788 roku. W Archiwum Głównym Akt Dawnych zachowały się jego mowy sejmowe z tego okresu. Po akcesie króla Stanisława Augusta Poniatowskiego, przystąpił do Konfederacji Targowickiej. Poseł Liwski na ostatni sejm I Rzeczypospolitej w Grodnie.
Jeden z głównych animatorów opozycji przeciwko posłowi rosyjskiemu Sieversowi i podpisaniu traktatów II Rozbioru Polski. Członek konfederacji grodzieńskiej w 1793 roku. Aresztowany na dzień przed "niemym" zatwierdzeniem przez sejm rozbioru na rzecz Prus. Jego chlubna działalność z tego okresu została upamiętniona w powieści J.I.Kraszewskiego pt. "Sceny Sejmowe, Grodno 1794" wydanej drukiem w Poznaniu w roku 1875.
Po ucieczce z aresztu przebywał w Puławach na dworze Czartoryskich. Mianowany przez Tadeusza Kościuszkę (po zatargu z władzami powstańczymi Warszawy nominacja została cofnięta)podlaskim Generał Majorem Ziemiańskim.
Ostatecznie został członkiem Komisji Porządkowej Drohickiej oraz Deputacji, członkiem Deputacji Komisyjnej Porządkowej Liwskiej, potem członkiem Sądu Kryminalnego Księstwa Mazowieckiego.
Po upadku Insurekcji przebywał we Lwowie, gdzie przez władze konspiracji przeznaczony był na dowodzącego akcją powstańczą w tym mieście. Przez jakąś nieostrożność Krasnodębskiego, policja austriacka poznała plany powstańcze. Aresztowania zakończyły spisek anty zaborczy.
Potrzebując pieniędzy na działalność patriotyczną zastawił dobra rodowe w Jabłonnie Lackiej u Łukasza Turskiego.
Zapisy o zwrocie pożyczki Turskiemu, stanowią jeden z dwóch dowodów przytoczonych przez Aleksandra Włodarskiego w opracowaniu "Krasnodębscy Herbu Krzywda" na herb Krzywda jako prawidłowy herb którym pieczętowali się Krasnodębscy.
Jan Stanisław Krasnodębski zmarł bezpotomnie w roku 1800 i został pochowany z wszelkim honorami w drewnianym kościele w Jabłonnie. Dobra Jabłonna Lacka przejęła jego siostra Brygida, żonę Wojciecha Kosińskiego, podstolego podlaskiego.

</doc>
<doc id="2711234" url="https://pl.wikipedia.org/wiki?curid=2711234" title="Droga ekspresowa 71 (Izrael)">
Droga ekspresowa 71 (Izrael)

Droga ekspresowa 71 (hebr. כביש 71) – droga krajowa biegnąca z Doliny Jezreel przez Dolinę Charod do Doliny Bet Sze’an, na północy Izraela.
Przebieg.
Droga nr 71 biegnie równoleżnikowo z zachodu na wschód, od miasta Afula do Bet Sze’an.
Dolina Jezreel.
Swój początek bierze w położonym w samym centrum Doliny Jezreel mieście Afula. Zaczyna się na skrzyżowaniu ulicy Sprinzak z ulicami ha-Hisdadrut i Icchaka Rabina, skąd można pojechać w kierunku północno-wschodnim drogą nr 65, która prowadzi do strefy przemysłowej Alon Tawor i miejscowości Kefar Tawor. Natomiast droga nr 71 prowadzi jako droga dwujezdniowa na południe. Jest to ulica Sprinzak, która dochodzi do skrzyżowania z ulicami ha-Magen i Koresz. Skręca tutaj na południowy wschód na ulicę Koresz i opuszcza Afulę w kierunku wschodnim, mijając położoną na południe od drogi strefę przemysłową "Alef". Po opuszczeniu miasta droga dwujezdniowa przechodzi w drogę jedniojezdniową. Jest tutaj skrzyżowanie z drogą nr 7155, prowadzącą na północny wschód do kibucu Merchawja. Droga nr 71 omija od południa ten historyczny kibuc i wyjeżdża na otwartą przestrzeń między okoliczne pola uprawne. Przejeżdża niewielkim mostkiem nad strumieniem Merchawja i mija położony na północy moszaw Merchawja. Po południowej stronie drogi pojawia się niewielki strumień Charod i droga nr 71 zaczyna powoli zjeżdżać do Doliny Charod.
Dolina Charod.
Zjeżdżając do Doliny Charod droga sprowadza z wysokości 80 metrów n.p.m. do depresji 80 m p.p.m. Droga przejeżdża niewielkimi mostkami nad strumieniami Szunem i Jechezkel, które zasilają strumień Charod. Mija położony na południe od drogi kibuc Jizre’el, i po przejechaniu 5 km dociera do skrzyżowania "Navot" z drogą nr 675, która prowadzi na południowy zachód do kibucu Jizre’el i masywu Wzgórz Gilboa. Następnie droga mija dwa skrzyżowania z drogami prowadzącymi do położonego na północy moszawu Kefar Jechezkel i dojeżdża do skrzyżowania z lokalną drogą prowadzącą na południe do wsi Gidona, przy której znajduje się Park Narodowy Majan Charod. Droga nr 71 prowadzi tutaj między stawami hodowlanymi i po minięciu mostku na strumieniu Gewa dociera do położonego na północy kibucu Gewa. Kilometr dalej znajduje się skrzyżowanie "Isachar" z drogą nr 716, która prowadzi na północ do położonych na płaskowyżu Ramot Jissachar, moszawu Ramat Cewi i arabskiej wioski Na’ura. Natomiast droga nr 71 prowadzi dalej dnem Doliny Charod i po niecałym kilometrze dociera do skrzyżowania "Jisachar". Odchodzi stąd w kierunku północnym droga nr nr 7107, która prowadzi na północ do kibuców En Charod Me’uchad, En Charod Ichud i Tel Josef. Przy skrzyżowaniu mieści się siedziba władz administracyjnych Samorządu Regionu Ha-Gilboa. Po przejechaniu kolejnego kilometra dojeżdża się do skrzyżowania z lokalną drogą przy więzieniu Szitta. Boczna droga prowadzi na południe do kibucu Chefci-Bah. Dalej przejeżdża się przez mostek nad strumień Josef i dociera do położonego na północ od drogi kibucu Bet ha-Szitta. Tuż obok jest skrzyżowanie "Ha-Szitta" z prowadzącą na południe drogą nr 669 do kibuców Chefci-Bah i Bet Alfa, oraz położonego przy nich Parku Narodowego Synagogi Bet Alfa. Przy skrzyżowaniu "ha-Szita" znajduje się pas startowy wykorzystywany przez samoloty rolnicze. Dalej droga nr 71 jedzie wśród uprawnych terenów rolniczych i wjeżdża do rozszerzającej się ku południowemu wschodowi Doliny Bet Sze’an.
Dolina Bet Sze’an.
Droga nr 71 prowadzi przez środkową część Doliny Bet Sze’an. Przejeżdża niewielkimi mostkami nad okresowymi strumieniami Pahat i Nachum, które spływają z położonego na północy płaskowyżu Issachara. Po przejechaniu 4 km dojeżdża się do skrzyżowania z drogą prowadzącą na północ do kibucu Sede Nachum. Kilometr dalej dojeżdża się do północnej strefy przemysłowej miasta Bet Sze’an. Do centrum miasta można dojechać odbijającą w kierunku południowym drogą nr 7078, natomiast droga nr 71 pełni funkcję północnej obwodnicy Bet Sze’an. Omija od północy Park Narodowy Bet Sze’an i zjeżdża na wysokość 200 m p.p.m. do depresji Rowu Jordanu.
Dolina Jordanu.
Po zjechaniu do Doliny Jordanu, droga nr 71 dociera do skrzyżowania "Szean" z drogą nr 90, gdzie skręca na południe aby przez sto metrów drogą dwupasmową jechać razem z drogą nr 90 w kierunku miasta Bet Sze’an. Na tym odcinku przejeżdża mostem nad rzeką Charod, za którą odbija w kierunku południowo-wschodnim. Droga nr 90 umożliwia dojechanie na północ do kibucu Hamadia, lub na południe do miasta Bet Sze’an.Natomiast droga nr 71 mija skrzyżowanie z drogą dojazdową do rezerwatu przyrody Ganej Huga i dociera do wschodniej strefy przemysłowej Bet Sze’an. Po jej minięciu dojeżdża się do skrzyżowania "Tel Esztori", na którym droga nr 7079 odbija w kierunku zachodnim do miasta Bet Sze’an. Droga nr 71 wykręca tutaj na wschód i wzdłuż stawów hodowlanych ryb prowadzi do położonego na południu kibucu Newe Etan. Półtora kilometra dalej jest skrzyżowanie z drogą nr 6688, którą zjeżdża się na południe do przygranicznego kibucu Ma’oz Chajjim. Stąd droga zjeżdża na wysokość 260 m p.p.m. i po kolejnych 2 km dociera do przejścia granicznego Rzeka Jordan, gdzie kończy swój bieg na moście granicznym na rzece Jordan. Po drugiej stronie rzeki jest Jordania.

</doc>
<doc id="2711235" url="https://pl.wikipedia.org/wiki?curid=2711235" title="Korniewo (stacja kolejowa)">
Korniewo (stacja kolejowa)

Korniewo – zlikwidowana stacja kolejowa w Korniewie na linii kolejowej nr 224, w obwodzie kaliningradzkim, w Rosji. Była to ostatnia stacja kolejowa tej linii.

</doc>
<doc id="2711239" url="https://pl.wikipedia.org/wiki?curid=2711239" title="Gerrie Eijlers">
Gerrie Eijlers

Gerrie Eijlers a właściwie Daniel Gerrit Eijlers (ur. 9 maja 1980 w Amsterdamie), holenderski piłkarz ręczny, reprezentant kraju grający na pozycji bramkarza. Obecnie występuje w Bundeslidze, w drużynie SC Magdeburg.

</doc>
<doc id="2711241" url="https://pl.wikipedia.org/wiki?curid=2711241" title="Kanonik Honorowy">
Kanonik Honorowy



</doc>
<doc id="2711244" url="https://pl.wikipedia.org/wiki?curid=2711244" title="Jailbait">
Jailbait

Jailbait ([], z ang. dosł. „więzienna przynęta”) – pochodzące z języka angielskiego, slangowe określenie osoby poniżej wieku przyzwolenia, której zewnętrzny wygląd może wskazywać na jej starszy wiek. Czasami używane w sposób deprecjonujący wobec niepełnoletnich ofiar molestowania seksualnego.
Określenie to używa się w stosunku do osób w różnym wieku, w zależności od wieku przyzwolenia w danym kraju. W Polsce wynosi on 15 lat.

</doc>
<doc id="2711246" url="https://pl.wikipedia.org/wiki?curid=2711246" title="Ernest Etchi">
Ernest Etchi

Ernest Etchi (ur. 4 czerwca 1975 w Buéi) – kameruński piłkarz występujący na pozycji obrońcy.
Kariera klubowa.
Etchi karierę rozpoczynał w 1995 roku w zespole Cotonsport Garua. W 1997 roku, a także rok później zdobył z zespołem mistrzostwo Kamerunu. W 1998 roku wyjechał do Francji, by grać w tamtejszym RC Lens z Division 1. W sezonie 1998/1999 zagrał tam w 5 meczach. Sezon 1999/2000 spędził na wypożyczeniu w drugoligowym LB Châteauroux.
W 2000 roku Etchi odszedł do belgijskiego Eendrachtu Aalst z czwartej ligi. W 2001 roku przeszedł do pierwszoligowego RSC Charleroi. Przez 2 lata rozegrał tam 35 spotkań.
W 2003 roku Etchi przeniósł się do izraelskiego Bene Sachnin. W 2004 roku zdobył z nim Puchar Izraela. W 2005 roku odszedł do zespołu FC Aszdod, a na początku 2006 roku przeniósł się do Bene Jehuda. W tym samym roku dotarł z nim do finału Pucharu Izraela. Po tym osiągnięciu odszedł do Hapoelu Bene Lod, gdzie w 2008 roku zakończył karierę.
Kariera reprezentacyjna.
W reprezentacji Kamerunu Etchi zadebiutował w 1997 roku. W 1998 roku został powołany do kadry na Puchar Narodów Afryki. Zagrał na nim w meczach z Burkina Faso (1:0), Gwineą (2:2), Algierią (2:1) oraz Demokratyczną Republiką Konga (0:1). Tamten turniej Kamerun zakończył na ćwierćfinale.
W latach 1997–1999 w drużynie narodowej Etchi rozegrał łącznie 14 spotkań.

</doc>
<doc id="2711247" url="https://pl.wikipedia.org/wiki?curid=2711247" title="Kamran Agaev">
Kamran Agaev



</doc>
<doc id="2711251" url="https://pl.wikipedia.org/wiki?curid=2711251" title="Czerwonka (stacja kolejowa)">
Czerwonka (stacja kolejowa)

Czerwonka – stacja kolejowa w Czerwonce, w województwie warmińsko-mazurskim, w Polsce. 
W roku 2017 stacja obsługiwała 200–299 pasażerów na dobę.
Na stacji krzyżują się dwie linie kolejowe:
Dawniej na stacji rozpoczynała się również linia kolejowa Czerwonka – Korniewo.

</doc>
<doc id="2711252" url="https://pl.wikipedia.org/wiki?curid=2711252" title="Kapelan Honorowy Jego Świątobliwości (prałat)">
Kapelan Honorowy Jego Świątobliwości (prałat)



</doc>
<doc id="2711254" url="https://pl.wikipedia.org/wiki?curid=2711254" title="Rahid Amirquliev">
Rahid Amirquliev



</doc>
<doc id="2711255" url="https://pl.wikipedia.org/wiki?curid=2711255" title="Edin Junuzović">
Edin Junuzović

Edin Junuzović (ur. 28 kwietnia 1986 w Rijece) – chorwacki piłkarz grający na pozycji napastnika. Od 2020 zawodnik klubu FK Buxoro. Posiada także obywatelstwo bośniackie.
Życiorys.
Kariera klubowa.
Edin Junuzović w kategoriach juniorskich występował w barwach klubu NK Orijent Rijeka. W latach 2004–2006 był zawodnikiem chorwackiego klubu NK Orijent Rijeka. 1 lipca 2006 podpisał kontrakt z HNK Rijeka. W klubie tym zagrał w dwóch meczach ligi Prva NHL. Od lipca do grudnia 2007 był wypożyczony do NK Novalja. 1 stycznia 2008 podpisał kontrakt ze słoweńskim klubem NK Celje, z którego w lutym tego samego roku został wypożyczony do końca rundy wiosennej sezonu 2007/2008 do NK Krško. Po zakończeniu okres wypożyczenia, w czerwcu 2008 roku, powrócił do NK Celje, z którego miesiąc później został sprzedany do klubu NK Rudar Velenje za kwotę 70 tysięcy euro. W drużynie tej w rundzie jesiennej sezonu 2008/2009 zagrał w 18 meczach słoweńskiej Prvej ligi, w których zdobył 13 bramek, co pozwoliło mu zająć 3. miejsce w klasyfikacji strzelców bramek w tym sezonie w rozgrywkach tej ligi. 1 stycznia 2009 został sprzedany do rosyjskiego klubu Amkar Perm za kwotę miliona trzystu tysięcy euro. W klubie tym w sezonie 2009 zagrał w 4 meczach Priemjer-Ligi. Od kwietnia do grudnia 2010 został wypożyczony do Dinama Briańsk. W sezonie 2010 w barwach tego zespołu wystąpił w 28 spotkaniach Pierwyjego diwizionu, w których strzelił 9 goli. 1 stycznia 2011 został sprzedany z Amkara Perm do Dinama Briańsk, w którym w sezonie 2011/2012 zagrał w 32 meczach ligowych (na tym samym szczeblu rozgrywek, co sezon wcześniej), w których zdobył 6 bramek. 1 stycznia 2012 został zawodnikiem kazachskiego klubu Żetysu Tałdykorgan, grającego w kazachskiej Priemjer Ligasy; bez odstępnego. W jego barwach rozegrał 34 mecze ligowe, w których strzelił 12 goli.
Następnie był zawodnikiem klubów: Ordabasy Szymkent (2013–2014), koreańskiego Gyeongnam FC z K League 1 (2014–2015, bez odstępnego), Kajsar Kyzyłorda (2015, bez odstępnego), Ordabasy Szymkent (2015–2016, bez odstępnego), NK Rudar Velenje (2017–2018), irackiego Al-Mina'a SC (2018–2019, bez odstępnego) i omańskiego Al-Nasr Salala (2019–2020, bez odstępnego).
23 lutego 2020 podpisał kontrakt z uzbeckim klubem FK Buxoro, umowa do 31 grudnia 2020; bez odstępnego.

</doc>
<doc id="2711270" url="https://pl.wikipedia.org/wiki?curid=2711270" title="Prałat honorowy Jego Świątobliwości">
Prałat honorowy Jego Świątobliwości



</doc>
<doc id="2711272" url="https://pl.wikipedia.org/wiki?curid=2711272" title="Ok2">
Ok2

Ok2 – polskie oznaczenie na PKP parowozów saksońskich serii XII formula_12 produkowanych w niemieckich zakładach w latach 1910–1927.
Historia.
Począwszy od 1910 roku saksońska fabryka Sächsische Maschinenfabrik produkowała dla Królewskich Państwowych Kolei Saksońskich serię parowozów osobowych. Ogółem zbudowano 159 lokomotyw dla kolei saksońskich. 124 lokomotywy saksońskie zostały następnie przejęte przez koleje niemieckie DR, gdzie otrzymały niemieckie oznaczenie.

</doc>
<doc id="2711274" url="https://pl.wikipedia.org/wiki?curid=2711274" title="Elhan Rasulov">
Elhan Rasulov



</doc>
<doc id="2711276" url="https://pl.wikipedia.org/wiki?curid=2711276" title="Ruslan Abishov">
Ruslan Abishov



</doc>
<doc id="2711277" url="https://pl.wikipedia.org/wiki?curid=2711277" title="Kardynał prezbiter">
Kardynał prezbiter



</doc>
<doc id="2711278" url="https://pl.wikipedia.org/wiki?curid=2711278" title="Rafael Amirbekow">
Rafael Amirbekow



</doc>
<doc id="2711279" url="https://pl.wikipedia.org/wiki?curid=2711279" title="Ruslan Amirjanov">
Ruslan Amirjanov



</doc>
<doc id="2711281" url="https://pl.wikipedia.org/wiki?curid=2711281" title="Elmar Bakhshiev">
Elmar Bakhshiev



</doc>
<doc id="2711282" url="https://pl.wikipedia.org/wiki?curid=2711282" title="Farid Guliev">
Farid Guliev



</doc>
<doc id="2711283" url="https://pl.wikipedia.org/wiki?curid=2711283" title="Ramin Guliyev">
Ramin Guliyev



</doc>
<doc id="2711284" url="https://pl.wikipedia.org/wiki?curid=2711284" title="TKw3">
TKw3

TKw3 – polskie oznaczenie parowozów saksońskich serii XI formula_1T produkowanych w niemieckich zakładach w latach 1910–1923.
Historia.
Począwszy od 1910 roku saksońska fabryka Sächsische Maschinenfabrik produkowała dla Królewskich Państwowych Kolei Saksońskich serię parowozów osobowych. Ogółem zbudowano 163 lokomotywy dla kolei saksońskich. 124 lokomotywy saksońskie zostały następnie przejęte przez koleje niemieckie DR, gdzie otrzymały niemieckie oznaczenie. Po II wojnie światowej jeden parowóz był eksploatowany przez koleje polskie. W 1950 roku lokomotywa została skreślona z inwentarza PKP i przekazana do przemysłu.

</doc>
<doc id="2711285" url="https://pl.wikipedia.org/wiki?curid=2711285" title="Amit Guluzade">
Amit Guluzade



</doc>
<doc id="2711289" url="https://pl.wikipedia.org/wiki?curid=2711289" title="Wasif Hagwerdijew">
Wasif Hagwerdijew



</doc>
<doc id="2711291" url="https://pl.wikipedia.org/wiki?curid=2711291" title="Zaur Hashimov">
Zaur Hashimov



</doc>
<doc id="2711292" url="https://pl.wikipedia.org/wiki?curid=2711292" title="Romarin Billong">
Romarin Billong

Romarin Billong (ur. 11 czerwca 1970 w Moundou) – kameruński piłkarz występujący na pozycji obrońcy.
Kariera klubowa.
Billong seniorską karierę rozpoczynał w 1989 roku we francuskim zespole Olympique Lyon z Division 1. Przez 6 lat rozegrał tam 108 spotkań i zdobył 5 bramek. W 1995 roku odszedł do AS Saint-Étienne, także grającego w Division 1. W 1996 roku spadł z zespołem do Division 2. W 1999 roku wrócił z nim jednak do Division 1. W Saint-Étienne spędził jeszcze rok.
W 2000 roku Billong przeszedł do drugoligowego AS Nancy. W ciągu 2 lat zagrał tam w 47 meczach i strzelił 3 gole. W 2002 roku odszedł do US Chantilly, grającego w piątej lidze. W 2003 roku zakończył karierę.
Kariera reprezentacyjna.
W reprezentacji Kamerunu Billong zadebiutował w 1997 roku. W 1998 roku został powołany do kadry na Puchar Narodów Afryki. Zagrał na nim w meczach z Burkina Faso (1:0) oraz Demokratyczną Republiką Konga (0:1). Tamten turniej Kamerun zakończył na ćwierćfinale.
W latach 1997-1998 w drużynie narodowej Billong rozegrał łącznie 10 spotkań.

</doc>
<doc id="2711293" url="https://pl.wikipedia.org/wiki?curid=2711293" title="Ramal Husejnow">
Ramal Husejnow



</doc>
<doc id="2711294" url="https://pl.wikipedia.org/wiki?curid=2711294" title="Wusal Husejnow">
Wusal Husejnow



</doc>
<doc id="2711295" url="https://pl.wikipedia.org/wiki?curid=2711295" title="Vurgun Huseynov">
Vurgun Huseynov



</doc>
<doc id="2711298" url="https://pl.wikipedia.org/wiki?curid=2711298" title="Arif Isayev">
Arif Isayev



</doc>
<doc id="2711299" url="https://pl.wikipedia.org/wiki?curid=2711299" title="Afran Ismayilov">
Afran Ismayilov



</doc>
<doc id="2711300" url="https://pl.wikipedia.org/wiki?curid=2711300" title="TKb100">
TKb100

TKb100 - zbiorcze oznaczenie nietypowych normalnotorowych parowozów – tendrzaków o układzie osi B, stosowane przez Polskie Koleje Państwowe po 1945 roku. 
Do serii TKb100 zaliczono 18 różnych lokomotyw, głównie poniemieckich, pochodzących m.in. z nacjonalizowanych kolei lokalnych i przemysłowych. Niezgodnie z polskim systemem oznaczeń, do serii tej zaliczono także parowozy o układzie osi 1'B (właściwie TKc100).
TKb100-10 (o układzie osi 1'B) jest obecnie zachowany w Muzeum Kolejnictwa w Warszawie (z fikcyjnym oznaczeniem TKc100-1).

</doc>
<doc id="2711302" url="https://pl.wikipedia.org/wiki?curid=2711302" title="Emin Jafarguliyev">
Emin Jafarguliyev



</doc>
<doc id="2711305" url="https://pl.wikipedia.org/wiki?curid=2711305" title="Błyszczyk parański">
Błyszczyk parański

Błyszczyk parański ("Moenkhausia sanctaefilomenae") – gatunek słodkowodnej ryby z rodziny kąsaczowatych (Characidae).
Występowanie.
Ameryka Południowa, dorzecza rzek Paranaiba i São Francisco, górnej Parany, Paragwaju i Urugwaju w Brazylii, Argentynie, Paragwaju i Urugwaju.
Cechy morfologiczne.
Osiąga 7 cm długości. Ciało silnie wybrzuszone.
Ubarwienie grzbietu brązowe, niżej fioletowoniebieskie, połyskujące, boki srebrzyste. Brzegi łusek ciemne, tworzą wyraźny rysunek. U podstawy płetwy ogonowej charakterystyczna, duża czarna plama, biało obrzeżona z obu stron. Tęczówka u góry czerwona, na dole szara.
Odżywianie.
Żywi się skorupiakami, owadami i innymi drobnymi bezkręgowcami, oraz częściami roślin.
Rozród.
Trze się w parach bądź grupami. Zjada własną ikrę.
Znaczenie i hodowla.
Akwarium powinno mieć co najmniej 80 cm długości, powinno się hodować co najmniej pięć sztuk. Błyszczyk parański lubi przebywać wśród gęstej roślinności złożonej z roślin drobnolistnych.

</doc>
<doc id="2711306" url="https://pl.wikipedia.org/wiki?curid=2711306" title="Vagif Jawadow">
Vagif Jawadow



</doc>
<doc id="2711307" url="https://pl.wikipedia.org/wiki?curid=2711307" title="Szpital Ewangelicki na Lesznie">
Szpital Ewangelicki na Lesznie



</doc>
<doc id="2711309" url="https://pl.wikipedia.org/wiki?curid=2711309" title="Szpital Ewangelicki na Muranowie">
Szpital Ewangelicki na Muranowie



</doc>
<doc id="2711311" url="https://pl.wikipedia.org/wiki?curid=2711311" title="Dmitrij Kramarenko">
Dmitrij Kramarenko



</doc>
<doc id="2711312" url="https://pl.wikipedia.org/wiki?curid=2711312" title="Vincent Ongandzi">
Vincent Ongandzi

Vincent Ongandzi (ur. 22 listopada 1975 w Meyos) – kameruński piłkarz występujący na pozycji bramkarza.
Kariera klubowa.
W Kamerunie Ongandzi występował w zespołach Tonnerre Jaunde oraz Stade Bandjoun. W 2003 roku trafił do południowoafrykańskiego Bloemfontein Celtic. Przez 3 lata rozegrał tam 22 spotkania. W 2006 roku odszedł do cypryjskiego Arisu Limassol. Po roku spędzonym w tym klubie, zakończył karierę.
Kariera reprezentacyjna.
W reprezentacji Kamerunu Ongandzi zadebiutował w 1995 roku. W 1998 roku został powołany do kadry na Puchar Narodów Afryki. Zagrał na nim w meczach z Algierią (2:1) oraz Demokratyczną Republiką Konga (0:1). Tamten turniej Kamerun zakończył na ćwierćfinale.
W drużynie narodowej Ongandi grał w latach 1995-1998.

</doc>
<doc id="2711313" url="https://pl.wikipedia.org/wiki?curid=2711313" title="Jamshid Maharramov">
Jamshid Maharramov



</doc>
<doc id="2711314" url="https://pl.wikipedia.org/wiki?curid=2711314" title="Rail Malikov">
Rail Malikov



</doc>
<doc id="2711315" url="https://pl.wikipedia.org/wiki?curid=2711315" title="Jamal Mammadov">
Jamal Mammadov



</doc>
<doc id="2711317" url="https://pl.wikipedia.org/wiki?curid=2711317" title="Nodar Mammadov">
Nodar Mammadov



</doc>
<doc id="2711319" url="https://pl.wikipedia.org/wiki?curid=2711319" title="Azer Mammadow">
Azer Mammadow



</doc>
<doc id="2711320" url="https://pl.wikipedia.org/wiki?curid=2711320" title="Piłka nożna plażowa na Plażowych Igrzyskach Azjatyckich 2012">
Piłka nożna plażowa na Plażowych Igrzyskach Azjatyckich 2012

Rozgrywki w piłce nożnej plażowej podczas III Plażowych Igrzysk Azjatyckich w Haiyan odbyły się w dniach od 16 do 21 czerwca 2012 roku. Rozegrano jeden turniej - mężczyzn - gdzie do rywalizacji przystąpiło 11 drużyn, podzielonych na cztery grupy. W każdej z nich zmagania toczyły się systemem kołowym (tj. każdy z każdym, po jednym meczu), a po dwa najlepsze zespoły uzyskały awans do grup ćwierćfinałowych. Dalsze rozgrywki odbywał się w systemie pucharowym. Złoto zdobyła reprezentacja Iranu.
Faza grupowa.
Grupa A.
Tabela
Mecze
16 czerwca 2012
17 czerwca 2012
18 czerwca 2012
Grupa B.
Tabela
Mecze
16 czerwca 2012
17 czerwca 2012
18 czerwca 2012
Grupa C.
Tabela
Mecze
16 czerwca 2012
17 czerwca 2012
18 czerwca 2012
Grupa D.
Tabela
Mecze
16 czerwca 2012
17 czerwca 2012
18 czerwca 2012

</doc>
<doc id="2711322" url="https://pl.wikipedia.org/wiki?curid=2711322" title="Agil Nabijew">
Agil Nabijew



</doc>
<doc id="2711324" url="https://pl.wikipedia.org/wiki?curid=2711324" title="Vugar Nadirov">
Vugar Nadirov



</doc>
<doc id="2711328" url="https://pl.wikipedia.org/wiki?curid=2711328" title="Zeger van Espen">
Zeger van Espen

Zeger Bernhard van Espen, zwany Espeniusem (ur. 9 lipca 1646 w Leuven, zm. 2 października 1728 w Amersfoort) – niderlandzki duchowny katolicki, kanonista,
twórca jansenizmu jurydycznego i ideowy inicjator schizmy utrechckiej, która doprowadziła do utworzenia Kościoła Utrechtu na terenie Republiki Zjednoczonych Prowincji.
Był doktorem obojga praw, wykładowcą prawa kanonicznego na Uniwersytecie Lowańskim. Autorem licznych prac naukowych, z których najważniejszą rolę odegrała książka "Ius ecclesiasticum universum".
Espenius sympatyzował z naukami gallikanizmu, jansenizmu i koncyliaryzmu. Na początku XVIII wieku opowiedział się po stronie arcybiskupa Sebasty, Petrusa Codde i duchowieństwa utrechckiego w sporze ze Stolicą Apostolską. Był głównym doradcą prawnym kapituły, która w 1723 roku wybrała arcybiskupa Utrechtu. Za jego radą w 1724 roku biskup Babilonu, Dominique Marie Varlet bez zgody papieża udzielił w Amsterdamie sakry biskupiej Corneliusowi Steenovenowi.
W 1724 roku Espenius został suspendowany w funkcjach kapłańskich i utracił katedrę prawa kanonicznego na Uniwersytecie w Leuven. Ostatnie lata życia spędził na wygnaniu w Niemczech i w Holandii. Tytuły jego prac zostały wpisane do Indeksu Ksiąg Zakazanych.

</doc>
<doc id="2711333" url="https://pl.wikipedia.org/wiki?curid=2711333" title="Kwasy monohydroksybenzoesowe">
Kwasy monohydroksybenzoesowe

Kwasy monohydroksybenzoesowe – organiczne związki chemiczne z grupy kwasów fenolowych zawierające jedną grupę hydroksylową przyłączoną do pierścienia kwasu benzoesowego.
Do grupy kwasów monohydroksybenzoesowych należą:
Kwasy monohydroksybenzoesowe mogą być rozkładane przez mikroorganizmy. Największe znaczenie dla człowieka spośród kwasów monohydroksybenzoesowych ma kwas salicylowy.

</doc>
<doc id="2711336" url="https://pl.wikipedia.org/wiki?curid=2711336" title="Państwowy Zespół Szkół Plastycznych im. Leona Wyczółkowskiego w Bydgoszczy">
Państwowy Zespół Szkół Plastycznych im. Leona Wyczółkowskiego w Bydgoszczy

Państwowy Zespół Szkół Plastycznych im. Leona Wyczółkowskiego w Bydgoszczy – zespół szkół plastycznych w Bydgoszczy. Zespół szkół podlega i jest nadzorowany przez Ministerstwo Kultury, Dziedzictwa Narodowego i Sportu za pośrednictwem Centrum Edukacji Artystycznej.
Szkoły tworzące zespół.
W skład zespołu szkół wchodzą:
Edukacja artystyczna.
Program nauczania w szkołach obejmuje przygotowanie artystyczne i warsztatowe w specjalnościach:
Szkoły posiadają unikatowe w skali kraju pracownie warsztatowe. Kształcenie artystyczne odbywa się na zajęciach rysunku i malarstwa, rzeźby, podstaw projektowania, historii sztuki oraz podstaw fotografii i filmu.
Formą pozalekcyjnej edukacji młodzieży są coroczne plenery malarskie, rzeźbiarskie oraz graficzne dla klas starszych i organizowane ogólnopolskie prezentacje dyplomów w zakresie grafiki projektowej (w formie biennale).
Historia szkoły.
1 listopada 1945 z inicjatywy Mariana Turwida rozpoczęło działalność "Wolne Studium Artystyczne" z siedzibą w "Pomorskim Domu Sztuki" przy ówczesnej alei 1 Maja 20 (dziś ul. Gdańska 20). Stanowisko dyrektora objął założyciel placówki. W 1947 studium zostało upaństwowione i przekształcone w "Państwowe Liceum Technik Plastycznych".
W latach 1961–1962 nastąpiły kolejne zmiany. Szkoła została przekształcona w "Państwowe Liceum Sztuk Plastycznych". Jego absolwenci po 5-letniej nauce i egzaminie maturalnym, otrzymywali tytuł technika w specjalnościach grafika lub dekoratorstwo.
W 1982 szkołę przeniesiono do budynku przy ul. Konarskiego 2.
Od roku 1999, przy okazji kolejnej reformy oświaty, placówka rozpoczęła kształcenie w zakresie gimnazjum i liceum ogólnokształcącego jako Ogólnokształcąca Szkoła Sztuk Pięknych. Trzy lata później, razem z nowo powołanym liceum plastycznym utworzyły "Państwowy Zespół Szkół Plastycznych".

</doc>
<doc id="2711338" url="https://pl.wikipedia.org/wiki?curid=2711338" title="Rashad Sadiqov (ur. 1983)">
Rashad Sadiqov (ur. 1983)



</doc>
<doc id="2711341" url="https://pl.wikipedia.org/wiki?curid=2711341" title="Farhad Veliyev">
Farhad Veliyev



</doc>
<doc id="2711345" url="https://pl.wikipedia.org/wiki?curid=2711345" title="Tural Çalilov">
Tural Çalilov



</doc>
<doc id="2711346" url="https://pl.wikipedia.org/wiki?curid=2711346" title="Aleksandr Żydkow">
Aleksandr Żydkow



</doc>
<doc id="2711347" url="https://pl.wikipedia.org/wiki?curid=2711347" title="K.u.k.">
K.u.k.



</doc>
<doc id="2711350" url="https://pl.wikipedia.org/wiki?curid=2711350" title="Zemfira Mieftachetdinowa">
Zemfira Mieftachetdinowa



</doc>
<doc id="2711352" url="https://pl.wikipedia.org/wiki?curid=2711352" title="Mogamed Ibragimov">
Mogamed Ibragimov



</doc>
<doc id="2711357" url="https://pl.wikipedia.org/wiki?curid=2711357" title="Czerniki (przystanek kolejowy)">
Czerniki (przystanek kolejowy)

Czerniki – przystanek osobowy w Czernikach na linii kolejowej nr 259, w województwie warmińsko-mazurskim, w powiecie kętrzyńskim, w Polsce.

</doc>
<doc id="2711364" url="https://pl.wikipedia.org/wiki?curid=2711364" title="Gierłoż (przystanek kolejowy)">
Gierłoż (przystanek kolejowy)

Gerłoż – przystanek osobowy w Gierłoży na linii kolejowej nr 259, w województwie warmińsko-mazurskim, w powiecie kętrzyńskim, w Polsce.

</doc>
<doc id="2711367" url="https://pl.wikipedia.org/wiki?curid=2711367" title="Oscar Sonejee">
Oscar Sonejee



</doc>
<doc id="2711372" url="https://pl.wikipedia.org/wiki?curid=2711372" title="Parcz (przystanek kolejowy)">
Parcz (przystanek kolejowy)

Parcz – przystanek osobowy w Parczu na linii kolejowej nr 259, w województwie warmińsko-mazurskim, w powiecie kętrzyńskim, w Polsce.

</doc>
<doc id="2711373" url="https://pl.wikipedia.org/wiki?curid=2711373" title="Nauru na Igrzyskach Wspólnoty Narodów 1990">
Nauru na Igrzyskach Wspólnoty Narodów 1990

Nauru wystartowało na Igrzyskach Wspólnoty Narodów w 1990 roku w nowozelandzkiej miejscowości Auckland jako jedna z 54 reprezentacji. Reprezentacja Nauru zajęła czternaste miejsce w generalnej klasyfikacji medalowej igrzysk, zdobywając dwa srebrne i jeden złoty medal. Medale dla debiutującego na tej imprezie Nauru zdobył Marcus Stephen.
Medale.
Medaliści.
 Podnoszenie ciężarów

</doc>
<doc id="2711375" url="https://pl.wikipedia.org/wiki?curid=2711375" title="Granica szwajcarsko-francuska">
Granica szwajcarsko-francuska



</doc>
<doc id="2711377" url="https://pl.wikipedia.org/wiki?curid=2711377" title="Fontanna młodości">
Fontanna młodości



</doc>
<doc id="2711386" url="https://pl.wikipedia.org/wiki?curid=2711386" title="Ítalo Piaggi">
Ítalo Piaggi

Ítalo Ángel Piaggi (ur. 17 marca 1935 r. w San Fernando, zm. 31 lipca 2012) – emerytowany podpułkownik argentyński, który dowodził Grupą Bojową "Mercedes" w czasie bitwy o wzgórza Darwin i Goose Green w wojnie o Falklandy. W wyniku kapitulacji do niewoli brytyjskiej dostało się około 1000 Argentyńczyków.
Po wojnie został w niesławie zwolniony z wojska.
W 1986 roku napisał książkę "Ganso Verde", gdzie bronił swojej decyzji i krytykował brak wsparcia logistycznego ze strony dowództwa wojsk inwazyjnych w Stanley.

</doc>
<doc id="2711388" url="https://pl.wikipedia.org/wiki?curid=2711388" title="Hrabstwo Champaign (Ohio)">
Hrabstwo Champaign (Ohio)

Hrabstwo Champaign (ang. "Champaign County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 429,71 mil2 (1 112,94 km2). Według danych z 2010 r. hrabstwo miało 40 097 mieszkańców. Hrabstwo powstało 1 marca 1805 roku.

</doc>
<doc id="2711389" url="https://pl.wikipedia.org/wiki?curid=2711389" title="Lobotes ocellatus">
Lobotes ocellatus



</doc>
<doc id="2711390" url="https://pl.wikipedia.org/wiki?curid=2711390" title="Cychla rubroocellata">
Cychla rubroocellata



</doc>
<doc id="2711391" url="https://pl.wikipedia.org/wiki?curid=2711391" title="Astronotus orbiculatus">
Astronotus orbiculatus



</doc>
<doc id="2711392" url="https://pl.wikipedia.org/wiki?curid=2711392" title="Astronotus ocellatus zebra">
Astronotus ocellatus zebra



</doc>
<doc id="2711393" url="https://pl.wikipedia.org/wiki?curid=2711393" title="Bagienice (przystanek kolejowy)">
Bagienice (przystanek kolejowy)

Bagienice – przystanek osobowy w Bagienicach na linii kolejowej nr 223, w województwie warmińsko-mazurskim, w powiecie mragowskim, w Polsce.

</doc>
<doc id="2711394" url="https://pl.wikipedia.org/wiki?curid=2711394" title="Astronotus ocellatus ocellatus">
Astronotus ocellatus ocellatus



</doc>
<doc id="2711395" url="https://pl.wikipedia.org/wiki?curid=2711395" title="Acara hyposticta">
Acara hyposticta



</doc>
<doc id="2711396" url="https://pl.wikipedia.org/wiki?curid=2711396" title="Acara compressus">
Acara compressus



</doc>
<doc id="2711398" url="https://pl.wikipedia.org/wiki?curid=2711398" title="Brusio">
Brusio

Brusio (lmo. "Brüsc", rm. "Brüsch", hist. "Brüs") – miejscowość i gmina w południowo-wschodniej Szwajcarii, w kantonie Gryzonia, w regionie Bernina, położona w dolinie Val Poschiavo, ok. trzy km od granicy szwajcarsko-włoskiej. Jest najmniejszą pod względem liczby mieszkańców jak i powierzchni gminą w regionie. 
Demografia.
W Brusio mieszka 1 120 osób. W 2020 roku 14,8% populacji gminy stanowiły osoby urodzone poza Szwajcarią. Przeważająca część mieszkańców (92,4%) jest włoskojęzyczna.
Transport.
Przez teren gminy przebiega droga główna nr 29.

</doc>
<doc id="2711400" url="https://pl.wikipedia.org/wiki?curid=2711400" title="Jayne Cotter">
Jayne Cotter



</doc>
<doc id="2711401" url="https://pl.wikipedia.org/wiki?curid=2711401" title="Kosewo (przystanek kolejowy)">
Kosewo (przystanek kolejowy)

Kosewo – przystanek osobowy w Kosewie na linii kolejowej nr 223, w województwie warmińsko-mazurskim, w powiecie mragowskim, w Polsce.

</doc>
<doc id="2711404" url="https://pl.wikipedia.org/wiki?curid=2711404" title="Mistrzostwa Europy w Lekkoatletyce 2012 – bieg na 5000 m mężczyzn">
Mistrzostwa Europy w Lekkoatletyce 2012 – bieg na 5000 m mężczyzn

Bieg na 5000 metrów mężczyzn – jedna z konkurencji rozegranych podczas lekkoatletycznych mistrzostw Europy na Stadionie Olimpijskim w Helsinkach.
Rekordy.
Tabela prezentuje rekord świata, rekord Europy, rekord mistrzostw Europy, a także najlepsze rezultaty na świecie i w Europie w sezonie 2012 przed rozpoczęciem mistrzostw.

</doc>
<doc id="2711405" url="https://pl.wikipedia.org/wiki?curid=2711405" title="Sobótka (ognisko)">
Sobótka (ognisko)

Sobótka (l. mn. "sobótki"), niem. "Feuerbrauchtum", na daw. Rusi "żywahń, carahn" – polska nazwa dużych ognisk palonych podczas świąt: 
Początki zwyczaju.
Święto i zwyczaj o podobnym charakterze istniały na terytorium imperium rzymskiego oraz historycznych Włoch, gdzie nazywane było "sobatiną", (Parilia) na cześć bogini Pales i rocznicy założenia Rzymu, w Panonii "palilią". W kręgu kultury celtyckiej święta Beltane (”powrót słońca”) i związanego z nim rytuału składania ofiar z Wierzbina, również zapożyczonej we wschodniej Polsce z Rusi Nocy Kupały;, w niektórych częściach Rosji na cześć Jaryła (Ярило) oraz Żywii (por. Siwa).
Zwyczaj znany wszystkim ludom Europy. W Polsce upamiętniony literacko w XVI wieku przez Jana Kochanowskiego. Kościół, nie mogąc wykorzenić z obyczajowości ludowej corocznych obchodów pogańskiej "Sobótki", podjął próbę zasymilowania święta z obrzędowością chrześcijańską. 
Ogień w tradycji kultury towarzyszy również takim wydarzeniom jak Nowy Rok, niem. Osterfeuer (palenie Judasza), Noc Walpurgi oraz Halloween.
Obecnie zwyczaj kultywowany jest w miastach i wsiach jako obchody ludyczne.
Pochodzenie nazwy.
Etymologia niejasna. Palenie sobótek połączone było z obrzędami i tańcami. Na Mazowszu i Podlasiu obrzęd nazywany był "kupałnocką", na Mazurach i Warmii "palinocką". Na wschodniej słowiańszczyźnie zwany jest "kupałą" (błr. kupało "ognisko", kupec "tleć"), inne. niemieckie "Johannisfeuer" ognie świętojańskie, norweskie St. Hansbål.

</doc>
<doc id="2711408" url="https://pl.wikipedia.org/wiki?curid=2711408" title="Baranowo (przystanek kolejowy)">
Baranowo (przystanek kolejowy)

Baranowo – przystanek osobowy w Baranowie na linii kolejowej nr 223, w województwie warmińsko-mazurskim, w powiecie mrągowskim, w Polsce.

</doc>
<doc id="2711410" url="https://pl.wikipedia.org/wiki?curid=2711410" title="Hrabstwo Highland (Ohio)">
Hrabstwo Highland (Ohio)

Hrabstwo Highland (ang. "Highland County") – hrabstwo w stanie Ohio w Stanach Zjednoczonych. Obszar całkowity hrabstwa obejmuje powierzchnię 557,84 mil2 (1 444,81 km2). Według danych z 2010 r. hrabstwo miało 43 589 mieszkańców. Hrabstwo powstało 1 maja 1805 roku, a jego nazwa pochodząca od pagórkowatego ukształtowania terenu oznacza "wyżynę".

</doc>
<doc id="2711411" url="https://pl.wikipedia.org/wiki?curid=2711411" title="Kornievo (stacja kolejowa)">
Kornievo (stacja kolejowa)



</doc>
<doc id="2711412" url="https://pl.wikipedia.org/wiki?curid=2711412" title="Zełwągi (przystanek kolejowy)">
Zełwągi (przystanek kolejowy)

Zełwągi – przystanek osobowy w Zełwągach na linii kolejowej nr 223, w województwie warmińsko-mazurskim, w powiecie mrągowskim, w Polsce.

</doc>
